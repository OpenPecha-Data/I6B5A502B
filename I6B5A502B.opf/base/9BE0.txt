༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1AC242
ImageGroup:
ISBN:
12PD17761
9787105130276
LCCN:
n/a
Title:
རྗེ་བཙུན་ཤིང་བཟའ་པཎྜི་ཏ་སྐལ་བཟང་ཆོས་ཀྱི་རྒྱལ་མཚན་དཔལ་བཟང་པོའི་གསུང་འབུམ།
rje btsun shing bza' paN+Di ta skal bzang chos kyi rgyal mtshan dpal
|bzang po'i gsung 'bum/
Author:
n/a
n/a
n/a;1-8 V.
Descriptor:
Original Publication:
Place:
Publisher:
pe cin/
mi rigs dpe skrun khang /
2014
Date:
Volume:
Total Volumes:
TBRC Pages:
Introductory Pages:
n/a
n/a
Text Pages:
Scanning Information:
Scanned at Tibetan Buddhist Resource Center, Southwest University of Nationalities,
Chengdu, China.



༄༅།།རྗེ་བཙུན་ཤིང་བཟའ་པཎྜི་ཏ་སྐལ་བཟང་
ཆོས་ཀྱི་རྒྱལ་མཚན་དཔལ་བཟང་པོའི་
གསུང་འབུམ་བཞུགས་སོ།།
པོད་བདུན་པ།
མི་རིགས་དཝི་སྤྱན་ཁང་།
༄༅།།རྗེ་བཙུན་ཤིང་བཟའ་པཎྜི་ཏ་སྐལ་བཟང་ཆོས་ཀྱི་སྤྲུལ་
མཚན་དཔལ་བསྒྲུབ་པོའི་གནད་བཟུང་དུས་རྒྱུན། །
ཙེ་རི༌དཔེ་། བལྟ»aང་།



༄༅།།རྗེ་བཙུན་ཤིང་བཟའ་པཎྜི་ཏ་སྐལ་བཟང་
ཆོས་ཀྱི་རྒྱལ་མཚན་དཔལ་བཟང་པོའི་
གསུང་འབུམ་བཞུགས་སོ།།
པོད་བདུན་པ།
མི་རིགས་དཔེ་སྐྲུན་ཁང་།



རྗེ་སྐལ་བཟང་ཆོས་ཀྱི་རྒྱལ་མཚན་ལ་ན་མོ།



དཀར་ཆག
• • ••• • • •
• 33
• • • • • •
268
མཆོད་བརྗོད་དང་རྩོམ་པར་དམ་བཅའ། …....
སྟོན་པ་གང་དུ་བྱོན་པའི་འཇིག་རྟེན་དང་སྟོན་པས་
ཐུགས་བསྐྱེད་ཚུལ་སོགས། ..…………..
སངས་རྒྱས་འཇིག་རྟེན་དུ་བྱོན་ནས་མཛད་པ་ཇི་ལྟར་
མཛད་ཚུལ། ..…………………………….
བཅོམ་ལྡན་འདས་ཀྱི་མཛད་པ་བརྒྱ་བའི་རྣམ་ཐར། •..…..... 75
མཛད་པའི་མཆོག་ཆོས་ཀྱི་འཁོར་ལོ་བསྐོར་ཚུལ། ..……………….….……..
འཕགས་ཡུལ་དུ་བསྟན་པ་དར་ཚུལ་བཤད་པ་ལས་
བསྟན་པའི་གཏད་རབས་བདུན་བྱུང་ཚུལ། །
རྒྱན་དྲུག་མཆོག་གཉིས་སོགས་པཎ་གྲུབ་རྣམས་ཀྱིས་
བསྟན་པ་བསྐྱངས་ཚུལ།
.….. .......
རྡོ་རྗེ་གདན་གྱི་བྱང་ཕྱོགས་གངས་ཅན་བོད་དུ་བསྟན་པ་
དར་ཚུལ་ལས་བོད་ཆོས་རྒྱལ་གྱི་རབས་བྱུང་ཚུལ། ...…. • •。。。 ... 359
བསྟན་པ་སྔ་དར་གྱི་རྣམ་བཞག་བཤད་པ། །
བསྟན་པ་ཕྱི་དར་གྱི་རྣམ་བཞག་བཤད་པ།
བཀའ་གདམས་པའི་བསྟན་པ་བྱུང་ཚུལ། །
ཕྱི་དར་དུས་ཀྱི་གསང་སྔགས་རྙིང་མའི་ཆོས་བརྒྱུད་
འཕེལ་རྒྱས་བྱུང་ཚུལ། ..…………….
...... ...
• • • • • •
•
491



་་་
་་
ansབ
ཟླ་བྲཁོ
ད་
Heal
༄༅།།སྡེབ་སྦྱོར་མཉམ་པའི་བྲི་ཏྟ་ལས། ཡི་གེ་བཅུ་གཉིས་པ་སྐྱེ་འགྲོ་ལ་སྤྱིར་རྣམ་
གྲངས་བཞི་སྟོང་གོ་དྲུག་ཡོད་པ་ལས་བྱེ་བྲག་པ་ལི་ཤིའི་སྙེ་མ་ཅེས་བྱ་
བའི་སྡེབ་སྦྱོར་གྱི་པྲ་སྟ་རིས་མཛེས་པར་སྤྲས་པའོ།།
ལངག︽ལས བྷ︽ཡིག བྷ ཀཡི། མ༽
༩ | ༩ | | ༩ | | ༑ ༑ ༑
འབaཀJanཐགཏནྟི
རེ ཏ ཡ བོ དྷ གུ ཎ ན ཀ ས སྦྲུ དྡྷ
སྤངས་རྟོགས་ཡོན་ཏན་མཐར་ཕྱིན་རྫོགས་སངས་རྒྱས།།
༩ | 1? | | ༩ | |༩༩ ༈
सावरतगतिसावकारागह
ཏི རྦ ས ཏཾ ག ཏི ཡཱ བ ཀ ས དྡྷ རྨ
བདེན་གཉིས་ཟུང་འཇུག་ལུང་རྟོགས་དམ་པའི་ཆོས།།
##
.
，
I
f
1
]
གས་ལས་མ་གཡས་མས་
I
+-
གམ་ས་གཡཕམ་



མམས་པས་ས་
པ
ས་པས་བསམབས་མས་མ་གསསས་ས་་་་་་གསང་་་་་་་ལས་གང་ལ
ས་ས་ལ་ས་
མ ་ས་ལ་ས་མ་ས
མཚམས་སམ་ས་མ་ས་ལ་ས་
མ་
མ ་
En=
རྒྱུ
༨ ཀ༽ བྷ
བྷ ཀ༽ མ ཀ༽
गरिवीकरामहाविद्यालय
ག ཉྫི ར དྷི ཀ ས མུ ཀྟ བི བྱ སཾ གྷ
རིག་གྲོལ་འཕགས་པའི་མཛོད་བརྙེས་དགེ་འདུན་ཏེ།།
༈
| ༩ | |༩|| ༩༩༩
यवननाशिनतमनारसह
པ ཉྩ ན ནཱ སྟི ཀ ཏུཏྟ མ ཤཱི ར སྟུ༔
བསླུ་མེད་མཆོག་གསུམ་དམ་པས་ཤིས་པ་སྩོལ།།
འི་
fa} ]



༄༅། །འཕགས་པའི་ཡུལ་ནས་བོད་དང་ཧོར་གྱི་ཡུལ་དུ་
བསྟན་པ་དར་ཚུལ་གྱི་རྣམ་གཞག་མདོ་ཙམ་
བརྗོད་པ་པད་དཀར་ཕྲེང་མཛེས་
ཞེས་བྱ་བ་བཞུགས་སོ། །
སྟོད་ཆ།
མཆོད་བརྗོད་དང་རྩོམ་པར་དམ་བཅའ།
༄༅ ། །མ་རྨད་བརྩེ་ཆེན་ཐུགས་རྗེའི་འོད་ཞགས་ཁོར་ཡུག་རི་བོས་ཡོངས་
བསྐོར་གསེར་ལྡན་འཛིན་མའི་གཞིར། །ངོ་མཚར་རྒྱལ་སྲས་སྤྱོད་པའི་རླབས་ཕྲེང་
ཕྱོགས་བརྒྱར་ཡོངས་སྤྲོས་ཚོགས་གཉིས་རྒྱ་མཚོ་འཁྱིལ་བའི་ལྟོར། །སྲིད་ཞིའི་དཔལ་
ཡོན་གཅིག་བསྡུས་བླ་མེད་སྐུ་བཞིའི་བང་རིམ་རིན་ཆེན་རྡུལ་མང་ཉེར་བརྩེགས་པ། །
འཁོར་ཚོགས་གསེར་རིའི་ཕྲེང་བའི་དབུས་ན་མངོན་འཕགས་ཐུབ་དབང་ལྷུན་པོ་
གཙུག་ན་རྒྱལ་གྱུར་ཅིག །མགོན་དེའི་རྒྱལ་ཚབ་དམ་པར་དབང་བསྐུར་ཞིང་། །རྒྱལ་
བའི་མཛད་པའི་ཁུར་ཆེན་ལེགས་བསྣམས་ནས། །ལམ་མཆོག་སྦས་དོན་སྣང་བའི་
དཔལ་སྟེར་བ། །མི་ཕམ་མགོན་པོའི་ཞབས་རྡུལ་སྤྱི་བོས་མཆོད། །རྒྱལ་ཀུན་གསང་
གསུམ་ཕུང་བོ་བཅུ་དྲུག་ཆར། །དམར་སེར་ལང་ཚོ་གཅིག་ཏུ་རྫོགས་པ་ཡི། །ཀུན་
་་་||}|
*. ་
་
，
་，
་
，!,
，་； ་་ ，！，



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྨོངས་སྲོག་ལ་རྔམ་པའི་རལ་གྲི་ཅན། །འཇམ་པའི་དབྱངས་གང་བདག་སྙིང་ཁབ་ཏུ་
རོལ། །མཉམ་མེད་ཐུབ་པའི་གཅེས་མཛོད་ལུང་རྟོགས་ནོར། །གཉེར་དུ་གཏད་ཡུལ་
འོད་སྲུང་ཆེན་པོས་གཙོས། །བསྟན་པའི་གཏད་རབས་ཆེན་པོ་བདུན་ལ་སོགས། །
དམ་ཆོས་རིན་ཆེན་སྐྱོང་མཛད་རྣམས་ལ་འདུད། །རྒྱལ་བའི་བཀའ་ལུང་ཐམས་ཅད་
རང་དབང་དུ། །རྣམ་པར་འགྲེལ་ལ་བསྙེངས་པ་མི་མངའ་བའི། །འཛམ་གླིང་མཛེས་
བྱེད་རྒྱན་དྲུག་མཆོག་གཉིས་ཞེས། །མཚུངས་མེད་བསྟན་པའི་བདག་པོ་རྣམས་ལ་
འདུད། །ལས་རླུང་དྷུ་ཏཱིའི་དབྱིངས་སུ་བསྡུས་པ་ལས། །སྐུ་ཐུགས་དག་པ་ཟུང་དུ་
འཇུག་པ་ཡི། །ཟབ་མོའི་ལམ་གྱི་དེ་ཉིད་མངོན་གཟིགས་པ། །རིག་འཛིན་གྲུབ་
དབང་བརྒྱད་ ཅུའི་ ཚོགས་ ལ་ གུས། ། ཐུབ་བསྟན་ འོ་ མཚོ་ འཕྱུར་བའི་ རླབས་ ཀྱི་
ཕྲེང་། །ཡངས་པའི་འཇིག་རྟེན་གླིང་བཞིའི་ཁྱོན་ལ་སྤེལ། ། སྐྱེ་འགྲོའི་བདེ་སྐྱིད་
རྫོགས་ལྡན་བཞིན་ དུ་ མཛད། ། འཕགས་ཡུལ་ པཎ་ གྲུབ་ རྣམས་ ཀྱི་ བཀའ་ དྲིན་
དྲན། །སྲིད་ཞིའི་སྡུག་ཀུན་ཚ་གདུང་སྐྱོབ་པའི་ནོར། །ཐུབ་བསྟན་གདུགས་དཀར་
ཕན་བདེའི་ བསིལ་ གྲིབ་ ཅན། ། གྱེན་ དུ་ འདེགས་ མཁས་ ཆོས་ ལྡན་ རྒྱལ་ བློན་
སོགས། །བསྟན་པའི་དཔུང་གཉེན་བྱོན་རྣམས་བསྔག་བྱའི་གནས། །རྒྱལ་ཀུན་སྙིང་
རྗེའི་བདག་ ཉིད་ སྤྱན་ རས་ གཟིགས། །གངས་ལྗོངས་ཡུལ་ ལ་ ཐུགས་ རྗེ་ ཟླ་ བའི་
འཛུམ། །ལེགས་མཛད་འོད་སྣང་བྱེ་བས་སྐྱོང་མཁས་པ། །ཐུབ་པའི་ལུང་བརྙེས་སྲོང་
བཙན་སྒམ་པོས་སྐྱོངས། །བོད་ཡུལ་ཆོས་ཀྱི་སྣང་བ་སྤྲོ་མཛད་པའི། །མཁན་སློབ་
ཆོས་གསུམ་ཉི་ཟླ་སྐར་མའི་འོད། །འགྲོ་བློའི་རྨོངས་མུན་སེལ་བའི་གཉེན་ཤར་བ། །
བཀའ་དྲིན་དྲན་པས་ལན་བརྒྱར་སྙིང་ནས་གུས། །ལྷག་བསམ་སྙིང་སྟོབས་གོ་ཆ་ཉེར་
བགོས་ཏེ། །འཕགས་ཡུལ་མཁས་གྲུབ་ཐུགས་བཅུད་རོལ་བའི་མཚོ། །གངས་ཅན་
སྐད་ཀྱི་ཡུར་ལམ་ནས་དྲངས་པ། །སྔ་འགྱུར་བསྟན་པའི་ལོ་པཎ་རྣམས་ལ་དད། །ཕྱི་



༄༅ ། །བོད་སོག་ཆོས་འབྱུང་གི་སྟོད་ཆ།
་
*
ས
།
དར་ཐུབ་བསྟན་འོ་མཚོ་འཁྱིལ་བའི་ཀླུང༌། །ངན་རྟོག་རྙོག་མའི་བསྲེ་ལྷད་ཡོངས་
སྤངས་ནས། །འཁྲུལ་མེད་གསལ་བར་མཛད་པའི་སྲོལ་འབྱེད་མཁན། །ལྔ་བརྒྱའི་
གཙུག་རྒྱན་ཇོ་འབྲོམ་ཡབ་སྲས་རྒྱལ། །ཁྱབ་བདག་ཀུན་བཟང་གདོད་མའི་མགོན་པོ་
ཡི། །གསང་བ་བླ་ན་མེད་པའི་རིན་ཆེན་མཛོད། །རིང་ནས་བརྙེས་པའི་ཐུགས་རྗེའི་
བདག་ཉིད་ཅན། །དྲུག་ལྡན་བརྒྱུད་པའི་བླ་མ་རྣམས་ལ་གུས། །ཚོགས་གཉིས་
འཛིན་མར་ཐུགས་བསྐྱེད་རྩ་བ་བརྟན། །སྐུ་བཞི་ལྗོན་པའི་ཡལ་གའི་གྲིབ་བསིལ་
སྣུམ། །གཞན་ ཕན་འཕྲིན་ལས་འབྲས་བུ་གཡུར་ཟ་བ། །བཀའ་བརྒྱུད་མེས་པོ་
གསུམ་སོགས་ སྤྱི་ བོས་མཆོད། ། སྡུག་ བསྔལ་ ཀུན་ ཞི་ བདུད་རྩིའི་ བསང་ གཏོར་
འབུམ། །འགྱེད་པའི་ཐུགས་དམ་ནོར་བུའི་རྔ་ཡབ་ཅན། །བྱམས་བརྩེའི་མངའ་
བདག་དམ་པ་སངས་རྒྱས་སོགས། །ཞི་བྱེད་བརྒྱུད་པའི་བླ་མ་རྣམས་ཀྱིས་སྐྱོངས། །
བརྩེ་ཆེན་ཤེས་བྱའི་མཁའ་དང་མཉམ་འཇུག་པའི། །མཁྱེན་རབ་སྣང་བ་ཟད་མི་ཤེས་
པའི་མཛོད། །ལུང་རྟོགས་བསྟན་པའི་པད་ཚལ་བཞད་པའི་གཉེན། །ས་ཆེན་གོང་
མ་ཉིན་བྱེད་ཚོགས་རྣམས་བསྔགས། །ཕུལ་བྱུང་བྱམས་བརྩེའི་འོད་ཀྱིས་མུན་པའི་
དཔུང༌། །ལེགས་བཅོམ་རྒྱལ་ཐབས་སྲིད་ཞིའི་མཁར་འཕགས་པས། །ཐུབ་བསྟན་
རིང་ལུགས་ཀུན་དའི་ གཉེན་ ཤར་བ། ། དད་ པ་ རྒྱལ་ བོ་ཡབ་སྲས་བརྒྱུད་བཅས་
མཆོད། །རྣམ་འདྲེན་ཀུན་གྱི་ཡེ་ཤེས་ཟློས་པའི་གར། །བསྟན་ལ་རྒྱལ་བའི་མཛད་པ་
བསྐྲུན་མཛད་པའི། ། སངས་རྒྱས་ཀུན་དངོས་འཇམ་མགོན་བླ་མ་ཞེས། །གྲགས་
སྙན་སྲིད་གསུམ་གཡོ་བ་གང་དེར་འདུད། །བཤད་སྒྲུབ་གསེར་སྦྱངས་འཁོར་ལོའི་
བགྲོད་ཤུགས་ཀྱིས། །ལུང་དང་རྟོགས་པའི་མཁའ་ལ་མངོན་འཕགས་ཏེ། །ཐུབ་
བསྟན་གླིང་ བཞིའི་ སྲིད་ ལ་ དབང་ བསྒྱུར་ པའི། ། ཕྱག་ ན་ པདྨོ་ སྐུ་ ཚེ་ ཕྲེང་ བས་
སྐྱོངས། །ངོ་མཚར་གསང་གསུམ་རྒྱན་གྱི་འོད་དཀར་ཅན། །སྐྱེ་རྒུའི་ཕན་བདེའི་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཕྱོགས་སུ་དཀར་བ་ཡི། །རབ་གཙང་བསྟན་པའི་སྣང་བ་སྤྲོ་མཛད་པའི། །སྐྱབས་
མཆོག་ཆོས་ཀྱི་རྒྱལ་མཚན་བདག་སྙིང་བཞུགས། །བསྟན་འགྲོའི་ཕན་བདེ་དཔག་
བསམ་སྙེ་མའི་ཚལ། །མི་བཟད་སྙིགས་མའི་མེ་ལྕེས་གདུང་བ་ན། །གང་གི་ཐུགས་
བསྐྱེད་ཟབ་མོའི་སྤྲིན་ཆེན་ལས། །མཛད་བཟང་སྦྲང་ཆར་ཕབས་པས་ཚ་གདུང་
བསྐྱབས། །རྒྱལ་ཀུན་སྙིང་རྗེ་ཟླ་ཤེལ་ཞུན་མའི་ཁམས། །འཕགས་ཆེན་སྒྱུ་འཕྲུལ་
དཀྱིལ་འཁོར་རྫོགས་པའི་གར། །མཛད་བཟང་འོད་ཞགས་དཀར་བོས་སྐྱོང་མཛད་
པའི། །རྗེ་བཙུན་དམ་པ་ཡབ་སྲས་གཙུག་ན་རྒྱལ། །རྒྱལ་བསྟན་གདོང་ཞལ་འཛུམ་
པའི་མེ་ལོང་དུ། །དམ་ཆོས་བྱང་དར་ལུང་བསྟན་མེ་ཏོག་ཆར། །བབས་པའི་བདེན་
ཚིག་གསེར་འོད་བཀྲ་བའི་གཟིས། །བྱང་ཕྱོགས་སྐྱེ་འགྲོའི་གཏན་བདེ་ཡངས་པོར་
ཕྱེས། །འཇིག་རྟེན་ལྷ་མིའི་མཆོད་གནས་སྐྱབས་གཅིག་བུ། །ཐུབ་བསྟན་རིན་ཆེན་
ལུང་རྟོགས་དམ་པའི་ཆོས། །འཕགས་པའི་ཡུལ་ནས་བོད་དང་ཧོར་རྣམས་སུ། །
འདྲེན་མཁས་ལོ་ཙཱ་རིམ་བྱོན་ཕྱག་གི་ཡུལ། །བྷོ་ཊའི་ལྗོངས་དང་ཧོར་ཡུལ་འཛིན་མའི་
གཞིར། །རྒྱལ་བའི་འཕྲིན་ལས་འོད་སྣང་བྱེ་བ་བརྒྱས། །བཤད་སྒྲུབ་བསྟན་པའི་པད་
ཚལ་འབུམ་བཞད་པའི། །མཁས་གྲུབ་བསྟན་འཛིན་ཉིན་མོའི་མགོན་རྣམས་རྒྱལ། །
ཆེས་མཐོའི་ཁྲི་ལ་བསོད་ནམས་སྟོབས་ཀྱིས་བརྗིད། །བཀའ་ཁྲིམས་བཙན་པོས་སྐྱེ་
དགུ་ཐབས་ཀྱིས་སྐྱོང་། །བསྟན་ལ་ཆེས་གུས་བཀུར་སྟིས་ལེགས་སྐྱོང་བ། །ཆོས་རྒྱལ་
མི་ རྗེ་ རྣམས་ ཀྱི་ བཀའ་ དྲིན་ གུས། །དེ་ ལྟའི་ བྱུང་ བརྗོད་ ངོ་ མཚར་ ཀུན་ གསལ་
མཐའ། །མཁྱེན་པའི་སྤྱན་ལྡན་མཁའ་ལྡིང་འདབ་ཤུགས་ཀྱིས། །བགྲོད་པའི་ངལ་བ་
བསྟེན་ཀྱང་གཞལ་མིན་ན། །བདག་འདྲའི་འདབ་གཞོན་ཡུལ་དུ་ག་ལ་འགྱུར། །འོན་
ཀྱང་འཛམ་བུའི་འཁྲི་ཤིང་དུད་པའི་བྱང་། །བོད་སོག་ཡུལ་དུ་བསྟན་པ་དར་ཚུལ་
དང༌། །བསྟན་ལ་ཕྱག་རྗེས་བྱུང་བའི་ངོ་མཚར་གཏམ། །འདི་ དག་ཆོས་འབྱུང་
རྗེ



༄༅། །བོད་སོག་ཆོས་འབྱུང་གི་སྟོད་ཆ།
བརྗོད་པའི་གླེང་གཞི་ཡིན། །བསྟན་པའི་སྐྱོང་རབས་བཅུད་བསྡུས་སྦྲང་རྩིའི་རོས། །
ཡིད་མྱོས་རྐང་བ་དྲུག་པའི་གླུ་དབྱངས་ཀྱིས། །མགྲོན་དུ་བསུས་པའི་རྨད་བྱུང་དུས་
སྟོན་ལ། །འབྱོན་འདོད་ཤེས་ལྡན་གཟུར་གནས་ཚོགས་རྣམས་གསོན། །
དེ་ཡང་འཇིག་རྟེན་གྱི་ཁམས་འདིར་ལུས་ཅན་ཡོངས་ཀྱི་ཕན་པ་དང་བདེ་དགེ་
མ་ལུས་པ་འབྱུང་བའི་གཞི་གཅིག་བུ་ནི། སྟོན་པ་བདེ་བར་གཤེགས་པ་ཐུགས་རྗེའི་
བདག་ཉིད་ཅན་དེའི་བསྟན་པ་རིན་པོ་ཆེ་ཉིད་ཡིན། སངས་རྒྱས་ཀྱི་བསྟན་པ་དེ་ནི་
བསྟན་པ་གཞན་དང་མཚུངས་པ་མེད་པ། གཞན་ལ་མི་འཚེ་ཞིང་སྙིང་རྗེས་རབ་ཏུ་ཕྱེ་
བ་ཡིན་པས་ན། ཇི་སྐད་དུ། སྡིག་པ་ཅི་ཡང་མི་བྱ་ཞིང་། །དགེ་བ་ཕུན་སུམ་ཚོགས་
པ་སྤྱད། ། རང་ གི་ སེམས་ནི་ཡོངས་སུ་འདུལ། །འདི་ནི་ སངས་རྒྱས་བསྟན་པ་
ཡིན། ། ཞེས་གསུངས་པ་ལྟར། སྡིག་པའི་ལས་ལས་རྣམ་པར་ལྡོག་པས་བསྟན་པ་
ཡིན་ཏེ། མདོ་ལས། གང་ཞིག་ཁྱོད་མཐོང་སྲོག་གཅོད་ལས། །མི་ལྡོག་པ་ཡི་མཐའ་
དེ་ནི། །ཁྱེད་རྣམས་དེང་ནས་དམྱལ་བ་རུ། །ཀྱེ་མ་འགྲོ་བར་འགྱུར་བར་ཤེས། །
ཞེས་དང༌། ཆོས་ཀྱི་རྒྱལ་བོའི་མདོ་ལས་ཀྱང་། གང་ཁྱེད་ཀྱིས་མ་མཐོང་བ་སྲོག་གཅོད་
པ་ལས་མི་ལྡོག་པའི་མཐའ་ནི་ངེས་པར་ཀྱེ་མ་དམྱལ་བའམ་གཞན་དག་ཏུ་ཁོ་བོས་མ་
མཐོང་སྟེ། དེ་ཅིའི་ཕྱིར་ཞེ་ན། དམྱལ་བར་བྱེད་པའི་ཆོས་རྣམས་ཡང་དག་པར་
བླངས་ཏེ་གནས་པ་ཡིན་ནོ། ། ཞེས་འཚེ་བ་ཆོས་སུ་སྨྲ་བའི་ལྡོག་ཕྱོགས་བསྟན་པའི་
ངོ་བོ་སྡིག་པའི་ལས་དང་མ་འདྲེས་པ་ཞིག་ཏུ་ གསུངས་ལ། རིན་ཆེན་ཕྲེང་བར།
འདོད་ཆགས་ཞེ་སྡང་གཏི་མུག་གསུམ། །དེས་བསྐྱེད་ལས་ནི་མི་དགེ་བ། ། ཞེས་པ་
ལྟར། ཆགས་སོགས་ཉོན་མོངས་པ་མི་དགེ་བའི་ལས་ཀྱིས་བསྐྱེད་པ་མ་ཡིན་པར། །
ཡང་དག་པའི་དགེ་བའི་ཆོས་ཕུན་སུམ་ཚོགས་པ་ཞིག་མ་སྐྱེས་པ་བསྐྱེད་པ་དང་། སྐྱེས་
པ་གནས་པ། སྐྱེས་ཟིན་གོང་དུ་བརྟན་པར་བྱེད་པའི་ཐབས་ཁོ་ན་སྤྱོད་དགོས་པར་
་་་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གསུངས་པ་དང་། རྣམ་པ་གཅིག་ཏུ་སེམས་རྒྱུད་འདུལ་བའི་ཐབས་སུ་བསྟན་པ་ཤ་
སྟག་ཡིན་ཏེ། ཇི་སྐད་དུ། ཁྱོད་ཀྱིས་ཇི་སྙེད་བཀའ་བསྩལ་པ། །རྟེན་འབྲེལ་ཉིད་
ལས་བརྩམས་ཏེ་འཇུག །དེ་ཡང་མྱ་ངན་འདའ་ཕྱིར་ཏེ། །ཞི་འགྱུར་མི་མཛད་ཁྱོད་ལ་
མེད། ། ཅེས་གསུངས་པ་ལྟར། ཐུབ་པ་ཉི་མའི་གཉེན་གྱིས་སྔོན་ཆད་འགྲོ་ཀུན་སྒྲོལ་
བའི་དམ་བཅའ་བཞེས་ཏེ། རྣམ་འདྲེན་དུ་མའི་སྤྱན་སྔར་ཐུགས་བསྐྱེད། བསྐལ་བ་
བསམ་གྱིས་མི་ཁྱབ་པར་ཆོས་ཀྱི་དོན་དུ་དཀའ་བ་སྣ་ཚོགས་སྤྱད་དེ། ཕྱོགས་བཅུའི་
སངས་རྒྱས་གྲངས་མེད་པ་མཆོད་པས་མཉེས་པར་བྱས་ནས་སངས་རྒྱས་ཏེ། དམ་
པའི་ཆོས་ཚུལ་དྲི་མ་མེད་པ་འདི་ལྟ་བུ་མཁྱེན་པ་ནི་རྒྱུ་ཕུན་སུམ་ཚོགས་པ་དེ་འདྲ་ལས་
བྱུང་བ་ཡིན་པས་ན། མཇལ་བར་དཀའ་བའི་བསྟན་པ་ཞེས་བརྗོད་དོན་དེ་ཡིན། རྒྱུ་
མཚན་དེའི་ཕྱིར་ཕྱི་བའི་བསྟན་པ་གང་དང་གང་གིས་ཀྱང་འགྲན་པའི་ཟླ་མ་མཆིས་པ་
རྒྱུ་ལས་འབྲས་བུའི་ཚུལ་དུ་དཔགས་ཤིང་ངེས་པ་རྙེད་པ་ནི། དཔེར་ན། ཕྱི་བ་འགའ་
ཞིག་གིས་ལས་གསོག་པ་དང་། འབྲས་བུ་མྱོང་བའི་རྟེན་དུ་རྟག་བདག་སྨྲ་བ་ལ་བཅོམ་
ལྡན་འདས་ཀྱིས་ཕུང་བོའི་རྒྱུན་སོགས་བཞག་ནས་འདུས་བྱས་ཐམས་ཅད་མི་རྟག་
ཅིང་སྐད་ཅིག་གིས་འཇིག་པར་གསུངས་པ་དང་། ཟག་བཅས་ཀྱི་བདེ་བ་ཐམས་ཅད་
འགྱུར་བའི་སྡུག་བསྔལ་གྱི་རང་བཞིན་དུ་གནས་ཀྱང་། བདེ་བར་རློམ་པ་རྣམས་ལ་
ཟག་བཅས་ཐམས་ཅད་སྡུག་བསྔལ་དུ་བསྟན་པ་དང་། གང་ཟག་གི་ངོ་བོ་ཕུང་བོའི་
སྟེང་དུ་བཙལ་ཏེ་མ་རྙེད་པ་ན། དེ་ལས་དོན་གཞན་པའི་བདག་སྨྲ་བ་ལ་དེས་སྟོང་བར་
བསྟན་པ་དང་། ཕུང་བོ་བདག་ཏུ་སྨྲས་ཏེ་ཤི་བའི་ཚེ་རྒྱུན་པར་ལྟ་བ་དེའི་ངོ་བོར་གྱུར་
བདག་མེད་པར་བསྟན་པ་དང་། གཞན་དག་གིས་ཐར་བ་བྲལ་འབྲས་སུ་འཇོག་མ་
ཤེས་པར་འབྱུང་བཞིའི་རྫས་སོགས་ལ་བཞག་པ་ལ། སོ་སོར་བརྟག་འགོག་ཏུ་བསྟན་
པ་དང་བཞི་ནི་ཕྱི་ནང་གི་ཁྱད་པར་འབྱེད་བྱེད་ཀྱི་ཕྱག་རྒྱ་བཞི་ཞེས་རླུང་ལྟར་གྲགས་པ་



༄༅ ། །བོད་སོག་ཆོས་འབྱུང་གི་སྟོད་ཆ།
དང་། གཞན་ཡང་ཕྱི་བ་རྣམས་སྒོམ་པ་སྲེད་པའི་གཉེན་པོར་བསྐྱེད་མ་ཤེས་པར་ཕྱིར་
ཞིང་སྲེད་པ་འཕེལ་བར་བྱེད་པ་ལ་སྒོམ་པ་བདག་ལྟའི་གཉེན་པོར་བསྟན་པ་དང་།
ཡང་མེ་ལྔ་བསྟེན་པ་སོགས་ལུས་གདུང་བའི་དཀའ་ཐུབ་ཙམ་གྱིས་མི་གྲོལ་བར་གཟིགས་
ནས། སྤྱོད་པ་མཐའ་གཉིས་སྤངས་པའི་ལམ་བསྟན་པ་སོགས་མདོར་ན་རྟེན་འབྱུང་
གཏམ་གྱིས་སྟོང་བ་འཆོལ་མེད་དུ་བསྒྲུབས་ནས། མིང་བརྡས་བཞག་ཙམ་ལ་བྱ་བྱེད་
འབད་མེད་དུ་འབྱུང་ཚུལ་སོགས། རྒྱལ་བ་སྟོན་པ་མཆོག་གིས་ཇི་སྙེད་བཀའ་བསྩལ་
པ་རྣམས་ཟབ་མོ་རྟེན་ཅིང་འབྲེལ་བར་འབྱུང་བ་ལ་གཞོལ་ཞིང་འབབ་པ་དང་། ཁྱད་
པར་བདག་འཛིན་གྱི་གཏད་སོ་གཞིག་པ་དང་། མི་གནས་ཞི་བ་མཆོག་གི་གོ་འཕང་
འཐོབ་པའི་ཐབས་ཁོ་ནར་གསུངས་པ་ཤ་སྟག་ཡིན། དེ་ཡང་གདུལ་བྱ་རིགས་ཅན་
གསུམ་གྱི་བློ་དང་འཚམ་པར་ཐེག་པ་གསུམ་དང་། གྲུབ་མཐའ་བཞི། མདོ་དང་
སྔགས་ཀྱི་བསྟན་པ་གང་གསུངས་པ་རྣམས་ཀྱང་ས་ལམ་བགྲོད་པ་མཆོག་གི་སྐབས་
གང་ཞིག་ཏུ་ལེགས་པར་སྒྲིག་མཁས་པོ་བྱུང་ཚེ། འགལ་འདུ་ཕྲ་མོས་དབེན་ཞིང་ལྷག་
པར་དྲང་བ་དང་ངེས་ པའི་ དོན་ གང་ཞིག་ ཏུ་ གསུངས་ པ་ དང་། དགོངས་ ལྡེམ་
དགོངས་སུ་གསུངས་པ་རྣམས་ཀྱང་དགོངས་གཞི་ཟབ་ཅིང་དོན་ལ་ངེས་པར་འབྱོར་བ་
སོགས་མི་འཇིགས་བཞི་ལྡན་གྱི་གསུང་གི་ཟིལ་ཕྲ་མོས་ཀྱང་ཕས་རྒོལ་སྨྲ་བའི་སྤོབས་པ་
མཐའ་དག་ཞུམ་པར་གྱུར་པ་ནི། དོན་དུ་གནས་ལུགས་ཡང་དག་པའི་གཏམ་ལས་
འདའ་བར་མ་གྱུར་པས་ཡིན་ཏེ། མདོ་ལས། དགེ་སློང་དག་གམ་མཁས་རྣམས་
ཀྱིས། །བསྲེགས་བཅད་བརྡར་བའི་གསེར་བཞིན་དུ། །ལེགས་པར་བརྟགས་ལ་ང་ཡི་
བཀའ། །བླང་བར་བྱ་ཡི་གུས་ཕྱིར་མིན། ། ཞེས་སྟོན་པ་མཆོག་གིས་ངའི་ཆོས་ཚུལ་
གང་གསུངས་རྣམས་ ང་ ལ་ གུས་ པའི་ ཕྱིར་ བླང་ བ་ མིན་གྱི། དཔྱད་ གསུམ་ གྱིས་
བརྟགས་ནས་ཚད་མར་གྱུར་ཚེ་བླང་བར་གསུངས་པ་ནི། སྟོན་པ་གཞན་རྣམས་སྨྲ་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བའི་སྤོབས་པ་མེད་པའི་གནས་ཡིན་ཏེ། ལྷ་ལས་ཕུལ་བྱུང་གི་བསྟོད་པར། བདག་ནི་
སངས་རྒྱས་ཕྱོགས་མི་འཛིན། །སེར་སྐྱ་སོགས་ལ་མི་སྡང་ཡང་། །གང་ཞིག་རིགས་
པར་ལྡན་པའི་ཚིག ། དེ་ཉིད་སྟོན་པར་ཡོངས་སུ་འཛིན། ། ཞེས་དང་། དབུ་མ་
རྒྱན་ལས། བློ་ནོར་ལྡན་པས་ལུགས་གཞན་ལ། །ཇི་ལྟར་སྙིང་བོ་མེད་མཐོང་བ། །དེ་
ལྟར་དེ་དག་སྐྱོབ་པ་ལ། །གུས་པ་ཤིན་ཏུ་སྐྱེ་བར་འགྱུར། ། ཞེས་གསུངས། དེ་
ཡང་མདོར་དྲིལ་ན། ཚད་མའི་གཞུང་དུ། བསྟན་པ་རྣམ་དག་ཏུ་རིགས་པས་སྒྲུབ་
པའི་རྟགས་ཀྱིས། སྟོན་པ་རྣམ་དག་ཏུ་རིགས་པས་འགྲུབ་པར་གསུངས་ལ། བསྟན་
པ་རང་རྒྱུད་འདུལ་བའི་ཐབས་སུ་གསུངས་པ་དེ་ཡང་། སྐྱེ་བོ་དུག་གསུམ་ལ་སྤྱོད་པའི་
གཉེན་པོར་ཆོས་ཀྱི་ཕུང་བོ་དེ་དང་མཐུན་པར་གསུངས་པ་ནི། གཙོ་བོ་རང་རྒྱུད་
འདུལ་ཐབས་ཡིན་པ་དེས་ཤེས་ལ། དེ་ཡང་དཔེར་ན། ཞེ་སྡང་ལ་སྤྱོད་པའི་གཉེན་
པོར་བྱམས་སྙིང་རྗེ་ལ་བློ་སྦྱོང་བ་ནི། ཇི་སྐད་དུ། བཅོམ་ལྡན་འདས་ཀྱིས་དགེ་སློང་
དག་བྱམས་པ་སྒོམས་ཤིག བྱམས་པ་རྟེན་དང༌། བསྒོམ་པ་དང༌། མང་དུ་བྱེད་པ་
ནི། ཞེ་སྡང་སྤང་བ་ལ་འཇུག་པར་འགྱུར་རོ། ། ཞེས་སོགས་དང༌། དགེ་སྦྱོང་གི་
ཆོས་བཞི་བསྟན་པའི་མདོ་སོགས་ལས་ཀྱང་རྒྱ་ཆེར་གསུངས་པ་དང་། མདོ་གཞན་དུ་
མར་ཡང་། དགྲ་གཉེན་ཕྱོགས་སྙོམས་པ་དང༌། སྙིང་རྗེ་ཆེན་པོ་ཐེག་ཆེན་གྱི་རྩ་བར་
བསྟན་པ་དང་། འགྲོ་ཀུན་ཕ་མར་འཛིན་པ་དང་། ཀུན་ལ་སྟོན་པའི་འདུ་ཤེས་བསྐྱེད་
པར་གསུངས་པ། བྱམས་པས་བདུད་སྡེ་འཇོམས་པར་བསྟན་པ། བྱས་པ་གཟོ་བ་
དང་། གནོད་ལན་དྲིན་གྱིས་གཞལ་བར་བསྟན་པ། ཆོས་བརྒྱད་རོ་སྙོམས་ཕུག་ནོར་
བཅུའི་གདམས་པ། རྐྱེན་ངན་ལམ་འཁྱེར་དང་གཞན་ཕན་ལྷུར་ལེན་བྱེད་པ་སོགས་
མཐའ་ཡས་པ་ཞིག་གསུངས་པ་རྣམས་ནི། བསྟན་པ་སྙིང་རྗེས་རབ་ཏུ་ཕྱེ་བའི་མཚོན་
རྟགས་ཡིན་ལ། སེམས་རྒྱུད་བཏུལ་ནས་ཉོན་མོངས་སྤོང་བ་ཡང་གཞན་དང་གཏན་



༄༅། །བོད་སོག་ཆོས་འབྱུང་གི་སྟོད་ཆ།
མི་འདྲ་སྟེ། ཟག་བཅས་ཀྱི་ཚོར་བ་བདེ་བ་ལས་ཐར་འདོད་ཙམ་ཞིག་བསམ་གཏན་
བཞི་བའི་ཉེར་བསྡོགས་རྒྱུད་ལ་སྐྱེས་པའི་ཕྱི་རོལ་བ་སོགས་ཡོད་ཅིང་། ཟག་བཅས་ཀྱི་
ཚོར་བ་བདེ་བ་ལས་རེ་ཞིག་ངེས་པར་འབྱུང་བ་བསམ་གཏན་བཞི་བའི་དངོས་གཞི་
ཡན་ཆད་ཐོབ་པའི་ཕྱི་རོལ་བ་ལའང་ཡོད་མོད་ཀྱང་། ཚོར་བ་བཏང་སྙོམས་དང་ཁྱབ་
པ་འདུ་བྱེད་ཀྱི་སྡུག་བསྔལ་ཐམས་ཅད་ལས་ངེས་པར་འབྱུང་ནས་དེ་ལས་ཐར་བའི་
ཕྱིར་ལམ་བསྒོམས་པས་སྡུག་བསྔལ་དེ་དག་རྒྱུ་ཉོན་མོངས་དང་བཅས་པ་གཏན་ནས་
སྤོང་ཚུལ་ནང་བ་སངས་རྒྱས་པ་ལས་གཞན་ལ་མེད། དེའི་རྒྱུ་མཚན། སྲིད་རྩེ་ནི་
འཇིག་རྟེན་པའི་ལམ་གྱི་མཐོ་ཤོས་ཡིན་པས། དེ་ལ་སྐྱོན་དུ་བལྟས་ཏེ། དེའི་གོང་
མའི་ཁྱད་པར་གཞན་འཚོལ་བའི་འཇིག་རྟེན་པའི་ཞི་རགས་རྣམ་ཅན་གྱི་ལམ་གཞན་
མེད་པའི་ཕྱིར་ན། ཕྱི་རོལ་བ་ལ། དེའི་སས་བསྡུས་ཀྱི་ཉོན་མོངས་མངོན་འགྱུར་རེ་
ཞིག་སྤོང་བ་ཙམ་ཡང་མེད་པ་ཡིན་ནོ། ། དེ་དང་དེ་མཚུངས་སུ། མདོ་སྔགས་ལམ་
གྱིས་སྤང་བྱ་སྤོང་ཚུལ་ཕྲ་ཞིང་མཐའ་ཡས་པར་གསུངས་པ་རྣམས་ནི་ཕྱི་བ་རྣམས་དང་
བསྡུར་བས་ག་ལ་ལོངས་ཏེ། དེ་དག་གི་ཁྱད་འབྱེད་ཚུལ་ལེགས་པར་རྟོགས་ན་འཇུག་
ངོགས་ཟླ་དང་བྲལ་བ་གང་ཡིན་ཤེས་པར་འགྱུར་རོ། ། དེ་ལྟར་ཐར་བ་འདོད་པ་
རྣམས་ཀྱང་རྒྱལ་བའི་བསྟན་པའི་ལམ་ཆེན་དུ་བགྲོད་ན། མདུན་ལམ་འོད་ཟེར་ལྔ་
དང་བཅས་ཏེ་མི་གནས་ཞི་བ་ཐར་བའི་གྲོང་ཁྱེར་དུ་གཤེགས་པར་འགྱུར་བས་ན།
ཁྱད་པར་འཕགས་བསྟོད་ལས། ཁྱོད་ཉིད་ལམ་གང་ནས་གཤེགས་པ། །དེ་ཉིད་ནས་
ནི་སློབ་མ་མཆི། ། ཞེས་གསུངས་པ་ལྟར་ཡིན་པས། བསྟན་པའི་ཁྱད་པར་ཕྱོགས་
ཙམ་བརྗོད་པ་འདིས་མཚོན། སངས་རྒྱས་ཀྱི་བསྟན་པ་རིན་པོ་ཆེའི་གནད་ལེགས་
པར་མཁྱེན་ན་དད་ པའི་སྒོ་ བརྒྱ་མི་འབྱེད་ ཐབས་མེད་ འགྱུར་བ་ནི། ཁྱད་ པར་
འཕགས་བསྟོད་ལས། མུ་སྟེགས་གཞན་གྱི་གཞུང་ལུགས་ལ། །ཇི་ལྟ་ཇི་ལྟར་རྣམ་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བསམས་པ། །དེ་ལྟ་དེ་ལྟར་མགོན་ཁྱོད་ལ། །བདག་གི་ཡིད་ནི་དད་པར་གྱུར། །
ཅེས་གསུངས་པ་ལྟར་ཡིན། དེ་ལྟར་རྣམ་འདྲེན་ཐུབ་པ་ཆེན་པོའི་བསྟན་པ་ལ་ལུང་
དང་རྟོགས་པའི་བསྟན་པ་གཉིས་སུ་ཡོད་དེ། མཛོད་ལས། སྟོན་པའི་དམ་ཆོས་རྣམ་
གཉིས་ཏེ། །ལུང་དང་རྟོགས་པའི་བདག་ཉིད་དོ། ། དེ་འཛིན་བྱེད་དང་སྨྲ་བྱེད་
དང་། །སྒྲུབ་པར་བྱེད་པ་ཁོ་ན་ཡིན། ། ཞེས་གསུངས་པ་ལྟར། བསྟན་པ་དེ་ཉིད་
འཇིག་རྟེན་ཁམས་སུ་དར་ཞིང་རྒྱས་པར་བྱེད་པ་ལ། དེ་འཛིན་སྐྱོང་སྤེལ་གསུམ་བྱེད་
པའི་བསྟན་འཛིན་གྱི་སྐྱེས་བུ་དམ་པ་རྣམས་དང་ཆོས་རྒྱལ་རིམ་བྱོན་རྣམས་ལ་རག་
ལས་པའི་ ཕྱིར། འདིར་སྟོན་པ་ཐུབ་པའི་དབང་བོ་དང་དེའི་དམ་པའི་ཆོས། དེ་
འཛིན་པའི་བསྟན་འཛིན་རྣམས་བྱོན་ཚུལ་རིམ་པར་འཆད་པ་ལ། མི་མཇེད་འཇིག་
རྟེན་གྱི་ཁམས་འདིར་ཤིང་ཛམྦུ་པྲིཀྵའི་ལྗོན་པས་མཛེས་པར་མཚན་པའི་གླིང་མཆོག་
འདིའི་དབུས། འཕགས་ཡུལ་རྡོ་རྗེ་གདན་དུ་སྟོན་པ་ཐུབ་པའི་དབང་བོ་བྱོན་ནས་
ཆོས་ཀྱི་འཁོར་ལོ་བསྐོར་ཞིང་། བསྟན་པ་རིན་པོ་ཆེ་དར་བའི་རྣམ་གཞག་མདོར་
བསྡུས་ཏེ་བཤད་པ་དང༌། རྡོ་རྗེ་གདན་གྱི་བྱང་ཕྱོགས་གངས་ལྗོངས་བྷོ་ཊའི་ཡུལ་དུ་
བསྟན་པ་དར་ཚུལ་དང་། བྱང་གཉིས་པ་ཆེན་པོ་ཧོར་ཡུལ་དུ་བསྟན་པ་དར་ཚུལ་མདོ་
ཙམ་བཤད་པ་བཅས་གསུམ་མོ། ། དེའི་དང་བོ་ལ་སྟོན་པས་ཐུགས་བསྐྱེད་ཚུལ་
སོགས་དང་། སངས་རྒྱས་འཇིག་རྟེན་དུ་བྱོན་ནས་མཛད་པ་ཇི་ལྟར་མཛད་ཚུལ།
འཕགས་ཡུལ་དུ་བསྟན་པ་ཇི་ལྟར་དར་ཚུལ་བཤད་པའོ། །
10



༄༅། །བོད་སོག་ཆོས་འབྱུང་གི་སྟོད་ཆ།
༄༅། །སྟོན་པ་གང་དུ་བྱོན་པའི་འཇིག་རྟེན་དང་
སྟོན་པས་ཐུགས་བསྐྱེད་ཚུལ་སོགས།
༄༅ ། །བསྐལ་བ་བཟང་བོ་འདི་ལ་རྣམ་འདྲེན་ཉི་མ་སྟོང་འབྱོན་པར་གསུངས་
པའི་ནང་ནས། རྣམ་འདྲེན་བཞི་བ་ཤཱཀྱའི་རྒྱལ་བོ་འདི་ཉིད། བསྐལ་བ་བཟང་བོའི་
ཞིང་མི་མཇེད་འཇིག་རྟེན་གྱི་ཁམས་འདིར་བྱོན་པ་ཡིན། མི་མཇེད་འཇིག་རྟེན་གྱི་
ཁམས་ནི་སྔོན་གྱི་མུན་བསྐལ་མངོན་དགའ་ཞིག་རྗེས། སྟོང་བསྐལ་ཉི་ ཤུ་སོང་བའི་
མཐར་འཇིག་རྟེན་འདི་ཆགས་ཚུལ། ཐུན་མོང་བ་མཛོད་ལྟར་བཤད་རུང་བ་དང་།
ཐེག་ཆེན་ཐུན་མོང་མ་ཡིན་པ་ཕལ་ཆེན་སོགས་ལྟར་ན། མ་དག་པའི་སྣོད་ཕྱིའི་སྡུག་
བདེན་ནི་སེམས་ཅན་སྤྱི་མཐུན་གྱི་ལས་ལས་གྲུབ་ཅིང་། བདག་འབྲས་སྣོད་ཀྱི་འཇིག་
རྟེན་དེ་འབྱུང་ལ། དག་པའི་ཞིང་སོགས་ནི། བྱང་སེམས་རྣམས་ཀྱི་སྨོན་ལམ་དང་
སངས་རྒྱས་རྣམས་ཀྱི་ནུས་མཐུ་ལས་བྱུང་བར་གསུངས་པ་དང་། འཇིག་རྟེན་དེ་དག་
གི་རྟེན་གཞིའང་། འབྱུང་བ་དང༌། འོད་དང་། ནམ་མཁའ་དང༌། པདྨ་དང་།
ནོར་བུའི་རྒྱ་མཚོ་ལ་གནས་པའི་ཚུལ་སོགས་སྣ་ཚོགས་ཡོད་པ་དང་། དབྱིབས་ཀྱང་གྲུ་
བཞི། གྲུ་གསུམ། ཟླུམ་པོ། ནོར་བུ། འཁོར་ལོ། ཡན་ལག་གི་རྣམ་པ་ཅན་སོགས་
ཡོད་པར་གསུངས་པ་དང༌། སྣང་བྱེད་ཀྱང་འོད་སྣ་ཚོགས་ལ་བརྟེན་པ་དང་། སྣང་
བྱེད་མེད་པའི་འཇིག་རྟེན་ཀྱང་ཡོད་པར་གསུངས་པ་སོགས་འཇིག་རྟེན་གྱི་ཁམས་
མཐའ་ཡས་པ་ཞིག་མཆིས་ཏེ། ཕལ་བོ་ཆེའི་མདོ་ལས། དེ་དག་ཀྱང་གཞི་གཞན་དང་
གཞན་ལ་གནས་པ། དབྱིབས་གཞན་དང་གཞན་དུ་འདུག་པ་ཞེས་སོགས་རྒྱ་ཆེར་
-



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གསུངས་སོ། ། སློབ་དཔོན་བསོད་ནམས་རྩེ་མོས་སངས་རྒྱས་ཕལ་བོ་ཆེའི་མདོ་དང་།
དེ་ཉིད་འདུས་པ་དང་། ལག་ན་རྡོ་རྗེ་དབང་བསྐུར་བའི་རྒྱུད་ལ་སོགས་པའི་རྗེས་སུ་
འབྲངས་ནས་ཐེག་པ་ཆེན་པོ་ཐུན་མོང་དང་ཐུན་མོང་མ་ཡིན་པ་དང་སྒོ་བསྟུན་ནས་
བཤད་པ་ནི། འདི་ལྟར་འཇིག་རྟེན་གྱི་ཁམས་མི་མཇེད་ལ་སོགས་པ་བསམ་གྱིས་མི་
ཁྱབ་པ་ནང་དུ་ཆུད་པ་ནི་འཇིག་རྟེན་གྱི་ཁམས་རྒྱ་མཚོ་ཞེས་བྱ་བ་ཡིན་ནོ། ། འཇིག་
རྟེན་གྱི་ཁམས་རྒྱ་མཚོ་ཞེས་བྱ་བ་དེ་ནི། དེ་བཞིན་གཤེགས་པ་རྣམ་པར་སྣང་མཛད་ཡེ་
ཤེས་གངས་ཆེན་མཚོའི་ཕྱག་མཐིལ་གྱི་སྙིང་བོ་ལ་གནས་སོ། ། ཞེས་གསུངས་པ་
ལྟར། བསམ་གྱིས་མི་ཁྱབ་པའི་འཇིག་རྟེན་ཇི་ལྟར་བགྲང་ཞེ་ན། འོག་གཞི་རླུང་གི་
དཀྱིལ་འཁོར་ནས་སྟེང་ཚངས་པའི་འཇིག་རྟེན་གྱི་བསམ་གཏན་དང་བོའི་བར་དང་།
ཕྱིའི་ལྕགས་རིས་ཡོངས་སུ་བསྐོར་བ་དང་བཅས་པ་ནི་གླིང་བཞི་བའི་འཇིག་རྟེན་གྱི་
ཁམས་ཞེས་བྱ། དེ་བརྩི་གཞི་བྱས་ནས་སྟོང་དུ་ཚང་བ་ནི་སྟོང་ཆུང་ངུའི་འཇིག་རྟེན་
དང་། དེ་བརྩི་གཞི་བྱས་ནས་སྟོང་དུ་ཚང་བ་ནི་སྟོང་གཉིས་པ་བར་མའི་འཇིག་རྟེན་
དང་། དེ་བརྩི་གཞི་བྱས་ནས་སྟོང་དུ་ཚང་བ་ནི་སྟོང་གསུམ་གྱི་སྟོང་ཆེན་པོའི་འཇིག་
རྟེན་གྱི་ཁམས་ཞེས་བྱ། དེ་བྱེ་བ་ཕྲག་བརྒྱ་ནི་རབ་འབྱམས་རྒྱ་མཚོའི་མཚམས་སྦྱོར་
གཅིག དེ་བྱེ་བ་ཕྲག་བརྒྱ་རབ་འབྱམས་ཀྱི་རྒྱུད་ གཅིག དེ་བྱེ་བ་ཕྲག་བརྒྱ་རབ་
འབྱམས་ཀྱི་རྒྱུད་བར་མ་གཅིག དེ་བྱེ་བ་ཕྲག་བརྒྱ་ལ་དེའི་རྒྱུད་གསུམ་པ་སྟེ། གཞི་
སྙིང་མེ་ཏོག་བཀོད་པའི་འཇིག་རྟེན་གྱི་ཁམས་ཆེན་པོ་གཅིག་ཡིན་ནོ། ། འཇིག་རྟེན་
གྱི་ཁམས་དེ་ནི་རྣམ་སྣང་གངས་ཆེན་མཚོའི་རྣམ་པར་སྨིན་པའི་སངས་རྒྱས་ཀྱི་ཞིང་
ཡིན་ཏེ། ཐུབ་པ་རྣམ་སྣང་ཆེན་པོ་སྔོན་བྱང་ཆུབ་སེམས་དཔའི་སྤྱད་པ་སྤྱོད་པའི་ཚེ།
བསྐལ་བ་བསམ་གྱིས་མི་ཁྱབ་པ་རྣམས་སུ་འཇིག་རྟེན་གྱི་ཁམས་བསམ་གྱིས་མི་ཁྱབ་པ་
ཡོངས་སུ་དག་པར་བྱས་ཏེ། བསྐལ་བ་རེ་རེར་སངས་རྒྱས་བསམ་གྱིས་མི་ཁྱབ་པའི་
12



ལས
༄༅། །བོད་སོག་ཆོས་འབྱུང་གི་སྟོད་ཆ།
དྲུང་དུ་བྱང་ཆུབ་སྤྱོད་པའི་སྨོན་ལམ་བསམ་གྱིས་མི་ཁྱབ་པ་ཡོངས་སུ་སྦྱངས་པའི་
སྟོབས་ལས་བྱུང་བར་སངས་རྒྱས་ཕལ་བོ་ཆེར་གསུངས་སོ། ། དེ་ལྟར་རྣམ་སྣང་
གངས་ཆེན་མཚོའི་ཕྱག་མཐིལ་གྱི་འཇིག་རྟེན་གྱི་ཁམས་ཆེན་པོ་ཉེར་ལྔའི་དབུས་མ་
བཅུ་གསུམ་པ་ནི་མི་མཇེད་འཇིག་རྟེན་གྱི་ཁམས་འདི་ཉིད་ཡིན། དེ་ལ་མི་མཇེད་ཅེས་
བྱ་བ་ནི། བཟོད་སྲན་ཐུབ་པའི་མིང་སྟེ། ཞིང་དེའི་སེམས་ཅན་རྣམས་ནི་ཉོན་མོངས་
པ་དུག་གསུམ་ལ་མི་མཇེད་པའི་ཕྱིར་མི་མཇེད་ཅེས་པའི་དོན་དུ་སྙིང་རྗེ་པད་དཀར་
ལས་གསུངས་ལ། ཡང་ཞིང་དེ་ན་ཡོད་པའི་བྱང་ཆུབ་སེམས་དཔའ་བཟོད་པ་བརྟན་
པོ་ལ་རབ་ཏུ་གནས་པ་རྣམས་ཀྱི་ཡོན་ཏན་གྱི་ཁྱད་པར་ལས་མི་མཇེད་ཅེས་གྲགས་ཚུལ་
ནི་འཇམ་དཔལ་གྱི་སངས་རྒྱས་ཀྱི་ཞིང་གི་ཡོན་ཏན་བཀོད་པར་གསུངས་སོ། །
དེ་ཡང་མི་མཇེད་འཇིག་རྟེན་གྱི་ཁམས་འདི་འགྲུབ་པའི་རྐྱེན་ནི། མངོན་པ་
མཛོད་ལས། ལས་ ལས་ འཇིག་ རྟེན་ སྣ་ ཚོགས་ སྐྱེ། ། ཞེས་ གསུངས་ པ་ ལྟར།
སེམས་ཅན་སྤྱི་མཐུན་གྱི་ལས་ཀྱི་དབང་གིས་ནམ་མཁར་རླུང་གི་དཀྱིལ་འཁོར་དབྱིབས་
ཟླུམ་པོ་ཞིག་ཏུ་ཆགས་ཤིང་། དེའི་སྟེང་དུ་གསེར་གྱི་སྙིང་བོ་ཅན་གྱི་སྤྲིན་འཁྲིགས་ནས་
ཆར་བབས་པ་ལས་ཆུའི་དཀྱིལ་འཁོར་དང་། དེ་ལས་ཀྱི་རླུང་གིས་བསྲུབས་པ་ལས་
འོག་ཏུ་ཆུའི་དཀྱིལ་འཁོར། དེའི་སྟེང་དུ་དབང་ཆེན་གསེར་གྱི་ས་གཞི་ཆགས་ཤིང་།
དེ་ལ་ཕྱིའི་རྒྱ་མཚོ་གྲུབ། མཚོ་དེ་ལ་གསེར་གྱི་པདྨ་འདབ་མ་སྟོང་དང་ལྡན་པ་ཞིག་བྱུང་
སྟེ། གནས་གཙང་མའི་ལྷ་རྣམས་ཀྱིས་སངས་རྒྱས་སྟོང་འབྱུང་བའི་ལྟས་སུ་ཤེས་ཏེ་ཨེ་
མ་བསྐལ་བ་བཟང་བོ་ཞེས་བསྒྲགས་པས་བསྐལ་བ་བཟང་བོའི་མིང་དུ་གྲགས། རྒྱ་
མཚོ་ཆེན་པོ་དེ་ལས་ཀྱི་རླུང་གིས་བསྲུབས་ནས་ཁམས་རབ་བསྡུས་པ་ལས་རི་རབ་དང་།
འབྲིང་བསྡུས་པ་ལས་གསེར་གྱི་རི་བདུན། ཐ་མ་བསྡུས་པ་ལས་ཕྱིའི་ལྕགས་རི་དང་།
སྣ་ཚོགས་བསྡུས་པ་ལས་གླིང་བཞི་གླིང་ཕྲན་དང་བཅས་པ་ཆགས་པར་གསུངས་ཏེ།
མ།



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མདོ་སྡུད་པ་ལས། མཁའ་ལ་རླུང་བརྟེན་དེ་ལ་ཆུ་ཡི་ཕུང་བོ་བརྟེན། །དེ་ལ་ས་ཆེན་
འདི་བརྟེན་དེ་ལ་འགྲོ་བ་བརྟེན། ། ཞེས་གསུངས་སོ། །
དེ་ལྟར་རི་རབ་ཀྱི་ཆུ་མཚམས་ནས་འོག་ཏུ་རྣམ་པར་བཅལ་བའི་རི་བོའི་ཁོང་
གསེང་རྣམས་སུ་ལྷ་མ་ཡིན་གྱི་ཚོགས་གནས་ཏེ། ལྷ་མིན་དབང་བོ་སྒྲ་གཅན་འཛིན་
དང་། མགུལ་ཕྲེང་ཅན་དང༌། རབ་གནོན་དང་། ཐགས་བཟང་རིས་རྣམས་འོག་
ནས་འོག་ཏུ་རིམ་པར་གནས་སོ། ། ཆུ་མཚམས་ཡན་ལྷུན་པོའི་བང་རིམ་བཞི་ལ་
རིམ་པར་གཞོང་ཐོགས་དང་། ཕྲེང་ཐོགས་དང༌། རྟག་མྱོས་དང་། རྒྱལ་ཆེན་རིས་
བཞི་རྣམས་གནས་པ་དང༌། རི་རབ་སྟེང་གི་མཚམས་བཞིར་གནོད་སྦྱིན་གསང་བ་
རྣམས་གནས་པ་དང་། དཀྱིལ་དུ་སུམ་ཅུ་རྩ་གསུམ་པའི་གྲོང་ཁྱེར་ལྟ་ན་སྡུག་དང་།
དེའི་དབུས་སུ་རྣམ་པར་རྒྱལ་བའི་ཁང་བཟང་མཛེས་པར་གྲུབ། སུམ་ཅུ་རྩ་གསུམ་
ཞེས་པའང་ནོར་ལྷ་བརྒྱད། དྲག་པོ་བཅུ་གཅིག ཐ་སྐར་གྱི་བུ་གཉིས། ཉི་མ་བཅུ་
གཉིས་ཏེ་ཉེ་དབང་སོ་གསུམ་དང༌། ལྷའི་དབང་བོ་བཅས་ཡོད་པས་དེ་སྐད་བརྗོད།
གྲོང་ཁྱེར་དེའི་ཤར་དུ་ཤིང་རྟ་སྣ་ཚོགས་པའི་ཚལ། ལྷོར་རྩུབ་འགྱུར་ཚལ། ནུབ་ཏུ་
འདྲེས་པའི་ཚལ། བྱང་ན་དགའ་བའི་ཚལ་རྣམས་ཡོད། ཚལ་དེ་དག་གི་ཕྱི་རོལ་ན་ལྷ་
རྣམས་རྩེ་བའི་གནས་ཤིང་རྟ་ཅན་དང་། རྩུབ་འགྱུར་ཅན། འདྲེས་པ་ཅན། དགའ་
བ་ཅན་བཞི་བྱུང༌། ལྟ་ན་སྡུག་གི་བྱང་ཤར་དུ་ཡོངས་འདུ་ས་བརྟོལ་དང་། འོག་ན་ཨ་
མོ་ལི་ཀའི་རྡོ་ལེབ་ལྭ་བ་དཀར་བོ་ལྟ་བུ། ལྷོ་ནུབ་ཏུ་ཆོས་བཟང་ལྷའི་མདུན་ས་དང་
བཅས་བཀོད་པ་ཕུན་སུམ་ཚོགས་ཤིང་ཡིད་དུ་འོང་བ་ཡོད་དོ། ། སུམ་ཅུ་རྩ་གསུམ་
པའི་སྟེང་གི་ནམ་མཁར་རླུང་གི་དཀྱིལ་འཁོར་ལ་འཐབ་བྲལ་ལྷའི་གནས་དང་། དེ་
སྟེང་རིམ་པར་དགའ་ལྡན་དང་། འཕྲུལ་དགའ་དང་། གཞན་འཕྲུལ་དབང་བྱེད་ཀྱི་
གནས་ཏེ་འདི་མན་ཆད་འདོད་ཁམས་ཀྱི་གནས་སུ་གཏོགས་པས་ན། འདོད་པའི་
14



༄༅། །བོད་སོག་ཆོས་འབྱུང་གི་སྟོད་ཆ།
ཡོན་ཏན་འཁྲིག་པ་དང་། ཁམ་གྱི་ཟས་ལ་འདོད་ཆགས་དང་བཅས་པའི་ཕྱིར་རོ། །
དེའི་སྟེང་དུ་རིམ་པས་ཚངས་རིས། ཚངས་འདུན། ཚངས་ཆེན་གསུམ་བསམ་གཏན་
དང་བོ་དང་། འོད་ཆུང་། ཚད་མེད་འོད། འོད་གསལ་གསུམ་བསམ་གཏན་གཉིས་
པ་དང༌། དགེ་ཆུང་། ཚད་མེད་དགེ དགེ་རྒྱས་གསུམ་བསམ་གཏན་གསུམ་པ་དང་།
སྤྲིན་མེད། བསོད་ནམས་སྐྱེ། འབྲས་བུ་ཆེ་བ་གསུམ་བསམ་གཏན་བཞི་བའི་སོ་སྐྱེས་
གནས་གསུམ་དང་། མི་ཆེ་བ། མི་གདུང་བ། གྱ་ནོམ་སྣང་བ། ཤིན་ཏུ་མཐོང་བ།
འོག་མིན་ཏེ་ལྔ་ནི་བསམ་གཏན་བཞི་བའི་འཕགས་པའི་གནས་ལྔ་སྟེ་ཁྱོན་གནས་
བརྒྱད་དོ། ། དེ་དག་ ལ་ གཟུགས་ ཁམས་ གནས་ རིགས་བཅུ་བདུན་ཞེས་བྱ་སྟེ།
གཟུགས་ལ་འདོད་ཆགས་དང་བཅས་པའི་ཕྱིར་རོ། ། གཟུགས་མེད་པའི་ཁམས་ནི་
གནས་དང་ལུས་ཀྱི་ཚད་མེད་ཀྱང་། སེམས་ཀྱི་ཏིང་ངེ་འཛིན་གྱི་དབྱེ་བས་བཞིར་
འགྱུར་ཏེ། ནམ་མཁའ་མཐའ་ཡས་དང་། རྣམ་ཤེས་མཐའ་ཡས་དང༌། ཅི་ཡང་མེད་
དང་། འདུ་ཤེས་མེད་དང་། འདུ་ཤེས་མེད་མིན་གྱི་སྐྱེ་མཆེད་དོ། ། དེ་བཞི་ནི་ལུས་
ཅན་མ་ཡིན་པའི་ཕྱིར་གཟུགས་མེད་ཁམས་ཏེ། གཟུགས་ལ་འདོད་ཆགས་དང་བྲལ་
ཞིང་གཟུགས་མེད་པ་ལ་འདོད་ཆགས་དང་བཅས་པའི་ཕྱིར་རོ། ། །
ལྷུན་པོའི་ཕྱི་རོལ་གྱི་ཁོར་ཡུག་ཏུ་རིམ་བདུན་བསྐོར་བའི་གསེར་རི་རྣམས་ནི།
གཉའ་ཤིང་འཛིན་དང་། གཤོལ་མདའ་འཛིན་དང་། སེང་ལྡེང་ཅན་དང་། ལྟ་ན་
སྡུག་དང་། རྟ་རྣ་དང་། རྣམ་འདུད་དང༌། མུ་ཁྱུད་འཛིན་པའི་རི་རྣམས་སོ། ། རི་
བདུན་དང་བོའི་ཕྱོགས་བཞི་ན་རྒྱལ་བོ་ཆེན་པོ་བཞི་གནས་ཤིང་། གསེར་རིའི་བར་ན་
ཀླུའི་རྒྱལ་བོ་རྣམས་རྩེ་ཞིང་རོལ་བའི་གནས། རོལ་བའི་མཚོ་བདུན་དུ་གྲགས་པ་
རྣམས་ཡོད། གླིང་འདིའི་ཤར་ཕྱོགས་ན་ལུས་འཕགས་གླིང་། ལྷོར་འཛམ་བུའི་གླིང་།
ནུབ་བ་ལང་སྤྱོད། བྱང་སྒྲ་མི་སྙན་དེ་གླིང་བཞི་གླིང་ཕྲན་བརྒྱད་དང་བཅས་པར་མིའི་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འགྲོ་བ་རྣམས་གནས་སོ། ། གླིང་དེ་དག་གི་ཕྱི་རོལ་དང་བར་མཚམས་རྣམས་སུ་བ་
ཚྭ་ཅན་གྱི་རྒྱ་མཚོ་ཆེན་པོ་བཞིས་ཡོངས་བསྐོར་ཞིང་གནས་པ་ཡིན། གླིང་འདིའི་འོག་
རོལ་ན་ངན་འགྲོའི་གནས་དང་། གནས་གཞན་པར་ཡི་དྭགས་དང་དུད་འགྲོ་སོགས་
གནས་ཚུལ་དང་། སྤྱིར་འཇིག་རྟེན་ཆགས་ཚུལ་ ཐོག རྒྱང་ ཐག་དང་། འཐུག་
རྔམས། ཆེ་ཆུང་སོགས་ཀྱི་ཚད་ཞིབ་པར་བརྗོད་ན་མང་དུ་འགྲོ་ཕྱིར་བཞག་སྟེ་བསྡུས་
ཙམ་བརྗོད་པ་ཡིན་པས་རྒྱས་པར་གཞན་དུ་གཟིགས་དགོས། མི་མཇེད་འཇིག་རྟེན་
འདི་ཉིད་ཀྱི་ཕྱོགས་མཚམས་སྟེང་འོག་གི་ཉེ་སར། ཤར་ཕྱོགས་ན་ཁེབ་ལྡན་དང་།
ལྷག་པ་དང་། རྡུལ་བསགས་དང་། རྣམ་འབྱུང་སོགས་དང༌། བྱང་ཤར་དུ་འཕོ་བྱེད།
ཕན་པ་ཀུན་སོང་། ཡོངས་དགའ་དང༌། སྟེང་ཕྱོགས་སུ་མི་ཆེ་བ། འོག་ཕྱོགས་སུ་
དབྱངས་སྒྲོགས་སོགས་ཡོད་པར་གསུངས་སོ། ། གཞན་ཡང་དཔལ་དུས་ཀྱི་འཁོར་
ལོའི་རྒྱུད་ལས་འཇིག་རྟེན་གྱི་ཁམས་ཆགས་ཚུལ་གསུངས་པ་སོགས། གདུལ་བྱ་མི་
འདྲ་བ་ལ་འཇིག་རྟེན་གྱི་ཁམས་མི་འདྲ་བ་དུ་མ་སྣང་ཚུལ་སོགས་ཀྱང་གསུངས་སོ། །
དེ་ཡང་སྤྱིར་བསྐལ་བ་ལ་ཆགས་གནས་འཇིག་སྟོང་བཞི་ཡོད་པའི་ནང་གནས་
པའི་བསྐལ་བ་ལ་མུན་བསྐལ་དང་སྒྲོན་བསྐལ་གཉིས་སུ་ཡོད། སྒྲོན་མེའི་བསྐལ་བ་ཁོ་
ན་ལ་སངས་རྒྱས་འབྱུང་ཞིང་། སངས་རྒྱས་འབྱུང་བ་དེ་ཡང་སྤྱིར་བྱང་སེམས་ཀྱི་
ཚོགས་སམ་སྨོན་ལམ་རྫོགས་པ་དང་། སངས་རྒྱས་ཀྱི་ཞིང་དག་པ་དང་། གདུལ་བྱར་
དགེ་བའི་རྩ་བ་ཡང་དག་པར་སྨིན་པ་ན་སངས་རྒྱས་འབྱུང་བ་ཡིན། དེ་ཡང་། བསྐལ་
བ་བཟང་བོ་ཞེས་བྱ་བའི་སྒྲོན་མེའི་བསྐལ་བ་འདི་ལ། སངས་རྒྱས་སྟོང་འབྱོན་པར་
གསུངས་པ་དང་སྟོང་དང་ལྔའམ་ལྔ་བརྒྱ་འབྱོན་པར་ཡང་གསུངས་སོ། ། དེ་ནས་
མུན་བསྐལ་བསྐལ་ཆེན་དྲུག་ཅུ་འདས་ནས་སྙན་པ་ཆེན་པོ་ཞེས་བྱ་བའི་སྒྲོན་མེའི་
བསྐལ་བ་ལ། སངས་རྒྱས་ཁྲི་ཕྲག་གཅིག་དང་། དེ་ནས་མུན་བསྐལ་བརྒྱད་ཁྲི་འདས་
16



༄༅། །བོད་སོག་ཆོས་འབྱུང་གི་སྟོད་ཆ།
ནས། སྐར་མ་ལྟ་བུ་ཞེས་བྱ་བའི་སྒྲོན་མེའི་བསྐལ་བ་ལ། སངས་རྒྱས་བརྒྱད་ཁྲི། དེ་
ནས་མུན་བསྐལ་སུམ་བརྒྱ་འདས་ནས་ཡོན་ཏན་བཀོད་པ་ཞེས་བྱ་བའི་སྒྲོན་མེའི་
བསྐལ་བ་ལ་སངས་རྒྱས་བརྒྱད་ཁྲི་བཞི་སྟོང་འབྱོན་པར་མདོ་སྡེ་བསྐལ་བཟང་ལས་
བཤད་ཅིང་། གཞན་ཡང་འདས་མ་འོངས་ཀྱི་བསྐལ་བ་གྲངས་མེད་པ་ལྟར་དུ་སངས་
རྒྱས་བྱོན་ཟིན་དང་འབྱོན་རྒྱུ་ལའང་གྲངས་མེད་པར་གསུངས་སོ། །
བསྐལ་བ་བཟང་བོ་འདི་ལ་ཐེག་ཆེན་ལྟར་ན་སངས་རྒྱས་སྟོང་དང་། ཐེག་
དམན་ལྟར་ན་ལྔ་བརྒྱ། མདོ་སྡེ་པད་དཀར་དུ་སྟོང་དང་ལྔ། གསང་བ་བསམ་གྱིས་མི་
ཁྱབ་པའི་མདོ་དང་བསྐལ་བཟང་སོགས་ལས་སྟོང་ཙམ་འབྱོན་ཚུལ་གསུངས། སངས་
རྒྱས་སྟོང་འབྱོན་པའི་དུས་ནི་ཐེག་དམན་ལྟར་ན་གནས་སྐབས་ཀྱི་ཡར་འཕེལ་མར་
འགྲིབ་གཉིས་ཀྱི་ཕྱི་མ་ལ་འབྱུང་སྟེ། མཛོད་ལས། མར་ནི་འགྲིབ་པ་ཡི། །བརྒྱ་ཡི་
བར་ལ་དེ་དག་འབྱུང་། ། ཞེས་པ་ལྟར། སྤྱིར་བཏང་ཙམ་ལ་མར་འགྲིབ་ཀྱི་དུས་ཚེ་
ལོ་བརྒྱད་ཁྲི་བ་ནས་བརྒྱུ་བའི་བར་སྐྱོ་ཤས་ཆེ་ལ་སྙིགས་མ་ལྔ་ཧ་ཅང་བདོ་ཆེ་བ་མིན་
པའི་ཚེ་སངས་རྒྱས་འབྱུང་བར་བཤད་ལ། དེ་ཡང་བསྐལ་བཟང་འདི་ལ་ཡིན་གྱི།
བསྐལ་བ་གཞན་ལ་ངེས་པ་མེད་པར་སྙིང་རྗེ་པད་དཀར་དུ་གསུངས་སོ། །དེ་ཡང་
བསྐལ་བའི་དུས་བཞི་དང་སྦྱར་ན། རྫོགས་ལྡན། གསུམ་ལྡན། གཉིས་ལྡན། རྩོད་
ལྡན་དང་བཞི་ལས། རྩ་བ་བཞི་གཅིག་ཀྱང་མ་ཉམས་པ་རྫོགས་ལྡན་དང་། རྐང་
གཅིག་ཉམས་པ་གསུམ་ལྡན། གཉིས་ཉམས་པ་གཉིས་ལྡན། རྩ་བཞི་ཚང་བར་སྤྱད་
པས་རྩོད་དུས་ཏེ་འཛམ་བུ་གླིང་བའི་མིའི་རིགས་ཆགས་པའི་དུས་བཞི་དང་བསྟུན་པར་
བཤད་པ་དང༌། ཡང་ལོངས་སྤྱོད་ཚང་བ་དང་རྐང་གཅིག་ཉམས་སོགས་ལོངས་སྤྱོད་ཀྱི་
དུས་བཞིའང་མདོ་སྡེར་བཤད་དོ། ། དེ་ཡང་མི་རྣམས་ཚེ་ལོ་བཞི་ཁྲི་ཐུབ་དུས་བསྐལ་
བཟང་སངས་རྒྱས་སྟོང་གི་དང་བོ་སངས་རྒྱས་འཁོར་བ་འཇིག་འཇིག་རྟེན་དུ་བྱོན་པ་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དང་། ཚེ་ལོ་སུམ་ཁྲི་བ་རྒྱལ་བོ་གཉེན་ལྡན་དུས་གསེར་ཐུབ་བྱོན། ཉི་ཁྲི་བའི་ཚེ་རྒྱལ་
བོ་ཀྲི་ཀྲིའི་དུས་འོད་སྲུངས་བྱོན། དེ་ནས་ཚེ་ལོ་བརྒྱ་བ་དང་རྩོད་དུས་དེར་བདག་ཅག་
གི་སྟོན་པ་ཐུགས་རྗེ་ཅན་བྱོན་པ་ཡིན་ནོ། ། དེ་ལྟར་ན་སའི་དངོས་གཞིར་ཡས་མས་
ཀྱང་ཁུག་པར་བཤད་མོད་ཀྱང་། མངོན་པ་ལྟར་ན་ཡ་ཐོག་རིང་མོར་སངས་རྒྱས་བཞི་
བྱོན་ཟིན་ནས་ཚེ་ལོ་བཅུ་བར་སླེབས་ཤིང་། དེ་ནས་ཡར་འཕེལ་ནས་མར་འགྲིབ་ཀྱི་
བརྒྱད་ཁྲི་བའི་དུས་ཏེ། ཤཱཀྱ་ཐུབ་པ་བལྟམས་ནས་ལོ་བྱེ་བ་ཕྲག་ལྔ་བདུན་ན་སངས་
རྒྱས་ལྔ་བ་བྱམས་པ་འབྱོན་ཞིང་། དེ་བཞིན་དུ་ལྷག་མ་དགུ་བརྒྱ་གོ་བཞི་བོ་ཡང་བར་
གྱི་ཁུགས་པ་བཅོ་བརྒྱད་ལ་འབྱོན་ངེས་ཤིང་མ་ཐོག་རིང་མོར་མོས་པ་འབྱོན་པས། དེ་
ལྟར་ན་སངས་རྒྱས་སྟོང་ཚང་བར་བསྐལ་བ་བཟང་བོ་འདི་ལ་འབྱོན་པ་ཡིན་ནོ། ། དེ་
རེ་རེ་ལའང་མདོ་སྡེ་བསྐལ་བཟང་དུ་ཡུལ། རིགས། འོད། ཡབ། ཡུམ། སྲས།
རིམ་གྲོ་བ། མཆོག་གཉིས། འཁོར། འདུས་པ། སྐུ་ཚེའི་ཚད། བསྟན་པའི་གནས་
ཚད། སྐུ་གདུང་སྟེ་རྣམ་པ་བཅུ་གསུམ་རེ་དང་། ཁ་ཅིག་དེ་རེ་ལ་གདུང་རུས་ཏེ་བཅུ་
བཞི་གསུངས་སོ། ། དེ་ལྟར་སངས་རྒྱས་སྟོང་ངམ་སྟོང་དང་ལྔ་འབྱོན་པར་བཤད་པ་
ནི། གྲགས་ཆེ་བར་མཛད་པ་བཅུ་གཉིས་སོགས་སྟོན་པའི་མཆོག་གི་སྤྲུལ་སྐུའི་དབང་
དུ་བྱས་ཀྱི། སངས་རྒྱས་བྱུང་བ་ནི་དེ་ཙམ་དུ་མ་ངེས་ཏེ། དུས་ཀྱི་འཁོར་ལོར།
སངས་རྒྱས་རྣམ་གཟིགས་སོགས་འདས་པའི་སངས་རྒྱས་རབས་བདུན་དང་། བརྒྱུད་
སྟོང་བར་དགེ་སློང་ཁྲི་སངས་རྒྱས་པར་གསུངས་པ་སོགས་ཀྱང་བསྐལ་བ་བཟང་བོ་འདི་
ལ་ཡིན་པར་གསུངས་ཤིང༌། གཞན་བསྐལ་ཆེན་འདི་ལ་སངས་རྒྱས་པ་ནི་ཤིན་ཏུ་མང་
སྟེ། མདོ་རྒྱ་ཆེར་རོལ་བར། ཝཱ་རཱ་ཎ་སཱིར་སངས་རྒྱས་བྱེ་བ་ཁྲག་ཁྲིག་སྟོང་ཕྲག་དྲུག་
ཅུ་བྱོན་པ་དང་། ཡང་སངས་རྒྱས་བྱེ་བ་སྟོང་ཕྲག་དགུ་བཅུ་བྱུང་བར་བཤད་པ་སོགས་
དང་། ལུང་གི་འགྲེལ་བར། སངས་རྒྱས་ལྔ་བརྒྱས་མཛད་པ་བསྟན་པར་གསུངས་པ་
18



༄༅། །བོད་སོག་ཆོས་འབྱུང་གི་སྟོད་ཆ།
དང་། ཟླ་བ་སྒྲོན་མེས་ཞུས་པའི་མདོར་ཡང་། སངས་རྒྱས་དག་ནི་བྱེ་བ་ཁྲག་ཁྲིག་
དང་། དེ་ ལས་ ལྷག་པར་ གངྒའི་བྱེ་མ་སྙེད། ། ཀུན་ཀྱང་བྱ་རྒོད་ཕུང་ བོ་ འདིར་
བཞུགས་ཏེ། །མི་དབང་དེ་ཀུན་ང་ཡིས་བཀུར་སྟི་བྱས། ། ཞེས་གསུངས་པ་ལྟར་
ཤིན་ཏུ་མང་ངོ༌། །
བདག་ཅག་གི་སྟོན་པ་ཐུགས་རྗེ་ཅན་གྱིས་དང་པོར་ཐུགས་བསྐྱེད་ཚུལ་ནི།
ཉན་ཐོས་སྡེ་བའི་ལུགས་དང་ཐེག་ཆེན་གྱི་ལུགས་གཉིས་སུ་ཡོད་པ་ལས། དང་བོ་ནི།
རྒྱལ་བོ་གསལ་གྲགས་ཀྱི་སྐུའི་སྐྱེ་བ་བཞེས་དུས་འདུལ་སྦྱོང་བྱེད་བཅུག་པའི་གླང་ཆེན་
ཆིབས་ནས་ནགས་ཚལ་སྟུག་པོར་ཕྱིན་པས། གླང་བོ་ཆེས་གླང་མོ་འདོད་ཆགས་སྐྱེས་
པའི་དྲི་ཚོར་ཏེ། གཅོང་རོང་དང་ནགས་ཚལ་ཐམས་ཅད་ལ་ ཐོགས་པ་མེད་པར་
བརྒྱུགས་པས། རྒྱལ་བོ་སྐྲག་སྟེ་གླང་རྫི་ལ་ཅི་བྱ་དྲིས་པས། གླང་རྫི་ན་རེ། ཤིང་གི་
ཡལ་ག་ལ་འཇུས་ཤིག་ཟེར་ནས་འཇུས་སོ། ། དེ་ནས་ལྷུང་སྟེ་བརྒྱལ་བ་ལ། གླང་
རྫིས་བརྒྱལ་སངས་པར་བྱས་པ་དང་། རྒྱལ་བོ་ཁྲོས་ཏེ་གླང་བོ་ཆེ་མ་ཐུལ་བཞིན་དུ་ཐུལ་
ཟེར་བ་འདི་བཙོན་རར་ཆུགས་ཤིག་ཟེར་བ་དང་། གླང་རྫིས་སྨྲས་པ་བདག་གིས་གླང་
བོ་ཆེའི་ལུས་ཐུལ་ཡང་སེམས་མ་ཐུལ་བ་ལགས་སོ་ཞེས་སྨྲས་སོ། ། རྒྱལ་བོ་ན་རེ།
ཁྱོད་ཀྱིས་ལུས་ཐུལ་བའི་རྟགས་ཅི་ཡོད། དེས་སྨྲས་པ། ད་སྟེ་ཞག་བདུན་ན་གླང་བོ་
ཆེ་ལོག་ནས་འབྱུང་། དེ་ནས་ཤེས་པར་འགྱུར་རོ་ཞེས་སྨྲས་ནས། ཞག་བདུན་ལོན་པ་
ན་གླང་བོ་ཆེ་བྱུང་བ་ལ་ལྕགས་ཀྱི་ཐོ་ལུམ་བསྲེགས་ཏེ་རབ་ཏུ་འབར་བ་མདུན་དུ་བཞག་
ནས་གླང་རྫི་དེས་ཁ་ཁ་ཞེས་བརྗོད་པ་དང་། གླང་བོ་ཆེ་དེས་མི་བཟོད་བཞིན་དུ་ཟ་
བར་བརྩམ་མོ། ། དེ་རྒྱལ་བོ་ལ་བསྟན་ཏེ་བདག་གིས་འདིའི་ལུས་ཐུལ་ཀྱང་སེམས་ནི་
མ་ལགས་སོ། ། ཞེས་སྔར་ཡང་མ་གསོལ་ལམ། དེར་རྒྱལ་བོས་སྨྲས་པ། སེམས་
ཐུལ་བ་གང་ཡིན་པ་དེ་ཁྱོད་ཀྱིས་མཐོང་ཐོས་དག་ཡོད་དམ། འདུལ་མཁན་གྱིས་སྨྲས་
19



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པ། ལྷ། ལུས་སེམས་གཉིས་ཀ་ཐུལ་མཁན་ནི་སངས་རྒྱས་བཅོམ་ལྡན་འདས་ལགས་
སོ་ཞེས་བརྗོད་པས། སངས་རྒྱས་ཀྱི་མཚན་ཐོས་པའི་མོད་ལ་རྒྱལ་བོ་ཤིན་ཏུ་དད་པར་
གྱུར་ནས་ཕོངས་པ་རྣམས་ལ་སྦྱིན་པ་རྒྱ་ཆེན་མཛད་ཅིང་སེམས་བསྐྱེད་ནས་སྨོན་ལམ་
བཏབ་པ་འདི་ལྟར། སྦྱིན་པ་འདི་ཡིས་ཤཱཀྱའི་རིགས་སྐྱེས་ཏེ། །ཡོན་ཏན་རུས་
མཉམ་སངས་རྒྱས་ཉིད་གྱུར་ཏེ། །ཚངས་པའི་བར་གྱི་ཉམ་ཐག་འཆིང་བ་རྣམས། །
ཞི་བ་རྒྱ་ཆེན་འཇིགས་མེད་སྒྲོལ་བར་ཤོག ། ཅེས་སྨོན་ལམ་བཏབ་སྟེ་སེམས་བསྐྱེད་
པ་ཡིན་ནོ། ། །
གཉིས་པ། ཐེག་ཆེན་གྱི་ལུགས་ལ་ཐུགས་བསྐྱེད་ཚུལ་ནི། སྤྱིར་ཐེག་ཆེན་
སེམས་བསྐྱེད་ཀྱི་ངོ་བོ། རྒྱུ། ཕན་ཡོན། དབྱེ་བ། བསྐྱེད་ཚུལ་ལྔ་གསུངས་ཀྱང་།
ཕྱི་མ་སེམས་བསྐྱེད་ཚུལ་གྱིས་རྒྱལ་བོ། མཉན་པ། རྫི་བོ་ལྟ་བུ་གསུམ་བཤད་པས་རང་
ཅག་གི་སྟོན་པས་ཐུགས་བསྐྱེད་ཚུལ་ནི་དང་བོ་ཡིན་ལ། དེ་ཡང་སྙིང་རྗེ་པདྨ་དཀར་བོ་
ལྟར་ན། སྔོན་བྱུང་བ་བསྐལ་བ་དཔག་མེད་འདས་པའི་དུས་སུ་སྐར་ཆེན་འཛིན་པ་
ཞེས་བྱ་བ་ལ། འཁོར་སྒྱུར་རྩིབས་ཀྱི་མུ་ཁྱུད་ཅེས་བྱ་བ་ལ་སྲས་མིག་མི་འཛུམ་སོགས་
སྲས་སྟོང་དང༌། རྒྱལ་ཕྲན་བརྒྱད་ཁྲི་བཞི་སྟོང་མངའོ། ། དེའི་མདུན་ན་འདོན་གྱི་
གཙོ་བོ་བྲམ་ཟེ་རྒྱ་མཚོའི་རྡུལ་ཞེས་བྱ་བར་སྲས་བརྒྱད་ཅུ་དང་། སློབ་མ་བྲམ་ཟེ་སྟོང་
དང་བཅས་པ་ཡོད་པའི་སྲས་བྲམ་ཟེ་རྒྱ་མཚོའི་སྙིང་བོ་ཞེས་བྱ་བ་སངས་རྒྱས་པའི་
མཚན་རིན་ཆེན་སྙིང་བོ་ཞེས་བྱ་བར་གྱུར་ཏོ། ། དེ་ལ་རྒྱལ་བོ་དང་སྲས་སྟོང་གིས་ཟླ་
བ་གསུམ་རེ་དང་ཡབ་ཀྱིས་ལོ་བདུན་དུ་བསྙེན་བཀུར་བྱས་ཏེ་ཆོས་ཉན་ཞིང་སེམས་
བསྐྱེད་པས། སངས་རྒྱས་དེས་རྒྱལ་བོ་རྩིབས་ཀྱི་མུ་ཁྱུད་ཞིང་བདེ་བ་ཅན་དུ་སངས་
རྒྱས་ཚེ་དཔག་མེད་དུ་འགྱུར་བར་ལུང་བསྟན་པ་དང་། སྲས་ཀྱི་ཐུ་བོ་མིག་མི་འཛུམ་ནི་
འོད་ཟེར་ཀུན་ནས་འཕགས་པ་དཔལ་བརྩེགས་ཀྱི་རྒྱལ་བོ་དང་། སྲས་གཉིས་པ་མཐུ་



༄༅། །བོད་སོག་ཆོས་འབྱུང་གི་སྟོད་ཆ།
ཆེན་ཐོབ་སྟེ་རབ་ཏུ་བརྟན་པ་ཡོན་ཏན་ནོར་བུ་བརྩེགས་པའི་རྒྱལ་བོ་དང་། སྲས་
གསུམ་པ་འཇམ་དཔལ་ཏེ་སངས་རྒྱས་ཀུན་ཏུ་གཟིགས་སུ་ལུང་བསྟན། དེ་བཞིན་དུ་
སྲས་བཞི་བ་ཀུན་ཏུ་བཟང་བོ་དང་། ལྔ་བ་པདྨ་དམ་པ། དྲུག་པ་དབང་བསྒྱུར་རྒྱལ་
བོ། བདུན་པ་སྣང་བ་རྡུལ་བྲལ་སྤོ་མཐོ་དབང་ཕྱུག་རྒྱལ་བོ། བརྒྱད་པ་ཡེ་ཤེས་རྡོ་རྗེ་
རྣམ་པར་འགྱིང་བའི་དབང་ཕྱུག དགུ་བ་མི་འཁྲུགས་པ། བཅུ་བ་གསེར་གྱི་མེ་ཏོག
བཅུ་གཅིག་པ་རྒྱལ་བོ་ཟླ་བའི་བར་ལུང་བསྟན། དེ་བཞིན་དུ་རྒྱལ་བུ་སྟོང་ཚང་བའི་
བར་ལུང་བསྟན་པ་དང་། དེ་ནས་རྒྱལ་ཕྲན་བརྒྱད་ཁྲི་བཞི་སྟོང་དང་། སྲོག་ཆགས་
དུང་ཕྱུར་ཕྲག་དགུ་དང་བྱེ་བ་ཁྲག་གཉིས་དང་། དེ་ནས་བྲམ་ཟེ་རྒྱ་མཚོའི་རྡུལ་གྱི་སྲས་
རྣམས་དང་། སློབ་མ་བྲམ་ཟེ་རིག་བྱེད་ཀློག་པ་སྟོང་ཕྲག་གཅིག་དང་བྲམ་ཟེ་བྱེ་བ་
ཁྲག་གསུམ་ལུང་བསྟན་ཏེ། དེ་ཡང་བྲམ་ཟེ་སྟོང་གི་དང་བོ་སངས་རྒྱས་ཞིག་ཏུ་ལུང་
བསྟན། དེའི་རྗེས་ལ་རིག་བྱེད་ཀློག་པ་སྟོང་གི་གཉིས་པ་སྐར་མ་སྐྱོང་ནི་བསྐལ་བ་
བཟང་བོའི་སངས་རྒྱས་དང་བོ་འཁོར་བ་འཇིག་དང་། གསུམ་པ་ཏམྦུ་ར་ནི་གསེར་
ཐུབ། བཞི་བ་ཀུན་གྱིས་བསྲུངས་ནི་འོད་སྲུང་། ལྔ་བ་དྲི་མེད་འོད་ནི་བྱམས་པར་ལུང་
བསྟན་པ་སོགས་དེ་ལྟར་དགུ་བརྒྱ་དང་དགུ་བཅུ་གོ་བརྒྱད་བར་དུ་ལུང་བསྟན། དེ་
ནས་བྲམ་ཟེ་རྒྱ་མཚོའི་རྡུལ་གྱིས་སློབ་མ་བྲམ་ཟེ་སྟོང་གི་ཐ་མ་ལ་ཞིང་བཟུང་ཞིང་སེམས་
བསྐྱེད་པར་བསྒོས་པས་ཅུང་ཟད་བསམ་ལོང་ཡོད་དོ་ཞེས་ཟེར་བས། དེ་ནས་བྲམ་ཟེ་
རྒྱ་མཚོའི་རྡུལ་གྱི་བསྙེན་བཀུར་བ་ལྔས་ཞིང་བཟུང་ཞིང་སེམས་བསྐྱེད་པས་བསྐལ་བ་
བཟང་བོའི་སངས་རྒྱས་སུ་ལུང་བསྟན། དེ་ནས་སྟོང་གི་ཐ་མས་སངས་རྒྱས་རིན་ཆེན་
སྙིང་བོ་ལ་བསྐལ་བ་བཟང་བོ་དེ་ལ་ཐུབ་པ་ཉི་མ་ཅི་ཙམ་མཆིས་པར་འགྱུར། བཀའ་
བསྩལ་པ། ཐུབ་པ་ཉི་མ་སྟོང་དང་བཞི་( ཤཱཀྱ་ཐུབ་པ་དང་བཅས་པ་)འབྱུང་བར་
འགྱུར་རོ། ། གསོལ་བ། ཐུབ་པ་ཉི་མ་སྟོང་དང་བཞི་བོ་དེ་དག་གི་སྐུ་ཚེའི་ཚད་དང་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གདུལ་བྱ་ལ་སོགས་པ་ཇི་ཙམ་པ་དེ་ཙམ་དུ་གྱུར་ཅིག་ཅེས་སྨོན་ལམ་བཏབ་པས།
ལེགས་སོ་གནང་སྟེ་སངས་རྒྱས་གསལ་མཛད་དུ་ལུང་བསྟན། དེ་ནས་བྲམ་ཟེ་རྒྱ་
མཚོའི་རྡུལ་གྱིས། བྱང་ཆུབ་སེམས་དཔའ་གཞན་རྣམས་ཀྱིས་རང་རང་གི་ཞིང་གང་
བཟང་བ་འདམས་ནས་ཞིང་མ་དག་པ་ཡལ་བར་འདོར་ན། བདག་གིས་ཞིང་མ་དག་
པ་མི་མཇེད་ཀྱི་ཞིང་སེམས་ཅན་མ་རུངས་པ། མི་དགེ་བ་བཅུ་ཚང་བར་སྤྱོད་པ།
མཚམས་མེད་པ་ལྔ་བྱེད་པ་ ཤིན་ཏུ་ གདུལ་ དཀའ་བ་རྣམས་ལ་སྙིང་རྗེ་ཚད་མེད་
དགོངས་ནས་སྨོན་ལམ་ཆེན་པོ་ལྔ་བརྒྱ་བཏབ་སྟེ་སེམས་བསྐྱེད་པས། སངས་རྒྱས་
རིན་ཆེན་སྙིང་བོས་ལེགས་སོ་གནང་སྟེ་བཀའ་བསྩལ་པ། རིགས་ཀྱི་བུ། བྱང་ཆུབ་
སེམས་དཔའ་གཞན་ནི་པདྨ་དམར་བོ་ལྟ་བུའོ། ། ཁྱོད་ནི་པདྨ་དཀར་བོ་ལྟ་བུའོ་ཞེས་
སོགས་བསྔགས་པ་བསམ་གྱིས་མི་ཁྱབ་པ་བརྗོད་དེ། སྐྱེ་དགུ་ཚེ་ལོ་བརྒྱ་བའི་དུས་སུ་
བསྐལ་བ་བཟང་བོའི་སངས་རྒྱས་བཞི་བ་ཤཱཀྱ་ཐུབ་པར་ལུང་བསྟན་པས་བསྐལ་བཟང་
འདི་ལ་སངས་རྒྱས་སྟོང་དང་ལྔ་འབྱུང་བ་ཤེས་སླའོ། །
གསང་བ་བསམ་གྱིས་མི་ཁྱབ་པའི་མདོ་ལྟར་ན་ཡང་སྔོན་བྱུང་བ་འདས་པའི་
དུས་ན། བསྐལ་བ་མཛེས་སྣང་ལ་འཇིག་རྟེན་གྱི་ཁམས་རྣམ་པར་བརྒྱན་པ་ཞེས་བྱ་
བར། སངས་རྒྱས་ཡོན་ཏན་མཐའ་ཡས་རིན་ཆེན་སྣ་ཚོགས་བཀོད་པའི་རྒྱལ་བོ་ཞེས་
བྱ་བ་བྱོན་པའི་ཚེ། འཁོར་སྒྱུར་ཡུལ་འཁོར་སྲུང་ཞེས་བྱ་བར་སྲས་སྟོང་དུ་ཚང་བ་ཡོད་
དོ། ། དེའི་ཚེ་རྒྱལ་བོ་དེས་སངས་རྒྱས་དེ་དང་འཁོར་དགེ་སློང་གི་དགེ་འདུན་དང་
བཅས་པ་ལ་ལོ་བྱེ་བ་ཚང་བར་བསྙེན་བཀུར་ཏེ་སངས་རྒྱས་དེའི་སྤྱན་སྔར་ཆོས་ཞུས།
བཙུན་མོ་མཆོག་གཉིས་ཀྱི་པང་དུ་ཁྱེའུ་ཆོས་སེམས་དང་ཆོས་ཀྱི་བློ་གྲོས་གཉིས་བྱུང་།
གཞོན་ནུ་སྲས་སྟོང་དང་ཁྱེའུ་གཉིས་དང་བཅས་པའི་མིང་བུམ་པར་བཅུག་ནས་མཆོད་
དེ་མིང་བྱུང་བས། ཐོག་མར་གཞོན་ནུ་རྣམ་པར་དག་པའི་བློ་གྲོས་ཀྱི་མིང་བྱུང་བས།
པ
སྙལ་བཟང་



༄༅། །བོད་སོག་ཆོས་འབྱུང་གི་སྟོད་ཆ།
ས་གཡོས་པ་དང་རོལ་མོའི་སྒྲ་བྱུང་བས་དེ་ནི་འཁོར་བ་འཇིག་གོ ། དེ་ནས་གཞོན་ནུ་
རྣམ་པར་རྒྱལ་བའི་སྡེ་གསེར་ཐུབ། དབང་བོ་ཞི་བ་འོད་སྲུང་། དོན་ཐམས་ཅད་གྲུབ་
པ་ནི་ཤཱཀྱ་ཐུབ། སྐ་རགས་ཅན་ནི་བྱམས་པ་སྟེ། སྲས་སྟོང་གི་མཚན་རིམ་པར་བྱུང་
སྟེ་ཐ་མ་ནི་མོས་པ་ཞེས་བྱའོ། ། ཁྱེའུ་ཆོས་སེམས་ནི་ལག་ན་རྡོ་རྗེར་གྱུར་ཏེ་སངས་
རྒྱས་སྟོང་གི་བཀའ་སྡུད་པ་བོ་ཡིན་ཅིང་། མ་འོངས་པ་ན་བསྐལ་བ་རྣམ་པར་སྦྱོང་བ་
ལ་འཇིག་རྟེན་གྱི་ཁམས་ཡོངས་སུ་དག་པར་སངས་རྒྱས་རྡོ་རྗེས་རྣམ་པར་གནོན་པར་
ལུང་བསྟན། ཆོས་ཀྱི་བློ་གྲོས་ནི་སངས་རྒྱས་སྟོང་གི་ཆོས་འཁོར་བསྐོར་བར་གསོལ་བ་
འདེབས་པ་བོ་ཚངས་པ་གཙུག་ཕུད་ཅན་དང་། རྒྱལ་བོ་ཡུལ་འཁོར་སྲུང་ནི་མར་མེ་
མཛད་ཡིན་པར་གསུངས་པས། བདག་ཅག་གི་སྟོན་པ་ཡུལ་འཁོར་སྲུང་གི་སྲས་བཞི་
བ་དོན་ཀུན་གྲུབ་པར་འཁྲུངས་ཚེ་ཐུགས་བསྐྱེད་པར་གསུངས་སོ།
མདོ་སྡེ་བསྐལ་བཟང་ལྟར་ན། ང་ནི་སྔོན་ཚེ་དབུལ་བོར་གྱུར་པའི་ཚེ། །དེ་
བཞིན་གཤེགས་པ་ཤཱཀྱ་ཐུབ་དེ་ལ། ། འཇམ་ གང་ཞིག་ གིས་དབུལ་བ་བྱས་ནས་
ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། ། ཞེས་གསུངས།
དྲིན་ལན་བསབས་པ་ལྟར་ན། འདི་སྔོན་རིགས་ལ་གནས་དུས་ལས་ཀྱི་ནུས་
པས་དམྱལ་བའི་ལྕགས་བསྲེགས་ཀྱི་གཞི་ལ་ཤིང་རྟ་འདྲེན་པའི་གྱད་དུ་འཁྲུངས་པའི་
ཚེ། ཟླ་བོ་ལ་དམྱལ་སྲུང་ཨ་ཝང་གིས་ཡང་ཡང་བསྣུན་པའི་རྐྱེན་གྱིས་བྱང་ཆུབ་ཏུ་
སེམས་དང་བོ་དེ་ནས་བསྐྱེད་ཅིང་། ཟླ་བོ་འདི་ལ་སྙིང་རྗེ་གཟིགས་ཤིག་ཅེས་སྨྲས་ཚེ།
ཨ་ཝང་ཁྲོས་ནས་ཁོ་རང་ལ་རྩེ་གསུམ་བསྣུན་པས་ཚེ་འཕོས་ནས་བསྐལ་བ་བརྒྱད་ཀྱི་
སྡིག་པ་བྱང་བར་གྱུར་ཏོ་ཞེས་བྱུང་། །
ཕུང་བོ་གསུམ་པ་ལྟར་ན་སྟོན་པ་འདི་ཚོང་དཔོན་གྱི་བུ་མངོན་དགར་གྱུར་པ་ན་
དེ་བཞིན་གཤེགས་པ་མཛེས་པ་ཆེན་པོའི་དྲུང་དུ་སེམས་བསྐྱེད་པར་བཤད་དེ། ཡང་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ན་རྫ་མཁན་གྱི་ཁྱེའུ་སྣང་བྱེད་དུ་གྱུར་པའི་ཚེ་ནའང་དེ་བཞིན་གཤེགས་པ་ཤཱཀྱ་ཐུབ་པ་
ཆེན་པོ་ལ་རྫ་བུམ་གཅིག་དང༌། འགྲོན་བུ་ལྔ། མཆིལ་ལྷམ་ཟུང་གཅིག་གདུགས་
གཅིག་རྣམས་ཕུལ་ཏེ། དེ་བཞིན་གཤེགས་པ་ཁྱེད་སྐུ་ཅི་འདྲ་དང༌། །འཁོར་དང་སྐུ་
ཚེའི་ཚད་དང་ཞིང་ཁམས་དང༌། །དེ་བཞིན་མཚན་མཆོག་བཟང་བོ་ཇི་འདྲ་བ། །དེ་
འདྲ་ཁོ་ནར་བདག་ཀྱང་འགྱུར་བར་ཤོག ། ཅེས་སྨོན་ལམ་བཏབ་སྟེ་སེམས་བསྐྱེད་
པར་གསུངས་པ་དང་། གཞན་ཡང་རྒྱལ་བོ་ཚེ་རྣམ་རྒྱལ་གྱི་བུ་གཞོན་ནུ་བརྩོན་འགྲུས་
སྤྱོད་ཀྱི་དུས་སངས་རྒྱས་འོད་འཕྲོའི་ཕུང་བོ་ལ་སེམས་དང་བོ་བསྐྱེད་པར་གསུངས་པ་
སོགས། ཐུགས་བསྐྱེད་ཚུལ་མདོ་ལས་མང་བོ་ཞིག་གསུངས་མོད་ཀྱང་། དམྱལ་བའི་
ཤིང་རྟ་འདྲེན་པའི་གྱད་ཀྱི་དུས་སྨོན་སེམས་དང༌། ཁྱེའུ་སྣང་བྱེད་ཀྱི་དུས་འཇུག་
སེམས་ཐོག་མར་བསྐྱེད་པའི་ཚུལ་གསུངས་པའང་ཡོད་དོ། །
བར་དུ་བསྐལ་བ་གྲངས་མེད་གསུམ་དུ་ཚོགས་བསགས་པའི་ཚུལ་ནི། བསག་
བྱའི་ཚོགས་ཀྱི་རང་བཞིན་དང་། དེའི་ངེས་ཚིག ལས། སྒྲུབ་ཚུལ། འབྲས་བུ།
དམིགས་ཡུལ། རྣམ་གྲངས། དབྱེ་བ་སོགས་གཞན་དུ་བཤད་པ་བཞིན་ལ། ཚོགས་
དེ་ལྟ་བུ་དུས་ཇི་ཙམ་ཞིག་ལ་བསག་དགོས་ཤེ་ན། བསྐལ་བ་གྲངས་མེད་གསུམ་དང་།
རྒྱ་ཆེར་རོལ་བར་བདུན་དང་། ཉན་ཐོས་སྡེ་བ་ལ་ལས་བཅུ་དང་བཅུ་གསུམ། དབྱིག་
གཉེན་གྱིས་སོ་གསུམ་དུ་བཤད་པ་སོགས་མང་ཡང་། གཙོ་ཆེ་བ་ཐེག་བསྡུས་ལས།
བཟང་དང་སྨོན་པའི་སྟོབས་ཅན་དང༌། །འདུན་བརྟན་ཁྱད་པར་འགྲོ་བ་ཡིས། །
བྱང་ཆུབ་སེམས་དཔའ་གྲངས་མེད་གསུམ། །ཀུན་ཏུ་རྩོམ་པར་མཛད་པ་ཡིན། །
ཞེས་གསུངས་པ་ལྟར་བསྐལ་ཆེན་གྲངས་མེད་གསུམ་ལ་གསུངས་ཤིང་། གྲངས་མེད་
ཀྱི་དོན་ཡང་། བྱང་ས་ལས། བསྐལ་ཆེན་རེ་རེ་ལའང་ལོ་ཟླ་སྐད་ཅིག་སོགས་གྲངས་
མེད་པས་གྲངས་མེད་ཟེར་བ་དང་། བསྐལ་ཆེན་གྲངས་ལས་འདས་པ་ལ་གྲངས་མེད་
ད
24



༄༅། །བོད་སོག་ཆོས་འབྱུང་གི་སྟོད་ཆ།
ཟེར་བ་གཉིས་བྱུང་། མཛོད་འགྲེལ་ལྟར་ན་འདིའི་སྐབས་ཀྱི་གྲངས་མེད་ནི། སྟོབས་
མིག་ཆེན་པོ་བྱེ་བ་བཅུ་ལ་གྲངས་མེད་དུ་བཤད་པ་ནི་གྲངས་ཀྱི་གནས་དྲུག་ཅུར་ཕྱིན་
པའི་གྲངས་མེད་དང་ཕལ་ཆེར་འདྲ་བས་སོ། ། དེ་ལྟར་ན་བདག་ཅག་གི་སྟོན་པས་
གྲངས་མེད་གསུམ་དུ་ཚོགས་བསགས་ཚུལ་ལ། ཉན་ཐོས་སྡེ་བའི་ལུགས་དང་ཐེག་
ཆེན་གྱི་ལུགས་སོ། །
དང་བོ་ནི། འདུལ་བ་ལུང་ལས། སངས་རྒྱས་ཤཱཀྱ་ཐུབ་པ་ནས། །འདྲེན་པ་
ཡུལ་འཁོར་སྐྱོང་གི་བར། །བདུན་ཁྲི་བདུན་སྟོང་ཚང་བ་ཡི། །སངས་རྒྱས་རྣམས་ནི་
ངས་མཆོད་དོ། ། ཞེས་པ་ལྟར་གྲངས་མེད་དང་བོའི་ཚོགས་དང་། སངས་རྒྱས་
ལེགས་མཛད་ནས་བཟུང་སྟེ། །དབང་བོ་རྒྱལ་མཚན་ཐུབ་པའི་བར། །བདུན་ཁྲི་
དྲུག་སྟོང་ཚང་བ་ཡི། །སངས་རྒྱས་རྣམས་ནི་ངས་མཆོད་དོ། ། ཞེས་པ་ལྟར་གྲངས་
མེད་གཉིས་པའི་ཚོགས་དང་། སངས་རྒྱས་མར་མེ་མཛད་ནས་ནི། །སངས་རྒྱས་
འོད་སྲུང་བར་དག་ཏུ། །བདུན་ཁྲི་བདུན་སྟོང་ཚང་བ་ཡི། །སངས་རྒྱས་རྣམས་ནི་
ངས་མཆོད་དོ། ། ཞེས་པ་ལྟར་གྲངས་མེད་གསུམ་པའི་ཚོགས་རྫོགས་སྟེ། མཛོད་
ལས་ཀྱང༌། རྣམ་གཟིགས་མར་མེ་རིན་ཆེན་གཙུག ། གྲངས་མེད་གསུམ་གྱི་ཐ་མར་
འབྱུང༌། །དང་བོ་ཤཱཀྱ་ཐུབ་པ་ཡིན། ། ཞེས་རིང་མཐའ་ངོས་བཟུང་བ་བཞིན་ནོ། །
དེ་ནས་བྱང་སེམས་ངེས་གནས་སུ་གྱུར་ཚེ། སངས་རྒྱས་སྐར་རྒྱལ་ལ་ཕྱག་མཆོད་བྱས་
ཏེ་མཚན་བཟང་གི་རྒྱུ་བསྐལ་བ་བརྒྱར་བསྒྲུབ་དགོས་པའི་ནང་ཚན་གྱི་བསྐལ་བ་དགུའི་
ཚོགས་འདུམ་ནས། སླར་བསྐལ་ཆེན་གོ་གཅིག་ལ་ཡང་ཚོགས་བསགས་ཏེ་གྲོང་ཁྱེར་
ཉེར་ལྡན་དུ་སངས་རྒྱས་འོད་སྲུང་བྱོན་ཚེ། སྟོན་པ་བྲམ་ཟེ་བླ་མར་གྱུར་པའི་དུས་
མཚན་བཟང་གི་རྒྱུ་རྫོགས་པར་གསུངས་སོ། །
གཉིས་པ། ཐེག་པ་ཆེན་པོའི་ལུགས་ལ་བྱང་ཆུབ་སེམས་དཔའི་སྡེ་སྣོད་ལྟར་ན་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྒྱལ་བུ་གཞོན་ནུ་བརྩོན་འགྲུས་སྤྱོད་དུ་གྱུར་པའི་ཚེ། སངས་རྒྱས་ཕུང་བོ་ཆེན་པོ་ལ་
བསྙེན་བཀུར་བྱས་ཏེ་དགེ་རྩ་བསྐྲུན་པ་ནས་བཟུང་བསྐལ་བ་གྲངས་མེད་གཅིག་ཏུ་
ཚོགས་དང་བོ་བསགས་ནས་ས་དང་བོ་དང༌། ཚོང་དཔོན་ཤེར་བཟང་དུ་གྱུར་པའི་
དུས། སངས་རྒྱས་དཀོན་མཆོག་ཡན་ལག་ལ་བསྙེན་བཀུར་བྱས་པ་ནས་བཟུང་གྲངས་
མེད་གཉིས་པའི་ཚོགས་བསགས་ཏེ་ས་བདུན་པའི་བར་དང༌། དེ་ནས་བྲམ་ཟེ་ཁྱེའུ་
སྤྲིན་དུ་གྱུར་པའི་དུས་སངས་རྒྱས་མར་མེ་མཛད་ལ་ཨུཏྤལ་ལྔ་གཏོར་བ་སོགས་བསྙེན་
བཀུར་བྱས་ཏེ་ཏིང་འཛིན་བསྒོམས་ནས་ས་བརྒྱད་པ་ཐོབ་ཅིང་། དེའི་ཚེ་མར་མེ་
མཛད་ཀྱིས་སངས་རྒྱས་ཤཱཀྱ་ཐུབ་པར་འགྱུར་བར་ལུང་བསྟན་པ་ཡིན་ཏེ། ལུང་ལས།
གང་ཚེ་མར་མེ་མཛད་ཀྱིས་ང་། །ལུང་བསྟན་གྱུར་པ་དེ་ཡི་ཚེ། །ས་བརྒྱད་པ་ནི་ཐོབ་
གྱུར་ཏེ། །དབང་བཅུ་དག་ཀྱང་འཐོབ་པར་འགྱུར། ། ཞེས་གསུངས། དེ་ནས་
བཟུང་གྲངས་མེད་གསུམ་པའི་ཚོགས་ལྷག་མ་བསགས་པས་ས་དགུ་བ་དང་བཅུ་བ་
མངོན་དུ་བྱས་པར་གསུངས་པས། གྲངས་མེད་གསུམ་པའི་ཐ་མ་དེ་བཞིན་གཤེགས་
པ་སྐར་མའི་རྒྱལ་བོ་ཡིན་པར་མངོན་ཀྱང༌། དེའི་ཚེ་ཚོགས་རྫོགས་མོད་ཀྱི་སངས་རྒྱས་
འོད་སྲུང་བྱོན་པའི་ཚེ་ན་ཡང་བྲམ་ཟེ་ཁྱེའུ་བླ་མར་གྱུར་པའི་བར་དུ་ཚོགས་བསགས་
པར་གསུངས་སོ། །
མཐར་མངོན་པར་རྫོགས་པར་སངས་རྒྱས་ཚུལ་ནི། ལོངས་སྐུར་མངོན་པར་
རྫོགས་པར་སངས་རྒྱས་པའི་ཚུལ་དང་། སྤྲུལ་སྐུར་མངོན་པར་རྫོགས་པར་སངས་
རྒྱས་པའི་ཚུལ་གཉིས་གསུངས་པའི་དང་བོ་ནི། སངས་རྒྱས་ཐམས་ཅད་གསར་དུ་
སངས་རྒྱས་པའི་གནས་འོག་མིན་ཡིན་ཏེ། དབུ་མ་འཇུག་པར། གང་ཕྱིར་ནམ་
མཁའ་དྲི་མ་མེད་ལ་ཟླ་སྣང་གསལ་བར་གྱུར་པའི་ཕྱིར། སྔོན་ཚེ་སྟོབས་བཅུ་བསྐྱེད་
པའི་ས་ལ་ཁྱོད་ཀྱིས་སླར་ཡང་འབད་གྱུར་ཅིང་། །འོག་མིན་དུ་ནི་གང་གི་དོན་དུ་
26



༄༅། །བོད་སོག་ཆོས་འབྱུང་གི་སྟོད་ཆ།
འབད་གྱུར་གོ་འཕང་མཆོག་ཞི་བ། །ཡོན་ཏན་མཐའ་དག་མཐར་ཐུག་མཚུངས་པ་
མེད་པ་དེ་ནི་ཁྱོད་ཀྱིས་བརྙེས། ། ཞེས་གསུངས་པ་ལྟར་གཟུགས་ཁམས་གནས་
རིགས་བཅུ་བདུན་གྱི་ནང་ཚན་དུ་གྱུར་པའི་འོག་མིན་ནི་མིན་ཏེ་དེ་འཁོར་བའི་གནས་
མཚན་ཉིད་པ་ཡིན་པས། ཐེག་དམན་འཕགས་པ་རྣམས་སྐྱེ་བ་ལེན་པར་བྱེད་པའི་
ཕྱིར། དེས་ན་གནས་གཙང་ནི་འོག་མིན་གྱི་སྟེང་ན་དབང་བསྒྱུར་ཆེན་པོའི་གནས་
འོག་མིན་སྟུག་པོ་བཀོད་པ་ཞེས་བྱ་བ་གཟུགས་ཁམས་གནས་རིགས་བཅོ་བརྒྱད་པ་དེ་
ཡིན་པར་གསུངས་པས་ན། ལང་ཀར་གཤེགས་པ་ལས། འདོད་པ་ཁམས་དང་
གཟུགས་མེད་ན། །སངས་རྒྱས་རྣམ་པར་འཚང་མི་རྒྱ། །གཟུགས་ཀྱི་ཁམས་ཀྱི་འོག་
མིན་དུ། །འདོད་ཆགས་བྲལ་ཁྱོད་འཚང་རྒྱུ་འོ། ། ཞེས་གསུངས་པ་ལྟར། འོག་
མིན་གྱི་ངོས་འཛིན་འདི་སྤྱི་མཐུན་གྱི་བཞེད་ཚུལ་ཡིན། སློབ་དཔོན་བསོད་ནམས་རྩེ་
མོ་སོགས་མཁས་པ་དུ་མའི་བཞེད་ཚུལ་ནི། དེ་ཉིད་འདུས་པའི་གླེང་གཞིར། བཅོམ་
ལྡན་འདས་འོག་མིན་གྱི་ལྷའི་རྒྱལ་བོའི་གནས་ན་བཞུགས་ཏེ། ཞེས་པའི་ ཐད་ཀྱི་
འགྲེལ་བར། འོག་མིན་གྱི་ལྷ་ཞེས་བྱ་བ་ནི་ཐོག་མའི་ལྷ་སྟེ། བཅོམ་ལྡན་འདས་རྣམ་
པར་སྣང་མཛད་ཀྱི་སྲས་ཀྱི་ཐུ་བོ་སྟེ་ས་བཅུའི་བྱང་ཆུབ་སེམས་དཔའོ། ། དེའི་གནས་
ནི་ཐོག་མར་སངས་རྒྱས་པའི་གནས་སོ་ཞེས་སློབ་དཔོན་ཀུན་དགའ་སྙིང་བོས་གསུངས་
པ་ལྟར། འཇིག་རྟེན་གྱི་ཁམས་རྒྱ་མཚོ་དེ་ནི་དེ་བཞིན་གཤེགས་པ་རྣམ་པར་སྣང་
མཛད་ཡེ་ཤེས་གངས་ཆེན་མཚོའི་ཕྱག་མཐིལ་གྱི་སྙིང་བོ་ལ་གནས་ཤིང་། བཅོམ་ལྡན་
འདས་དེ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་འཁོར་དང་བཅས་པ་
གང་ན་བཞུགས་པའི་གནས་དེ་ནི་སྟུག་པོ་བཀོད་པའི་ཞིང་ཁམས་སུ་གསུངས་ཏེ། རྡོ་
རྗེ་རྩེ་མོ་ལས། འོག་མིན་སྟུག་པོ་ཉམས་དགའ་འདི། །སྟུག་པོའི་ཞིང་ཁམས་འཇིག་
མེད་པ། །དེ་ན་སངས་རྒྱས་རྣམས་ཀྱི་ཆོས། །རྫོགས་པར་ལོངས་སྤྱོད་ཚུལ་འདི་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གསུམ་དུ་ཚོགས་བསགས་ཤིང་། དམ་པ་ཏོག་དཀར་བོ་འཕོས་ནས་ཟས་གཙང་གི་
སྲས་སུ་གྱུར་ཏེ་སངས་རྒྱས་པར་བཤད། སྤྱོད་རྒྱུད་ལྟར་ན། སེམས་བསྐྱེད་ནས་
སྔགས་ཀྱི་སྤྱོད་པ་སྤྱད་དེ་ས་བཅུ་མངོན་དུ་བྱས་ཤིང་འོག་མིན་དུ་ལོངས་སྐུའི་ངོ་བོར་
སངས་རྒྱས་ནས་ཞིང་འདིར་འཚང་རྒྱ་བའི་ཚུལ་བསྟན་པར་བཤད། རྣལ་འབྱོར་རྒྱུད་
ཀྱི་ལུགས་ལ། དེ་ཉིད་བསྡུས་པ་ལས། བྱང་སེམས་དོན་གྲུབ་བྱང་ཆུབ་ཀྱི་སྙིང་བོར་
བཞུགས་པ་ལ་སངས་རྒྱས་རྣམས་ཀྱིས་བསྐུལ་ནས་མི་གཡོ་བའི་ཏིང་ངེ་འཛིན་ལས་
བཞེངས་ཏེ་སེམས་བསྐྱེད་ཅིང་། དེ་བཞིན་གཤེགས་པ་ཐམས་ཅད་ཀྱིས་དབང་བསྐུར་
ནས་མངོན་པར་རྫོགས་པར་སངས་རྒྱས་པར་བཤད་པ་དང་། ཤཱཀྱ་བཤེས་གཉེན་
སོགས་ཀྱིས་ཟས་གཙང་གི་སྲས་དོན་ཀུན་གྲུབ་པ་ཆུ་བོ་ནེ་རཉྫ་ནའི་འགྲམ་དུ་དཀའ་
ཐུབ་མཛད་པའི་ཚེ་སངས་རྒྱས་ཀྱིས་བསྐུལ་ནས་ཡེ་ཤེས་ཀྱི་ལུས་འོག་མིན་དུ་བྱོན་པ་ལ་
རྒྱལ་བ་རྣམས་ཀྱིས་དབང་བསྐུར་ཏེ། མངོན་པར་རྫོགས་པར་སངས་རྒྱས་པར་བཤད་
པ་རྣམས་སྣང་ཚུལ་དང་བསྟུན་པ་ཡིན་ལ། ཀུན་སྙིང་གིས། ཐོག་མར་ཐུགས་བསྐྱེད་
ཅིང་། དེ་ནས་གྲངས་མེད་དུ་ཚོགས་བསགས་ཏེ་བསམ་གཏན་དང་གཟུགས་མེད་
སོགས་ཀྱི་ཏིང་ངེ་འཛིན་ཐམས་ཅད་བསྐྱེད་ཅིང་སྲིད་པ་ཐ་མ་བར་མཛད་ནས་སངས་
རྒྱུས་རྣམས་ལས་དབང་བསྐུར་ཐོབ་སྟེ་བསྐལ་བ་མང་བོའི་སྔོན་རོལ་ཏུ་སངས་རྒྱས་
ནས་སླར་ཤཱཀྱའི་རིགས་སུ་སྐྱེ་བ་བཞེས་པར་གསུངས་པ་ནི་ལེགས་ཏེ། རྒྱུད་རྡོ་རྗེ་རྩེ་
མོར། བསྐལ་བ་གྲངས་མེད་སྔོན་དུ་ནི། །བཅོམ་ལྡན་བྱང་ཆུབ་མཛད་པ་གང༌། །
ཞེས་གསུངས་སོ། ། སྔགས་བླ་མེད་ཀྱི་ལུགས་ལ། སྣང་ཚུལ་དང་བསྟུན་པ་ཤཱཀྱ་
བཤེས་གཉེན་གྱིས་བཤད་པ་ལྟར་ཡིན་མོད། ཁྱད་པར་ནི་དབང་ཕྱི་མ་གཉིས་དངོས་
དབང་དུ་བླངས་ནས། ཤེས་སྒྲིབ་ཕྲ་ཞིང་ཕྲ་བ་སྤངས་ཏེ་སངས་རྒྱས་པར་འཆད་པ་
ཡོད་ཀྱང་། ངེས་དོན་དུ། སྲིད་པ་ཐ་མའི་བྱང་སེམས་གནས་འོག་མིན་ཆེན་པོར་ལམ་
30



༄༅། །བོད་སོག་ཆོས་འབྱུང་གི་སྟོད་ཆ།
ཐུན་མོང་མ་ཡིན་པ་གསང་སྔགས་ཀྱི་མྱུར་ལམ་ལ་བརྟེན་ནས་མངོན་པར་བྱང་ཆུབ་པ་
ལྔ་ལ་སོགས་པས་སྣ་ཚོགས་ལོངས་སྤྱོད་རྫོགས་པའི་སྐུར་སངས་རྒྱས་པ་དེ་སླར་ཡང་
གླིང་འདིར་འཚང་རྒྱ་བའི་ཚུལ་བསྟན་པར་བཞེད་དེ། སྒྲོན་གསལ་དུ། རྣལ་འབྱོར་
ཆེན་པོའི་རྒྱུད་དྲངས་པ་ལས། འཇམ་དཔལ་ནི་རྒྱལ་བོ་ཆེན་པོ་ཟས་གཙང་མར་གྱུར་
ཏོ། ། འཇིག་རྟེན་དབང་ཕྱུག་ནི་ལྷ་མོ་ཆེན་པོ་སྒྱུ་འཕྲུལ་མར་གྱུར་ཏོ། ། དཔལ་ལྷ་
མོ་ནི་གྲགས་འཛིན་ནོ། ། སེམས་དཔའ་ནི་སྒྲ་གཅན་འཛིན་ནོ། ། སྒྲིབ་པ་ཐམས་
ཅད་རྣམ་པར་སེལ་བ་ནི་ཤཱ་རིའི་བུའོ། ། ཀུན་ཏུ་བཟང་བོ་ནི་གནས་བརྟན་ཀུན་
དགའ་བོར་གྱུར་ཏོ། ། ལྷའི་དབང་བོ་བརྒྱ་བྱིན་ནི་ གནས་བརྟན་ལྷ་སྦྱིན་ནོ། །
རྣམ་པར་སྣང་མཛད་ཆེན་པོ་ནི་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པར་
འགྱུར་རོ། ། ཞེས་དང་། མ་རྒྱུད་རི་གི་ཨ་ར་ལི་ལས། རྒྱལ་བོ་ཆེན་པོ་ཟས་གཙང་
མ། །ཨ་ར་ལིར་ནི་ཡང་དག་བཤད། དེར་ནི་རི་གི་སྒྱུ་མ་ཆེ། །འགྲོ་བ་ཤེས་རབ་
ཐབས་བདག་ཉིད། །དོན་གྲུབ་ཡང་ནི་རྡོ་རྗེ་སེམས། ། ཞེས་པ་ལྟར། རྒྱལ་བུ་དོན་
ཀུན་གྲུབ་པ་མ་ཟད། ཟས་གཙང་སོགས་ཀྱང་ཚུལ་བསྟན་ཙམ་དུ་གསུངས་པ་ཡིན།
ཁྱད་པར་དུས་ཀྱི་འཁོར་ལོ་ལྟར་ན། སྔོན་སློབ་པ་ལམ་གྱི་གནས་སྐབས་སུ། སྨོན་
འཇུག་གི་སེམས་བསྐྱེད་དེ་བྱིས་པ་ལྟར་འཇུག་གི་དབང་བདུན་དང་། དབང་གོང་མ་
གོང་ཆེན་གཉིས་བླངས་ནས་བསྐྱེད་རིམ་ལ་བརྟེན་ཏེ་འཇིག་རྟེན་པའི་དངོས་གྲུབ་
བསྒྲུབས་ཤིང་བསོད་ནམས་ཀྱི་ཚོགས་བསགས་ཏེ། ཕྱག་རྒྱ་ཆེན་པོ་ལ་བརྟེན་ནས་
རྫོགས་རིམ་སྦྱོར་བ་ཡན་ལག་དྲུག་ལ་བསླབས་པས། དུས་སྦྱོར་བཅུ་གཉིས་ཀྱི་རླུང་
འགགས་ཤིང་ས་བཅུ་གཉིས་པ་རྡོ་རྗེའི་ས་ཀུན་ཏུ་འོད་འོག་མིན་ནམ་ཆོས་དབྱིངས་
བདེ་ཆེན་གནས་སུ་མངོན་དུ་བྱས་པའི་སྐུ་བཞིའི་བདག་ཉིད་ཅན་དུ་སངས་རྒྱས་ཏེ།
སྤྲུལ་བའི་སྐུས་འཛམ་བུ་གླིང་དུ་སེམས་ཅན་གྱི་དོན་མཛད་པར་གསུངས་ཏེ། བསྡུས་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྒྱུད་ལས། འདི་ན་འགྲོ་བའི་དོན་དུ་སྲས་དང་བཅས་པ་རྒྱལ་བའི་བདག་པོ་ལས་ཀྱི་
སར་ནི་རབ་བཞུགས་ཏེ། །མངལ་ནི་རབ་ཏུ་བཟུང་བ་མཛད་ཅིང་མཆོག་གི་ཐུགས་རྗེ་
དག་གིས་བྱང་ཆུབ་བསྐྱེད་པ་མཛད་ནས་ནི། །ཉོན་མོངས་དང་ནི་བདུད་རྣམས་
བཅོམ་ནས་ས་ཡི་སྟེང་གི་གནས་སུ་ཆོས་ཀྱི་འཁོར་ལོ་རབ་བསྐོར་ཏེ། །སྤྲུལ་བ་སྒྱུ་མ་
མཛད་ནས་སླར་ཡང་བཅོམ་ལྡན་འདས་ནི་དག་པའི་སྐུ་ཅན་དེ་ཉིད་ ཁོ་ན་འོ། །
ཞེས་དང་། འགྲེལ་ཆེན་ལས། སངས་རྒྱས་བཅོམ་ལྡན་འདས་སྔར་ས་བཅུ་གཉིས་ཀྱི་
དབང་ཕྱུག་ཏུ་གྱུར་པ་མཁས་པ་སྒྱུ་མ་ཆེན་པོ་འཆང་བ་སྒྱུ་འཕྲུལ་ཆེན་པོའི་མིག་འཕྲུལ་
དང་ལྡན་པ་འཕགས་པའི་ཡུལ་ལུམ་བི་ནིར་ཤཱཀྱའི་རིགས་མིའི་དབང་བོ་ཟས་གཙང་
མའི་ལྷ་མོ་སྒྱུ་འཕྲུལ་ཆེན་པོའི་ལྷུམས་ནས་བལྟམས་པ་ནི་གཞོན་ནུ་དོན་གྲུབ་པ་ཡིན་ལ་
ཞེས་གསུངས་སོ། །
འདིར་སྨྲས་པ། །
དང་བོར་བྱང་ཆུབ་མཆོག་ཏུ་ཐུགས་བསྐྱེད་ཅིང་། །
བསྐལ་བ་གྲངས་མེད་གསུམ་དུ་ཚོགས་བསགས་ནས། །
བྱང་ཆུབ་སྙིང་བོར་བདུད་བཅོམ་རྫོགས་སངས་རྒྱས། །
ལྷ་མིའི་སྟོན་པ་ཤཱཀྱའི་རྒྱལ་བོར་གུས། ། །
རླབས་ཆེན་ཐུགས་བསྐྱེད་མངོན་འཕགས་རྒྱ་མཚོ་ཆེར། །
བརྩེ་ཆེན་ཐུགས་རྗེ་རླུང་གིས་བསྐྱོད་པ་ལས། །
སྨོན་ལམ་ལྔ་བརྒྱའི་རླབས་ཕྲེང་འཛུམ་དཀར་རྒོད། །
མི་མཇེད་འཇིག་རྟེན་ཞིང་འདིའི་དཔལ་དུ་གཡོས། །
ཟབ་དང་རྒྱ་ཆེའི་གཤོག་ཡངས་བསྐྱོད་པ་ཡི། །



༄༅། །བོད་སོག་ཆོས་འབྱུང་གི་སྟོད་ཆ།
རྒྱལ་སྲས་དཔའ་བོ་ངང་བའི་རྒྱལ་བོ་ནི། །
གྲངས་མེད་དགེ་ཚོགས་རླུང་གི་ཤུགས་སྟོབས་ཀྱིས། །
རྒྱལ་བའི་ཡོན་ཏན་རྒྱ་མཚོའི་ཕ་རོལ་འགྲོ། །
ཕུལ་བྱུང་བྱམས་བརྩེས་ལུས་མེད་བདུད་སྡེའི་དཔུང་། །
ལེགས་བཅོམ་སྟོབས་བཅུའི་དཀྱིལ་འཁོར་མཁར་འཕགས་པའི། །
རྣམ་འདྲེན་ཉི་མ་གཞོན་ནུའི་གཟི་ལྡན་པ། །
སྐྱེ་དགུ་པདྨ་འབུམ་གྱི་གཉེན་དུ་ཤར། །
དེ་ཚེ་གླིང་བཞིའི་ས་ཆེན་དྲུག་ཏུ་གཡོས། ། །
ངོ་མཚར་འོད་སྣང་དཀར་བོས་ཕྱོགས་ཀུན་ཁྱབ། །
དལ་འབབ་རྫིང་བུའི་ཨུ་དུམ་ཝ་ར་བཞད། །
གང་གི་ཞབས་པད་ཚངས་དབང་གཙུག་གིས་མཆོད། །
ཅེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
༄༅༄༅། །སངས་རྒྱས་འཇིག་རྟེན་དུ་བྱོན་ནས་
མཛད་པ་ཇི་ལྟར་མཛད་ཚུལ།
༄༅ ། །སྟོན་པ་འཇིག་རྟེན་ཁམས་སུ་བྱོན་ནས་མཛད་པ་གཙོ་བོ་བཅུ་གཉིས་
དང་མཛད་པ་བཟང་བོ་བརྒྱ་ཕྲག་ལྷག་གནང་ཞིང་། མཛད་པའི་མཆོག་ཆོས་ཀྱི་
འཁོར་ལོ་བསྐོར་བའི་མཛད་པ་མཛད་ཚུལ་རྣམས་སུ་ཡོད་ པ་ ལས། དང་བོ་ནི།
སངས་རྒྱས་ཀྱི་མཛད་པ་བསམ་གྱིས་མི་ཁྱབ་པ་སོ་སོའི་སྐྱེ་བོ་རྣམས་ཀྱི་རྟོགས་པའི་ཡུལ་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལས་འདས་པས་ན། བཅོམ་ལྡན་འདས་ནི་སྔོན་རྒྱལ་བ་དབང་བོའི་ཏོག་ཏུ་སངས་
རྒྱས་པ་སོགས་ཡང་དང་ཡང་དུ་སངས་རྒྱས་པའི་མཛད་པ་དང༌། ཡང་ན་བྱང་ཆུབ་
སེམས་དཔའི་ཚུལ་གྱིས་གཞན་དོན་མཛད་པ་ལ་སོགས་པ་བསམ་གྱིས་མི་ཁྱབ་པ་སྣ་
ཚོགས་ཞིག་སྟོན་པར་མཛད་པ་ནི། ཡབ་སྲས་མཇལ་བའི་མདོ་ལས། སེམས་ཅན་
རྣམས་ལ་ཐུགས་བརྩེ་ཞིང༌། །སེམས་ཅན་ཡོངས་སུ་སྨིན་མཛད་ཕྱིར། །དཔའ་བོ་
ཆེན་པོ་རྣམ་པར་འཕྲུལ། །བྱེ་བ་བརྒྱད་ཅུར་སངས་རྒྱས་ཉིད། །སངས་རྒྱས་ཉིད་དུ་
བསྟན་གྱུར་ཀྱང་། །ད་དུང་ཆོག་པའི་འདུ་ཤེས་བསལ། ། ཞེས་དང་། ད་དུང་དང་
བོར་ཐུགས་བསྐྱེད་པར། །དེ་དང་དེར་ནི་ཡོངས་བསྟན་ཏེ། །ད་དུང་དུ་ཡང་འདྲེན་
པ་ཁྱོད། ། སངས་རྒྱས་མང་བོ་སྟོན་པར་མཛད། ། ཅེས་གསུངས་པ་ལྟར་ཡིན་
ནོ། ། དེ་ལྟ་ན་ཡང་། སྟོན་པ་འདི་ཉིད་ཀྱིས། སྟོང་གསུམ་འདིའི་ཞིང་བྱེ་བ་ཕྲག་
བརྒྱར་གདུལ་བྱ་རྣམས་ཀྱི་སྣང་ཚུལ་དང་མཐུན་པར་མཆོག་གི་སྤྲུལ་སྐུའི་རྣམ་པས་
མཛད་པ་བཅུ་གཉིས་བསྟན་ནས་རྗེས་སུ་བཟུང་བར་གསུངས་པ་བཞིན། མཛད་པའི་
གཙོ་བོ་བཅུ་གཉིས་སུ་དོན་གྱིས་འདུ་བར་མདོ་སྡེ་རྣམས་སུ་གསུངས་པས་ན། འཛམ་
གླིང་ཐོག་ཏུ་དམ་ཆོས་དར་བའི་རྒྱལ་ཁབ་སོ་སོར་རི་མོ་གསར་རྙིང་ཀུན་ལ་མཛད་པ་
བཅུ་གཉིས་འབྲི་སྲོལ་དར་བ་དེ་བཞིན་ཡིན། དེ་དག་དང་རྗེས་སུ་མཐུན་པར། ཐུབ་
པ་ལོངས་སྤྱོད་རྫོགས་པའི་སྐུ་འོག་མིན་དུ་བཞུགས་བཞིན། མཆོག་གི་སྤྲུལ་སྐུས་
འདོད་ཁམས་སུ་མཛད་པ་བཅུ་གཉིས་བསྟན་པ་ནི། རྒྱུད་བླ་མ་ལས། ཐུགས་རྗེ་ཆེན་
པོས་འཇིག་རྟེན་མཁྱེན། །འཇིག་རྟེན་ཀུན་ལ་གཟིགས་ནས་ནི། །ཆོས་ཀྱི་སྐུ་ལས་མ་
གཡོས་པར། །སྤྲུལ་བའི་རང་བཞིན་སྣ་ཚོགས་ ཀྱིས། ། སྐྱེ་བ་མངོན་པར་ སྐྱེ་བ་
དང༌། །དགའ་ལྡན་གནས་ནས་འཕོ་བ་དང་། །ལྷུམས་སུ་འཇུག་དང་བལྟམས་པ་
དང༌། །བཟོ་ཡི་ གནས་ ལ་ མཁས་ པ་དང་། ། བཙུན་མོའི་འཁོར་དགྱེས་རོལ་ བ་



༄༅ ། །བོད་སོག་ཆོས་འབྱུང་གི་སྟོད་ཆ།
དང་། །ངེས་འབྱུང་ དཀའ་ བ་ སྤྱོད་ པ་ དང་། ། བྱང་ ཆུབ་ སྙིང་ པོར་ གཤེགས་ པ་
དང༌། །བདུད་ སྡེ་འཇོམས་ དང་ རྫོགས་པར་ནི། །བྱང་ཆུབ་ཆོས་ ཀྱི་ འཁོར་ ལོ་
དང་། །མྱ་ངན་འདས་པར་གཤེགས་མཛད་རྣམས། །ཡོངས་སུ་མ་དག་ཞིང་རྣམས་
སུ། །སྲིད་པ་ཇི་སྲིད་གནས་པར་སྟོན། ། ཞེས་དང༌། རིན་ཆེན་ཕྲེང་བར། སྙིང་
རྗེའི་དབང་དུ་གྱུར་པ་རྣམས། །གཤེགས་དང་བལྟམས་དང་རོལ་བ་དང་། །ཁབ་
ནས་བྱུང་དང་དཀའ་བ་སྤྱོད། །བྱང་ཆུབ་ཆེ་དང་བདུད་སྡེ་བཅོམས། །ཆོས་ཀྱི་འཁོར་
ལོ་བསྐོར་བ་དང་། །ལྷ་རྣམས་ཀུན་ལས་འབབ་པ་དང་། །དེ་བཞིན་དུ་ནི་མྱ་ངན་
ལས། །འདའ་བ་སྟོན་པའི་མཛད་པ་ཡིན། ། ཞེས་གསུངས་སོ། །
དང་བོ། ༡ དགའ་ལྡན་གནས་ནས་འཕོ་བའི་མཛད་པ་ནི། འོ་སྐོལ་གྱི་སྟོན་
པ་སྔོན་བྲམ་ཟེ་ཁྱེའུ་བླ་མ་ཞེས་བྱ་བ་ཚེ་འཕོས་ཏེ། དགའ་ལྡན་དུ་དམ་པ་ཏོག་དཀར་
བོའི་སྐྱེ་བ་བཞེས། སྐྱེ་བ་གཅིག་གིས་ཐོགས་པའི་བྱང་ཆུབ་སེམས་དཔའི་ཚུལ་བཟུང་
ནས། དགའ་ལྡན་ཆོས་ཀྱིས་མཐོ་བའི་ཁང་བཟང་དུ་བཞུགས་ནས་དགའ་ལྡན་པ་
རྣམས་ལ་ཡང་དག་པའི་ཆོས་སྟོན་པར་མཛད། དམ་པ་ཏོག་དཀར་བོར་གྱུར་པའི་
ཚུལ། ཞིབ་པར་གདགས་པའི་བསྟན་བཅོས་དང་རྣམ་བཤད་རིག་པའི་འགྲེལ་བར་
གསལ། དུས་ཅི་ཙམ་ན། ཆོས་ཀྱི་སྒྲ་འབྱུང་བའི་སིལ་སྙན་དང་གླུ་དབྱངས་ཀྱིས་
མཆོད་པའི་ཚེ། འཛམ་བུ་གླིང་བ་རྣམས་འདུལ་བའི་དུས་ལ་བབ་པ་དང༌། སྔོན་གྱི་
སྨོན་ལམ་གྱི་མཐུ་དང་སངས་རྒྱས་རྣམས་ཀྱི་བྱིན་རླབས་ཀྱིས་ལྷའི་རོལ་མོའི་སྒྲ་ལས།
བསོད་ནམས་རྒྱ་ཆེན་ཚོགས་མང་དྲན་རྟོགས་ཤིང་། །བློ་གྲོས་མཐའ་ཡས་ཤེས་རབ་
འོད་མཛད་པ། །མཚུངས་མེད་སྟོབས་མངའ་སྒྱུ་རྩལ་རྒྱ་ཆེ་བ། །མར་མེ་མཛད་ཀྱིས་
ལུང་བསྟན་དགོངས་པར་མཛོད། ། སྐྱེས་མཆོག་ཁྱོད་ཀྱི་བསོད་ནམས་དཔལ་གྱིས་
ནི། །དགའ་ལྡན་ཕོ་བྲང་ཤིན་ཏུ་མཛེས་མོད་ཀྱི། །འོན་ཀྱང་ཐུགས་རྗེའི་ཐུགས་དང་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༨
ལྡན་པས་ན། །ཐུགས་རྗེ་རྒྱལ་མཚན་དག་ཏུ་ཆར་བ་ཕོབ། །ཅེས་པ་ནས། འདི་ནི་
དུས་ལགས་བཏང་སྙོམས་མ་མཛད་ཅེས། །སྙིང་རྗེ་ཡིད་ དང་ ལྡན་ལ་སྐུལ་བར་
བྱེད། ། ཅེས་བསྐུལ་བ་ལ་བརྟེན་ནས། བྱང་ཆུབ་སེམས་དཔའ་རྒྱལ་མཚན་མཐོན་
པོའི་ཁྲིར་ཕེབས་ནས་འཁོར་རྣམས་ལ། བྱང་ཆུབ་སེམས་དཔས་ངའི་ལུས་བསོད་
ནམས་བརྒྱ་བའི་མཚན་གྱིས་ལེགས་པར་བརྒྱན་པ་ལ་ལྟོས་ཤིག་ཅེས་བསྐུལ་བ་དང་།
འཆི་འཕོ་བའི་རྣམ་པས་ཆོས་སྣང་བའི་སྒོ་བརྒྱ་རྩ་བརྒྱད་བསྟན་པས། ལྷའི་བུ་བརྒྱད་
ཁྲི་བཞི་སྟོང་བླ་མེད་བྱང་ཆུབ་ཏུ་སེམས་བསྐྱེད། ལྷའི་བུ་སྔོན་སྦྱངས་པ་བྱས་པ་སུམ་ཁྲི་
གཉིས་སྟོང་མི་སྐྱེ་བའི་ཆོས་ལ་བཟོད་པ་ཐོབ། ལྷའི་བུ་བྱེ་བ་སུམ་ཅུ་རྩ་དྲུག་ཆོས་ཀྱི་
མིག་རྡུལ་མེད་ཅིང་དྲི་མ་དང་བྲལ་བ་ཐོབ་སྟེ་དགའ་ལྡན་གྱི་གནས་ཐམས་ཅད་མེ་ཏོག་
གི་ཆར་གྱིས་གང་བར་གྱུར་ཏོ། ། །
༢ དེ་ནས་འཛམ་བུའི་གླིང་དུ་གཤེགས་པར་དགོངས་ནས་གཟིགས་པ་ལྔ་ལ་
གཟིགས་ཏེ། ཡུལ་ལ་གཟིགས་པ་འཛམ་བུ་གླིང་གི་ཡུལ་དབུས་གྲོང་ཁྱེར་སེར་སྐྱ།
རིགས་ལ་གཟིགས་པ་མང་བོས་བཀུར་བའི་རྒྱལ་རིགས། རྒྱུད་ལ་གཟིགས་པ་ཤཱཀྱའི་
གདུང་རྒྱུད་ཕ་མེས་དང་མ་མེས་ཀྱི་ཚོགས་ཟུང་དག་ལ་བདུན་རྒྱུད་ཀྱི་བར་དུ་སྐྱོན་མེད་
པ། ཡུམ་ལ་གཟིགས་པ་སྒྱུ་འཕྲུལ་ལྷ་མཛེས་མ་བུད་མེད་ཀྱི་སྐྱོན་སྤངས་ཤིང་ཡོན་ཏན་
ཚང་བ། རྒྱལ་བའི་ཡུམ་དུ་འགྱུར་བར་སྨོན་ལམ་བཏབ་པ། ཟླ་བཅུར་ལྷུམས་སུ་
འཛིན་ནུས་པའི་ བསོད་ནམས་བསགས་པ། དུས་ ལ་ གཟིགས་ པ་ སྙིགས་མ་ལྔ་
བདོ་བའི་ དུས་ ཡིད་འབྱུང་ དང་སྐྱོ་ཤས་ཆེ་བ་ཚེ་ ལོ་ བརྒྱ་ བ་སྟེ་ གཟིགས་ པ་ལྔ་ ལ་
གཟིགས་སོ། །
༣ དེ་ལྟར་གཟིགས་པ་ལྔའི་ནང་གསེས་རིགས་མཆོག་ཏུ་གྱུར་པའི་ཚུལ་ནི།
དེང་དུས་བལ་ཡུལ་གྱི་སར་གཏོགས་པ། ཀ་བིལ་བསྡུ་ཞེས་གྲགས་པ་གྲོང་ཁྱེར་སེར་
36



༄༅ ། །བོད་སོག་ཆོས་འབྱུང་གི་སྟོད་ཆ།
སྐྱར་(དེང་སང་ཏི་ལོ་ར་ཀོ་ཊི་ཟེར།) ཉེ་བའི་ཕྱོགས་སུ་ལྷས་བསྟན་གྱི་གྲོང་ཁྱེར་ཡོད།
སེར་སྐྱའི་རྒྱལ་བོ་སེངྒེའི་འགྲམ་དང་། ལྷས་བསྟན་གྱི་རྒྱལ་བོ་ལེགས་པ་རབ་སད་ཡིན།
རྒྱལ་བོ་སེངྒེའི་འགྲམ་ལ་སྲས་བཞི་སྟེ། ཟས་གཙང་དང་། ཟས་དཀར། བྲེ་བོ་ཟས།
བདུད་རྩི་ཟས་སོ། ། སྲས་མོ་བཞི་སྟེ། གཙང་མ་དང༌། དཀར་མོ། བྲེ་བོ་མོ།
བདུད་རྩི་མོའོ། ། ཟས་གཙང་གིས་ཤཱཀྱ་རྣམས་ཀྱི་དགྲ་སྐྱ་སེང་གི་ཚོགས་བཏུལ་རྗེས།
རྒྱལ་བོ་ལེགས་པ་རབ་སད་ལ་བུ་མོ་མཆོག་ཏུ་གྱུར་པ་གཉིས་ཏེ། ལྷ་མོ་སྒྱུ་འཕྲུལ་མ་
དང་ལྷ་མོ་སྒྱུ་འཕྲུལ་ཆེན་མོ་བྱ་བ་གཉིས་བྱུང་བའི་ཆུང་བ་འཁོར་ལྔ་བརྒྱ་དང་བཅས་
ཁབ་ཏུ་བསུས། དེ་ནས་རྒྱལ་བོ་སེངྒེའི་འགྲམ་འདས་ཏེ་ཟས་གཙང་མས་རྒྱལ་སྲིད་
བཞེས། མང་བོས་བཀུར་བའི་རྒྱལ་བོ་ནས་ཟས་གཙང་ཡན་ཆོད་དུ་རྒྱལ་རབས་ས་ཡ་
ཆིག་འབུམ་ཉི་ཁྲི་ཆིག་སྟོང་ལྔ་བརྒྱ་བཅུ་ བཞི་ བྱུང་ བར་ གྲགས་ལ། འཇིག་རྟེན་
གདགས་པར། རྒྱལ་བོ་འབུམ་ཕྲག་བརྒྱད་སུམ་ཁྲི་བཞི་སྟོང་ལྔ་བརྒྱ་སུམ་ཅུ་རྩ་བཞི་
ཡོད་པར་བཤད་པའི་ལུགས་གཉིས་བྱུང་ངོ༌། །
དེ་ནས་བྱང་ཆུབ་སེམས་དཔས་རིན་པོ་ཆེའི་ཅོད་པན་མ་ཕམ་པའི་དབུ་ལ་
བཅིངས་ཏེ་དགའ་ལྡན་ཆོས་ཀྱི་རྒྱལ་ཚབ་ཏུ་དབང་བསྐུར། གྲོགས་པོ་དག་ཁོ་བོ་
འཛམ་བུའི་གླིང་དུ་འཚང་རྒྱ་བར་འགྲོ་སྟེ། ཁྱེད་རྣམས་ལ་མ་ཕམ་པས་ཆོས་སྟོན་ཏོ་
ཞེས་གསུངས་པ་ན། ལྷ་རྣམས་ཀྱིས་ཁྱེད་མི་བཞུགས་ན་དགའ་ལྡན་གྱི་གནས་འདི་མི་
མཛེས་པར་འགྱུར་རོ། ། འཛམ་བུའི་གླིང་ཡང་། འོད་སྲུང་རྫོགས་བྱེད་སོགས་རྟོག་
གེ་བ་དྲུག བྲམ་ཟེ་རྒྱུས་བརྒལ་སོགས་རྗེས་སྒྲོགས་པ་དྲུག རེངས་བྱེད་ཀྱི་བུ་ལྷག་
སྤྱོད་སོགས་སྙོམས་འཇུག་པ་དྲུག་སྟེ་མུ་སྟེགས་སྟོན་པ་བཅོ་བརྒྱད་ཀྱིས་མ་རུངས་པར་
བགྱིས་པས། གཤེགས་པའི་སྐབས་མ་ལགས་སོ། ། ཞེས་གསོལ་བས། བཀའ་
བསྩལ་བ། དུང་གི་སྒྲས་རོལ་མོའི་སྒྲ་གཞན་ཟིལ་གྱིས་གནོན་པ་དང་། ཉི་མའི་འོད་
གN



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
+
-
-
ཀྱིས་འོད་གཞན་ཟིལ་གྱིས་གནོན་པ་ལྟར། ངས་ཀྱང་དེ་དག་ཟིལ་གྱིས་མནན་ཏེ་ཆོས་
ཀྱི་བདུད་རྩིས་འགྲོ་བ་རྣམས་ཚིམ་པར་བྱའོ། ། ཁྱེད་ཅག་ལས་བདུད་རྩི་དོན་དུ་
གཉེར་བ་རྣམས་གྲོང་ཁྱེར་དྲུག་ཏུ་ཉིང་མཚམས་སྦྱོར་བ་ལོངས་ཤིག་ཅེས་གསུངས།
དེས་ན་ཁོ་བོ་ནི་མའི་མངལ་དུ་ཇི་ལྟ་བུའི་གཟུགས་ཀྱིས་འགྲོ་བར་བགྱི་ཞེས་གསུངས་པ་
དང་། ཚངས་རིས་ཀྱི་ལྷའི་བུ་གཟི་བརྗིད་དམ་པས་ཞུས་པ། བྲམ་ཟེའི་རིགས་བྱེད་
ལས་འབྱུང་བ་ལྟར་ན། གླང་བོ་ཆེ་དམ་པའི་གཟུགས་ཀྱིས་འཇུག་པར་རིགས་སོ། །
ཞེས་གསོལ་བས། བྱང་ཆུབ་སེམས་དཔས་ཀྱང་དེ་ལྟ་བུའི་གཟུགས་ཀྱིས་འཇུག་པར་
དགོངས་སོ། ། དེ་དག་གི་ཚེ་བར་སྣང་ལ་རྒྱུ་བའི་ལྷ་རྣམས་ཀྱིས། ད་བྱང་ཆུབ་
སེམས་དཔའ་ཡུམ་གྱི་ལྷུམས་སུ་འཇུག་པར་འགྱུར་རོ། ། ཞེས་བྱ་བ་ལ་སོགས་པ་
བསྒྲགས་པས། དེའི་ཚེ་འཛམ་བུ་གླིང་ན་རང་སངས་རྒྱས་ལྔ་བརྒྱ་ཙམ་བཞུགས་པ་དེ་
དག་ཕན་ཚུན་གཅིག་ནས་གཅིག་ཏུ་འདུས་ནས་ཝཱ་རཱ་ཎ་སཱིར་བྱོན། ད་ནི་སངས་རྒྱས་
མྱུར་དུ་འབྱུང་བས་བདག་ཅག་གིས་འགྲོ་བའི་དོན་བྱ་མི་དགོས་སོ་དགོངས་ནས།
ཕུང་བོ་ལྷག་མ་མེད་པའི་དབྱིངས་སུ་མྱ་ངན་ལས་འདས། དེ་ནས་བྱང་ཆུབ་སེམས་
དཔའ་དགའ་ལྡན་ནས་འཕོ་བའི་དུས་ལ་བབ་པ་ན། ལྷ་རྣམས་ཀྱིས་བྱང་ཆུབ་སེམས་
དཔའ་གཅིག་བུ་འབྱོན་པ་མི་ལེགས་པར་བསམས་ནས། རྒྱལ་ཆེན་རིས་བཞིའི་ལྷ་
འབུམ་ཕྲག་བརྒྱད་ཅུ་རྩ་བཞི། སུམ་ཅུ་རྩ་གསུམ་གྱི་ལྷ་འབུམ། འཐབ་བྲལ་གྱི་ལྷ་
འབུམ། དགའ་ལྡན་གྱི་ལྷ་འབུམ། གཞན་འཕྲུལ་དབང་བྱེད་ཀྱི་ལྷ་འབུམ། བདུད་
ཀྱི་རིས་ཀྱི་ལྷ་དྲུག་ཁྲི། ཚངས་རིས་ཀྱི་ལྷ་དྲུག་ཁྲི་བརྒྱད་སྟོང་། འོག་མིན་གྱི་ལྷ་བརྒྱ་
སྟོང་མང་བོ་ཡང་། བྱང་ཆུབ་སེམས་དཔའ་ལྷུམས་སུ་འཇུག་པ་ནས་མྱ་ངན་ལས་
འདས་པའི་བར་དུ་ཕན་པའི་སེམས་དང་དགའ་བའི་སེམས་ཀྱིས་ཞམ་རིང་དུ་འབྲིང་
ཞིང་རྟག་ཏུ་བསྲུང་བའི་ཕྱིར་ཆས་ཏེ་བྱང་ཆུབ་སེམས་དཔའི་མདུན་དུ་ལྷགས། ཇི་
3ག



༄༅། །བོད་སོག་ཆོས་འབྱུང་གི་སྟོད་ཆ།
ལྟར་འདུས་པའི་འཁོར་གྱིས་བསྐོར་ཞིང་མདུན་བདར་ཏེ་སྣ་ཚོགས་པའི་མངོན་པར་
མཆོད་བཞིན་དུ་བྱང་ཆུབ་སེམས་དཔའ་མྱ་ངན་ལས་འདས་སོ། །
གཉིས་པ། ༤ ལྷུམས་སུ་ཞུགས་པའི་མཛད་པ་ནི། དེ་ནས་ས་ཟླའི་ཚེས་བཅོ་
ལྔའི་རྒྱུ་སྐར་རྒྱལ་ལ་བབ་པ་ན་བྱང་ཆུབ་སེམས་དཔའ་དགའ་ལྡན་གྱི་གནས་ནས་
བསྐྱོད་པའི་ཚེ། འོད་ཟེར་ཆེན་པོས་འཇིག་རྟེན་གྱི་ཁམས་ཀུན་སྣང་བར་བྱས་ཤིང་ས་
རྣམ་པ་བཅོ་བརྒྱད་དུ་གཡོས། ཟས་གཙང་མའི་ཁྱིམ་དུ་ངོ་མཚར་བའི་སྔ་ལྟས་བརྒྱུད་
བྱུང་བའི་ཚུལ་གྱིས། ནམ་གྱི་གུང་ཐུན་ལ་བྱང་ཆུབ་སེམས་དཔའ་གླང་བོ་ཆེ་ཐལ་ཀར་
མཆེ་བ་དྲུག་པའི་གཟུགས་སུ་སྤྲུལ་ནས་ཡུམ་གྱི་ལྷུམས་སུ་ཞུགས་སོ། ། དེའི་ཚེ་ཡུམ་
གྱི་མནལ་ལམ་དུ་གླང་བོ་ཆེའི་ཕྲུ་གུ་མཆོག་གིས་ཡུམ་གྱི་གློ་གཡས་པའི་རུམ་དྲལ་ནས་
ཞུགས་པ་དང་། སྟེང་གི་ནམ་མཁའ་ལ་འགྲོ་བ་དང༌། རི་བྲག་ཆེན་པོ་ལ་འཛེགས་པ་
དང་། སྐྱེ་བོ་མང་བོས་རང་ལ་ཕྱག་བྱེད་པ་རྨིས་སོ། ། དེའི་ནངས་པར་རྒྱལ་བོ་ལ་
ཞུས་པས། རྒྱལ་བོས་བློན་པོ་རྣམས་ལ་བསྒོས་ཏེ། བྲམ་ཟེ་ལྟས་མཁན་རྣམས་བཀུག
དེ་རྣམས་ལ་རྒྱལ་བོས་དྲིས་པ་ན། དེ་རྣམས་ཀྱིས། ལྟས་འདི་དང་སྦྱར་ན་མཚན་
བཟང་བོ་སུམ་ཅུ་རྩ་གཉིས་དང་ལྡན་པའི་སྲས་ཤིག་བལྟམ་པར་ལུང་བསྟན།
༥ དེ་ལྟར་ལྷུམས་སུ་བཞུགས་པའི་དུས་སུའང་། ལྷའི་དབང་བོ་བརྒྱ་བྱིན་
གྱིས་བྱང་ཆུབ་སེམས་དཔའ་ལྷུམས་སུ་བཞུགས་པ་བསྲུང་བའི་ཆེད་དུ། ལག་ན་རལ་
གྲི་ཅན་དང་། ལག་ན་མདུང་དང་། ལག་ན་མདུང་ཐུང་དང་། ལག་ན་མདའ་བོ་ཆེ་
སྟེ་ལྷའི་བུ་དཔའ་བོ་བརྟུལ་ཕོད་པ་བཞི་བཞག་གོ ། ནམ་ཞིག་ན་རྒྱ་མཚོ་བཞིའི་ཆུ་
བཏུང་བར་འདོད་པ་སྐྱེས་ནས་རྒྱལ་བོར་ཞུས། མཚན་མཁན་རྣམས་ལ་དྲིས་པས།
ལྷུམས་སུ་ཞུགས་པ་འདིའི་མཐུ་ལགས་ཏེ་འདིས་ཤེས་བྱའི་རྒྱ་མཚོ་འཐུང་བར་འགྱུར་
བ་ལགས་སོ། ། རྒྱལ་བོས་སྨྲས་པ། གལ་ཏེ་ཆུ་དེ་མ་བླུད་ན་ཅིར་འགྱུར། གསོལ་བ།
39



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཡན་ལག་མ་ཚང་བ་ཞིག་བཙའ་བར་འགྱུར་རོ། ། རྒྱལ་བོས། ཀུན་ཏུ་རྒྱུ་མིག་
དམར་ཞེས་བྱ་བ་སྒྱུ་འཕྲུལ་གྱི་རིག་སྔགས་ལ་བྱང་བ་ཞིག་བོས་ནས། དེས་སྔགས་ཀྱི་
སྤྲུལ་བའི་རྒྱ་མཚོ་བཞི་བསྟན་ཏེ། དེའི་ཆུ་བླུད་ནས་ཚིམ་པར་བྱས་སོ། ། དེ་ནས་
བཙོན་ཐམས་ཅད་ཐར་བར་བྱའོ་སྙམ་པ་ལྟར་རྒྱལ་བོས་བཙོན་ཐམས་ཅད་བཏང་།
དེ་ནས་སྐྱེ་བོ་དབུལ་ཕོངས་ཅན་མང་བོར་སྦྱིན་པས་ཚིམ་པར་བྱ་སྙམ་པ་ཡང་རྒྱལ་བོས་
སྦྱིན་པའི་ཚོགས་མང་དུ་མཛད། གཞན་ཡང་སྐྱེད་མོས་ཚལ་སྣ་ཚོགས་གཟིགས་པར་
འདོད་པ་སོགས་ལ་ཡང་དེ་བཞིན་སྦྱར་བར་མཛད་དོ། ། །
གསུམ་པ། ༦ སྐུ་བལྟམས་པའི་མཛད་པ་ནི། ཡུམ་གྱི་ལྷུམས་སུ་ཟླ་བ་བཅུ་
རྫོགས་པར་བཞུགས་ནས་བཙའ་བའི་དུས་ལ་བབ་པར་ཉེ་བ་ན། ལྷ་མོ་སྒྱུ་འཕྲུལ་མའི་
བསམ་པ་ལ། བདག་གི་ཡབ་ལྷས་བསྟན་གྱི་སྐྱེད་མོས་ཚལ་དུ་འདུག་པར་བྱ་སྙམ།
རྒྱལ་བོ་ལ་ཞུས་པས། རྒྱལ་བོས་ཀྱང་རྗེས་སུ་གནང་སྟེ། སེར་སྐྱའི་གྲོང་ཁྱེར་གྱི་ཤར་
ཕྱོགས་རྒྱང་གྲགས་ལྔ་དྲུག་ཙམ་འདས་པ་ན་ལུམྦིའི་ཚལ་ཡོད་པས། ཁྱོགས་བཤམས་
པ་ལ་འདུག་ཅིང་སེར་སྐྱ་གཞིའི་གྲོང་ཁྱེར་ནས་འཕགས་ཏེ། རྒྱལ་བོ་དཔུང་ཚོགས་
བརྒྱད་ཁྲི་བཞི་སྟོང་དང་བཅས་ཧོར་ཟླ་དང་བོའམ་མཆུ་ཟླ་བའི་ཡར་ངོའི་ཚེས་བཅོ་ལྔ་
ལ་ལུམྦི་ནིའི་ཚལ་དུ་བཞུད། དེར་ཁྱོགས་ལས་བབས་ནས་ནགས་དང་ ཤིང་དྲུང་
རྣམས་སུ་འཆག་ཅིང་སོང་བ་ན་མེ་ཏོག་ཁ་འབུས་ཤིང་རྒྱས་པར་གྱུར་པ་སོགས་ལྟས་
སུམ་ཅུ་རྩ་གཉིས་བྱུང་བ་དང་། ཤིང་བླཀྵ་ཞེས་པ། ཤིང་མྱ་ངན་འཚང་མེ་ཏོག་རབ་ཏུ་
རྒྱས་པ་མགོ་བོ་དུད་དུད་བྱེད་པ་གཟིགས་ནས་དེའི་ཡལ་ག་ལ་ཕྱག་གཡོན་པས་བཟུང་
སྟེ་བལྟམས་པར་འདོད་པ་ན། བརྒྱ་བྱིན་རྒན་མོའི་ཆ་བྱད་དུ་སྤྲུལ་ནས་མདུན་དུ་
བསྡད་དོ། ། དེ་ནས་བྱང་ཆུབ་སེམས་དཔའ་ཡུམ་ལ་གནོད་པ་མེད་པར་གློ་གཡས་པ་
དྲལ་ནས་ན་བཟའ་དང་བཅས་སྐུ་བལྟམས། དེའི་ཚེ་ལྷས་མེ་ཏོག་གཏོར་ཤིང་ས་རྣམ་
བ་འཇུག་བཅས་ས་བམ
བྱ
ཏོ
A
40



༄༅། །བོད་སོག་ཆོས་འབྱུང་གི་སྟོད་ཆ།
པ་དྲུག་ཏུ་གཡོས། འོད་ཀྱི་སྣང་བས་འཇིག་རྟེན་གྱི་ཁམས་ཁྱབ་པར་གྱུར་ཏོ། །
མདོ་གཞན་ལས་འབྱུང་བ་ལྟར་ན་ཚེས་བརྒྱད་ཀྱི་སྔ་དྲོའི་དུས་རྒྱུ་སྐར་རྒྱལ་གྱི་རྐང་བ་
དང་བོ་ལ་བབ་པ་ན་སྐུ་བལྟམས་ཞེས་འབྱུང༌། དེ་ལྟར་སྐུ་བལྟམས་ཟིན་པ་ན་རྨའི་
སྒོར་མངོན་པ་ཅུང་ཟད་ཀྱང་མེད་དོ། ། དེ་ནས་ཚངས་པ་དང་བརྒྱ་བྱིན་གཉིས་ཀྱིས་
ཀ་ཤི་ཀའི་རས་ཀྱིས་བླངས། ཀླུའི་རྒྱལ་བོ་དགའ་བོ་དང་ཉེར་དགའ་གཉིས་ཀྱིས་སྐུ་
ཁྲུས་གསོལ། བྱང་ཆུབ་སེམས་དཔའི་སྐུ་ལུས་རྡོ་རྗེ་ལྟར་བྱིན་གྱིས་བརླབས་པས་བརྒྱ་
བྱིན་གྱིས་བཟུང་མ་ནུས་པར་འདར་བ་ན། ཀོ་ཤི་ཀ་ང་ཐོངས་གསུངས་ཏེ་ས་ལ་བབས་
མ་ཐག་ཏུ་སའི་ལྷ་མོས་པདྨ་དཀར་བོ་ཤིན་ཏུ་རྒྱས་པ་གདན་དུ་ཕུལ་ལོ། ། དེ་ནས་
བྱང་ཆུབ་སེམས་དཔའ་ ཕྱོགས་བཞིར་གོམ་པ་བདུན་བདུན་འབོར་བར་མཛད་དེ།
ཤར་དུ་དགེ་བའི་ཆོས་ཐམས་ཅད་ཀྱི་སྔོན་དུ་འགྲོ་བར་བྱའོ། ། ལྷོར་འགྲོ་བ་ཐམས་
ཅད་ཀྱི་ཡོན་གནས་སུ་འགྱུར་བར་བྱའོ། ། ནུབ་ཏུ་འཇིག་རྟེན་འདི་ན་ཕུལ་དུ་ཕྱིན་
པའོ། ། འདི་ནི་ངའི་སྐྱེ་བའི་ཐ་མ་ཡིན་ནོ། ། བྱང་དུ་སྲིད་པའི་མཚོ་ལས་བརྒལ་ཏེ་
སེམས་ཅན་ཐམས་ཅད་ཀྱི་ནང་ན་བླ་ན་མེད་པ་མཆོག་ཏུ་གྱུར་པར་བྱའོ་ཞེས་གོམ་པ་
གང་དང་གང་དུ་བོར་བ་དེར་པདྨ་རྣམས་བརྟོལ་ཏེ་བྱུང་ངོ༌། ། དེའི་ཚེ་བཀྲ་ཤིས་
པའི་ལྟས་ཕྱོགས་ཐམས་ཅད་དུ་སྣང་བས་གང་བ་དང་། ཡུལ་ཆེན་པོ་བཞིར་རྒྱལ་ཕྲན་
བཞིའི་སྲས་བཞི་བཙས། ཡ་རབས་ཀྱི་རིགས་ལྔ་བརྒྱ། གྲགས་འཛིན་མ་ལ་སོགས་
པའི་བུ་མོ་བརྒྱད་བརྒྱ། མདུན་པ་ལ་སོགས་པའི་ཞམ་རིང་བ་ལྔ་བརྒྱ། བསྔགས་ལྡན་
ལ་སོགས་པའི་རྟེའུ་ཉི་ཁྲི། བ་ལང་གི་བེའུ་ཁྲི་རྣམས་བཙས། གླིང་གི་དབུས་སུ་བྱང་
ཆུབ་ཀྱི་ཤིང་སྐྱེས་པ་དང་མེ་ཏོག་ཨུ་དུམ་ཝ་ར་བཞད་པར་གྱུར། སྐྱེད་ཚལ་ལྔ་བརྒྱ་
དང་གཏེར་ཁ་ལྔ་བརྒྱ་ཡང་བྱུང་སྟེ་རྒྱལ་བུའི་མཚན་ལ་དོན་ ཐམས་ཅད་གྲུབ་པར་
བཏགས་སོ། །
ས



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༧ དེ་ནས་གྲོང་ཁྱེར་སེར་སྐྱར་གཤེགས་པ་ནི། རིགས་ཀྱི་ལྷ་མཆོད་པའི་སར་
བྱོན་སྐབས། ཤཱཀྱ་མུ་ཅོར་སྨྲ་བ་རྣམས་ཐུབ་པ་བཞིན་འདུག་པས་ཤཱཀྱ་ཐུབ་པར་
བཏགས་ཤིང་། རིགས་ཀྱི་ ལྷ་མཆོད་སྐབས། ཤཱཀྱ་རྣམས་ཀྱི་ ལྷ་ གནོད་སྦྱིན་ཤཱཀྱ་
འཕེལ་དེ་ཉིད་རང་གི་གཟུགས་ཀྱིས་སྒོར་ཐོན་ཏེ་གཞོན་ནུའི་ཞབས་ལ་ཕྱག་བྱས་པས་
ལྷ་ཡི་ལྷ་ཞེས་མཚན་གྲགས་སོ། ། དེ་ནས་ལྟས་མཁན་རྣམས་བོས་ཏེ་དྲིས་པས།
ཕལ་ཆེར་གྱིས་སྐུ་ལ་མཚན་སོ་གཉིས་ཀྱིས་བརྒྱན་པ་ཤེས་ནས། ཁྱིམ་དུ་གནས་ན་
འཁོར་ལོས་སྒྱུར་རྒྱལ་དང༌། ཁྱིམ་མེད་པར་ཐར་བ་བསྒྲུབ་ན་སངས་རྒྱས་སུ་འགྱུར་རོ་
ཞེས་ཕྱོགས་གཉིས་པ་ཅན་དུ་ལུང་བསྟན། བྱང་ཆུབ་སེམས་དཔའ་བལྟམས་ནས་
ཞག་བདུན་ན། ཡུམ་སྐུ་ནོངས་ཏེ་ཚེ་དུས་བྱས་ནས་སུམ་ཅུ་རྩ་གསུམ་དུ་སྐྱེས་སོ། །
དེ་ནས་གཞོན་ནུ་སྐྱེ་དགུའི་བདག་མོ་ལ་གཏད་དེ། མ་མ་སུམ་ཅུ་རྩ་གཉིས་དང་བཅས་
པས་རིམ་གྲོ་བྱེད་ཅིང་སྐྱེད་བསྲིངས་སོ། །
༨ ཡང་དྲང་སྲོང་ཉོན་མོངས་མེད་ཀྱིས་ལུང་བསྟན་པ་ནི། རི་བོ་ཀུན་འཛིན་
གྱི་ཕུག་པར། དྲང་སྲོང་ཉོན་མོངས་མེད་དང་རང་གི་ཚ་བོ་མི་བྱིན་གཉིས་ལྷན་ཅིག་
བསམ་གཏན་བྱེད་པའི་ཚེ། ཕུག་པ་དེ་འོད་ཀྱི་སྣང་བས་ཁྱབ་པ་མཐོང་ནས། མི་བྱིན་
གྱིས་དྲིས་པས། ཉོན་མོངས་མེད་ཀྱིས། ཉི་མའི་འོད་ནི་རྒྱུན་དུ་རྣོ། །བུ་གཅིག་སྣང་
བའི་འོད་འདི་དག །ཡན་ལག་རེག་ན་བདེ་བསིལ་བས། །ངེས་པར་ཐུབ་པ་དེ་ཡི་
འོད། ། ཅེས་སོགས་སྨྲས་པས། མི་བྱིན་གྱིས་བྱང་ཆུབ་སེམས་དཔའ་ལ་བལྟ་འདོད་
སྐྱེས་པ་ན། དྲང་སྲོང་གིས་ད་ལྟ་ལྷ་དབང་ཆེ་བ་རྣམས་ཀྱིས་བསྐོར་བས་འོ་སྐོལ་བལྟ་
བའི་སྐབས་མི་རྙེད། སེར་སྐྱ་གཞིར་བྱོན་ཚེ་བལྟ་བར་འགྲོ་ཞེས་ཟེར། དེ་ལྟར་སེར་སྐྱ་
གཞིར་བྱོན་རྗེས། དྲང་སྲོང་ཚ་བོ་དང་བཅས་ཅི་ཙམ་བར་དུ་རྫུ་འཕྲུལ་གྱིས་འོངས་
ཀྱང་། སེར་སྐྱ་དང་ཉེ་བར་གཞོན་ནུའི་མཐུས་རྫུ་འཕྲུལ་གྱིས་འགྲོ་མ་ནུས་ནས་རྐང་



༄༅། །བོད་སོག་ཆོས་འབྱུང་གི་སྟོད་ཆ།
བས་འོངས་ཏེ་ཕོ་བྲང་གི་སྒོ་བ་ལ་སྦྲན་ནོ། ། དེས་ཀྱང་རྒྱལ་བོ་ལ་རིགས་པར་བྱས་
ནས་ནང་དུ་བཀུར་སྟི་དང་བཅས་བསུས། རྒྱལ་བོས་ཅིའི་ཕྱིར་བྱོན་ཞེས་གསོལ་བར།
དེས་སྨྲས་པ། ཁྱེད་ཀྱི་སྲས་ལ་བལྟ་བར་འཚལ་ལོ། ། རྒྱལ་བོས་སྨྲས་པ། ད་ལྟ་
གཞོན་ནུ་གཉིད་དུ་ཡུར་བས་ན་མ་སད་བར་བཞུགས་ཤིག་ཅེས་སྨྲས་པར། ལྷ་མནལ་
བ་ཉིད་བལྟའོ། ། དེ་ནས་བལྟས་པས། སྤྱན་མ་བཙུམ་པར་གཟུགས་རྣམས་ལ་
གཟིགས་པ་མཐོང་ནས། དྲང་སྲོང་གིས་སྨྲས་པ། རིགས་དང་ལྡན་པའི་རྟ་རྣམས་
ནི། །མཚན་མོའི་བཞི་ཆ་ཉལ་བ་ལྟར། །དགོས་པ་དོན་གཉེར་རྣམས་ཀྱི་གཉིད། །
མིག་ལ་ཡུན་རིང་མི་གནས་སོ། ། ཞེས་ཏེ། དེས་ཀྱང་སྐྱེས་བུ་མཆོག་ཏུ་རིག་པར་
བྱས་ཤིང་། སྐྱེ་དགུའི་བདག་མོས་ལེགས་པར་བརྟགས་པར་ཞུས་པས། རྒྱལ་བོ་ལ་
སྨྲས་པ། ལྷ་གཞོན་ནུ་འདི་ལ་མཚན་མཁན་རྣམས་ཀྱིས་ལུང་ཇི་ལྟར་བསྟན། རྒྱལ་
བོས་སྐྱེས་བུ་ཆེན་པོ་འདིའི་བགྲོ་བ་གཉིས་ཏེ་ཞེས་སོགས་རྒྱས་པར་བཤད་པས། དྲང་
སྲོང་ན་རེ། ས་བདག་རྟོག་པ་བོ་རྣམས་བློ་འཁྲུལ་ཏེ། །རྩོད་པའི་དུས་ན་འཁོར་ལོས་
བསྒྱུར་མི་འབྱུང༌། །བསོད་ནམས་མཆོག་གི་ཆོས་ཀྱི་མཛོད་འདི་ནི། ཉེས་ལས་རྣམ་
པར་རྒྱལ་ནས་སངས་རྒྱས་འགྱུར། ། ཞེས་སོགས་གསུངས། དེ་ནས་དྲང་སྲོང་གི་
མངོན་ཤེས་ཀྱིས། སངས་རྒྱས་ཀྱིས་ཆོས་འཁོར་བསྐོར་བའི་སྔོན་རོལ་ཏུ་རང་འཆི་བ་
མཐོང་ནས་མཆི་མ་བྱུང་ངོ༌། ། དེ་རྒྱལ་བོས་མཐོང་ནས་གཞོན་ནུའི་སྐུ་ལ་དོགས་པ་
འཚལ་དོགས་ནས་རིངས་པ་རིངས་པར་དྲིས་པ་ན། དྲང་སྲོང་གིས་སྨྲས་པ། གཞོན་
ནུ་འདི་ལ་གང་གིས་ཀྱང་གནོད་པར་མི་འགྱུར་གྱི། མི་དབང་བདག་གི་རྒུད་པ་མཐོང་
ནས་ནི། །གང་ཕྱིར་ཞི་བ་མི་ཐོབ་བདག་ཏུ་མོད། །ཆོས་ཀྱི་མཛོད་མཆོག་འདི་དང་
ཕྲད་ནས་ནི། །དོན་མ་ཐོབ་པར་བདག་ནི་འཆི་བར་འགྱུར། ། ཞེས་སོགས་སྨྲས་
སོ། ། དེ་ནས་དྲང་སྲོང་ཕྱིར་འགྲོ་བའི་ཚེ་ལམ་སྲང་ཐམས་ཅད་བརྒྱན་ཅིང་མཛེས་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པར་བྱས། རྒྱལ་བོ་དང་བློན་པོའི་ཚོགས་དང་བཅས་པས་གྲོང་ཁྱེར་ཕྱིའི་སྒོ་མཐར་
སྐྱེལ་མ་བྱས་སོ། །
བཞི་བ། ༩ བཟོ་ཡི་གནས་ལ་སྦྱངས་པའི་མཛད་པ་ནི། གཞོན་ནུ་ཅུང་ཟད་
ཆེར་སོང་བ་ན་འཇིག་རྟེན་དང་རྗེས་སུ་མཐུན་པར་བསྟན་པའི་ཕྱིར་འཁོར་ལྔ་བརྒྱ་དང་
ཁྱེའུ་སྟོང་ཕྲག་བཅུས་ཡོངས་སུ་བསྐོར་ཞིང་། བྱིས་པའི་སློབ་དཔོན་ཀུན་གྱི་བཤེས་
གཉེན་ཞེས་བྱ་བ་ལས་ཡི་གེ་སློབ་པའི་གྲྭར་ཞུགས་སོ། ། དེ་ནས་ཡི་གེ་བསླབ་པ་ན།
བྱང་ཆུབ་སེམས་དཔས་གཟིགས་པ་ཙམ་གྱིས་མཁྱེན་ཞིང་། ཡི་གེ་ལ་མཁས་པ་སུས་
ཀྱང་འགྲན་པར་མ་བཟོད། དེ་ནས་ཡི་གེ་དྲུག་ཅུ་རྩ་བཞིའི་མིང་སྨྲས་ཏེ་གང་དག་
བསླབ་པར་བགྱི་ཞེས་གསོལ་བ་ན། སློབ་དཔོན་ཡང་ཡ་མཚན་ཏེ། སེམས་ཅན་དག་
པ་ངོ་མཚར་ཆེ། །བསྟན་བཅོས་ཀུན་ལས་བསླབ་གྱུར་ཀྱང་། །འཇིག་རྟེན་འཇིག་
རྟེན་རྗེས་བསྙེག་ཕྱིར། །ཡི་གེའི་གྲྭར་ནི་བྱོན་པར་གྱུར། །ཡི་གེ་གང་གི་མིང་དག་
ཀྱང་། །བདག་གིས་ཤེས་པར་མ་གྱུར་པ། །དེ་ནི་འདི་ལ་བྱང་གྱུར་ཀྱང་། །ཡི་གེ་སློབ་
པའི་གྲྭར་བྱོན་ཏོ། ། ཞེས་ཆེད་དུ་བརྗོད་དོ། ། དེ་ནས་བྱང་ཆུབ་སེམས་དཔའ།
རྩིས་ཀྱི་སློབ་དཔོན་སྲིད་སྒྲུབ་ཀྱི་དྲུང་དུ་བྱོན་ནས་རྩིས་ཀྱི་གནས་བསྟན་པ་ཐམས་ཅད་
ཐུགས་སུ་ཆུད་པར་མ་ཟད། གྲངས་རྩིས་ཀྱི་གནས་གཞན་མང་བོ་དང་། མ་རྟོགས་
པའི་གནད་མང་བོ་བྱང་ཆུབ་སེམས་དཔས་གསུངས་སོ། ། དེ་བཞིན་དུ་ཉིད་ཀྱི་ཞང་
བོ་བཟང་ལེན་ལ་གླང་བོ་ཆེ་གཉར་ཞོན་པ་ལ་སོགས་པ་དང་། འཕོངས་ཀྱི་སློབ་དཔོན་
སླར་བཅས་ལ་རྒྱང་ནས་འཕོགས་པ་སོགས་གནས་ལྔ་ལ་སོགས་པ་མཚོན་ཆའི་འཕྲུལ་
འཁོར་རྣམས་སློབ་པ་ལ་མ་ལྟོས་ཙམ་དུ་མཁྱེན་ཞིང་། གཞན་ཡང་ལུས་ཀྱི་རྩལ་སྣ་
ཚོགས་དང་ཆུའི་རྐྱལ་རྩལ་སོགས་དང་། དེ་ལས་གཞན་གསོ་བའི་རིག་པ་ལ་སོགས་པ་
རིག་པའི་གཙུག་ལག་ཀུན་ལ་མཁས་པར་གྱུར་པས། གཞན་མཁས་པར་རློམ་པའི་
44



༄༅ ། །བོད་སོག་ཆོས་འབྱུང་གི་སྟོད་ཆ།
དྲེགས་པ་ཅན་མཐའ་དག་ཟིལ་གྱིས་མནན་ཏེ་འཇིག་རྟེན་ན་འགྲན་ཟླ་མེད་པར་
མཛད་པ་ནི། མདོ་ལས། མི་ཡི་འཇིག་རྟེན་འདི་ན་བསྟན་བཅོས་གང་ཡོད་པ། །
གྲངས་དང་ཡི་གེ་རྩིས་དང་ཁམས་ཀྱི་རྒྱུད་དག་དང་། །འཇིག་རྟེན་བཟོ་ཡི་སྦྱོར་བ་
ཚད་མེད་མང་བོ་དག །བསྐལ་བ་བྱེ་མང་སྔོན་ཆད་འདིས་ནི་དེ་དག་བསླབས། །འོན་
ཀྱང་སྐྱེ་བོའི་རྗེས་སུ་མཐུན་པ་ཙམ་མཛད་དེ། །བྱིས་པ་མང་བོ་ཐེག་པ་མཆོག་ལ་སྨིན་
མཛད་དང་། །སེམས་ཅན་ཁྲག་ཁྲིག་གཞན་ཡང་འཆི་མེད་དགོད་པའི་ཕྱིར། །ཤིན་
ཏུ་ལོབས་པའང་བསླབ་ཕྱིར་ཡི་གེའི་གྲྭར་ཞུགས་སོ། ། ཞེས་རིག་པའི་གནས་ཀུན་ལ་
སློབ་པའི་མཛད་པ་རྒྱ་ཆེན་བསྟན་པ་ཡིན་ནོ། །
ལྔ་བ། བཙུན་མོ་འཁོར་དགྱེས་རོལ་བའི་མཛད་པ་ནི། ཤཱཀྱ་རྒན་རབས་
རྣམས་འདུས་ཏེ། རྒྱལ་བོ་ཟས་གཙང་ལ་གཞོན་ནུ་འཁོར་ལོས་སྒྱུར་བའི་རྒྱལ་བོའི་
གདུང་རྒྱུད་མི་འཆད་པའི་ཕྱིར་ཁབ་མཛད་པར་གསོལ་བ་ན། རྒྱལ་བོས་གཞོན་ནུ་ལ་
དྲི་བར་བྱའོ། ། དེ་དག་འདུས་ཏེ་གཞོན་ནུ་ལ་གསོལ་ལོ། ། དེའི་ཚེ་གཞོན་ནུ་བྱང་
ཆུབ་སེམས་དཔས་འདོད་པའི་སྐྱོན་ལ་གཟིགས་ནས་རེ་ཞིག་མ་གནང་། ཡང་ཡང་
གསོལ་བས་ན། སླར་ གསུངས་པ། འདམ་དང་ལྡན་ལྗིན་ཁྲོད་ན་པདྨ་རྣམ་པར་
འཕེལ། །མི་རྣམས་གང་བའི་ནང་ན་རྒྱལ་བོ་མཆོད་པ་འཐོབ། །གང་ཚེ་བྱང་ཆུབ་
སེམས་དཔའ་འཁོར་མཆོག་ཐོབ་གྱུར་པ། །དེ་ཚེ་སེམས་ཅན་བྱེ་བ་ཁྲག་ཁྲིག་འཆི་མེད་
འདུལ། །སྔོན་གྱི་བྱང་ཆུབ་སེམས་དཔའ་མཁས་པ་གང་བྱུང་བ། །དེ་དག་ཀུན་གྱིས་
བཙུན་མོ་སྲས་དང་ སླས་ཀྱང་བརྟེན། །འོན་ཀྱང་འདོད་པས་ཆགས་མེད་བསམ་
གཏན་བདེ་མ་ཉམས། །བདག་ཀྱང་དེ་དག་ཡོན་ཏན་རྗེས་སུ་བསླབ་པར་བྱ། །
ཞེས་གསུངས་པ་དང་བཙུན་མོར་འོས་པའི་ཡོན་ཏན་ཐམས་ཅད་ཚིགས་སུ་བཅད་པས་
ཡབ་ལ་ཕུལ་ལོ། ། དེ་ལྟར་བཙལ་བས། མདུན་ན་འདོན་ཆེན་པོས་ཤཱཀྱ་ལག་ན་བེ་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཅོན་གྱི་བུ་མོར་ཡོན་ཏན་དེ་དག་ཚང་བར་མཐོང་ནས་རྒྱལ་བོ་ལ་གསོལ་ལོ། ། དེའི་
ཚེ་གྲོང་ཁྱེར་གྱི་ཆོ་རིགས་བཟང་བོའི་བུ་མོ་མཛེས་མ་ཐམས་ཅད་གང་འདོད་གཟིགས་
སུ་ཞུས་ཏེ། སྦྱིན་པའི་རྫས་རིན་པོ་ཆེའི་རྒྱན་སྣ་ཚོགས་པ་ཕུང་བོར་སྤུངས་ཏེ་བཞག
གང་ལ་དགྱེས་པ་ཤེས་སོ་ཞེས་བགྲོས་ནས་བུ་མོ་རྣམས་འོངས་པ་ལ། གཞོན་ནུ་བྱང་
ཆུབ་སེམས་དཔས་རྒྱན་གྱི་རྣམ་གྲངས་རེ་བསྩལ། ཤཱཀྱ་ལག་ན་བེ་ཅོན་གྱི་བུ་མོ་གྲགས་
འཛིན་མ་ལྷའི་བུ་མོ་ལྟར་གཟི་བརྗིད་དང་ལྡན་པ་དེ་གཞན་ཀུན་གྱི་རྗེས་སུ་འོངས་པའི་
ཚེ། བྱང་ཆུབ་སེམས་དཔས་རྒྱུན་ ཐམས་ཅད་བསྩལ་ཟིན་ནས། སོར་གདུབ་རྒྱ་
རྟགས་ཁོ་ན་ལུས་པ་དེ་བསྟན་པ་དང་། བུ་མོ་དེ་བཞུགས་ཁྲིའི་སྐས་ལ་འཛེགས་ནས་
བྱང་ཆུབ་སེམས་དཔའི་ཕྱག་ནས་རང་གིས་བླངས་སོ། ། ལྟས་མཁན་རྣམས་ཀྱིས་
བརྟགས་ནས་གཞོན་ནུའི་ཐུགས་ལ་བསྟུན་པར་ནུས་སོ་ཞེས་རྒྱལ་བོ་ལ་གསོལ་བས།
རྒྱལ་བོས་ཕོ་ཉ་བཏང་སྟེ་འགུགས་པར་བརྩམས་སོ། ། དེའི་ཚེ་ཤཱཀྱ་ལག་ན་བེ་ཅོན་
གྱིས་སྨྲས་པ། བདག་ཅག་གི་རིགས་ཀྱི་ཆོས་ནི་སྒྱུ་རྩལ་ཤེས་པ་སྟེ། སྒྱུ་རྩལ་མི་ཤེས་པ་
ལ་མི་གཏོང་ལགས་ན། གཞོན་ནུ་ཕོ་བྲང་ན་སྐྱིད་ངེ་བར་འཁྲུངས་པ་དེ་ལ་ཇི་ལྟར་
གཏོང་ཟེར། རྒྱལ་བོས་གཞོན་ནུ་ལ་རྒྱུ་མཚན་དེ་ལྟར་བསྙད་དོ། ། གཞོན་ནུ་བྱང་
ཆུབ་སེམས་དཔས་གྲོང་ཁྱེར་འདིའི་ནང་ན་བདག་དང་སྒྱུ་རྩལ་འགྲན་པ་མཆིས་ན།
དེ་དག་གི་མདུན་དུ་བདག་གིས་སྒྱུ་རྩལ་བསྟན་པར་བགྱིའོ་གསུངས།
དེ་ནས་རྒྱལ་ བོ་ཟས་གཙང་མས་ སེར་སྐྱའི་ གྲོང་ཁྱེར་དུ་དྲིལ་བསྒྲགས་ཏེ།
༡༠ གཞོན་ནུས་སྒྱུ་རྩལ་འགྲན་པར་དུས་བཅད་བྱས་སོ། ། ཡངས་པ་ཅན་གྱི་ལི་ཙཱ་
བཱི་རྣམས་ཀྱིས་གླང་བོ་ཆེའི་མཆོག་ཞིག་རྙེད་ནས། ཟས་གཙང་གི་སྲས་འཁོར་ལོས་
སྒྱུར་བའི་རྒྱལ་བོར་འགྱུར་གྱི། དེའི་བཞོན་པར་འབུལ་ལོ་ཞེས་སེར་སྐྱ་གཞིའི་ཕོ་བྲང་
གི་སྒོར་གླང་བོ་ཁྲིད་ནས་བསྡད་ཡོད་པ་ལ། ལྷས་བྱིན་ཕྱིར་ཕྱུང་ནས། གླང་བོའི་



༄༅། །བོད་སོག་ཆོས་འབྱུང་གི་སྟོད་ཆ།
ཞ
ནA
མཆོག་དེ་མཐོང་ནས་དྲིས་པས་དེ་ལྟར་བཤད་པ་ན། ཕྲག་དོག་སྐྱེས་ཏེ་འཁོར་ལོས་
སྒྱུར་བར་མ་སོང་བའི་སྔོན་ནས་འབུལ་ལམ་ཞེས་ཐལ་ལྕག་བསྣུན་ནས་བསད་དོ། །
དགའ་བོས་དེ་མཐོང་ནས། བདག་གིས་ཀྱང་མཐུ་བསྟན་ནོ་སྙམ་ནས་གོམ་པ་བདུན་
ཙམ་སོང་ནས་མཐའ་གཅིག་ཏུ་བོར། དེ་ནས་གཞོན་ནུ་བྱང་ཆུབ་སེམས་དཔའ་བྱོན་
ཏེ་གཟིགས་ནས་དྲིས་པས་རྒྱས་པར་བསྙད་དོ། ། འོ་ན་བདག་གིས་ཀྱང་མཐུ་བསྟན་
དགོངས་ནས། དེའི་མཇུག་མ་ནས་ཕྱག་གིས་བཏེགས་ཏེ་རྒྱང་རིང་དུ་འཕངས་པས།
ལྕགས་རི་རིམ་པ་བདུན་དང་། འོབས་རིམ་པ་བདུན་འདས་པའི་ཕྱི་རོལ་རྒྱང་གྲགས་
གཅིག་ཏུ་ལྷུང་བས་ས་ཕྱོགས་དེ་ལ་གཤོང་དོད་པས་གླང་བོའི་གཤོང་དུ་གྲགས་ཤིང་
ཕྱིས་སུ་དེར་མཆོད་རྟེན་བྱས་སོ། ། དེ་ནས་ཤཱཀྱ་གཞོན་ནུ་དག་གིས་སྒྱུ་རྩལ་སྟོན་
པའི་ས་ཕྱོགས་དེར་དོང་སྟེ། སློབ་དཔོན་ཀུན་གྱི་བཤེས་ གཉེན་སོགས་དཔང་དུ་
བཞག་སྟེ་ཡི་གེ་དང༌། ཤཱཀྱ་སྲིད་སྒྲུབ་མདུན་དུ་རྩིས་ཀྱི་རིག་པ་འགྲན། དེ་ནས་
མདའ་ཚབས་འགྲན་པ་ལ་ཞུགས་ཏེ། ལྕགས་ཀྱི་ཏ་ལ་བདུན་དང་། ལྕགས་རྔ་བདུན་
དང་། ལྕགས་ཀྱི་ཕག་གཟུགས་གཅིག་རྣམས་འབེན་དུ་བཙུགས་ཏེ་སོ་སོར་འཕང་
བས། ལྷས་བྱིན་གྱིས་ཏ་ལ་གཅིག་ཕིགས། དགའ་བོས་གཉིས་ཕིགས། གཞན་སུས་
ཀྱང་དེ་ལས་ལྷག་མ་ཕུག བྱང་ཆུབ་སེམས་དཔས་ལྕགས་མདའ་འཕངས་པ་དང་།
འབེན་དེ་ཐམས་ཅད་ཕུག་ནས་རྒྱང་རིང་བོར་སོང་ཞིང༌། མདའ་དེས་ས་ལ་ཕུག་ཏེ་
མདའ་ཤུལ་ནས་ཀླུས་ཆུ་ཕྱུང་བས་དེ་ལ་མདའ་ཆུ་ཁྲོན་པ་ཞེས་གྲགས་ཤིང་མཆོད་རྟེན་
བྱས་སོ། ། ཡང་རལ་གྲིས་ཤིང་གཅོད་པའི་རྩལ་སྟོན་པ་ན། གཞན་རྣམས་ཀྱིས་
བཅད་ཁ་མཐོ་དམའ་ཅན་དུ་བྱུང་བས་བཅད་ཙམ་ནས་འགྱེལ། བྱང་ཆུབ་སེམས་
དཔས་བཅད་ཁ་མཐོ་དམའ་མེད་པར་མྱུར་བར་བཅད་པས། དེ་མ་ཐག་མ་འགྱེལ་
བར་བསྡད་པ་ལ། ལ་ལས་བཅད་མ་ཐུབ་ཅེས་སྨོད་པར་བརྩམས་པ་ན། རླུང་བསེར་
47



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བུ་ལངས་པ་ཙམ་གྱིས་དེ་ཐམས་ཅད་དུས་གཅིག་ཏུ་འགྱེལ་བས་ཐམས་ཅད་ངོ་མཚར་
དུ་གྱུར། དེའི་འོག་ཏུ་མཆོངས་པ་དང་། ཆུ་ལ་རྐྱལ་བ་དང་། བང་ལ་སོགས་པ་དང་།
གཞན་ཡང་སྒྱུ་རྩལ་གྱི་རིགས་ཐམས་ཅད་འགྲན་ཟླ་མེད་པར་གྱུར་པས། འཚོགས་མི་
རྣམས་ངོ་མཚར་བའི་ཅ་ཅོ་འབྲུག་སྒྲ་བཞིན་དུ་བསྒྲགས་པའི་མོད་ལ། ཤཱཀྱ་ལག་ན་བེ་
ཅོན་གྱིས་ཀྱང་། ༡༡ རང་གི་བུ་མོ་བཙུན་མོའི་མཆོག་ཏུ་ཕུལ་བས་གྲགས་འཛིན་མ་
འཁོར་ཉི་ཁྲི་དང་བཅས་པ་ཁབ་ཏུ་བཞེས་སོ། ། །
༡༢ དུས་དེ་ཙམ་གྱི་ཚེ་གྲོང་ཁྱེར་སེར་སྐྱའི་གཞི་དང་ལྷས་བསྟན་གྱི་གྲོང་ཁྱེར་
བར་དུ་འབབ་ཆུ་རོ་ཧི་ཀའི་འགྲམ་དུ་ཤིང་དགེ་བའི་སྙིང་བོ་ཞེས་པ་ཁྱད་པར་ཅན་གྱི་
ལྗོན་པ་ཆེན་པོ་སྐྱེས་པ་དེ་འགྱེལ་ནས་ཆུ་བཅད། སེར་སྐྱར་ཆུ་མང་ཞིང་ལྷས་བསྟན་དུ་
ཆུ་དཀོན་པར་གྱུར་ནས། རྒྱལ་བོ་ལེགས་པར་རབ་སད་ཀྱིས་སྐྱེ་བོའི་ཚོགས་མང་བོ་
མངགས་ཀྱང་བསྐྱོད་མ་ནུས་པར། གཞོན་ནུ་བྱང་ཆུབ་སེམས་དཔའ་མཐུ་དང་ལྡན་
པར་རིག་ནས་ཕོ་ཉ་བཏང་ཡང་ཟས་གཙང་མས་བཀའ་གནང་མ་ནུས། འོན་ཀྱང་
བྱང་ཆུབ་སེམས་དཔས་གསན་ནས་འདོན་པར་བྱོན་པ་ན། ལྷས་བྱིན་ཀྱང་འོངས་
ནས་འབད་པས་ཅུང་ཟད་གཡོས་དགའ་བོས་ཅུང་ཟད་བཏེགས། གཞན་པ་སུས་ཀྱང་
དེ་ལས་ལྷག་མ་བྱུང༌། དེ་ནས་བྱང་ཆུབ་སེམས་དཔས་ཕྱག་གཅིག་གིས་བླངས་ཏེ་སྟེང་
གི་ནམ་མཁའ་ལ་འཕངས་པས། ཤིང་དེ་དཀྱིལ་ནས་ཆག་སྟེ་དུམ་བུ་གཉིས་སུ་གྱུར་ཏེ་
འབབ་ཆུའི་ཕར་འགྲམ་ཚུར་འགྲམ་དུ་ལྷུང་བས་ཆུ་ཀླུང་སྔོན་བཞིན་འབབ་པར་གྱུར་ཏོ། །
དེ་ནས་བྱང་ཆུབ་སེམས་དཔའ་ཤིང་རྟ་ལ་བཞུགས་ནས་སེར་སྐྱ་གཞིར་ཕེབས་
པ་ན། ༡༣ ཤཱཀྱ་དྲིལ་བུ་སྒྲའི་བུ་མོ་ས་འཚོ་མ་སྟེང་ཤོད་ཁང་བཟང་གི་གཞི་ནས་ལྟ་
བཞིན་འདུག་པ་གཟིགས་ནས། བྱང་ཆུབ་སེམས་དཔའི་ཞབས་ཀྱི་མཐེ་བོས་ཤིང་རྟ་
མནན་ཏེ། རྟ་སོགས་གང་གིས་ཀྱང་འདྲེན་མ་ཐུབ་པར་ལུས་འདུག་གོ ། བྱང་ཆུབ་
48



༄༅། །བོད་སོག་ཆོས་འབྱུང་གི་སྟོད་ཆ།
སེམས་དཔས་ས་འཚོ་མ་ལ་གཟིགས་ཤིང་རྟོག་པ་ན། ཕྱག་ན་བསྣམས་པའི་ལྕགས་
མདའ་ཕྱེ་མར་མཛད་དོ། ། ས་འཚོ་མས་ཀྱང་བྱང་ཆུབ་སེམས་དཔའ་ལ་ལྟ་ཞིང་རྟོག་
པས་གཡེངས་མ་ཐབས་སུ་རྐང་བའི་མཐེ་བོས་ཁང་བཟང་གི་ཐོག་མཐིལ་ལ་བསྣུན་
པས་ཐོག་བརྡོལ་བར་གྱུར་ཏོ། ། སྐྱེ་བོའི་ཚོགས་མང་བོས་དེ་མཐོང་ནས། བུད་མེད་
འདི་ནི་གཞོན་ནུའི་ཐུགས་དང་བསྟུན་པར་ནུས་སོ་ཞེས་ཟེར་བའི་གཏམ་དེ་རྒྱལ་བོ་
ཟས་གཙང་གིས་གསན་ནས། ལྷ་མོ་ས་འཚོ་མ་འཁོར་ཉི་ཁྲི་དང་བཅས་པ་བྱང་ཆུབ་
སེམས་དཔའི་བཙུན་མོར་བླངས་སོ། །
ཡང་བྱང་ཆུབ་ སེམས་ དཔའ་ དུས་ ཕྱི་ ཞིག་ ལ་ ཞིང་ བའི་ ལས་ ཀྱི་ མཐའ་ ལ་
གཟིགས་པར་ཕེབས་ནས་གྲོང་ཁྱེར་ནང་དུ་ཚུར་ཕེབས་པ་ན། ༡༦ ཤཱཀྱ་དུས་ལེགས་
ཀྱི་བུ་མོ་རི་དྭགས་སྐྱེས་ཞེས་བྱ་བ་དཀར་ཁུང་ནས་ལྟ་ཞིང་འདུག་པས་བྱང་ཆུབ་སེམས་
དཔའ་མཐོང་སྟེ། ཀྱེ་མ་འདི་ཡི་ཡུམ་བདེ་ཞིང༌། །ཡབ་དེ་ཡང་ནི་བདེ་བ་ཡིན། །ཀྱེ་
མ་གང་གི་ཁྱིམ་ཐབས་གྱུར། །བུད་མེད་དེ་ཡང་མྱ་ངན་འདས། ། ཞེས་སྨྲས་སོ། །
བྱང་ཆུབ་སེམས་དཔའ་ནི་ཞི་བ་མྱང་འདས་ཀྱི་ཚིག་དེ་གསན་པས་དགྱེས་ཏེ། མུ་ཏིག་
གི་ཕྲེང་བ་དེ་ལ་འཕངས་པས། དཀར་ཁུང་ནས་སོང་སྟེ་དེའི་མགུལ་དུ་འཁྲིས་སོ། །
དེ་སྐྱེ་བོའི་ཚོགས་ཀྱིས་མཐོང་སྟེ། རྒྱལ་བོ་ལ་ཞུས་པས། བུ་མོ་རི་དྭགས་སྐྱེས་འཁོར་
ཉི་ཁྲི་དང་བཅས་པ་བྱང་ཆུབ་སེམས་དཔའི་བཙུན་མོར་བསུས་པ་སྟེ། མདོར་ན་
བཙུན་མོའི་མཆོག་གསུམ་ལ་འཁོར་ཉི་ཁྲི་ཉི་ཁྲི་འདུག་པ་སྟེ་བཙུན་མོ་དྲུག་ཁྲི་ཞེས་སྨྲས་
པ་ཡང་དེ་ཡིན་ནོ། ། དེ་ལྟར་བྱང་ཆུབ་སེམས་དཔའ་བཙུན་མོ་དྲུག་ཁྲིའི་ཚོགས་ཀྱི་
ནང་དུ་ བཞུགས་ ཏེ་ དགའ་ཞིང་རྩེ་ བའི་ རྣམ་ པས་ སེམས་ཅན་ གྱི་དོན་མཛད་ པ་
ཡིན་ནོ། །
དྲུག་པ། ༡༤ ངེས་པར་འབྱུང་བའི་མཛད་པ་ནི། བྱང་ཆུབ་སེམས་དཔའ་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཁབ་ཏུ་བཞུགས་ནས་ལོ་ཉི་ཤུ་རྩ་དགུར་སོན་པ་ན། སངས་རྒྱས་རྣམས་ཀྱི་བྱིན་རླབས་
ཀྱིས་སིལ་སྙན་གྱི་སྒྲ་ལས། སྡུག་བསྔལ་བརྒྱས་གང་སེམས་ཅན་མཐོང་ནས་ནི། །འགྲོ་
བའི་མགོན་དང་སྐྱབས་དང་གནས་གྱུར་ཅིང་། །ཕན་བྱེད་མཆོག་དང་དཔུང་གཉེན་
གྱུར་ཅིག་ཅེས། །ཁྱོད་ཀྱིས་སྔོན་ནི་སྨོན་ལམ་དེ་སྐད་བཏབ། །དགེ་བ་དཔའ་བོ་སྔོན་
གྱི་སྤྱོད་པ་དང་། །འགྲོ་ཕན་བྱ་ཞེས་སྨོན་ལམ་དྲན་པར་བྱོས། །འདི་ནི་ཁྱོད་ཀྱི་དུས་
དྲན་ཚོད་ཡིན་གྱིས། །དྲང་སྲོང་མཆོག་རབ་མངོན་པར་འབྱུང་བར་བྱོས། ། ཞེས་
དང་། བུམ་པར་ཆུད་པའི་བུང་བ་འཁོར་བ་བཞིན། །སྲིད་གསུམ་མི་རྟག་སྟོན་ཀའི་
སྤྲིན་དང་འདྲ། ། ཞེས་སོགས་བསྐུལ་བའི་རྐྱེན་གྱིས་ཁྱིམ་ནས་ཁྱིམ་མེད་པར་རབ་ཏུ་
བྱུང་བར་དགོངས་སོ། ། དེ་ནས་བྱང་ཆུབ་སེམས་དཔའ་སྐྱེད་མོས་ཚལ་དུ་གཟིགས་
པར་ཤར་སྒོ་ནས་བྱོན་པ་དང༌། གཙང་རིས་ཀྱི་ ལྷའི་ སྤྲུལ་བའི་མི་རྒས་འཁོགས་
གཟིགས་པ་དང་། ང་ཡང་རྒས་པའི་ཆོས་ལས་མ་འདས་སོ་དགོངས། དེ་བཞིན་དུ་ལྷོ་
སྒོ་ནས་བྱོན་པའི་ལམ་གར་ནད་བའི་སྡུག་བསྔལ་གཟིགས་པ་དང་། ནུབ་སྒོ་ནས་བྱོན་
པའི་ལམ་གར་མི་ཤི་བའི་སྡུག་བསྔལ་གཟིགས་པས། ནད་དང་འཆི་བའི་ཆོས་ལས་མ་
འདས་སོ་དགོངས། ཡང་བྱང་སྒོ་ནས་བྱོན་པའི་ལམ་གར་གཙང་མའི་ལྷ་རྣམས་ཀྱིས་
རབ་ཏུ་བྱུང་བར་བསྐུལ་ལོ་སྙམ་དུ། སྐྲ་བྲེགས་ཤིང་གོས་ངུར་སྨྲིག་གྱོན་པ་ཞི་དུལ་གྱི་ཆ་
བྱད་ཅན་བསོད་སྙོམས་ལ་འཇུག་པ་ཞིག་སྤྲུལ་བ་གཟིགས་སོ། ། ཨེ་མ་ཧོ། བདག་
ནི་ཁྱིམ་ནས་ཁྱིམ་མེད་པར་རབ་ཏུ་བྱུང་བར་བྱའོ་སྙམ་དུ་དགོངས་སོ། ། །
དེ་དག་གི་ཚུལ་རྒྱལ་བོས་གསན་ནས། ༡༥ ད་ནི་གཞོན་ནུ་འདི་ཞིང་བའི་
གྲོང་དུ་བཏང་ནས་སེམས་གཡེང་བར་བགྱིའོ་སྙམ་ནས་གཞོན་ནུ་ཞིང་བའི་གྲོང་དུ་སོང་
ལ་ལས་ཀྱི་མཐའ་ལ་ལྟོས་ཤིག་ཅེས་བརྗོད་པ་ན། བྱང་ཆུབ་སེམས་དཔའ་རྒ་ན་འཆི་
གསུམ་གྱིས་ཐུགས་དབྱུང་། རབ་ཏུ་བྱུང་བ་ལ་མངོན་པར་ཞེན་ཡང་། ཡབ་ཀྱི་ཚིག་
50



༄༅ ། །བོད་སོག་ཆོས་འབྱུང་གི་སྟོད་ཆ།
གསན་ནས་ཤིང་རྟར་ཞུགས་ཏེ་ཞིང་བའི་གྲོང་དུ་གཤེགས་ནས་གཟིགས་པས། ཞིང་
བ་རྣམས་ཀྱི་དཀའ་སྡུག་དང་། གླང་རྣམས་ཀྱང་ངལ་ཞིང་རྨས་པ་སོགས་གཟིགས་
ནས་ཐུགས་ལྷག་པར་དབྱུང་སྟེ། ཤིང་འཛམ་བུའི་གྲིབ་མ་ལ་བཞུགས་པས། བསམ་
གཏན་བཞིའི་ཏིང་ངེ་འཛིན་ཤུགས་འབྱུང་ལ་མངོན་དུ་མཛད་དོ། ། གྲོའི་དུས་ལས་
ཡོལ་རྐྱེན་རྒྱལ་བོ་གཞོན་ནུའི་དྲུང་དུ་བྱོན་པ་ན། ཉི་མ་གུང་ཡོལ་བས། ཤིང་གཞན་པ་
རྣམས་ཀྱི་གྲིབ་མ་ཤར་དུ་གཞོལ་ཡང་། ཛམ་བུའི་གྲིབ་མས་སྐུ་ལུས་མ་བཏང་བར་གྲིབ་
མ་ཤར་དུ་མ་ཡོལ་བ་རྒྱལ་བོས་གཟིགས་ནས། རྒྱལ་བོས་གཞོན་ནུ་ལ་ཕྱག་མཛད།
ཇི་ལྟར་བལྟམས་ཚེ་ས་ནི་གཡོས་པ་དང༌། ། ཛམ་བུའི་གྲིབ་མས་ཁྱོད་སྐུ་མི་གཏོང་
བ། །བློ་ཆེན་ཁྱོད་ཀྱི་ཡ་མཚན་གཉིས་འདི་སྟེ། །ཀུན་གཟིགས་ཁྱོད་ཀྱི་ཞབས་ལ་ཕྱག་
འཚལ་ ལོ། ། ཞེས་བསྟོད་དོ། ། དེ་ནས་ ཤིང་ རྟར་བཞུགས་ཏེ་གྲོང་ཁྱེར་དུ་
གཤེགས་པའི་ལམ་བར་དུར་ཁྲོད་ལ་གཟིགས་ནས་ཤིན་ཏུ་ཐུགས་སྐྱོ་སྐྱེས་པས། ཤིང་
རྟར་བཞུགས་བཞིན་ཏིང་ངེ་འཛིན་ལ་སྙོམས་པར་ཞུགས་སོ། ། རྒྱལ་བོས་ཏིང་ངེ་
འཛིན་ལས་བསླངས་ཏེ་སེར་སྐྱའི་གཞིར་གཤེགས། མཚན་མཁན་རྣམས་ཀྱིས་ད་སྟེ་
ཞག་བདུན་གྱི་བར་དུ་རབ་ཏུ་མ་བྱུང་ན་འཁོར་ལོས་སྒྱུར་བར་འགྱུར་རོ། ། གལ་ཏེ་
དེ་ཡི་ བཟང་ བོ་ གཟིགས་ བཞེད་ན། ། དེ་ སླད་ དགུང་བདུན་བར་དུ་སྲུངས་ ཤིག་
དང་། །མི་དབང་གདུགས་ནི་བརྡལ་བར་གྱུར་པ་ལྟའི། །རིན་ཆེན་སྣ་བདུན་འགྱུར་
བར་ཐེ་ཚོམ་མེད། ། ཅེས་སྨྲས་སོ། ། དེ་ནས་བྱང་ཆུབ་སེམས་དཔས་ཡབ་ཀྱིས་མ་
གནང་བར་རབ་ཏུ་བྱུང་བ་མི་རིགས་སོ་སྙམ་ནས། མཚན་མོ་མི་ཉལ་ཙམ་ན་ཡབ་ཀྱི་
མདུན་དུ་བྱོན་ནས། ལྷ་གཅིག་བདག་ནི་མངོན་པར་འབྱུང་བའི་དུས་བབ་རིགས། །
གེགས་ཀྱང་མ་མཛད་མི་དགྱེས་པ་ཡང་མ་མཛད་ཅིག །རྒྱལ་བོ་གཉེན་བཅས་ཡུལ་
འཁོར་བཅས་ཏེ་བཟོད་པར་གསོལ། ། ཞེས་ཞུས་པས། ཡབ་ཀྱིས་རྣམ་པ་དུ་མས་
51



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལན་གསུམ་དུ་བཤོལ་ཡང་བཟློག་པར་མ་ནུས་ཏེ། མཐར་ཁྱོད་ཀྱི་བསམ་པ་ཡོངས་
སུ་རྫོགས་པར་གྱུར་ཅིག་ ཅེས་ སྨྲས་ སོ། ། དེ་ནས་བྱང་ཆུབ་ སེམས་ དཔའ་ སླར་
སོང་ངོ༌། །
༡༧ ནམ་ལངས་པ་དང༌། རྒྱལ་བོས་བློན་འཁོར་ཐམས་ཅད་བསྡུས་ནས་
བསྲུང་བར་བགྲོས་ཏེ། གྲོང་ཁྱེར་གྱི་སྒོ་བཞི་ཕྱི་རིམ་ནང་རིམ་ཀུན་དང་། ལམ་གྱི་བཞི་
མདོ་དང་། སུམ་མདོ་རྣམས་སུ་སྲུང་མི་བཙན་པར་བྱས་ཤིང་། ཕོ་བྲང་གི་ཐོག་
བརྩེགས་ཀྱི་སྐས་ཆེན་པོ་ཡང་མཚན་མོ་མི་ལྔ་བརྒྱས་ཕབ་ཅིང་། ཉིན་མི་ལྔ་བརྒྱས་
བཏེགས་དགོས་པ་སོགས་དང་། སྒོ་རྣམས་སུ་དྲིལ་བུ་སྒྲ་ཆེན་པོ་བཏགས། ར་བའི་ཕྱི་
ནང་ཁོར་ཡུག་ཀུན་ཏུ་བློན་པོ་དང་། དམག་དཔོན་དཔུང་ཚོགས་ཡན་ལག་བཞི་དང་
བཅས་པས་སྲུང་། མཚན་མོར་རྒྱལ་བོ་ཟས་གཙང་དཔུང་དང་བཅས་པས་ཤར་སྒོའི་
ཕྱི་རོལ་ནས་སྲུང་ངོ༌། ། དེ་བཞིན་དུ་ལྷོར་བྲེ་བོ་ཟས། ནུབ་སྒོར་ཟས་དཀར། བྱང་
སྒོར་བདུད་རྩི་ཟས་འཁོར་དང་བཅས་པས་སྲུང་ངོ༌། ། ལྟ་ཉུལ་བྱེད་མཁན་ཤཱཀྱ་མིང་
ཆེན་བྱས་ཏེ་མེལ་ཚེ་བྱས་སོ། ། བྱང་ཆུབ་སེམས་དཔའ་སྟེང་གི་ཁང་བཟང་དུ་བུད་
མེད་མཆོག་གི་ཚོགས་ཐམས་ཅད་ཀྱིས་བསྐོར་ཏེ་གླུ་གར་རོལ་མོ་སྣ་ཚོགས་སྦྱོར་དུ་
བཅུག ཚུལ་དེས་ཞག་དྲུག་ཡོངས་སུ་འདས་པ་བདུན་པའི་ནུབ་མོར། བྱང་ཆུབ་
སེམས་དཔས་འདི་སྙམ་དུ། བདག་ལ་མུ་སྟེགས་བྱེད་དང་གཞན་དག་གིས། བུད་
མེད་ཀྱི་མཆོག་དྲུག་ཁྲི་སྤངས་ཏེ་རབ་ཏུ་བྱུང་བ་འདི་ནི། སྐྱེས་པ་མ་ཡིན་ནོ་ཞེས་ཁ་
ཟེར་བར་བྱེད་དོ་སྙམ་དུ་དགོངས་ནས། བཙུན་མོའི་མཆོག་གྲགས་འཛིན་མ་ལ་སྲས་
བསྐྲུན་པར་མཛད། དེ་ནས་བྱང་ཆུབ་སེམས་དཔས། བདག་དང་བུད་མེད་ཁྱིམ་ཉལ་
བའི། །ཐ་མ་དེང་གི་འདི་ཡིན་ནོ། །ཕྱིན་ཆད་ཁྱིམ་དུ་བུད་མེད་དང༌། །ད་ནི་ལྷན་
ཅིག་མི་གནས་སོ། ། ཞེས་དགོངས་སོ། ། དེ་ནས་འཁོར་བུད་མེད་རྣམས་གླུ་གར་



༄༅ ། །བོད་སོག་ཆོས་འབྱུང་གི་སྟོད་ཆ།
དང་རོལ་མོས་དུབ་སྟེ་གཉིད་དུ་སོང་ངོ༌། ། སྐབས་དེར་སྐྱེ་དགུའི་བདག་མོ་ལ་ཟླ་བ་
གཟས་འཛིན་པ་དང་། ཉི་མ་ཤར་ནས་ཤར་དུ་ནུབ་པ། སྐྱེ་བོ་མང་བོས་བདག་ལ་
ཕྱག་བྱ་བ། རང་ཉིད་ངུ་ཞིང་རྒོད་པ་རྨིས་སོ། ། གྲགས་འཛིན་མ་ལ་རྨི་ལམ་བརྒྱུད་
རྨིས་ཏེ། ཁྱིམ་གྱི་གདུང་མ་ཆག་པ། མལ་ཁྲི་ཆག་པ། ལག་གདུབ་ཆག་པ། སོ་
ལྷགས་པ། ལན་བུ་ཞིག་པ། ཁྱིམ་ནས་དཔལ་སོང་བ། ཟླ་བ་གཟས་བཟུང་བ། ཉི་
མ་ཤར་ཕྱོགས་སུ་ནུབ་པའོ། ། བྱང་ཆུབ་སེམས་དཔའ་ལ་མནལ་ལམ་ལྔ་རྨིས་ཏེ།
རི་རབ་སྔས་མཛད་ཅིང་། ས་གཞི་གཟིམ་མལ་དུ་མཛད་པ། ཕྱག་གཡས་ནུབ་ཀྱི་རྒྱ་
མཚོར་བཅུག ཕྱག་ གཡོན་ ཤར་གྱི་རྒྱ་མཚོར་བཅུག ཞབས་རྒྱ་མཚོའི་གཏིང་དུ་
བསྐྱངས་པ་དང་། འགྲེང་བ་ཞེས་བྱ་བའི་རྩྭ་རིང་བོ་ཞིག་སྐུའི་ལྟེ་བ་ནས་སྐྱེས་ཏེ་ནམ་
མཁའི་དབྱིངས་སུ་འཕགས་པ་དང༌། བྱ་ལུས་དཀར་ལ་མགོ་ནག་པ་མང་བོས་ཞབས་
ལ་གཏུགས་ཤིང་ལྡག་ལ། བྱ་སྣ་ཚོགས་ཕྱོགས་བཞི་ནས་འོངས་ཏེ་སྐུ་མདུན་དུ་འདུག་
པ་ན་ཐམས་ཅད་ཁ་དོག་གཅིག་ཏུ་སོང་བ། མི་གཙང་བའི་རིའི་སྟེང་ནས་བདག་ཉིད་
འཆག་པར་མཛད་ཀྱང་མི་གཙང་བས་མ་གོས་པའོ། ། དེར་བྱང་ཆུབ་སེམས་དཔའ་
ཐུགས་དགྱེས་ཏེ། ངའི་རྨི་ལམ་འདི་ལྟ་བུ་རྨིས་ན། རིང་བོར་མི་ཐོགས་པར་བླ་ན་
མེད་པའི་ཡེ་ཤེས་འཐོབ་པར་འགྱུར་རོ་སྙམ་དུ་དགོངས་སོ། ། དེར་གྲགས་འཛིན་
མས་རྨི་ལམ་རྣམས་གསོལ་བ་ན། དེའི་ཡིད་མི་བདེ་བ་བསལ་བའི་ཕྱིར། རྨི་ལམ་མི་
བདེན་པའི་དོན་ཅན་དུ་གསུངས་ཤིང་། ཁྱིམ་ནས་མངོན་པར་འབྱུང་བ་གྲགས་
འཛིན་མ་ལ་ཕྱོགས་ཙམ་གསུངས་པ་ན། གྲགས་འཛིན་མས་གསོལ་བ། ལྷ་ཁྱོད་གང་
དུ་བཞུད་པ་དེར་བདག་བཀྲི་བར་གསོལ། བྱང་ཆུབ་སེམས་དཔས་ཞི་བའི་དབྱིངས་ལ་
དགོངས་ནས་དེ་བཞིན་དུ་བྱའོ་ཞེས་ཞལ་གྱིས་བཞེས་སོ། ། དེ་ནས་ཁང་བཟང་གི་
སྟེང་དུ་བྱོན་ནས། སངས་རྒྱས་ཐམས་ཅད་ལ་ཕྱག་བྱས་ཏེ་བལྟས་པས། ཚངས་པ་
53



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དང༌། ལྷའི་དབང་བོ་དང་། རྒྱལ་བོ་ཆེན་པོ་བཞི་དང་། ལྷའི་བུ་ཉི་མ་དང་། ཟླ་བ་
ཡང་བྱང་ཆུབ་སེམས་དཔའ་ལ་ཕྱག་བྱས་ཏེ་འདུག་པ་མཐོང་ངོ༌། །བྱང་ཆུབ་སེམས་
དཔས། དམག་ཚོགས་ཀྱིས་བསྲུང་བས་ཇི་ལྟར་བགྱིད། བརྒྱ་བྱིན་གྱིས་གསོལ་བ།
ཇི་ལྟར་ཁྱོད་ནི་གེགས་མེད་པར། །དེ་ཉིད་ནགས་སུ་གཤེགས་གྱུར་པ། །བདག་ཅག་
ཚངས་སོགས་བཅས་པ་ཡི། །ལྷ་རྣམས་ཀྱིས་ནི་དེ་བཞིན་བགྱིད། ། ཅེས་གསོལ་
བས། བྱང་ཆུབ་སེམས་དཔའ་དགྱེས་སོ། ། དེའི་ཚེ་སྐར་མ་རྒྱལ་ཤར་བ་མཐོང་།
དེ་ནས་བརྒྱ་བྱིན་གྱིས་སྐྱེ་བོ་རྣམས་གཉིད་ཀྱིས་ནོངས་པར་བྱས་ཤིང་། སྐས་ཆེན་པོ་མི་
ལྔ་བརྒྱས་འཛུགས་དགོས་པ་དེ་གནོད་སྦྱིན་ལྔ་བརྩེན་གྱིས་བཙུགས། བྱང་ཆུབ་སེམས་
དཔའ་སྐས་དེ་ལས་བབས་ཏེ་ཤོད་ཀྱི་ས་གཞིར་ཕེབས། མདུན་པ་བསླངས་ཏེ་རྟ་
བསྔགས་ལྡན་ལོངས་ཤིག ཁོ་བོ་ནགས་སུ་འགྲོའོ། ། དེས་གསོལ་བ། ལྷ་ཁྱོད་སྐྱེད་
མོས་ཚལ་གྱི་དུས་མ་བབས། །ངེས་པ་ཁྱོད་དང་འཁོན་པ་འགའ་མ་མཆིས། །ཁྱོད་ལ་
དགྲ་བོ་སུ་ཡང་མ་མཆིས་པར། །དགུང་ཕྱོགས་ཁྱོད་ལ་ཚངས་པས་ཅི་ཞིག་བགྱི། །
ཞེས་གསོལ། བྱང་ཆུབ་སེམས་དཔས་ངའི་ཚིག་མ་གཅོག་ཅེས་གསུངས། ལན་དང་
ཡང་ལན་མང་བོ་བྱས་ཀྱང་ཆིབས་པ་མི་ལེན་ནོ། ། བྱང་ཆུབ་སེམས་དཔའ་ཉིད་ཀྱིས་
བཟུང་བར་བརྩམས་པ་ན། དེས་ཀྱང་ཤེས་ཏེ། མི་དགའ་བས་འབྲོས་ཤིང༌། རྐང་
བས་འཕྲད་དང་འཇིང་ཀྱོག་བྱེད་དོ། ། དེ་ནས་བྱང་ཆུབ་སེམས་དཔས་བསྔགས་
ལྡན་གྱི་མགོ་ལ་ཕྱག་གིས་བཞག་ནས། བསྔགས་ལྡན་ཐ་མ་ཡི་ནི་ཁུར་ལོང་སྟེ། །
དཀའ་ཐུབ་ནགས་སུ་མ་ཐོགས་ང་སྐྱོལ་ཅིག །བྱང་ཆུབ་ཐོབ་ནས་མྱུར་དུ་འགྲོ་བ་
ཀུན། །བསམ་ གཏན་རྣམ་ཐར་ཆར་གྱིས་ཚིམ་པར་བྱ། ། ཞེས་ གསུངས་པས།
རྣལ་དུ་འདུག་པ་དེ་ལ་སྒ་བསྟད། དེ་ནས་བརྒྱ་བྱིན་གྱིས། ལྷའི་བུ་འགྲམ་དང་། ཉེ་
འགྲམ་དང་། ལོ་མ་དང་། ལོ་གྱོན་པ་སྟེ་ལྷའི་རྒྱུད་བཞི་སྤྱན་འདྲེན་པར་བསྐོས། དེ་
བ
54



༄༅། །བོད་སོག་ཆོས་འབྱུང་གི་སྟོད་ཆ།
ནས་མདུན་པ་ཡང་དྲུང་དུ་འོངས། བྱང་ཆུབ་སེམས་དཔའ་བསྔགས་ལྡན་ལ་ཆིབས།
མདུན་པ་ཆིབས་རྒྱབ་ཏུ་བསྐྱོན་ནས། ལྷ་རྣམས་ཀྱི་མཐུས་བསྔགས་ལྡན་སྟེང་གི་ནམ་
མཁའ་ལ་མངོན་པར་འཕགས། ཡབ་རྒྱལ་བོ་ཤར་སྒོ་ན་བཞུགས་པ་དེར་མ་བྱོན་ན།
གཞོན་ནུ་ཐ་མའི་དུས་ན་ཡང་ང་ལ་མ་བལྟས་སོ་སྙམ་དགོངས་ནས། ཤར་སྒོར་ཟས་
གཙང་མའི་ཐད་དུ་བྱོན་ཀྱང་། མནལ་འཐུག་པོས་ནོན་ཏེ་མ་མཐོང་ངོ༌། ། མིང་
ཆེན་གྱིས་རྒྱང་ནས་མཐོང་ཡང་ཞུ་བའི་སྐབས་མ་རྙེད། དེ་ནས་བྱང་ཆུབ་སེམས་
དཔའི་ཆིབས་ཀྱི་རྐང་བ་བཞི་ནས་ལྷའི་གྱད་བཞིས་བཏེགས་ནས་ནམ་མཁར་སྤྱོད་
ཅིང་། ཚངས་པ་དང་བརྒྱ་བྱིན་གྱིས་ལམ་བསྟན། གཟུགས་ཁམས་ཀྱི་ལྷ་རྣམས་
གཡས་དང་། འདོད་ཁམས་ཀྱི་ལྷས་གཡོན་ནས་མཆོད་རྫས་ཐོགས་ཤིང་འགྲོ། མ་ནེ་
བའི་ཡུལ་གྱི་གྲོང་རྡལ་རྗེས་སུ་དཔག་པ་ཞེས་བྱ་བ་ནས་དཔག་ཚད་དྲུག་ཏུ་ཕྱིན་པ་ན་
ནམ་ལངས་པར་གྱུར་ཏོ། ། ཁྱོན་དཔག་ཚད་བཅུ་གཉིས་ཀྱི་ལམ་ཐུན་གཉིས་ཀྱིས་
བགྲོད་དེ། སྤོང་བྱེད་ཀྱི་ཡུལ་ཆུ་ཀླུང་ཡིད་འོང་ལྡན་གྱི་འགྲམ་དུ་ཆིབས་ལས་བབས།
རྒྱུན་བཀྲོལ་ཏེ་མདུན་པ་ལ་བཀའ་བསྩལ་པ། རྒྱུན་དང་རྟ་ཁྱེར་ལ་སླར་ལྡོག་ཅིག
མདུན་པ་གདོང་མཆི་མས་གང་བཞིན་དུ་གསོལ་བ། སེངྒེ་སྟག་གིས་གཏམས་པ་
དང་། །ཕྱུགས་རྗེས་གང་བའི་ནགས་ཚལ་དུ། །འབའ་ཞིག་སྐུ་ གཉེན་དང་བྲལ་
བར། །འཕགས་པ་ཇི་ལྟར་སྤྱོད་པར་འགྱུར། ། བཀའ་བསྩལ་པ། སྐྱེ་དགུ་འདི་ན་
སྐྱེ་ནའང་གཅིག་བུ་སྟེ། །དེ་བཞིན་འཆི་ན་ཡང་གཅིག་བུར་འཆི་བར་འགྱུར། །འདི་
ན་གཅིག་བུས་སྡུག་བསྔལ་མྱོང་འགྱུར་ཏེ། །འཁོར་བ་ལ་ནི་གྲོགས་ཡོད་མ་ཡིན་ནོ། །
ཞེས་སོགས་ཞུས་ལན་མང་དུ་མཛད་དོ། །
༡༨ དེ་ནས་བྱང་ཆུབ་སེམས་དཔའ་རབ་ཏུ་བྱུང་བར་དགོངས་ནས། རྒ་ཤི་
མེད་པའི་གནས་མཆོག་འཆི་མེད་པ། །འཆི་མེད་བྱང་ཆུབ་དམ་པ་མ་ཐོབ་པར། །ང་
55



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ནི་སེར་སྐྱའི་གྲོང་ཁྱེར་མངོན་ཕྱོགས་ཏེ། །འགྲེང་འདུག་ཉལ་དང་འཆག་པར་མི་
བྱའོ། ། ཞེས་གསུངས་ནས། རལ་གྲི་ཨུཏྤལ་མཐིང་ག་ལྟ་བུས་ཉིད་ཀྱི་དབུ་སྐྲ་ཉིད་
ཀྱིས་བྲེགས་ཏེ་གཙུག་ཕུད་ནམ་མཁའ་ལ་བོར་བ། སུམ་ཅུ་རྩ་གསུམ་པའི་ལྷས་མཆོད་
པའི་ཕྱིར་བཏེག་གོ ། དེ་ནས་བྱང་ཆུབ་སེམས་དཔའི་ཞབས་ལ་བསྔགས་ལྡན་གྱིས་
ལྕེས་བལྡགས་ཤིང་འདུག་པར། དེའི་མགོ་ལ་ཕྱག་གིས་བྱུགས་ནས། ངས་བྱང་ཆུབ་
ཐོབ་ནས་ཁྱོད་ལ་བྱས་པ་གཟོ་བར་འགྱུར་རོ་གསུངས། མདུན་པ་ལ། ཁྱོད་ཀྱིས་
བསྔགས་ལྡན་ཕོ་བྲང་དུ་བཀྲིས་ཤིག མདུན་པ་མིག་མཆི་མས་གང་ཞིང་བསྔགས་ལྡན་
ཁྲིད་ནས་ཕྱི་མིག་ལྟ་བཞིན་སོང་ངོ༌། ། སེར་སྐྱར་འཁོར་ནས་མདུན་པའི་བསམ་
པར། བདག་རྟ་དང་ ལྷན་ ཅིག་ སོང་ན། སྨྲ་ སྔགས་ཆེན་པོ་ ཐོས་པས་དབུགས་
བརྣངས་ཏེ་འཆི་བར་འགྱུར་སྙམ་ནས། རང་ཉིད་སྐྱེད་མོས་ཚལ་ དུ་འདུག་ཅིང་
བསྔགས་ལྡན་བཏང་ངོ༌། ། སྐྱེ་བོ་རྣམས་ཀྱིས་བསྔགས་ལྡན་མཐོང་ནས་མགུལ་དུ་
འཇུས་ཤིང་སྨྲེ་སྔགས་བཏོན་པས་བསྔགས་ལྡན་སྙིང་གས་ནས་ཤི་སྟེ། བྲམ་ཟེ་ལས་
དྲུག་ལ་བརྩོན་པ་ཞིག་གི་རིགས་སུ་ ཉིང་མཚམས་སྦྱར་རོ། ། དེ་ནས་བྱང་ཆུབ་
སེམས་དཔས་རབ་ཏུ་བྱུང་བའི་ཚུལ་དང་། མཐུན་པའི་གོས་ཡིད་ལ་བྱས་ཙ་ན། བརྒྱ་
བྱིན་རྔོན་པའི་གཟུགས་སུ་སྤྲུལ་ནས་ངུར་སྨྲིག་གི་གོས་ཕུལ་བ་བཞེས་ཏེ། རིན་ཐང་ཆེ་
བའི་ཀ་ཤི་བ་དེ་ལ་བྱིན་ནོ། །
བདུན་པ། དཀའ་བ་སྤྱད་པའི་མཛད་པ་ནི། རེ་ཞིག་གནས་དེར་ཅུང་ཟད་
བཞུགས་པས། སེར་སྐྱ་དང་ཐག་ཉེ་བར་དགོངས་ནས་གངྒཱ་བརྒལ་ཏེ་རྒྱལ་བོའི་ཁབ་
ཏུ་བྱོན། ཤིང་ཀ་ར་བི་རའི་ལོ་མ་ལ་ལྷུང་བཟེད་བྱས་ནས་བསོད་སྙོམས་མཛད་པ།
ཐོག་ཁང་ནས་རྒྱལ་བོ་གཟུགས་ཅན་སྙིང་བོས་མཐོང་སྟེ་གཞན་དང་མི་འདྲ་བར་ཚོར་
ནས། ཁོང་བཞུགས་ཡུལ་ཤིང་དྲུང་དུ་བྱོན། ལོ་རྒྱུས་དྲིས་པས་མཁྱེན་ཏེ། འདོད་



༄༅ ། །བོད་སོག་ཆོས་འབྱུང་གི་སྟོད་ཆ།
པའི་ཡོན་ཏན་ཐམས་ཅད་འབུལ་བར་ཞུས་ཀྱང་མི་བཞེད། བརྟུལ་ཞུགས་འདིས་ཅི་
ཞིག་བཞེད། བཀའ་བསྩལ་པ། རྫོགས་པའི་བྱང་ཆུབ་པོ། ། དེས་ན་ཁྱེད་ཀྱིས་
རྫོགས་པའི་བྱང་ཆུབ་ཐོབ་ཚེ་བདག་ལ་དགོངས་ཞུས་སོ། །
༡༩ དེ་ནས་ཐར་ལམ་ཁྱད་པར་བ་འཚོལ་བའི་ཕྱིར། བྱ་རྒོད་ཕུང་བོའི་རིར་
ཉེ་བའི་དྲང་སྲོང་ངན་སྤོང་གི་གནས་སུ་གཤེགས་ཏེ་དྲང་སྲོང་རྣམས་ཀྱི་དཀའ་བ་སྤྱོད་
པ་དེ་འདྲ་ཉིས་འགྱུར་སྤྱད་པས་དགེ་སྦྱོང་ཆེན་མོ་ཞེས་གྲགས། དེ་རྣམས་མཐོ་རིས་
ཙམ་དོན་དུ་གཉེར་བ་ལས་གཞན་མེད་པར་མཁྱེན་ནས། སྒྱུ་རྩལ་ཤེས་ཀྱི་བུ་རིང་
འཕུར་གྱི་བསྟི་གནས་སུ་གཤེགས་ཏེ་ལམ་དྲིས་པས། ཅི་ཡང་མེད་པའི་སྐྱེ་མཆེད་ཀྱི་
བར་ཚུན་ཆོད་ཀྱི་ལམ་སྨྲས། དེའི་ནུབ་མོ་དེ་ཉིད་ལ་ཐོབ་པར་མཛད་ནས། ལམ་འདི་
ཙམ་གྱིས་རྫོགས་པའི་བྱང་ཆུབ་ཐོབ་པར་མི་ནུས་སྙམ་དུ་དགོངས་ཏེ། རེངས་བྱེད་ཀྱི་
བུ་ལྷག་སྤྱོད་ཀྱི་གནས་སུ་གཤེགས། དེས་འདུ་ཤེས་མེད། འདུ་ཤེས་མེད་མིན་སྐྱེ་
མཆེད་ཅེས་བྱ་བ་སྲིད་རྩེའི་ཏིང་ངེ་འཛིན་ཐོབ་པར་མཛད་པ་ནི་ཁྱད་པར་རོ། ། དེ་
ནས་བྱང་ཆུབ་སེམས་དཔས་ཆོས་དེ་དག་གིས་ངེས་པར་མི་འབྱུང་བར་དགོངས་ནས་
སུན་ཕྱུང་ངོ་། །
༢༠ དེ་ནས་རྒྱལ་བོ་ཟས་གཙང་མས། བྱང་ཆུབ་སེམས་དཔའ་ལ་རིམ་གྲོ་
བྱེད་པར་མི་སུམ་བརྒྱ་བཏང་། རྒྱལ་བོ་ལེགས་པ་རབ་སད་ཀྱིས་ཀྱང་མི་ཉིས་བརྒྱ་
བཏང་ངོ༌། ། དེ་ནས་འཁོར་ལྔ་བརྒྱ་དང་བཅས་ཏེ་ནགས་སུ་རྒྱུ་བ་ན། སྐྱེ་བོ་མང་བོ་
དང་ལྷན་དུ་གནས་པས་བདུད་རྩི་མི་ཐོབ་པར་མཁྱེན་ནས། ཡབ་ཀྱི་ཕྱོགས་ནས་
གསུམ་དང་། ཡུམ་གྱི་ཕྱོགས་ནས་གཉིས་ཁྲིད། ལྷག་མ་རྣམས་ཕྱིར་བཀྱེ་སྟེ། དེ་
རྣམས་དྲང་སྲོང་གི་ཆ་བྱད་དུ་བསྒྱུར་པ་དང་ལྷན་ཅིག་ཏུ། གྲོང་ཁྱེར་ག་བའི་ལྷོ་ཕྱོགས་
ལྟེང་རྒྱས་ཀྱི་གྲོང་རྡལ་དུ་རྒྱུ་ཞིང་གཤེགས་ནས། ཆུ་བོ་ནི་རཉྫ་ནའི་འགྲམ་དུ་བྱོན་ཏེ་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཤིང་དྲུང་དུ་བཞུགས་སོ། ། བཞུགས་ནས་ཀྱང་ཟས་སྐོམ་བཅད། འདི་སྙམ་དུ་
དགོངས་ཏེ། སྙིགས་མའི་དུས་འདིར་སེམས་ཅན་དམན་པ་ལ་མོས་པ། མུ་སྟེགས་
ཅན་གྱི་སྡེས་གང་བ། ལྟ་བ་སྣ་ཚོགས་དང་། སྐྱབས་མ་ཡིན་པ་ལ་སྐྱབས་སུ་འཛིན་པ།
དག་པ་མ་ཡིན་པ་དག་པར་འདུ་ཤེས་སོགས་ཡང་དག་པའི་ལམ་ལ་བསྲང་བའི་ཕྱིར་
དང་། བརྟུལ་ཞུགས་ངན་པ་དང་དཀའ་ཐུབ་ངན་པས་དག་པར་འཛིན་པ་རྣམས་
སུན་དབྱུང་བའི་ཕྱིར། བརྟུལ་ཞུགས་དང་དཀའ་ཐུབ་ཀྱི་ཁྱད་པར་བརྩམ་པར་བྱའོ་
དགོངས་ནས་ལོ་དྲུག་ཏུ་མཁའ་ཁྱབ་ཀྱི་ཏིང་ངེ་འཛིན་ལ་སྙོམས་པར་ཞུགས་ཏེ་ལོ་དྲུག་
དཀའ་བ་སྤྱད་དོ། །
༢༡ དེ་ལྟར་དཀའ་བ་སྤྱོད་པ་ཡང་དུས་ཀྱིས་དབྱེ་ན་དཀའ་བ་རྣམ་བདུན་
སྤྱད་པར་གསུངས་ཏེ། དུས་དང་བོ་ལ་ལུས་སེམས་མངོན་པར་བསྡམས་ནས་དཀའ་
བ་སྤྱད་པས། ཚོར་བ་དྲག་པོ་མི་བཟད་པ་ཉམས་སུ་མྱོང་ཡང་། ཞུམ་པ་མིན་གྱི་
བརྩོན་འགྲུས་བརྩམས་པ་ཡིན་པ་དང་། མ་སྦྱང་བ་མིན་གྱི་སྐུ་སྦྱངས་པ་ཡིན་པ་དང་།
རྨུགས་པ་མིན་གྱི་དྲན་པ་ཉེ་བར་བཞག་པ་དང་། གཡེང་བ་མིན་གྱི་ཐུགས་རྩེ་གཅིག་
པས་མཉམ་པར་བཞག་པ་ཡིན་ནོ། ། དེ་ནས་དུས་གཉིས་པ་ལ་རྣམ་པར་བམ་པའི་
བསམ་གཏན་བསྒོམ་པའི་སྦྱོར་བ་ལ་ཞུགས་པ་ན། དབུགས་འབྱུང་རྔུབ་བཀག་པས་
རླུང་ཐམས་ཅད་སྤྱི་བོར་ཞུགས་ཏེ། དབུ་ལ་ཟུག་རྔུ་ལྕགས་ཕུར་བཏབ་པ་ལྟ་བུ་བྱུང་སྟེ་
ཞུམ་པ་མ་ཡིན་པ་སོགས་གོང་བཞིན་ནོ། ། དུས་གསུམ་པར་རྣམ་པར་བམ་པའི་
བསམ་གཏན་དངོས་ཐོབ་ཚེ་རླུང་བཀག་པ་ན། སྙན་གྱི་བུ་ག་གཉིས་ནས་སྦུད་པ་བུས་
པ་བཞིན་བྱུང་བས་ཚོར་བ་མི་བཟད་པ་མྱོང་ཡང་ཞུམ་པ་མ་ཡིན་པ་སོགས་གོང་བཞིན་
ནོ། ། དུས་བཞི་བར་རྣམ་པར་བམ་པའི་བསམ་གཏན་མཐར་ཕྱིན་པ་ལ་སྙོམས་པར་
ཞུགས་པ་ན། རླུང་རྒྱུ་བ་བཀག་པས་ཕྱལ་རྒྱས་ཏེ། དབུ་ལ་ཟུག་རྔུ་དང་ཁོང་དུ་ཆུ་
A
58



༄༅ ། །བོད་སོག་ཆོས་འབྱུང་གི་སྟོད་ཆ།
གྲིས་དྲལ་བ་ལྟ་བུའི་ཚོར་བ་དང༌། མེ་དོང་དུ་དཔྱངས་པ་ལྟ་བུའི་ཟུག་རྔུ་མྱོང་ཡང་
ཞུམ་པ་མ་ཡིན་པ་སོགས་གོང་བཞིན་ནོ། ། དུས་ལྔ་བར་ཟས་ངན་ངོན་ཆུང་རིགས་
མོན་སྲན་རྡེའུ་འམ། རྒྱ་སྲན་ནམ། འབྲས་ལ་སོགས་པའི་ཁུ་བ་གསོལ་བའི་མདངས་
མ་ཡལ་བར་ཕྱི་མ་མི་གསོལ། ལྷའི་མདངས་སྒྲུབ་པའང་ཚུལ་འཆོས་སུ་དགོངས་ནས་
ཕྱིར་བཟློག་པས། སྐུ་ལུས་སྐེམ་ཞིང་མྱ་ངན་བར་གྱུར་ཀྱང་། ཞུམ་པ་མ་ཡིན་པ་
སོགས་གོང་དང་འདྲ། སྐུ་ལུས་ནི་ལྡུམ་བུ་ཨ་སི་ཏ་བསྐམས་པ་ལྟ་བུ། དབུ་ཡང་འབར་
འབུར་ཅན་སྐུ་བརྙིངས་པ་ལྟ་བུ། སྤྱན་འབྲས་ཕུག་ཏུ་སོན་པ། རྩིབས་མ་མཐོ་དམན་
དུ་གྱུར་པ། སྒལ་ཚིགས་སྐྲའི་ལན་བུ་ལྟར་གྱུར་ཅིང་། བཞེངས་ན་མདུན་དུ་འབུབ་པ།
བཞུགས་ན་རྒྱབ་ཏུ་འགྱེལ་བ། སྐུའི་ཁ་དོག་ནུབ་པར་གྱུར་ཏེ་ལྷ་གསུམ་གྱིས་བལྟས་
ནས། རིམ་བཞིན་ནག་པོ་དང་། སྔོ་སངས་དང་། སྨུག་པོ་ཞིག་གོ་ཞེས་སྨྲས་པས།
དཔེ་དེ་གསུམ་ཐུགས་ལ་ཤར་ཏེ། ལུས་སེམས་གཉིས་ཀ་འདོད་པ་ལ་ཆགས་པས་གྲོལ་
མི་ནུས་པ་དང་། ལུས་འདོད་པ་ལས་ཐག་བསྲིངས་ཀྱང་སེམས་ཀྱིས་མ་བསྲིངས་ན་
གྲོལ་བར་མི་འགྱུར་བ་དང་། ལུས་སེམས་གཉིས་ཀ་འདོད་པ་ལས་ཐག་བསྲིངས་པས་
ནི། ཤེས་པ་དང་མཐོང་བ་དང་རེག་པར་ནུས་པར་དགོངས་སོ། ། དུས་དྲུག་པར་
ཅུང་ཟད་མནལ་བ་ཤིན་ཏུ་རྩུབ་པའི་རྩྭའི་སྟན་ལ་གཟིམས་ཤིང་། གཞན་སྔ་མ་དང་
འདྲ་བ་ལས། ཏིལ་འབྲུ་གཅིག་གསོལ་ཏེ། དེའི་མདངས་མ་ཡལ་བར་དུ་འབྲུ་གཉིས་
པ་མི་གསོལ་བས་སྐུ་ལུས་ཆེས་ཞུམ། དེ་ལྟར་ཁ་ཟས་ཕྲ་མོས་དཀའ་ཐུབ་མཛད་དེ་ཞུམ་
པ་མ་ཡིན་པ་སོགས་གོང་བཞིན་ནོ། ། དེའི་ཚེ་ལྷ་མོ་སྒྱུ་འཕྲུལ་མའི་སྐྱེ་བ་ལྷ་ཡུལ་ནས་
སྲས་ཀྱི་དཀའ་ཐུབ་ལ་བལྟ་བར་འོངས་ནས་ཐུགས་མྱ་ངན་དུ་གྱུར་པ་ན། བྱང་ཆུབ་
སེམས་དཔས། སོ་སོའི་སྐྱེ་བོ་ཡིན་ཡང་ང་མི་འཆི། ། ཞེས་གསུངས་པས། ཡུམ་
ཐུགས་བདེ་བར་ལྷ་ཡུལ་དུ་གཤེགས་སོ། ། དེ་ནས་རྒྱལ་བོ་ཟས་གཙང་གིས་ཉིན་རེ་
59



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཞིན་མི་ཉིས་བརྒྱ་ལྔ་བཅུ་རེ་རྟོག་པར་གཏོང་ཞིང་། ལྷས་བསྟན་གྱིས་ཀྱང་དེ་ལྟར་
གཏོང་བ་སོགས་ཀྱི་ལོ་རྒྱུས་ཡོད་དོ། ། དེ་ནས་དུས་བདུན་པ་ལ། དཀའ་ཐུབ་འདི་
ཙམ་གྱིས་མི་ཆོག་དགོངས་ཏེ། སེའུ་འོ་མ་འཐུང་བ་རྣམས་ཀྱི་ཆུ་དང་། ལྕི་བའི་རིལ་
བུ་ཕྲ་མོ་གསོལ། དེའི་མདངས་མ་ཡལ་བར་ཕྱི་མ་མི་གསོལ་ལོ། ། ཅུང་ཟད་མནལ་
བར་མཛད་ནའང་དུར་ཁྲོད་ཀྱི་མི་རོ་བམ་པ་དབུ་སྔས་སུ་མཛད། དེའི་ཚེ་སྔར་བས་སྐུ་
ལུས་རིད་ཅིང་རླན་གཤེར་མེད་པ་ལྟར་གྱུར། ཕྱུགས་རྫི་དང་གཞོན་ནུ་དག་གིས་རས་
བལ་སྟན་དུ་བཅུག་ནས་ཤངས་ཀྱི་བུ་ག་ནས་འབྱིན་པར་བྱེད། སྐུ་ལ་གསེགས་མས་
འཐོར་བར་བྱེད་ཀྱང་གསན་པ་དང་གཟིགས་པ་ཡང་མི་མངོན་ནོ། ། འོན་ཀྱང་ཞུམ་
པ་མ་ཡིན་པ་སོགས་གོང་དང་འདྲ་བར་བཞུགས་སོ། །
༢༢ དེ་ནས་དཀའ་ཐུབ་ཁོ་ནས་གྲོལ་བར་འཛིན་པ་ཡང་དགག་པའི་ཕྱིར་
ཁམ་ཟས་རགས་པས་ལུས་ཀྱི་མཐུ་བསྐྱེད་ནས་བྱང་ཆུབ་སྙིང་བོར་ གཤེགས་ པར་
དགོངས། དེ་ནས་ལེགས་སྐྱེས་མའི་བྲན་མོ་གྲུབ་མ་ཤི་བའི་རོ་ཤ་ནའི་རས་ཀྱིས་དཀྲིས་
ཏེ་དུར་ཁྲོད་དུ་བོར་བ་བླངས་ཏེ་སྣམ་སྦྱར་དུ་དྲུབས་པ་ཞིག་དང་། ལྷའི་བུ་དྲི་མ་མེད་
པས་ལྷའི་གོས་ངུར་སྨྲིག་གི་ཚོན་གྱིས་བཙོས་པ་ཕུལ་ཏེ་གསོལ། འབྲས་ཆན་དང་ཁ་
ཟས་རགས་པ་ཡང་གསོལ། ཏིལ་མར་གྱིས་བྱུགས་ཤིང་ཆུ་འཇམ་པོས་ཁྲུས་མཛད་
དོ། ། དེ་ནས་རིམ་གྲོ་བ་ལྔ་མ་དད་པར་གྱུར་ཏེ། གོ་ཏ་མ་སྤོང་བ་ལས་ཉམས་སོ་
ཞེས་བྱང་ཆུབ་སེམས་དཔའ་བོར་ནས་ཝཱ་རཱ་ཎ་སཱིར་སོང་སྟེ་ལྔ་སྡེ་ཞེས་གྲགས་སོ། །
དེ་ནས་བྱང་ཆུབ་སེམས་དཔའ་རིམ་གྱིས་སྐུའི་མཐུ་བསྐྱེད་ནས་སྡེ་ཅན་གྱི་དྲུང་དུ་
གཤེགས། ཡུལ་དེར་དཔོན་པོ་སྡེ་ཅན་ཞེས་བྱ་བ་ལ། བུ་མོ་དགའ་མ་དང་དགའ་
སྟོབས་མ་ཞེས་བྱ་བ་གཉིས་ཡོད་དོ། ། དེ་གཉིས་ཀྱིས་ལོ་བཅུ་གཉིས་རིང་བརྟུལ་
ཞུགས་བླངས་ནས་རྫོགས་པས། བ་མཆོག་སྟོང་ཡོད་པའི་འོ་མ་ལན་བཅུ་དྲུག་ཏུ་ཉིང་
བ།
60



9༄༅ ། །བོད་སོག་ཆོས་འབྱུང་གི་སྟོད་ཆ།
ཁུར་བྱས་པ་བསྐོལ་བ་ན། གནས་གཙང་གི་ལྷས་མཐུ་བསྐྱེད་པའི་སྨན་བླུགས། དེ་
ལྟར་འོ་ཐུག་སྒྲུབ་པ་གསེར་གྱི་ཡོལ་གོར་བཀང་སྟེ། བྱང་ཆུབ་སེམས་དཔའ་ལ་ཕུལ་བ་
བཞེས་ཏེ། གསེར་གྱི་ཡོལ་གོ་ཆུར་བོར་བ་ཀླུས་བླངས་པས་བརྒྱ་བྱིན་མཁའ་ལྡིང་དུ་
སྤྲུལ་ནས་ཀླུ་ལ་བསླངས་ཏེ་ལྷ་ཡུལ་དུ་ཁྱེར་རོ། ། བཀའ་བསྩལ་པ། སྦྱིན་པ་འདིས་
ཅི་ཞིག་དོན་དུ་གཉེར། བུ་མོ་དེ་གཉིས་ཀྱིས་གསོལ་བ། ཤཱཀྱ་གཞོན་ནུ་འཁོར་ལོས་
སྒྱུར་བའི་རྒྱལ་བོར་གྱུར་ཟེར་བ་ཐོས་པས་དེའི་ཁྱིམ་ཐབ་ཏུའོ། ། བཀའ་བསྩལ་པ།
དེ་ནི་འདོད་པ་སྤངས་ཏེ་རབ་ཏུ་བྱུང་ཟིན་ཏོ། ། གསོལ་བ། འོ་ན་དེའི་བཞེད་དོན་
ཐམས་ཅད་གྲུབ་པར་གྱུར་ཅིག དེ་ལྟར་འོ་ཐུག་གསོལ་བ་ཙམ་གྱིས་སྐུ་སྟོབས་དང་
ལྡན་ཞིང་། གསེར་མདངས་འདྲ་བ་འོད་ཟེར་འཕྲོ་བའི་རང་བཞིན་ཅན་དུ་གྱུར་ཏོ། །
མདོ་སྡེ་འགའ་ཞིག་ཏུ། དེ་ལ་གྲོང་བའི་བུ་མོ་ལེགས་སྐྱེས་མ་ཞེས་གསུངས་སོ། །
བརྒྱད་པ། ༢༣ བྱང་ཆུབ་སྙིང་བོར་གཤེགས་པའི་མཛད་པ་ནི། དེ་ནས་
བྱང་ཆུབ་སེམས་དཔའ་བྲག་རི་མེ་ཏོག་དང་འབྲས་བུས་བརྒྱན་པ་ཞིག་ཏུ་བཞུགས་པ་
ན། དེ་མ་ཐག་རི་དེ་ཉིལ། ལྷ་རྣམས་ཀྱིས་གསོལ་བ། དགེ་བའི་རྩ་བ་ཡོངས་སུ་
སྦྱངས་པ་མཐར་ཕྱིན་པ་ནི་ས་གཞན་གྱིས་བཟུང་བར་མི་ནུས་ཏེ། ཁྱེད་རྡོ་རྗེ་གདན་དུ་
བཞུད་ཅིག་ཞུས་པས། དེ་ལྟར་གཤེགས་ཏེ། ཞབས་ཀྱིས་གོམ་པ་བོར་བ་ན་ས་ཆེན་
པོ་འདི་མཁར་བའི་སྣོད་ལ་དབྱུག་གུས་བསྣུན་པ་བཞིན་དུ་སྒྲ་འབྱུང་ངོ་། ། བྱ་ཚ་རྐ་
དང་། རི་དྭགས་སྣ་ཚོགས་དག་ཀྱང་བྱང་ཆུབ་སེམས་དཔའ་ལ་སྐོར་བར་བྱེད། ནི་
རཉྫ་ནར་ཀླུའི་རྒྱལ་བོ་དུས་ཅན་ཞེས་བྱ་བ། དུས་རྒྱུན་དུ་ལོང་བ་ལས་སངས་རྒྱས་
འཇིག་རྟེན་དུ་བྱོན་ཚེ་མིག་ཐོབ་པ་ཞིག་ཡོད་པ་དེས། བྱང་ཆུབ་སེམས་དཔའ་མཐོང་
བ་ན་ངེས་པར་སངས་རྒྱས་སུ་འགྱུར་བར་ཤེས་ནས། བདག་གིས་སྔོན་ནི་མཐོང་བ་
ཡི། །སངས་རྒྱས་མཐུ་ཆེན་དེ་རྣམས་དང༌། །ཐུབ་པ་ཁྱོད་ནི་མཐོང་གྱུར་ན། །དེ་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དག་ཐ་ དད་ དབྱེར་མ་མཆིས། ། ཞེས་ སོགས་རྒྱ་ཆེར་བསྟོད་དོ། ། དེ་ནས་
གཤེགས་པ་དང་ལམ་གྱི་གཡས་ཕྱོགས་སུ་རྩྭ་འཚོང་ཁྱེའུ་བཀྲ་ཤིས་ཀྱིས་རྩྭ་བརྔ་བ་ལ།
བྱང་ཆུབ་སེམས་དཔས། བཀྲ་ཤིས་རྩྭ་དག་མྱུར་དུ་ང་ལ་བྱིན། །དེ་རིང་ང་ལ་རྩྭ་ནི་
དོན་ཆེན་འགྱུར། །དཔུང་དང་བཅས་པའི་བདུད་ནི་བཅོམ་ནས་སུ། །བྱང་ཆུབ་དམ་
པ་ཞི་བ་རེག་པར་འགྱུར། ། ཞེས་དང་། དེ་རིང་ང་ལ་རྩྭ་སྦྱིན་བྱས་ན་ནི། །ཁྱོད་ལ་
བསོད་ནམས་སྟོབས་ནི་མཐའ་ཡས་ཏེ། །དེ་ནི་ཁྱོད་ཀྱི་ངན་པའི་རྒྱུར་མི་འགྱུར། །
ཁྱོད་ཀྱང་སྟོན་པ་བླ་ན་མེད་པར་འགྱུར། ། ཞེས་གསུངས་སོ། ། དེས་ཀྱང་རྩྭ་དུར་
བ་སྔོན་པོ་ཤིན་ཏུ་འཇམ་པ་ཕུལ་བ། བྱང་ཆུབ་སེམས་དཔས་བསྣམས་ནས་རྡོ་རྗེ་
གདན་དུ་བྱོན་ཏེ། བྱང་ཆུབ་ཀྱི་ཤིང་ལ་ལན་བདུན་བསྐོར་བ་བྱས་ནས། རྩྭའི་རྩེ་མོ་
ནང་དུ་བསྟན་ནས་རྩ་བ་ཕྱིར་བསྟན་པ་ལ། ཤར་ཕྱོགས་སུ་བལྟས་ཏེ་བཞུགས་ནས་
ལུས་དྲང་བོར་བསྲིངས། དྲན་པ་མངོན་དུ་བཞག་ནས། སྟན་འདིར་འདུག་གི་ལུས་
ནི་བསྐམས་ཀྱང་རུང༌། །པགས་པ་རུས་པ་ཤ་རྣམས་ཞིག་ཀྱང་རུང་། །བསྐལ་མང་
རྙེད་དཀའི་བྱང་ཆུབ་མ་ཐོབ་པར། །སྟན་འདི་ལས་ནི་ལུས་བསྐྱོད་མི་བྱ་འོ། ། ཞེས་
ཇི་སྲིད་བླ་ན་མེད་པའི་བྱང་ཆུབ་མ་ཐོབ་ཀྱི་བར་དུ་སྐྱིལ་ཀྲུང་གཞིག་པར་མི་བྱའོ་ཞེས་
དམ་བཅའ་བར་མཛད་དོ། །
༢༤ དགུ་བ། བདུད་བཏུལ་བའི་མཛད་པ་ནི། བྱང་ཆུབ་སེམས་དཔས་
བདུད་སྡིག་ཅན་ལ་མ་སྦྲན་པར་བདུད་ལས་རྣམ་པར་རྒྱལ་བའི་གོ་འཕང་མངོན་དུ་མི་
འགྱུར་བར་དགོངས་ནས། སྨིན་མཚམས་ནས་བདུད་ཀྱི་དཀྱིལ་འཁོར་འཇོམས་པའི་
འོད་ཟེར་ཕྱུང་སྟེ་བདུད་ཀྱི་གནས་ཐམས་ཅད་སྣང་བས་ཁྱབ་པར་མཛད་པ་ལས།
འོད་ཀྱི་རྩེ་མོར་སྒྲ་འདི་ལྟ་བུ་བྱུང་སྟེ། སེམས་ཅན་ཤིན་ཏུ་དག་པ་བསྐལ་མང་སྤྱོད་སྤྱད་
པ། །ཟས་གཙང་སྲས་པོ་རྒྱལ་སྲིད་དག་ནི་རབ་སྤངས་ཏེ། །ཕན་བྱེད་དེ་ནི་བདུད་རྩི་



༄༅། །བོད་སོག་ཆོས་འབྱུང་གི་སྟོད་ཆ།
pin
མངོན་པར་འདོད་པ་བྱུང་། །བྱང་ཆུབ་ཤིང་དྲུང་འོངས་ཀྱིས་དེ་རིང་བསྒྲིམ་པར་
གྱིས། ། ཞེས་བྱ་བའི་སྒྲ་བྱུང་ཞིང་། བདུད་སྡིག་ཅན་ལའང་རྨི་ལམ་ངན་པ་སུམ་ཅུ་
རྩ་གཉིས་བྱུང་བས་ཤིན་ཏུ་ཁྲོས་ནས་མ་རངས་པར་གྱུར་ཏོ། ། བདུད་སྡིག་ཅན་དེ་
ལ་རྒྱལ་མཚན་གཉིས་ཡོད་དེ། དགའ་བའི་གནས་དང་དོགས་པའི་ གནས་སོ། །
འདིར་དང་བོར་དོགས་པའི་རྒྱལ་མཚན་གཡོས་པས། བདུད་ཀྱིས་བརྟགས་པ་ན།
བྱང་ཆུབ་སེམས་དཔའ་རྡོ་རྗེ་གདན་དུ་བཞུགས་པ་མཐོང་ནས་བར་ཆད་བྱ་བའི་ཕྱིར་
འཕྲིན་པའི་གཟུགས་ཞིག་ཏུ་སྤྲུལ་ནས་རིངས་རིངས་སྐད་དུ་སེར་སྐྱ་ལྷས་བྱིན་གྱིས་
མནན། ཕོ་བྲང་ནི་བཅོམ། ཤཱཀྱ་རྣམས་ནི་ཁ་བཏགས་ན། ཁྱོད་ཅིའི་ཕྱིར་གནས་
བཏབ་སྟེ་འདུག་ཅེས་སྨྲའོ། ། དེར་ཐུགས་ལ། འདོད་པ་ལ་འདུན་པ་དང་། གནོད་
སེམས་དང་། རྣམ་པར་འཚེ་བ་སྟེ་མི་དགེ་བའི་རྣམ་རྟོག་གསུམ་སྐྱེས་པ་ན། བདུད་
ཀྱིས་དཀྲུགས་པར་མཁྱེན་ནས། དགེ་བའི་རྟོག་པ་གསུམ་གྱིས་ཟིལ་གྱིས་མནན་ཏོ། །
དེ་ནས་བདུད་སྡིག་ཅན་ཤིན་ཏུ་ཁྲོས་ནས་བདུད་དམག་བྱེ་བ་ཕྲག་སུམ་ཅུ་རྩ་གཉིས་
བསྡུས་ཏེ། བྱང་ཆུབ་སེམས་དཔའ་གཞོམ་པའི་ཕྱིར་ཆས་སོ། ། དེའི་ཚེ་བདུད་ཀྱི་བུ་
དེད་དཔོན་ཞེས་བྱ་བས། ལྟས་དེ་དག་བྱུང་བ་ནི་ཐུབ་པར་མི་འགྱུར་བའི་རྟགས་སུ་
ངེས་པས། དེར་མ་སོང་ན་དགེ་བར་འགྱུར་རོ་ཞེས་བཟློག་ཀྱང་བཤོལ་དུ་མ་བཏུབ་
པོ། ། དེ་ནས་བདུད་ཀྱི་དཔུང་ཆེན་པོ་ཡན་ལག་བཞི་དང་བཅས་པ། ཤིན་ཏུ་
དཔའ་བ་གནོད་སྦྱིན་དང༌། གྲུལ་བུམ་དང་། ལྟོ་འཕྱེ་ཆེན་པོ་དང་། སྲིན་པོ་དང༌།
ཡི་དྭགས་དང༌། ཤ་ཟ་དང་། ཀེང་རུས་ཀྱི་གཟུགས་འཇིགས་སུ་རུང་བ། མགོ་བོ་
བརྩེགས་པ་ཅན་དང་། རྐང་ལག་མང་བ་དང་། མཚོན་ཆ་སྣ་ཚོགས་པས་ལག་བྲེལ་
བ། སྟག་དང༌། སེངྒེ། དོམ། དྲེད། སྦྲུལ་ལ་སོགས་པའི་ཁ་གདོང་སྣ་ཚོགས་པ་
དང་ལྡན་པ། རལ་བ་བརྗེས་ཤིང་ཁ་མིག་ནས་མེ་འབར་བའི་རྣམ་པ་ཅན་དུ་མ་སྤྲུལ་ཏེ་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
1：
དཔག་ཚད་བརྒྱད་ཅུའི་ཁོ་ར་ཁོར་ཡུག་ཏུ་བཀང་ནས། བྱང་ཆུབ་སེམས་དཔའི་ཉེ་
འཁོར་དུ་ལྷགས་ཏེ་བདུད་དམག་གཡོས་སོ། ། དེ་ཡང་བདུད་ཀྱི་བུ་དེད་དཔོན་ལ་
སོགས་པ་བྱང་ཆུབ་སེམས་དཔའ་ལ་མངོན་པར་དད་པ་རྣམས། བདུད་ཀྱི་གཡས་སུ་
འཁོད་ཅིང་ཕྱིར་ཟློག་པར་བྱེད། བདུད་ཀྱི་ལས་ལ་དགའ་བ་རྣམས་གཡོན་རོལ་ཏུ་
འཁོད་ནས་བྱང་ཆུབ་སེམས་དཔའ་ལ་མཚོན་ཆ་སྣ་ཚོགས་པ་ཆར་ལྟར་ཕབ་པ་ན།
བྱམས་པའི་ཏིང་ངེ་འཛིན་གྱི་མཐུས་མེ་ཏོག་གི་ཆར་དུ་གྱུར། ཁ་ ཅིག་ གིས་རི་བོ་
འཕངས་པ་ནི་མེ་ ཏོག་གི་ཁང་བརྩེགས་སུ་གྱུར། དྲག་རླུང་དང་རྡོ་ཆར་ཕབས་པ་
རྣམས་གནས་གཙང་མའི་ལྷ་རྣམས་ཀྱིས་བསྒྲིབས། ཕྱག་དར་མི་གཙང་བའི་ཆར་
བབས་པ་དྲི་ཞིམ་པོའི་རྫས་རྣམས་སུ་གྱུར་པས་ཐབས་ཟད་པ་ན། བདུད་ཀྱིས་སྨྲས་པ།
ཁྱོད་ཀྱི་བསོད་ནམས་དེ་ཙམ་གྱིས་ཐར་བ་ག་ལ་ཐོབ། བྱང་ཆུབ་སེམས་དཔས། སྡིག་
ཅན་ཁྱོད་ཀྱི་མཆོད་སྦྱིན་གཅིག་བྱས་པས་ཀྱང་འདོད་ཁམས་ཀྱི་དབང་ཕྱུག་འདི་འདྲར་
འགྱུར་ན། ངས་བསྐལ་བ་དཔག་ཏུ་མེད་པར་མགོ་དང་རྐང་ལག་ལ་སོགས་པ་ཡང་
ཡོངས་སུ་བཏང་ན། བླ་ན་མེད་པའི་ཡེ་ཤེས་ཐོབ་པར་མི་འགྱུར་རེ་སྐན། བདུད་ཀྱིས་
སྨྲས་པ། རེ་ཞིག་ངས་དེ་ལྟར་བྱས་པའི་དཔང་བོ་ནི་ཁྱོད་ཡིན་ལ། ཁྱོད་ཀྱི་དེ་ལ་
དཔང་བོ་སུ་ཡོད། དེ་ནས་བྱང་ཆུབ་སེམས་དཔས་ཕྱག་གཡས་པ་མཚན་བཟང་གིས་
བརྒྱན་པ་དེ་ས་ལ་རེག་ནས། ངའི་དཔང་བོ་ས་འདི་ཡིན་ནོ་གསུངས། དེར་ས་རྣམ་
པ་དྲུག་ཏུ་གཡོས་པས་སའི་ལྷ་མོ་བརྟོལ་ཏེ་བྱུང་ནས་ཐལ་མོ་སྦྱར་ཏེ། སྐྱེས་བུ་ཆེན་པོ་
དེ་དེ་བཞིན་ནོ་ཞེས་སྨྲས་པ་དང༌། བདུད་སྡིག་ཅན་བག་འཁུམས་ནས་སོང་བ་ན།
བདུད་ཀྱི་དཔུང་རྣམས་ཀྱང་ཕྱོགས་དེ་ནས་གྱེས་སོ། ། དེའི་ཚེ་བདུད་གཡོ་ཅན་གྱིས། །
ཉིད་ཀྱི་བུ་མོ་སྲེད་མ་དང་། དགའ་བྱེད་མ་དང་། དགའ་སྤྱོད་མ་རྣམས་མངགས་ཏེ།
ལྷའི་བུ་མོ་ལྟར་མཛེས་པའི་ཟོལ་གྱིས་གཡོ་སྒྱུ་སུམ་ཅུ་རྩ་གཉིས་ཀྱི་རྣམ་པས་བསླུ་བྲིད་
64



༄༅། །བོད་སོག་ཆོས་འབྱུང་གི་སྟོད་ཆ།
བྱས་ཀྱང་སྤུའི་རྩེ་མོ་ཙམ་ཡང་སྒུལ་བར་མ་ནུས་ཤིང་། དེ་དག་རྒན་མོར་འགྱུར་བར་
བྱིན་གྱིས་བརླབས། སྟོན་པ་ལ་མོས་པ་བསྐྱེད་པས་གྲོལ། དེ་ནས་སྟོན་པ་ལ་ཆེད་དུ་
བརྗོད་པ། པདྨ་དྲི་མ་མེད་པའི་སྙིང་བོ་འདྲ་ཞིང་སྟོན་ཟླ་ལྟ་བུའི་ཞལ། །མར་གྱིས་
སྦྱིན་སྲེག་བགྱིས་པའི་འོད་འཕྲོ་ཅི་འདྲ་གསེར་གྱི་རི་འདྲ་བ། །སྲིད་པ་བརྒྱ་ནས་སྤྱད་
ཅིང་དགོངས་དང་སྨོན་ལམ་བཏབ་པ་འགྲུབ་གྱུར་ཅིག །བདག་ཉིད་བརྒལ་ནས་སྡུག་
བསྔལ་དག་དང་ལྡན་པའི་འགྲོ་བ་བསྒྲལ་དུ་གསོལ། ། ཞེས་བསྟོད་དོ། ། བསམ་
གཏན་གྱི་ཚེར་མ་སྒྲ་ཡིན་པས། བདུད་སྡིག་ཅན་གྱི་མཐུས་བྱང་ཆུབ་ཤིང་གི་ལོ་མ་ཤེལ་
ལས་གྲུབ་པར་སོང་བ་དང་། དེ་རླུང་གིས་བསྐྱོད་པས་སྒྲ་འབྱིན་པ་ན། གནས་གཙང་
མའི་ལྷ་རྣམས་ཀྱིས་ལོ་མ་རེ་རེ་བཟུང་སྟེ་སྒྲ་མེད་པར་བྱས་ཤིང་། བདུད་རྣམས་དེ་
ནས་དཔག་ཚད་བཅུ་གཉིས་ཀྱི་ཕ་རོལ་ཏུ་བསྐྲད་ནས་ཤིང་ཀ་ཏམ་པའི་ནགས་འཐུག་
པོས་བསྐོར་བར་སྤྲུལ་ལོ། ། དེའི་ཚེ་བདུད་ཀྱི་རིས་མང་བོ་ཞིག་ནས་ཀྱང་བྱང་ཆུབ་ཏུ་
སེམས་བསྐྱེད་པ་ན། འདོད་ཁམས་ཀྱི་དབང་ཕྱུག་འཁོར་དང་བཅས་པ་མྱ་ངན་གྱིས་
ཁང་བུར་ཞུགས་སོ། །
བཅུ་བ། ༢༥ མངོན་པར་བྱང་ཆུབ་པའི་མཛད་པ་ནི། དེ་ནས་བྱང་ཆུབ་
སེམས་དཔའ་དགུང་ལོ་སོ་ལྔ་བཞེས་པའི་ལོ་དེའི་ས་ག་ཟླ་བའི་ཚེས་བཅོ་ལྔའི་མཚན་
མོར། ནམ་གྱི་ཐུན་དང་པོ་ལ་མཉམ་པར་བཞག་ནས་རབ་མཐའི་བསམ་གཏན་ལ་
བརྟེན་ནས་རྫུ་འཕྲུལ་གྱི་མངོན་པར་ཤེས་པ་དང་ལྷའི་རྣ་བ་བསྒྲུབས། གུང་ཐུན་ལ་
གཞན་སེམས་ཤེས་པ་དང༌། སྔོན་གྱི་གནས་རྗེས་སུ་དྲན་པ་དང༌། ལྷའི་སྤྱན་བསྒྲུབས་
ཤིང་། དེ་ནས་ཐུན་ཐ་མ་ལ་ཟག་ཟད་ཀྱི་མངོན་ཤེས་བསྒྲུབས། བླ་ན་མེད་པའི་ཡེ་
ཤེས་བརྙེས་ཏེ་མངོན་པར་རྫོགས་པར་སངས་རྒྱས་པའི་ཚུལ་བསྟན་ཏོ། ། དེའི་ཚེ་ས་
ཆེན་པོ་རྣམ་པ་དྲུག་ཏུ་ གཡོས་ཤིང་། ཕྱོགས་ཐམས་ཅད་འོད་ཀྱི་སྣང་བས་ཁྱབ།
བྱ



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཕྱོགས་བཅུའི་སངས་རྒྱས་ཐམས་ཅད་ཀྱང་ཕྱག་བརྐྱངས་ཏེ་བདག་ཅག་རྣམས་ཀྱིས་ཇི་
ལྟར་བྱང་ཆུབ་ཐོབ་པ་ལྟར་ཁྱོད་ཀྱིས་ཀྱང་བྱང་ཆུབ་མངོན་དུ་བྱས་པ་ལེགས་སོ་ཞེས་
ཆེད་དུ་བརྗོད་པ་མཛད། ལྷ་རྣམས་ཀྱིས་མེ་ཏོག་གི་ཆར་ཕབ། དུས་དེར་ཟླ་བ་ལ་ཡང་
སྒྲ་གཅན་ཞུགས། གྲགས་འཛིན་མའི་སྲས་སྒྲ་གཅན་འཛིན་ཡང་བཙས། བདུད་རྩི་
ཟས་ཀྱི་བུ་ཀུན་དགའ་བོ་ཡང་བཙས་སོ། ། དེ་ལྟར་བཅོམ་ལྡན་འདས་དེ་བཞིན་
གཤེགས་པ་ཤཱཀྱ་ཐུབ་པ་མངོན་པར་རྫོགས་པར་སངས་རྒྱས་ནས་མེའི་ཁམས་ལ་
སྙོམས་པར་ཞུགས་ཏེ་སྐྱིལ་ཀྲུང་གཅིག་གིས་ཞག་བདུན་འདས་པར་མཛད་དོ། །
བཅུ་གཅིག་པ། ཆོས་ཀྱི་འཁོར་ལོ་བསྐོར་བའི་མཛད་པ་ནི། དེ་ལྟར་སངས་
རྒྱས་ནས་ཞག་བདུན་ཕྲག་བདུན་གྱི་བར་དུ་འཇིག་རྟེན་གྱི་སྣང་ངོར་ནགས་ཁྲོད་དུ་
ཆོས་མི་གསུང་བར་བཏང་སྙོམས་སུ་བཞུགས། དེ་ཡང་བདུན་ཕྲག་དང་བོར་བྱང་ཆུབ་
ཀྱི་ཤིང་ལ་མི་གཡོ་བར་གཟིགས་ནས་དགའ་བའི་ཟས་བཀོད་པ་ཞེས་བྱ་བའི་ཏིང་ངེ་
འཛིན་གྱི་བདེ་བ་མྱོང་བ་དང་། བདུན་ཕྲག་གཉིས་པར་སྟོང་གསུམ་རྒྱང་རིང་དུ་
འཆག་གོ ། བདུན་ཕྲག་གསུམ་པར་སྡུག་བསྔལ་མཐར་ཕྱུང་སྟེ་བྱང་ཆུབ་ཀྱི་སྙིང་བོ་
ལ་སྤྱན་མི་འཛུམ་པར་གཟིགས་སོ། ། བདུན་ཕྲག་བཞི་བ་ལ་ཤར་ནུབ་ཀྱི་རྒྱ་མཚོའི་
འགྲམ་དུ་འཆག་གོ ། བདུན་ཕྲག་ལྔ་བ་ལ་ཆར་རླུང་གི་ཡུལ་ངན་བྱུང་བའི་ཚེ། ཀླུ་
བཏང་བཟུང་གི་གནས་སུ་བཞུགས་སྐབས་ཀླུ་རྣམས་བཅོམ་ལྡན་འདས་ཀྱི་སྐུ་ལ་དཀྲིས་
ནས་རླུང་གི་གནོད་པ་བཀགས་ཤིང་གདེངས་ཀ་བྱས་ནས་འདུག་གོ ། བདུན་ཕྲག་
དྲུག་པ་ལ་ཤིང་ནྱ་གྲོ་དྷ་སྐྱོང་དུ་བཞུད་ཚེ། ཀུན་ཏུ་རྒྱུ་ལ་སོགས་པས་དཔྱས་འདོགས་
པ་ལ་ཆེད་དུ་བརྗོད་པ་གསུངས་སོ། ། བདུན་ཕྲག་བདུན་པ་ལ་ཤིང་སྒྲོལ་རྒྱུའི་དྲུང་དུ་
བཞུགས་ཏེ། ཚོང་བ་ག་གོན་དང་བཟང་བོ་སྤུན་གྱིས་སྦྲང་རྩི་དང༌། སྐྱོ་མ་དང་། བུ་
རམ་རྣམས་ཕུལ་བ་ན། རྒྱལ་བོ་ཆེན་པོ་བཞིས་རྡོའི་ལྷུང་བཟེད་བཞི་མེ་ཏོག་གིས་
ལ
བྱེ
66



༄༅ ། །བོད་སོག་ཆོས་འབྱུང་གི་སྟོད་ཆ།
བཀང་སྟེ་ཕུལ་བ་གཅིག་ཏུ་བྱིན་གྱིས་བརླབས་ནས་དེའི་ནང་དུ་བཞེས་པར་མཛད་པ་
དང་། ཡང་དེ་གཉིས་ཀྱིས་བ་སྟོང་གི་འོ་མ་ཉིང་ཁུར་བྱས་པའི་སྤྲིས་མ་རིན་པོ་ཆེའི་
གཞོང་བར་བླུགས་ཏེ་ཕུལ་བ་ཡང་བཞེས་ནས། ལྷ་ཡི་བཀྲ་ཤིས་དོན་གྲུབ་ཅིང་། །
ཕྱོགས་རྣམས་བཀྲ་ཤིས་བྱེད་པ་དེས། ། ཁྱེད་ལ་བདེ་ལེགས་མཛད་ པར་གྱུར། །
ཞེས་པ་ལ་སོགས་པའི་ཤིས་པ་བརྗོད་པ་གསུངས་ཏེ། ཚོང་བ་གཉིས་སྦྲང་རྩི་འབྱུང་
བའི་སངས་རྒྱས་སུ་ལུང་བསྟན་ཏོ། ། ༢༦ དེ་ནས་སྟོན་པ་ཐུགས་ལས་ཆུང་ངུར་
བཞུགས་ཏེ། ཟབ་ཞི་སྤྲོས་བྲལ་འོད་གསལ་འདུས་མ་བྱས། །བདུད་རྩི་ལྟ་བུའི་ཆོས་
ཤིག་ཁོ་བོས་རྙེད། །སུ་ལ་བསྟན་ཀྱང་གོ་བར་མི་ནུས་པས། །མི་སྨྲ་ནགས་ཀྱི་ཚལ་དུ་
གནས་པར་བྱ། ། སྙམ་དུ་དགོངས་ཤིང་། འཇིག་རྟེན་ཀུན་ལ་སྙིང་རྗེ་མཐའ་ཡས་
པ། །གཞན་གྱིས་གསོལ་བ་བཏབ་ལ་ང་མི་སྡོད། །སྐྱེ་བོ་འདི་ཀུན་ཚངས་ལ་དད་པ་
སྟེ། །དེ་ཡིས་གསོལ་བ་བཏབ་ན་འཁོར་ལོ་བསྐོར། ། ཞེས་གསུངས་ཤིང་། སྨིན་
མཚམས་ནས་འོད་ཟེར་བཀྱེ་བས་སྟོང་གསུམ་གྱི་བདག་པོ་ཚངས་པ་གཙུག་ཕུད་ཅན་
གྱིས་ཤེས་ནས་གྲོགས་སྦྲན་ཏེ། ༢༧ ཚངས་པ་འབུམ་ཕྲག་དྲུག་ཅུ་རྩ་བརྒྱད་དང་
བཅས་པ་ཐལ་མོ་སྦྱར་ཏེ། ཡེ་ཤེས་མཆོག་གི་དཀྱིལ་འཁོར་བསྒྲུབས་ནས་ནི། །ཕྱོགས་
བཅུ་དག་ཏུ་འོད་ཟེར་རྣམ་པར་བཀྱེ། །མཛད་དེ་ཡེ་ཤེས་ཟེར་གྱིས་མི་ཡི་པདྨ་ཁ་
འབྱེད་པ། ། སྨྲ་བའི་ཉི་མ་དེ་རིང་ཅི་སླད་བཏང་སྙོམས་བཞུགས། ། ཞེས་དང༌།
ཆོས་ཀྱི་དམ་པའི་རྔ་བོ་ཆེ་ནི་བརྡུང་དུ་གསོལ། །དམ་པའི་ཆོས་ཀྱི་དུང་ནི་མྱུར་དུ་
འབུད་དུ་གསོལ། །ཆོས་ཀྱི་མཆོད་སྡོང་ཆེན་པོ་བསྒྲེང་བར་མཛད་དུ་གསོལ། །ཆོས་
ཀྱི་མར་མེ་ཆེན་པོ་སྦར་བར་མཛད་དུ་གསོལ། ། ཞེས་པ་ལ་སོགས་པས་བསྐུལ་བས་
ཅང་མི་གསུང་བར་གནང་སྟེ་སོང་ངོ༌། ། སྟོན་པ་ཡང་ཐུགས་ལས་ཆུང་བ་ལ་གཞོལ་
བ་དང་། དེས་བརྒྱ་བྱིན་སྦྲན་ཏེ་ལྷན་ཅིག་འོངས་ནས། བརྒྱ་བྱིན་གྱིས། ཟླ་བ་ཉ་བ་



+
+++
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཟའ་ལས་ཐར་བ་ལྟར། །ཁྱོད་ཀྱི་ཐུགས་ནི་རྣམ་པར་གྲོལ་བ་ལགས། །གཡུལ་ལས་
རྣམ་པར་རྒྱལ་བ་བཞེངས་སུ་གསོལ། །འཇིག་རྟེན་མུན་པར་ཤེས་རབ་འོད་འབྱུང་
གསོལ། ། ཞེས་གསོལ་བས་ཅང་མི་གསུང་བ་དང༌། ཚངས་པས། ཀུན་ཏུ་འཚལ་
བར་འགྱུར་བར་མཆིས་ལགས་ཀྱི། །ཐུབ་པ་ཁྱོད་ཀྱི་ཆོས་ནི་བསྟན་དུ་གསོལ། །
ཞེས་གསོལ་བ་དང་། སྟོན་པས། སྐྱེ་དགུ་འདོད་པ་རྣམས་ལ་བཅིངས། །རྒྱུན་གྱིས་
རབ་ཏུ་བལྟས་པ་ཡིན། །དེས་ནི་ཚེགས་ནི་ཆེན་པོས་རྟོགས། །དེ་ལྟ་བས་ན་བསྟན་
མི་ཕན། ། ཞེས་གསུངས་སོ། ། ཡང་སྟོན་པ་ཐུགས་ལས་ཆུང་བ་ལ་ཐུགས་བཏུད་
པ་དང་། ཡང་གཙུག་ཕུད་ཅན་གྱིས། མ་ག་དྷ་ཡི་ཡུལ་འདིར་སྔོན་ཆད་ཆོས། །མ་
དག་དྲི་མས་རྗེས་སུ་འབྲེལ་བ་བྱུང༌། །བདུད་རྩིའི་སྒོ་མོ་དབྱེ་བར་མཛོད་ཅིག་ཆོས། །
རྡུལ་བྲལ་དྲི་མ་མེད་པ་བསྟན་དུ་གསོལ། ། ཞེས་སོགས་ལན་གསུམ་གྱི་བར་དུ་གསོལ་
བ་བཏབ་པའི་མཐར། བཅོམ་ལྡན་འདས་ཀྱིས་འཇིག་རྟེན་ཐམས་ཅད་ལ་གཟིགས་
ནས། མ་ངེས་པ་དང་། ལེགས་པར་ངེས་པ་དང་། ཡང་དག་པ་ངེས་པ་སྟེ་གསུམ་དུ་
གནས་པ་ལས། མ་ངེས་པའི་སེམས་ཅན་ལ་གཟིགས་ནས། ཚངས་པ་མ་ག་དྷ་ཡི་
སེམས་ཅན་གང༌། །རྣ་བ་ལྡན་ཞིང་དད་དང་ལྡན་གྱུར་པས། །མི་འཚེ་འདུ་ཤེས་རྟག་
ཏུ་ཆོས་ཉན་པ། །དེ་དག་ལ་ནི་བདུད་རྩིའི་སྒོ་དབྱེ་འོ། ། ཞེས་ཞལ་གྱིས་བཞེས་
སོ། ། ཐོག་མར་གདུལ་བྱ་སུ་ལ་ཆོས་བསྟན་སྙམ་པ་དང་། ལྷག་སྤྱོད་ལ་སྟོན་པར་
དགོངས་པས། དེ་འདས་ཏེ་ཞག་བདུན་ལོན་པ་གཟིགས། དེ་བཞིན་དུ་རིང་འཕུར་
ལ་སྟེ་དེ་ཡང་འདས་ནས་ཞག་གསུམ་ལོན་པར་རིག་ནས། ད་ནི་ལྔ་སྡེ་ལ་བསྟན་པར་
བྱའོ་ཞེས་དགོངས་ཏེ། ང་ནི་ཝཱ་རཱ་ཎ་སཱིར་འགྲོ། །གྲོང་ཁྱེར་གསལ་ལྡན་སོང་ནས་
ནི། །ལོང་བ་ལྟ་བུའི་འཇིག་རྟེན་ལ། །མཚུངས་པ་མེད་པའི་འོད་བྱ་འོ། ། ཞེས་
གསུངས་པས། རིམ་པས་ལྗོངས་རྒྱུ་ཞིང་བྱོན་པ་ན། ལམ་དུ་ཀུན་ཏུ་འཚོ་བ་ཉེར་འགྲོ་



༄༅། །བོད་སོག་ཆོས་འབྱུང་གི་སྟོད་ཆ།
མཇལ་ཏེ། གོ་ཏ་མ་ཁྱོད་ཀྱི་དབང་བོ་ནི་དྭངས། བཞིན་གྱི་མདོག་ནི་ཡོངས་སུ་དག
པགས་པའི་མདོག་ནི་རབ་ཏུ་གསལ་ན། ཁྱོད་ཀྱི་སྟོན་པ་ནི་གང་། བཀའ་བསྩལ་པ།
ང་དང་འདྲ་བ་ཡོང་མེད་ཀྱི། །ང་ལ་སློབ་དཔོན་འགའ་མེད་དོ། །འཇིག་རྟེན་སངས་
རྒྱས་ང་གཅིག་བུ། །ཡང་དག་བྱང་ཆུབ་དམ་པ་ཐོབ། ། ཅེས་གསུངས་སོ། ། དེ་
ནས་རི་ག་ཡ་དང་། ལྟེང་རྒྱས་དང་། ཙནྡ་ལར་སོགས་བརྒྱུད་ནས་གངྒཱའི་འགྲམ་དུ་
གཤེགས་ཏེ། མཉན་པས་གྲུ་བཙས་བསླངས་པས། ང་ལ་གྲུ་བཙས་མེད་ཅེས་ནམ་
མཁའ་ལ་གཤེགས་ནས། ཝཱ་རཱ་ཎ་སཱིར་བསོད་སྙོམས་བཞེས་ཏེ་དྲང་སྲོང་ལྷུང་བ་རི་
དྭགས་ཀྱི་ནགས་སུ་གཤེགས་སོ། །
༢༨ དེ་ནས་ཆོས་ཀྱི་འཁོར་ལོ་ཐོག་མར་བསྐོར་ཆེད། འཁོར་ལྔ་སྡེ་གནས་
ཡུལ་དྲང་སྲོང་ལྷུང་བ་རི་དྭགས་ཀྱི་ནགས་སུ་སྟོན་པ་རྒྱང་རིང་བོ་ནས་བྱོན་པ་ལྔ་སྡེས་
མཐོང་སྟེ། ཚེ་དང་ལྡན་པ་གོ་ཏ་མ་བསམ་གཏན་ལས་ཉམས་པ། ལྷོད་པ། མང་དུ་
ཟ་བ་དེ་འོང་གི་དེ་ལ་སྨྲ་བར་མི་བྱ། བསུ་བར་མི་བྱ། ཕྱག་མི་བྱ། སྟན་བསྟབ་པར་མི་
བྱའོ་ཞེས་འོག་ཁྲིམས་བཅས་ཀྱང་། ཀུན་ཤེས་ཀྱིས་ཡིད་ནས་ཁས་མ་བླངས། དེ་ནས་
བཅོམ་ལྡན་འདས་ཕེབས་པ་ན། དེ་དག་གིས་གཟི་བརྗིད་མ་བཟོད་ནས་ཐམས་ཅད་
ཀྱིས་ཕྱག་བཙལ་ཏོ། ། ལ་ལས་ཞབས་བཀྲུས། ལ་ལས་སྟན་བཏིང་། ཁྱོད་བྱོན་པ་
ལེགས་སོ་ཞེས་གསོལ་ཏོ། ། དེ་ནས་བཅོམ་ལྡན་འདས་སྟན་བཏིང་བ་དེ་ལ་བཞུགས་
སོ། ། ལྔ་སྡེས་བཅོམ་ལྡན་འདས་ཀྱི་སྐུ་སྔོན་ལས་མདངས་གསལ་བར་གྱུར་པ་མཐོང་
ནས། ཚེ་དང་ལྡན་པ་གོ་ཏ་མ། ཁྱོད་ཉིད་དབང་བོ་རྣམས་ཤིན་ཏུ་གསལ། པགས་
པའི་མདོག་ནི་ཡོངས་སུ་དག་ན། ཡེ་ཤེས་མཐོང་བའི་ཁྱད་པར་མངོན་དུ་མཛད་དམ་
ཞེས་གསོལ་བས། བཅོམ་ལྡན་འདས་ཀྱིས་བཀའ་བསྩལ་པ། རིགས་ཀྱི་བུ་དག དེ་
བཞིན་གཤེགས་པ་ལ་ཚེ་དང་ལྡན་པ་ཞེས་མ་ཟེར་ཞིག ཁྱོད་ཡུན་རིང་བོར་སྡུག་
69



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བསྔལ་བར་འགྱུར་ཏ་རེ། ང་ནི་དེ་བཞིན་གཤེགས་པ་སྟེ། མངོན་པར་རྫོགས་པར་
སངས་རྒྱས་སོ། ། རང་བྱུང་གི་ཡེ་ཤེས་ཁོང་དུ་ཆུད་དེ། ང་ནི་ཐམས་ཅད་མཁྱེན་པ་
སྟེ། སློབ་དཔོན་གཞན་ལ་རག་མ་ལུས་སོ། ། ཞེས་གསུངས་ཤིང༌། ཁྱོད་རྣམས་
ཀྱིས་འོག་ཁྲིམས་འདི་ལྟར་མ་བཅས་སམ་ཞེས་སོགས་གསུངས་པས་ངོ་མཚར་དུ་གྱུར་
ཏོ། ། དེ་ནས་བཅོམ་ལྡན་འདས་ཀྱིས་དགེ་སློང་དག་ངས་ཁྱེད་རྣམས་ལ་ཆོས་བཤད་
ཀྱི་ཚུར་ཤོག ཉོན་ཅིག ནན་ཏན་གྱིས་ཤིག རྣ་བ་ལྷོགས་ཤིག་དང༌། གདམས་
ངག་རྗེས་སུ་བསྟན་ནོ་ཞེས་སོགས་བཀའ་བསྩལ་པས། དེ་དག་གི་མུ་སྟེགས་ཀྱི་རྟགས་
རྣམས་སྐད་ཅིག་དེ་ཉིད་ལ་མེད་པར་གྱུར་ཏེ། ལུས་ལ་ཆོས་གོས་ངུར་སྨིག་གསུམ་
གསོལ་ཞིང་། བསྙེན་པར་རྫོགས་ནས་ལོ་བརྒྱ་ལོན་པ་ལྟ་བུ། སྐྲ་དང་ཁ་སྤུ་བྲེགས་
ནས་ཞག་བདུན་ལོན་པ་ལྟ་བུར་གྱུར་ཏོ། ། དེ་ནས་ཚངས་པས། གསེར་གྱི་འཁོར་
ལོ་རྩིབས་སྟོང་དང་ལྡན་པ་རྒྱུན་རྣམས་ཀྱིས་བརྒྱན་པ་ཉི་མའི་འོད་ཀྱང་ཟིལ་གྱིས་
གནོན་པ། སྔོན་གྱི་རྒྱལ་བ་གསུམ་གྱིས་བཞེས་པ་ཕུལ་ཏེ། ཆོས་ཀྱི་འཁོར་ལོ་བསྐོར་
བར་གསོལ་བ་བཏབ། བརྒྱ་བྱིན་གྱིས་དུང་དཀར་ཕུལ་ནས་གསོལ་བ་བཏབ་དེའི་ཚེ་
རི་དྭགས་རུ་རུ་གསེར་གྱི་ཁ་དོག་ཟུང་ཞིག་ནགས་ཁྲོད་ནས་ཐོན་ཏེ་འཁོར་ལོའི་རྩེ་མོ་ལ་
མིག་རྩེ་གཅིག་ཏུ་ལྟ་ཞིང་འཁོད་དོ། ། དེ་ནས་ཆོས་ཀྱི་འཁོར་ལོ་བསྐོར་བར་དགོངས་
ནས་ས་ཕྱོགས་གང་དུ་བསྐོར་སྙམ་པ་དང་། དྲང་སྲོང་ལྷུང་བ་རི་དྭགས་ཀྱི་ནགས་སུ་
སྔོན་གྱི་སངས་རྒྱས་གསུམ་གྱིས་ཆོས་ཀྱི་འཁོར་ལོ་བསྐོར་བ་མཁྱེན་ཏེ། སྐད་ཅིག་དེ་
ཉིད་ལ་ཕྱོགས་དེར་རིན་པོ་ཆེའི་ཁྲི་སྟོང་བྱུང་བས། ཁྲི་དང་བོ་གསུམ་ལ་བསྐོར་བ་
མཛད། ཁྲི་བཞི་བ་ལ་སྐྱིལ་མོ་ཀྲུང་བཅས་ཏེ་བཞུགས་ནས་ལྔ་སྡེ་བཟང་བོ་དང་། ལྷའི་
འཁོར་དཔག་ཏུ་མེད་པ་ལ་བཀའ་དང་བོ་བདེན་པ་བཞིའི་ཆོས་ཀྱི་འཁོར་ལོ་བསྐོར་
བས། ཀོའུ་དི་རྒྱས་དགྲ་བཅོམ་ཐོབ་སྟེ་དཀོན་མཆོག་གསུམ་གྲུབ་པོ། ། དེ་ལྟར་
70



༄༅། །བོད་སོག་ཆོས་འབྱུང་གི་སྟོད་ཆ།
རྣམ་པ་བཅུ་གཉིས་ཀྱི། །ཆོས་ཀྱི་འཁོར་ལོ་རབ་བསྐོར་བ། །གོའུ་དི་ནྱས་ཀུན་ཤེས་
ཏེ། །དཀོན་མཆོག་གསུམ་ནི་མངོན་པར་གྲུབ། ། ཅེས་སོ། ། དེ་བཞིན་དུ་རིམ་
པར། རྟ་ཐུལ་དང་། རླངས་པ་དང་། མིང་ཆེན་དང་། བཟང་ལྡན་རྣམས་ཀྱིས་ཀྱང་
དགྲ་བཅོམ་པ་ཐོབ་སྟེ། དེའི་ཚེ་འཇིག་རྟེན་ན་དགྲ་བཅོམ་པ་དྲུག་གོ ། དེ་ནས་
གནས་བྱ་རྒོད་ཕུང་བོའི་རིར་བྱང་ཆུབ་སེམས་དཔའི་ཚོགས་དང་བཅས་འཁོར་གྲངས་
མེད་པ་ལ་བཀའ་བར་བ་མཚན་ཉིད་མེད་པའི་ཆོས་ཀྱི་འཁོར་ལོ་བསྐོར་རོ། ། དེ་ནས་
གནས་རི་བོ་མ་ལ་ཡ་དང་ཡངས་པ་ཅན་ལ་སོགས་པ་ཐེག་པ་ཐམས་ཅད་ལ་ཡང་དག་
པར་ཞུགས་པའི་བྱང་ཆུབ་སེམས་དཔའི་འཁོར་ལ་བཀའ་ཐ་མ་ལེགས་ཕྱེའི་ཆོས་ཀྱི་
འཁོར་ལོ་བསྐོར་རོ། ། དེ་ལྟར་སྟོན་པ་ཡང་དག་པར་རྫོགས་པའི་སངས་རྒྱས་ཀྱི་
དགོངས་པ། སེམས་ཅན་མ་རིག་པའི་ལིང་ཏོག་ གིས་ནི་ གཡོགས། བདག་ལྟའི་
མདུད་པས་བཅིངས། ང་རྒྱལ་གྱི་རི་བོས་མནན། འདོད་ཆགས་ཀྱི་མེས་གདུངས།
ཞེ་སྡང་གི་མཚོན་གྱིས་རྨས། འཁོར་བའི་དགོན་པར་ཞུགས། སྐྱེ་རྒ་ན་འཆིའི་ཆུ་བོ་
ལས་མ་བརྒལ་ཏེ། སྡུག་བསྔལ་བར་གཟིགས་ནས། དེ་ལས་ཐར་བར་བྱ་བའི་ཕྱིར། །
དཔལ་གྱི་མགུལ་ནས་ཚངས་པའི་གསུང་དབྱངས་བསྒྲགས་ཏེ་ཆོས་ཀྱི་འཁོར་ལོ་མ་ལུས་
པ་བསྐོར་རོ། ། དེ་ལྟར་ཆོས་ཀྱི་འཁོར་ལོ་བསྐོར་བའི་མཛད་པ་འདི། མཛད་པ་བཅུ་
གཉིས་གྲངས་སུ་བསྡུས་ཙམ་བརྗོད་པ་ཡིན་ལ། འདི་ལས་ཅུང་རྒྱས་པར་གཤམ་
ནས་ཞུའོ། །
བཅུ་གཉིས་པ། མྱ་ངན་ལས་འདས་པའི་མཛད་པ་ནི། བཅོམ་ལྡན་འདས་
དགུང་ལོ་བརྒྱད་ཅུ་བ་ལ། འོད་མའི་ཚལ་དུ་དབྱར་གནས་མཛད་སྐབས་བསྙུངས་པའི་
ཚུལ་བསྟན་དུས་བདུད་སྡིག་ཅན་གྱིས་མྱ་ངན་ལས་འདའ་བར་གསོལ་བ་བཏབ་པས།
ཟླ་གསུམ་ནས་འདའ་བར་ཞལ་གྱིས་བཞེས་སོ། ། དེ་ནས་གྲོང་ཁྱེར་རྩྭ་ཅན་གྱད་ཀྱི་
་
༨
ཡགགས



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཡུལ་དང་ཉེ་བར་ཤིང་སཱ་ལ་ཟུང་གི་བར་དུ་སྐུ་དངོས་ཀྱི་གདུལ་བྱའི་ཐ་མ་ཀུན་ཏུ་རྒྱུ་རབ་
བཟང་ལ་ཆོས་བསྟན་ཏེ་བདེན་པ་མཐོང་ཞིང་། ཚུར་ཤོག་གིས་བསྙེན་པར་རྫོགས་
པས་དགྲ་བཅོམ་པ་ཐོབ་སྟེ་འདས། དེ་ནས་བཅོམ་ལྡན་འདས་ཀྱིས་བཀའ་བསྩལ་བ།
དགེ་སློང་དག་དཀོན་མཆོག་གསུམ་དང་བདེན་པ་བཞི་ལ་ཐེ་ཚོམ་ཡོད་ན་ཞུས་ཤིག
ཀུན་དགའ་བོས་གསོལ་བ། སུ་ལ་ཡང་ཐེ་ཚོམ་མ་མཆིས་སོ། ། དེ་ནས་བཅོམ་ལྡན་
འདས་ཉིད་ཀྱི་སྐུའི་སྟོད་གཡོག་བསལ་ཏེ། དགེ་སློང་དག དེ་བཞིན་གཤེགས་པ་ལྟ་
བ་ནི་རྙེད་པར་དཀའ་ཡི། དེ་བཞིན་གཤེགས་པའི་སྐུ་ལ་ལྟོས་ཤིག འདུས་བྱས་
ཐམས་ཅད་ནི་མི་རྟག་པའི་ཆོས་ཅན་ཡིན་ཏེ། འདི་ནི་དེ་བཞིན་གཤེགས་པའི་གསུང་
གི་ཐ་མ་ཡིན་ནོ། ། ཞེས་གསུངས་ནས། བསམ་གཏན་བཞི། གཟུགས་མེད་བཞི།
འགོག་སྙོམས་ལ་ལུགས་འབྱུང་ལུགས་ལྡོག་ཏུ་སྙོམས་པར་ཞུགས་ནས། སླར་བསམ་
གཏན་བཞི་ལ་ཞུགས་ཏེ་རབ་མཐའ་ནས་མྱ་ངན་ལས་འདས་པའི་ཚུལ་བསྟན་ཏོ། །
དེ་ཡང་སྐལ་བ་དམན་པའི་གདུལ་བྱ་འགའ་ཞིག་གི་སྣང་ངོར་སྤྲུལ་བའི་བཀོད་པ་
བསྡུས་པ་ལ་མྱ་ངན་ལས་འདས་པའི་ཐ་སྙད་བཏགས་པ་ཙམ་ཡིན་གྱི། དོན་དངོས་སུ་
མྱ་ངན་ལས་འདས་པ་མི་མངའ་བ་ནི། སྒྱུ་འཕྲུལ་དྲ་བ་ལས། སངས་རྒྱས་མྱ་ངན་ཡོང་
མི་འདའ། །ཆོས་ཀྱང་ནུབ་པར་མི་འགྱུར་རོ། ། སེམས་ཅན་རྣམས་ནི་འདུལ་བའི་
ཕྱིར། །མྱ་ངན་འདས་པ་སྟོན་པར་མཛད། །ཅེས་དང་། རྒྱུད་བླ་མ་ལས། འཕགས་
པས་ན་དང་ན་བ་དང༌། །སྐྱེ་བའི་སྡུག་བསྔལ་རྩད་ནས་སྤངས། ། ཞེས་གསུངས་
སོ། ། མཛད་པ་བཅུ་གཉིས་པ་འདི་ནི། མཛད་བརྒྱའི་བརྒྱ་བཅུ་གསུམ་པ་སྐུ་ཚེའི་
འདུ་བྱེད་བཏང་བ་ནས་ཚན་པ་བརྒྱད་ཀྱིས་བསྟན་པས་ན་འདིར་མདོར་བསྡུས་པ་དེ་
ཙམ་མོ། །
དེ་ལྟར་བཅོམ་ལྡན་འདས་ཀྱིས་མཛད་པ་ཆེན་པོ་བཅུ་གཉིས་ལས་དང་བོ་ལྔ་



༄༅ ། །བོད་སོག་ཆོས་འབྱུང་གི་སྟོད་ཆ།
ཁྱིམ་པའི་མཛད་པ་དང་། བར་བ་བཞི་རབ་བྱུང་གི་མཛད་པ་སྟེ་དགུ་ནི་བྱང་སེམས་ཀྱི་
མཛད་པ་དང་། ཐ་མ་གསུམ་སངས་རྒྱས་ཀྱི་མཛད་པ་སྟེ། སྔ་མ་དག་ཀྱང་ཚུལ་
བསྟན་ཙམ་དུ་ཤེས་དགོས་སོ། ། མཛད་ཆེན་བརྒྱད་དུ་གྲགས་པ་ལྟར་ན། སེར་
སྐྱར་བལྟམས་དང་རྡོ་རྗེ་གདན་བྱང་ཆུབ། །ཝཱ་རཱ་ ཎ་སཱིར་ཆོས་འཁོར་ཐོག་མར་
བསྐོར། །མཉན་ཡོད་དུ་ནི་ཆོ་འཕྲུལ་ཆེན་པོ་བསྟན། །གྲོང་ཁྱེར་གསལ་ལྡན་དུ་ནི་ལྷ་
ལས་བབས། །རྒྱལ་བོའི་ཁབ་ཏུ་དགེ་འདུན་དབྱེན་འདུམ་མཛད། །ཡངས་པ་ཅན་
དུ་སྐུ་ཚེ་བྱིན་གྱིས་བརླབས། །རྩྭ་མཆོག་དྲུང་དུ་མྱ་ངན་འདས་ཏེ་བརྒྱད། ། ཅེས་པ་
ལྟར་དང་། ཡང་མཛད་ཆེན་བརྒྱད་དང་བཞིར་ཕྱེ་ན། རིམ་པར། ལྷུམས་ཞུགས་
བལྟམས་དང་ རབ་བྱུང་མངོན་བྱང་ཆུབ། །ཆོས་འཁོར་ ལྷ་ བབས་ཆོ་འཕྲུལ་མྱང་
འདས་བརྒྱད། །བྱང་ཆུབ་ཆོས་འཁོར་བསྐོར་དང་ཆོ་འཕྲུལ་བསྟན། །ལྷ་ལས་བབས་
དང་བཞི་མཛད་རྒྱལ་བར་འདུད། ། ཅེས་པ་ལྟར་རོ། ། མཛད་པ་དེ་དག་བསྟན་
པའི་དུས་ཀྱང་། གྲགས་ཆེ་བ་རྗེ་དགེ་འདུན་གྲུབ་ཀྱིས་བཞེད་པ་ལྟར་ན། ལྷུམས་
ཞུགས་བྱང་ཆུབ་མྱང་འདས་གསུམ་ས་ག་ཟླ་བའི་ཡར་ཚེས་བཅོ་ལྔ་དང་། བལྟམས་པ་
མཆུ་ཟླའི་བཅོ་ལྔའི་མཚན་གུང་། རབ་བྱུང་ས་གའི་ཚེས་བཅོ་བརྒྱད། ཆོས་འཁོར་
དང་བོ་ཆུ་སྟོད་ཟླ་བའི་ཚེས་བཞི། འཁོར་ལོ་བར་བའི་གཙོ་བོ་ཤེར་ཕྱིན་གསུངས་དུས་
ནི་སྟོན་པ་སངས་རྒྱས་པའི་ཕྱི་ལོ་ནག་ཟླའི་ཉ་ནས་བརྩིས་ཤིང་འཁོར་ལོ་གསུམ་པའི་ལོ་
མི་གསལ་བར་གསུངས་སོ། །
གསང་
འདིར་སྨྲས་པ།
རྒྱ་ཆེན་ཚོགས་གཉིས་རྒྱ་མཚོ་ཆེ་ལས་འཁྲུངས། །
སྤངས་རྟོགས་ཡོན་ཏན་ཆ་ཤས་ཡོངས་སུ་རྫོགས། །



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཅུ་གཉིས་མཛད་པ་བཟང་བོའི་འོད་དཀར་ཅན། །
ཐུབ་དབང་སྨྲ་བའི་ཟླ་བ་བསྟན་པའི་བདག །
དེ་ལྟའི་མཛད་པ་བཅུ་གཉིས་རྨད་བྱུང་བ། །
ངོ་མཚར་རྣམ་པར་ཐར་བའི་དགེ་མཚན་རིས། །
གཅིག་ཏུ་དཀར་བས་ས་ཆེན་ཡོངས་ཁྱབ་པ། །
འདི་ཡང་སྐྱེ་དགུའི་བསོད་ནམས་འདི་རྨད་བྱུང་། །
ལྷར་བཅས་འཇིག་རྟེན་མགོན་པོ་ཤཱཀྱའི་རྒྱལ། །
གང་དུ་འཁྲུངས་དང་བྱང་ཆུབ་མཆོག་བརྙེས་པ། །
ཆོས་འཁོར་བསྐོར་དང་མྱ་ངན་འདས་ཆེན་བཞི། །
དྲན་པའི་མོད་ལ་གཏན་བདེའི་ས་བོན་བསྐྲུན། །
རྒྱལ་བའི་ཐུགས་རྗེ་ཟླ་ཤེལ་ཞུན་མའི་ཁམས། །
ཡེ་ཤེས་དག་པས་ཉེར་སྦྱངས་ག་བུར་ཆར། །
སྤྲོས་པའི་འཕྲིན་ལས་ཀུ་མུད་གཉེན་ཤར་བ། །
རྒྱལ་བསྟན་པད་ཚལ་རྒྱས་པའི་རྒྱན་དུ་ལྷམ། ། །
འགྲོ་ལ་དགྱེས་བརྩེའི་ཐུགས་རྗེ་སྤྱན་ཡངས་ཀྱིས། །
སྲིད་པར་འཁྱམས་པའི་ལུས་ཅན་འདྲེན་པའི་ཐབས། །
མ་ནོར་རྗེན་པར་གཟིགས་པའི་ཆོས་ཀྱི་སྒོ། །
ཉེར་བསྟན་ཞི་བ་མཆོག་གིས་འགྲོ་རྣམས་སྒྲོལ། །
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །



༄༅། །བོད་སོག་ཆོས་འབྱུང་གི་སྟོད་ཆ།
༄༅། །བཅོམ་ལྡན་འདས་ཀྱི་མཛད་པ་བརྒྱ་
བའི་རྣམ་ཐར།
༄༅ ། །གཉིས་པ། བཅོམ་ལྡན་འདས་ཀྱི་མཛད་པ་བརྒྱ་བའི་རྣམ་ཐར་ནི།
ཞིབ་པར་བརྗོད་པའི་ཡུལ་ལས་འདས་པར་གྱུར་ན་ཡང་། འདིར་ལུང་སྡེ་བཞི་ལས་
བྱུང་བའི་ལོ་རྒྱུས་གཞིར་བཟུང་ཞིང་། མདོ་སྡེ་ལས་བརྒྱ་བ་དང་། རྟོགས་བརྗོད་བརྒྱ་
བ་དང༌། གཞན་ཡང་། མདོ་ཕྲན་འགའ་ཞིག་ནས་ཀྱང་ཉེ་བར་མཁོ་བ་རྣམས་ཀྱིས་
ཁ་བསྐངས་ཏེ། རྗེ་བཙུན་ཏཱ་ར་ན་ཐས་སྟོན་པའི་མཛད་བརྒྱུར་བསྡུ་གནང་མཛད་པ་
ནི་ཆེས་ལེགས་ཏེ། བོད་དུ་གྲགས་པའི་སྟོན་པའི་མཛད་རྣམ་གྱི་གཏམ་ཕལ་ཆེར་
དེར་འདུ་བས་ན། འདིར་ ཡང་ མཛད་ བརྒྱའི་ནང་དོན་མདོར་བསྡུས་ཏེ་བརྗོད་
པར་བྱའོ། །
དེ་ཡང་འོ་སྐོལ་གྱི་སྟོན་པ་བདེ་བར་གཤེགས་པ་ཐུགས་རྗེའི་བདག་ཉིད་ཅན་དེ་
ཉིད་ཀྱི་མཛད་ཆེན་བཅུ་གཉིས་གོང་དུ་བརྗོད་ཟིན་ལྟར། དེའི་ནང་དུའང་མཛད་
བརྒྱའི་རྣམ་ཐར་ལས་ཚན་པ་བཅུ་ཕྲག་གསུམ་ལ་ཉེ་བ་ཞིག་སོང་ཡོད་དེ། དང་བོ་
དགའ་ལྡན་གནས་ནས་འཕོ་བའི་མཛད་པའི་ནང་། ༡ དགའ་ལྡན་དུ་དམ་པ་ཏོག་
དཀར་བོར་གྱུར་པ། ༢ རིགས་མཆོག་ཏུ་གྱུར་པ་ཤཱཀྱའི་རིགས་ཀྱི་གཏམ། ༣
གཟིགས་པ་ལྔ་ལ་གཟིགས་པ་རྣམས་བསྡུས། གཉིས་པ་ལྷུམས་སུ་ཞུགས་པའི་མཛད་
པའི་ནང་། ༤ དགའ་ལྡན་ནས་འཕོས་ཏེ་ལྷུམས་སུ་འཇུག་པ་དང་། ༥ ཡུམ་གྱི་
ལྷུམས་ན་བཞུགས་པའི་གནས་སྐབས་གཉིས་བསྡུས། གསུམ་པ་སྐུ་བལྟམས་པའི་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མཛད་པའི་ནང༌། ༦ ལམྦི་ནའི་ ཚལ་ དུ་ སྐུ་བལྟམས་པ། གྲོང་ཁྱེར་ སེར་སྐྱར་
གཤེགས་པ། ༨ དྲང་སྲོང་ཉོན་མོངས་མེད་ཀྱིས་ལུང་བསྟན་པ་བཅས་བསྡུས། བཞི་
བ་གཞོན་ནུའི་རོལ་རྩེད་ཀྱི་མཛད་པའི་ནང་། ༩ བཟོ་བའི་གནས་ལ་སྦྱངས་པ་
གཅིག་བུ་དང་། ལྔ་བ་བཙུན་མོ་འཁོར་དགྱེས་རོལ་བའི་མཛད་པའི་ནང་། ༡༠ སྒྱུ་
རྩལ་གྱི་སྟོབས་བསྟན་པ། ༡༡ བཙུན་མོ་གྲགས་འཛིན་མ་ཁབ་ཏུ་བསྟེན་པ། ༡༢
ཤིང་དགེ་བའི་སྙིང་བོའི་གཏམ། ༡༣ ས་འཚོ་མ་བཙུན་མོར་གྱུར་པ། ༡༦ བཙུན་
མོ་རི་དྭགས་སྐྱེས་ཀྱི་གཏམ་བཅས་ཚན་པ་ལྔ་བསྡུས། དྲུག་པ་ངེས་པར་འབྱུང་བའི་
མཛད་པའི་ནང་། ༡༤ ངེས་པར་འབྱུང་བའི་རྐྱེན་བཞི་གཟིགས་པ། ༡༥ ཞིང་
བའི་སར་བསམ་གཏན་བསྒྲུབས་ཤིང་དུར་ཁྲོད་གཟིགས་པ། ༡༧ ཞག་བདུན་དུ་
སྲུང་ནས་བསྐོར་བ། ༡༨ ཁྱིམ་ནས་མངོན་པར་འབྱུང་བ། རབ་ཏུ་བྱུང་བ་བཅས་
ཚན་པ་ཕྱེད་ལྔ་བསྡུས། བདུན་པ་དཀའ་བ་སྤྱོད་པའི་མཛད་པའི་ནང་། ༡༩ ངན་
སྤོང་གི་གནས་སུ་གཤེགས་པ། ༢༠ མུ་སྟེགས་ཅན་དང་ལྷན་ཅིག་ལམ་འཚོལ་བར་
བསྟན་པ། ༢༡ དཀའ་བ་རྣམ་བདུན་སྤྱད་པ། ༢༢ དཀའ་ཐུབ་གྲོལ་ཏེ་འོ་ཐུག་
གསོལ་བས་སྐུ་ལུས་མཐུ་བསྐྱེད་པ་བཅས་ཚན་པ་ཕྱེད་བཞི་བསྡུས། བརྒྱུད་པ་བྱང་
ཆུབ་སྙིང་བོར་གཤེགས་པའི་མཛད་པའི་ནང་། ༢༣ བྱང་ཆུབ་སྙིང་བོ་རྡོ་རྗེ་གདན་
གྱི་ལམ་དུ་གཤེགས་པའི་གཏམ་གཅིག་བུ། དགུ་བ་བདུད་བཏུལ་བའི་མཛད་པའི་
ནང་། ༢༤ བདུད་བཏུལ་བའི་ཚན་པ་གཅིག་དང་། བཅུ་བ་སངས་རྒྱས་པའི་
མཛད་པའི་ནང་དུ་ཡང༌། ༢༥ བླ་ན་མེད་པའི་ཡེ་ཤེས་བརྙེས་པ་གཅིག་བཅས་
བསྡུས། བཅུ་ གཅིག་ པ་ ཆོས་ ཀྱི་ འཁོར་ ལོ་ བསྐོར་ བའི་མཛད་ པའི་ནང༌། ༢༦
ནགས་ཁྲོད་དུ་ཐུགས་ལས་ཆུང་ངུས་དལ་བར་བཞུགས་པ། ༢༧ ཚངས་པ་དང་བརྒྱ་
བྱིན་གྱིས་གསོལ་བ་བཏབ་སྟེ་ཝཱ་རཱ་ཎ་སཱིར་གཤེགས་པ། ༢༨ ལྔ་སྡེ་ལ་ཆོས་འཁོར་



༄༅ ། །བོད་སོག་ཆོས་འབྱུང་གི་སྟོད་ཆ།
དང་བོ་བསྐོར་བ་བཅས་ཁྱོན་མཛད་བརྒྱའི་རྣམ་ཐར་ཚན་པ་ཉེར་བརྒྱད་གོང་དུ་སོང་
བས་ཡང་བསྐྱར་མི་སྤྲོ་ལ། དེའི་མཚམས་ནས་རིམ་བཞིན་འཇུག་པར་བྱའོ། །
༢༩ ཉེ་བའི་ལྔ་སྡེ་སོགས་གྲོལ་བ་ནི། དེ་ནས་བཅོམ་ལྡན་འདས་ཝཱ་རཱ་ཎ་སཱིར་
ཆུ་འབབ་གནོད་པ་ཅན་གྱི་འགྲམ་དུ་བཞུགས་པ་ན། ཝཱ་རཱ་ཎ་སཱིར་རིགས་ཀྱི་གཙོ་བོའི་
བུ་གྲགས་པ་བུད་མེད་ཀྱི་འཁོར་ལས་ངེས་པར་འབྱུང་སྟེ་སྟོན་པའི་སྤྱན་སྔར་འོངས་
ནས་ཕྱག་བྱས་པས། ཆོས་བསྟན་ཏེ་སྟན་དེ་ལ་འཁོད་བཞིན་དུ་བདེན་པ་མཐོང་། དེ་
བཙལ་བའི་རིགས་ཀྱི་གཙོ་བོ་དེས་ཡང་བདེན་པ་མཐོང་ཞིང་གྲགས་པ་ཡང་དགྲ་བཅོམ་
པ་ཐོབ་པོ། དེའི་ཚེ་འཇིག་རྟེན་ན་དགྲ་བཅོམ་པ་བདུན་ནོ། ། ནང་བར་རིགས་ཀྱི་
གཙོ་བོའི་ཁྱིམ་དུ་སྟོན་པ་གདན་འདྲེན་ཞུས་ཤིང་། གྲགས་པའི་མ་དང་ཆུང་མས་ཀྱང་
བདེན་པ་མཐོང་། དེ་ནས་གྲགས་པའི་ནུ་བོར་གྱུར་པ་དྲི་མེད་དང་། གང་བོ་དང་།
བ་ལང་བདག་དང་། ལག་བཟང་རྣམས་ཀྱང་རབ་ཏུ་བྱུང་ནས་དབེན་པར་རྩེ་གཅིག་
ཏུ་བསྒོམས་པས་རིང་བོར་མ་ཐོགས་པར་དགྲ་བཅོམ་པར་གྱུར་ཏེ། འཇིག་རྟེན་ན་
དགྲ་བཅོམ་པ་བཅུ་གཅིག་གོ ། དེ་ནས་ཝཱ་རཱ་ཎ་སཱིའི་གྲོང་གི་གཙོ་བོ་རྣམས་ཀྱི་ཁྱེའུ་
ལྔ་བཅུ་ཡང་རབ་ཏུ་བྱུང་ཞིང་རིམ་གྱིས་དགྲ་བཅོམ་ཐོབ་སྟེ། དེའི་ཚེ་འཇིག་རྟེན་ན་
དགྲ་བཅོམ་པ་དྲུག་ཅུ་རྩ་གཅིག་གོ །
༣༠ མ་ག་དྷར་བྱོན་པའི་ལམ་བར་གྱི་གཏམ་ནི། དེ་ནས་དགེ་སློང་རྣམས་
ཀྱང་སྟོན་པའི་བཀས་སོ་སོར་རྒྱུ་ཞིང་འགྲོ་བའི་དོན་བྱེད་ལ། བཅོམ་ལྡན་འདས་ཉིད་
ཀ་ཤི་ཝཱ་རཱ་ཎ་སཱིའི་ལྗོངས་རྒྱུ་ཞིང་གཤེགས་པས་ལྟེང་རྒྱས་ཀྱི་གྲོང་ཁྱེར་སྡེ་ཅན་བརྒྱུད་དེ།
རས་བལ་ཅན་ནགས་ཚང་ཚིང་གི་ཤིང་དྲུང་དུ་བཞུགས་ཚེ། བཟང་སྡེའི་ཚོགས་དྲུག་
ཅུར་རོལ་མོ་མཁན་གྱི་བུད་མེད་མང་བོས་དམ་བཅའ་བླངས་ཏེ། གྲོང་ཁྱེར་ཕྱིའི་སྐྱེད་
ཚལ་རྣམས་སུ་རྩེ་བ་ན་བུད་མེད་གཅིག་བྲོས་སོ། ། དེ་འཚོལ་དུ་སོང་བས་སྟོན་པ་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཤིང་དྲུང་ན་བཞུགས་པ་མཐོང་སྟེ། བུད་མེད་གཅིག་གཟིགས་སམ་ཞེས་རྒྱས་པར་
ཞུས་པས། བཀའ་བསྩལ་པ། བུད་མེད་དེ་འཚོལ་བ་དང་། རང་ཉིད་འཚོལ་བ་གང་
འདམ། གསོལ་བ། བདག་ཉིད་འཚོལ་བ་འདམ་ཞུས་པས། དེ་རྣམས་ལ་ཆོས་
བསྟན་པས་བདེན་པ་མཐོང་། དེ་ནས་སྔོན་སེར་སྐྱ་གཞིའི་བྲམ་ཟེ་ལྷ་ཞེས་པ་བཅོམ་
ལྡན་འདས་ཀྱི་ཐུགས་ལ་བྱོན་པ་ཞིག་ཡོད་པ། སྐབས་འདིར་སྡེ་ཅན་དུ་འོངས་ནས་
དབུལ་བོར་གྱུར་ནས་ཡོད་པ་བཟའ་མི་གཉིས་ཀྱིས། བཅོམ་ལྡན་འདས་ལ་བསོད་
སྙོམས་འབུལ་བར་མོས་ཀྱང་ཉི་མ་གཅིག་གི་ཁ་ཟས་ཀྱང་མེད་ནས། བྲམ་ཟེས་ཆུང་མ་
གཏའ་མར་བཞག་ནས་ཀརྞ་པ་ན་ལྔ་བསྐྱིས། རྒྱུན་གཡར་ནས་བྲམ་ཟེའི་ཆུང་མ་ལ་
བསྐོན་ཏེ། བཅོམ་ལྡན་འདས་སྤྱན་དྲངས་ནས་གདུགས་ཚོད་གསོལ་ལོ། །དེ་ནས་
ཆུང་མས་རྒྱུན་ཕུད་དེ་བཞག་པ་རྐུན་མས་ཁྱེར། བྲམ་ཟེའི་བསམ་པར་རྒྱུན་དེ་ལྟ་བུ་
ལག་ཏུ་མི་འབྱོར་བས། ནགས་སུ་འཆི་བར་བྱའོ་སྙམ་ནས་སོང་བས། མི་ཞིག་གིས་
དོང་བརྐོས་ཏེ་སོང་བ་མཐོང་ནས་བྲམ་ཟེས་བལྟས་པས། རྒྱུན་རྙེད་དེ་ཕྱིར་ཁྱིམ་དུ་
འོངས་པ་ན། ཆུང་མ་ཡང་ཡིད་མི་བདེ་བཞིན་དུ་ཁྱིམ་ཕྱག་དར་བྱས་པས། ས་འོག་
ནས་བུམ་པ་གསེར་གྱིས་གང་བ་རྙེད་པས། སངས་རྒྱས་ལ་བསོད་སྙོམས་ཕུལ་བའི་
ཕན་ཡོན་དུ་ཤེས་ནས་དད་པས་སངས་རྒྱས་ལས་ཆོས་ཉན་པས། བྲམ་ཟེ་ཆུང་མ་དང་
བཅས་པས་བདེན་པ་མཐོང་ངོ་། ། དེ་ནས་གྲོང་བའི་བུ་མོ་དགའ་མོ་དང་། དགའ་
སྟོབས་མས་ཀྱང་ སངས་ རྒྱས་ལ་ གདུགས་ཚོད་གསོལ་ ཏེ་ཆོས་ཉན་པས་བདེན་པ་
མཐོང་། དེ་སྐབས་བཟང་སྡེའི་ཚོགས་དྲུག་ཅུས་ཀྱང་དགྲ་བཅོམ་པ་ཐོབ་སྟེ་འཇིག་
རྟེན་ན་དགྲ་བཅོམ་པ་བརྒྱ་དང་ཉེར་གཅིག་གོ །
༣༡ རལ་བ་ཅན་སྟོང་བཏུལ་བ་ནི། ཆུ་བོ་ནེ་རཉྫའི་སྟོད་དུ་ལྟེང་རྒྱས་འོད་
སྲུང་རལ་བ་ཅན་ཞེས་པ་ལོ་བརྒྱ་དང་ཉི་ཤུ་ལོན་པ། སྲིད་རྩེའི་ཏིང་ངེ་འཛིན་ཐོབ་པ།
78



༄༅། །བོད་སོག་ཆོས་འབྱུང་གི་སྟོད་ཆ།
སྐྱེ་བོ་མང་བོས་དགྲ་བཅོམ་པར་བཀུར་བ། རང་ཉིད་ཀྱང་དགྲ་བཅོམ་པར་རློམ་པ་
ཞིག་ཡོད། དེའི་སློབ་མར་གྱུར་པ་སྤུན་ཟླ་ནི་ནི་རཉྫ་ནའི་སྨད་དུ་ཆུ་ཀླུང་འོད་སྲུང་
དང་། ཀ་ཡ་འོད་སྲུང་སྤུན་དག་སྟེ། དེ་གཉིས་ཀྱང་སློབ་མ་ཉིས་བརྒྱ་ལྔ་བཅུ་རེ་དང་
བཅས་པ་ཡིན་ནོ། ། བཅོམ་ལྡན་འདས་ལྟེང་རྒྱས་འོད་སྲུང་བསྟི་གནས་སུ་གཤེགས་
པ་ན། དེས་ཀྱང་གདན་བཤམས་པ་ལ་བཞུགས་སུ་གསོལ། འོད་སྲུང་མགུ་བའི་
གཏམ་མང་དུ་མཛད་དོ། ། བཀའ་བསྩལ་པ། ཁྱོད་ལ་མི་བདེ་བ་མེད་ན། ང་མེ་
ཁང་འདིར་ཞག་གཅིག་འདུག་གོ ། གསོལ་བ། བདག་ལ་མི་བདེ་བ་མ་མཆིས་ཀྱང་།
ཀླུ་གདུག་པས་མཐོ་འཚམ་པར་མི་འགྱུར་རམ། དེ་ནས་མེ་ཁང་དུ་བཞུགས་པ་ན།
ཀླུས་དུ་བ་བདུག སྟོན་པས་དེ་བས་ཆེ་བའི་དུ་བ་གཏིབ། ཡང་ཀླུའི་མེ་སྦར། བཅོམ་
ལྡན་འདས་མེ་ཁམས་ལ་སྙོམས་བར་ཞུགས་པས་ཁང་བ་ཐམས་ཅད་མེ་འབར། འོད་
སྲུང་གིས་རྒྱུ་སྐར་ལ་བལྟ་བ་ན། མེ་དེ་ལྟར་མཐོང་སྟེ། གོ་ཏ་མ་མཛེས་པ་དེ་ཐལ་བར་
བྱས་སོང་སྙམ། ནངས་པར་བཅོམ་ལྡན་འདས་ཀྱིས་ཀླུ་བཏུལ་བ་ལྷུང་བཟེད་ནང་
བཅུག་སྟེ་འོད་སྲུང་ལ་བསྟན་པས། དགེ་སྦྱོང་རྫུ་འཕྲུལ་ཆེ་སྙམ་པ་ལས་རྗེས་སུ་སློབ་
འདོད་མ་བྱུང་། འོད་སྲུང་གི་སློབ་མ་ཁྱེའུ་ལྔ་བརྒྱ་བོ་རེ་རེས་མེ་ཐབས་གསུམ་གསུམ་
བཟུང་སྟེ་མེ་ལ་སྤྱོད་པ་ལས་བཅོམ་ལྡན་འདས་ཀྱིས་མེ་མི་འབར་བར་བྱིན་གྱིས་
བརླབས་པས། འོད་སྲུང་སློབ་མ་དང་བཅས་པས་མེ་སྦར་མ་ནུས། འོད་སྲུང་གིས་
སྟོན་པ་ལ་ཞུས་པས། མེ་རང་འབར་དུ་སོང་། དེ་ནས་མེ་བསད་མ་ནུས་ནས། ཡང་
འོད་སྲུང་གིས་སྟོན་པར་ཞུས་པས་མེ་རང་ཞིའོ། ། དེ་ནས་སྟོན་པའི་དྲུང་དུ་རྒྱལ་
ཆེན་བཞིས་ཆོས་ཉན་པ། འོད་སྲུང་གིས་མེའི་ཕུང་བོ་བཞི་མཐོང་། དེའི་རྗེས་མེའི་
ཕུང་བོ་ཆེ་བ་མཐོང༌། དེའི་རྗེས་མེའི་ཕུང་བོ་ཆེས་ཆེ་བ་མཐོང་ནས། སྟོན་པ་ལ་འོད་
སྲུང་གིས་དྲིས་པས། རིམ་བཞིན་རྒྱལ་ཆེན་བཞི་དང་། བརྒྱ་བྱིན་དང་། ཚངས་པ་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སོགས་ཡིན་པར་གསུངས། དེ་ནས་ཞག་བདུན་དུ་མ་ག་དྷའི་མཆོད་སྦྱིན་གྱི་རྙེད་པ་
ཆེན་པོ་འབྱུང་བ་ཡོད་པས། འོད་སྲུང་གི་བསམ་པར་དགེ་སྦྱོང་འདི་གཞན་དུ་སོང་ན་
ཅི་མ་རུང་སྙམ་པ་ན། སྟོན་པས་དེ་མཁྱེན་ནས་ཞག་བདུན་ལ་གཞན་དུ་བྱོན། ཡང་
འོད་སྲུང་བཟའ་བཅའ་མང་བོར་གྱུར་ནས། དགེ་སྦྱོང་དེ་འདིར་བྱོན་ན་སྙམ་པ་ན་དེ་
མ་ཐག་ཏུ་བྱོན་ནོ། ། དེ་ལྟར་གཤེགས་དང་བྱོན་པའི་རྒྱུ་མཚན་དྲིས་པས། ཁྱོད་
ཉིད་དེ་འདྲ་སེམས་སོ་ཞེས་གསུངས། དེ་ནས་འོད་སྲུང་གིས་གདུགས་ཚོད་སྦྱར་ཏེ་
སྤྱན་དྲངས་པས། སྟོན་པས་རྫུ་འཕྲུལ་གྱིས་ཤིང་ཛམྦུ་ཏྲི་ཤའི་འབྲས་བུའི་སྙེ་མ་བླངས་
ཏེ་ལྷུང་བཟེད་ནང་བཀང་ནས་བྱོན་པས། འོད་སྲུང་གི་སྟན་བཤམས་པ་ལ་བཞུགས།
ལྷུང་བཟེད་ན་ཅི་མཆིས་ཞུས། ཛམྦུའི་སྙེ་མ་འདོད་ན་ཅི་བདེར་སྤྱོད་ཅེས་འོད་སྲུང་ལ་
བསྩལ། དེ་བཞིན་ནངས་པར་ཛམྦུའི་ཚལ་དང་ཉེ་བའི་སྐྱུ་རུའི་སྙེ་མ་དང་། སྒྲ་མི་སྙན་
གྱི་འབྲས་ས་ལུ་རྣམས་བསྩལ། ཟས་ཀྱི་བྱ་བ་མཛད་རྗེས་ཆུ་ཞིག་དགོས་པར་བྱུང་བ་
ན། ལྷའི་དབང་བོས་ལག་པས་བྲུས་ཏེ་ཆུ་བྱུང་ཞིང་བབས་པར་གྱུར་པ་འོད་སྲུང་གིས་
མཐོང་ནས་ཞུས་པས་དེའི་ཚུལ་ གསུངས། བཅོམ་ལྡན་འདས་རྫིང་བུ་ལ་སྐུ་ཁྲུས་
མཛད་ནས་བཞེངས་ཚེ། ཨརྫུ་ནའི་ཡལ་ག་རང་དུད་བྱུང་བ་ལ་ཕྱག་འཇུས་ནས་
བཞེངས། ཡང་ཕྱག་དར་ཁྲོད་ཀྱི་ཤ་ནའི་རས་འཁྲུ་བར་བཞེད་པ་ན། གནོད་སྦྱིན་
གྱིས་རི་བྲག་ཅིག་ནས་བླངས་པའི་རྡོ་ལེབ་ཆེན་པོ་ཕུལ་བའི་སྟེང་རས་བཀྲུས། ཡང་
འགྲེམ་པའི་གཞི་དགོས་པར། བརྒྱ་བྱིན་གྱིས་རྡོ་ལེབ་ཆེན་པོ་རིང་བོ་ཞིག་བླངས་པའི་
སྟེང་ཤ་ནའི་གོས་བཀྲམ་མོ། ། དེ་ལ་སོགས་པའི་ལོ་རྒྱུས་ཐོས་པས་ངོ་མཚར་དུ་གྱུར་
མོད། འོན་ཀྱང་ཆོ་འཕྲུལ་ལྔ་བརྒྱའི་བར་བསྟན་པའི་ཐ་མ་ཆུ་ཀླུང་ནེ་རཉྫ་ནར་ཆུ་བྲུབ་
པ་ན་ཆུའི་སྟེང་དུ་གཤེགས་པ་དང༌། གྲུར་བྱོན་པ་ན་གྲུ་ཆུའི་གཏིང་དུ་ནུབ་པ་དང་།
ཡང་ཆུའི་སྟེང་དུ་འཕར་བ་སོགས་ཆུའི་གནོད་པས་མ་གོས་པའི་ཆོ་འཕྲུལ་བསྟན་པས་



༄༅ ། །བོད་སོག་ཆོས་འབྱུང་གི་སྟོད་ཆ།
ཡ་མཚན་ཆེ་ཡང༌། འོད་སྲུང་ནས་རང་དགྲ་བཅོམ་པ་ཡིན་སྙམ་ནས་སྟོན་པའི་རྗེས་སུ་
སློབ་འདོད་མ་བྱུང༌། དེ་ནས་ཆུ་འགྲམ་གྱི་སྐམ་སར་ཕེབས་ཏེ་བཀའ་བསྩལ་པ། ཁྱོད་
ནི་དགྲ་བཅོམ་པ་མ་ཡིན། དགྲ་བཅོམ་པའི་འབྲས་བུ་མངོན་དུ་བྱ་ཕྱིར་ཞུགས་པའང་
མ་ཡིན། དགྲ་བཅོམ་པའི་ལམ་ཡང་མི་ཤེས་སོ། ། དེ་ནས་འོད་སྲུང་གིས་གོ་ཏ་མས་
བདག་གི་སེམས་མཁྱེན་ཏེ། འདིའི་སློབ་མར་བགྱིའོ་སྙམ་ནས་འདི་སྐད་ཅེས་གསོལ་
ཏོ། ། བདག་རབ་ཏུ་བྱུང་ཞིང་བསྙེན་པར་རྫོགས་པར་མཛད་དུ་གསོལ། བཀའ་
བསྩལ་པ། འོད་སྲུང་ཁྱེད་ནི་གྲགས་ཆེ་བས་འཁོར་ལ་ལྟོས་ཤིག་གསུངས། དེས་
འཁོར་རྣམས་ལ་སྨྲས་པས། ཁྱེད་དང་མཉམ་དུ་དེའི་རྗེས་སུ་འཇུག་གོ་ཞུས། དེ་དག་
གི་གཡང་གཞི་དང་། མཁར་བ། རིལ་བ་སྤྱི་བླུགས་རྣམས་ཆུར་དོར་ཏེ་སྟོན་པའི་སྤྱན་
སྔར་འོངས་པ་ན། ཐམས་ཅད་ཚུར་ཤོག་གིས་བསྙེན་པར་རྫོགས། ཡོ་བྱད་རྣམས་
ཆུས་ཁྱེར་བ། ཆུ་ཀླུང་འོད་སྲུང་དང་། ག་ཡ་འོད་སྲུང་ནས་མཐོང་སྟེ། འཇིགས་པ་
བྱུང་བར་དོགས་ནས་ལྟེང་རྒྱས་འོད་སྲུང་འཚོལ་དུ་འོངས་པ་ལས། དེ་རྣམས་རབ་ཏུ་
བྱུང་བ་མཐོང་ནས་དེ་དག་གིས་ཀྱང་རབ་ཏུ་བྱུང་ངོ་སྙམ་ནས། དེ་གཉིས་འཁོར་ལྔ་
བརྒྱ་དང་བཅས་པ་ཚུར་ཤོག་གིས་བསྙེན་པར་རྫོགས་སོ། ། དེ་ནས་རབ་བྱུང་འཁོར་
སྟོང་དང་བཅས་ག་ཡ་མགོའི་མཆོད་རྟེན་གྱི་རི་ལ་བཞུགས་ནས་ཆོ་འཕྲུལ་དུ་མ་མཛད་
ཅིང་། དེའི་དོན་རྟོགས་པའི་ཕྱིར་ཆོ་འཕྲུལ་རྣམ་པ་གསུམ་གྱིས་ཆོས་ཀྱི་རྣམ་གྲངས་
གསུངས་པས་རལ་བ་ཅན་སྟོང་གིས་དགྲ་བཅོམ་པ་ཐོབ་པོ། །
༣༢ རྒྱལ་བོ་གཟུགས་ཅན་སྙིང་བོས་བསུ་བ་ནི། སྟོན་པས་ཆོས་འཁོར་
བསྐོར་ནས་མི་རིང་བ་ན། རྒྱལ་བོ་གཟུགས་ཅན་སྙིང་བོས་གནས་ལྔ་ལ་སྨོན་པར་བྱེད།
འཁོར་ཞོ་ཤས་འཚོ་བ་འགའ་ལྗོངས་རྒྱུར་ལྟ་ཞིང་སོང་བས། ག་ཡ་རི་ལ་སྟོན་པ་དགྲ་
བཅོམ་སྟོང་དང་ཐབས་ཅིག་ཏུ་བཞུགས་ཤིང་། ཆོ་འཕྲུལ་བསྟན་པའི་གཟི་བྱིན་མཐོང་
bར



༄༅ ། རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ནས་བློར་མ་ཆུད་པར་དོགས་པས་བཟུང་སྟེ་ཕྲ་མ་སྨྲ་བ་རྒྱལ་བོས་བཟློག་གོ ། རྒྱལ་
བོས་གནས་ལྔ་ལ་རྩེ་གཅིག་ཏུ་སྨོན་ཞིང་སེམས་པར་གྱུར། ཡང་ཞོ་ཤས་འཚོ་བ་འགས།
གཞོན་ནུ་དོན་གྲུབ་སངས་རྒྱས་ནས་ཆོས་སྟོན་གྱི་དེ་ལ་ལྷས་བསྙེན་བཀུར་མཛོད་ཅེས་
བསྐུལ་བས། རྒྱལ་བོ་ཆེས་འཐད་པར་གྱུར། དེ་ནས་རྒྱལ་བོས་ནང་མི་ཞིག་སྤྱན་
འདྲེན་པར་བཏང་བས། སྟོན་པས་ཀྱང་མི་གསུངས་པར་གནང་ངོ༌། ། དེ་ནས་
བཅོམ་ལྡན་འདས་འཁོར་བཅས་ག་ཡ་དང་རྒྱལ་བོའི་ཁབ་བར་མཆོད་རྟེན་ལེགས་པ་
རབ་གནས་ཀྱི་དྲུང་ཤིང་ཏང་བྲང་གི་ཚལ་དུ་བྱོན་ཏེ་བཞུགས་པ་ན། རྒྱལ་བོས་སངས་
རྒྱས་སྤྱན་འདྲེན་པའི་ཕྱིར་ཤིང་རྟ་ཁྲི་ཉིས་སྟོང་དང་། རྟ་བ་ཁྲི་བརྒྱད་སྟོང་། བྲམ་ཟེ་
དང་ཁྱིམ་བདག་བརྒྱ་སྟོང་དུ་མ་ལམ་དུ་ཆས་ཏེ། ཏང་བྲང་གི་ཀུན་དགའ་ར་བར་
ཞུགས་ནས་སངས་རྒྱས་ཀྱི་སྤྱན་སྔར་འཁོད་དེ་རྒྱལ་བོའི་མཚན་མ་ལྔ་ཞེས་པ་དབུ་རྒྱུན་
དང་། གདུགས་དང་། རལ་གྲི། རིན་པོ་ཆེས་བརྒྱན་པའི་ལྷམ་དང་། ནོར་བུའི་ཡུ་
བ་ཅན་གྱི་རྔ་ཡབ་རྣམས་ཕུལ་ཞིང་ཕྱག་འཚལ། དེའི་དུས་བྲམ་ཟེ་དང་ཁྱིམ་བདག་དུ་
མས། ལྟེང་རྒྱས་འོད་སྲུང་མཐོང་ནས། ཁྱེད་དགེ་སྦྱོང་ཆེན་པོའི་འཁོར་ཡིན་ནམ།
དགེ་སྦྱོང་ཆེན་པོ་ཁྱོད་ཀྱི་འཁོར་ཡིན་དྲིས་པས། འོད་སྲུང་གིས་ནམ་མཁར་རྫུ་འཕྲུལ་
གྱིས་སྤྱོད་ལམ་རྣམ་བཞི་བྱས་ནས་སྟོན་པའི་སྤྱན་སྔར་བཏུད་དེ། བཅོམ་ལྡན་འདས་
ནི་བདག་གི་སྟོན་པའོ། ། བདག་ནི་བཅོམ་ལྡན་འདས་ཀྱི་ཉན་ཐོས་སོ་ཞེས་བརྗོད་
པས། སྐྱེ་བོ་རྣམས་ཐེ་ཚོམ་བྲལ་ཞིང་དད་པའི་སྟོབས་སུ་གྱུར། སྟོན་པས་བདག་མེད་
པའི་དོན་ལས་བརྩམས་ཏེ་ཆོས་གསུངས་པས། རྒྱལ་བོ་དང་ལྷ་བརྒྱད་ཁྲི། སྐྱེ་བོ་
འབུམ་ཕྲག་དུ་མ་བདེན་པ་མཐོང་། རྒྱལ་བོས་གྲོང་ཁྱེར་རྒྱལ་བོའི་ཁབ་ཏུ་སྤྱན་དྲངས་
པས། ཅང་མི་གསུངས་པར་གནང་ནས་རྒྱལ་བོ་རང་གནས་སུ་སོང་། ཇི་ཙམ་དུས་ལ་
བབས་པ་ན་བཅོམ་ལྡན་འདས་འཁོར་བཅས་རྒྱལ་བོའི་ཁབ་ཀྱི་ཤིང་དྲུང་དང་ཉེ་བར་
s2



ད་གནང། །
་
༄༅། །བོད་སོག་ཆོས་འབྱུང་གི་སྟོད་ཆ།
བྱོན་པ་ན། རྒྱལ་བོས་གདུགས་ཚོད་སྤྱན་འདྲེན་པར་སྙན་མནན་ནས། རྒྱལ་བོ་
གཟུགས་ཅན་སྙིང་བོ་རང་གི་ལག་བདར་ཏེ་བསོད་སྙོམས་རྒྱ་ཆེར་ཕུལ། གསེར་གྱི་བྱ་
མ་བུམ་ནས་ཆུ་བསྒྲེངས་ཤིང་། འོད་མའི་ཚལ་བྱ་ཀ་ལན་ཏ་ཀ་སྟོན་པའི་བཞུགས་
གནས་གཙུག་ལག་ཁང་དུ་བྱས་ཏེ་ཕུལ་བས། བྱ་ཀ་ལན་ཏ་ཀའི་ཀུན་དགའ་ར་བ་དེར་
བཞུགས་ཏེ་ཆོས་བསྟན་ཏོ། །
༣༣ མཆོག་ཟུང་གཅིག་བསྟན་པ། ཀུན་ཏུ་རྒྱུ་ཉེར་རྒྱལ་ཞེས་བྱ་བ་ཤཱ་རིའི་བུ་
དང་། བང་ན་སྐྱེས་ཞེས་བྱ་བ་མོ་འགལ་གྱི་བུ་སྟེ་ཀུན་ཏུ་རྒྱུ་གཉིས་པོ་དེར་འཁོར་ལྔ་
བརྒྱ་དང་བཅས་ནས་རྒྱལ་བོའི་ཁབ་ཏུ་ཕྱིན་པ་ན། བཅོམ་ལྡན་འདས་ཀྱིས་འདུལ་
བའི་དུས་ལ་བབ་པ་གཟིགས་ནས། འཕགས་པ་རྟ་ཐུལ་རྒྱལ་བོའི་ཁབ་ཏུ་དེ་གཉིས་
སྤྱོད་ལམ་གྱིས་འདུལ་བར་མངགས། ཉེ་རྒྱལ་གྱིས་རྟ་ཐུལ་མཐོང་ནས་ངོ་མཚར་སྐྱེས་
སོ། ། ཁྱོད་ཀྱི་སྟོན་པ་ནི་གང་། གང་གི་ཕྱིར་རབ་ཏུ་བྱུང་། སུའི་ཆོས་ལ་དགའ་
ཞེས་དྲིས་པས། ཁོ་བོའི་སྟོན་པ་ནི་སངས་རྒྱས་བཅོམ་ལྡན་འདས་སོ། ། དེའི་ཕྱིར་
རབ་ཏུ་བྱུང་ཞིང་དེའི་ཆོས་ལ་དགའ། ཉེ་རྒྱལ་གྱིས་སྨྲས་པ། དགེ་སློང་དེའི་ཕྱིར་ཆོས་
སྟོན་ཅིག རྟ་ཐུལ་གྱིས། ཆོས་རྣམས་གང་དག་རྒྱུ་ལས་བྱུང་བ་དང་། །དེ་ཡི་རྒྱུ་དང་
དེ་འགོག་གང་ཡིན་པ། །དེ་བཞིན་གཤེགས་པ་ཉིད་ཀྱིས་བཀའ་བསྩལ་ཏེ། །དེ་སྐད་
གསུང་བའི་ཚུལ་ཅན་དགེ་སྦྱོང་ཆེ། ། ཞེས་གསུངས་པས། ཉེ་རྒྱལ་གྱིས་བདེན་པ་
མཐོང་སྟེ། རྟ་ཐུལ་ལ་ ཐལ་མོ་སྦྱར་བ་བཏུད་ནས། སྐྱོབ་པ་རྣམས་ཀྱི་ཆོས་འདི་
ཡིན། །བསྐལ་མང་བྱེ་བ་ཕྲག་ཁྲིག་ཏུ། །སྔོན་ཆད་མ་མཐོང་མ་ཐོས་པ། །འཆི་མེད་
མྱ་ངན་འདས་པ་ཡི། །གོ་འཕང་འདི་ལ་རྗེས་སུ་རྟོགས། ། ཞེས་ཞུས་སོ། ། ཡང་
གསོལ་བ། བཅོམ་ལྡན་འདས་དེ་ད་ལྟ་གང་དུ་བཞུགས། འོད་མའི་ཚལ་འདི་ཉིད་
ནའོ། ། དེ་ནས་ཉེ་རྒྱལ་ཡང་བང་ན་སྐྱེས་ཀྱི་སར་སོང་ནས་བདུད་རྩི་ཐོབ་པར་བརྡ་
8འ



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྤྲད་དེ་སྔར་གྱི་ཚིགས་བཅད་དེ་རྣམས་བརྗོད་པས། བང་ན་སྐྱེས་ཀྱིས་ཀྱང་བདེན་པ་
མཐོང་ཞིང་ཆེད་དུ་བརྗོད། དེ་གཉིས་ཀྱིས་འཁོར་རྣམས་རིག་པར་བྱས་ཏེ། རང་
རང་གི་འཁོར་ཁྱེའུ་ཉིས་བརྒྱ་ལྔ་བཅུ་རེ་དང་བཅས་འོད་མའི་ཚལ་དུ་ཞུགས་པ་ན།
འཕགས་པ་རྟ་ཐུལ་ཤིང་དྲུང་ན་བཞུགས་པ་མཐོང་སྟེ། དང་བོར་བཅོམ་ལྡན་འདས་
ལ་བསྙེན་བཀུར་བྱའམ། འོན་ཏེ་ཆོས་ཐོས་པ་ལ་བྱ་སྙམ་པ་ལས། ཆོས་ཐོས་པ་ལ་
ཐོག་མར་ཕྱག་བྱ་དགོས་པར་ཤེས་ནས། དང་བོར་རྟ་ཐུལ་ལ་ཕྱག་བྱས་སོ། ། སྟོན་
པས་བཀའ་བསྩལ་པ། རྒན་ནམ་ཡང་ན་གཞོན་ཡང་རུང་། །གང་ལས་ཆོས་ནི་རྣམ་
ཤེས་པ། །དེ་ལ་ཐོག་མར་ཕྱག་བྱ་སྟེ། །བྲམ་ཟེ་གཙང་མས་མེ་བཞིན་ནོ། ། དེ་ནས་
དེ་གཉིས་བཅོམ་ལྡན་འདས་འཁོར་བརྒྱ་ཕྲག་དུ་མས་བསྐོར་བའི་དྲུང་དུ་འོང་བ་ན།
སྐུ་དྲུང་དུ་མ་ཕྱིན་གོང་ཉིད་དུ་སྟོན་པས་རྒྱང་རིང་བོ་ནས་གཟིགས་ཙ་ན། དེ་གཉིས་
ཀྱི་ཆེད་དུ་བརྗོད་པ་དུ་མ་མཛད་དེ། རྫུ་འཕྲུལ་དང་ལྡན་པའི་མཆོག་དང་། ཤེས་རབ་
ཅན་གྱི་མཆོག་ཏུའང་སྔ་ཉིད་ནས་ལུང་བསྟན་ཏོ། ། དེའི་ཚེ་དགྲ་བཅོམ་པ་གཅིག་
གིས་ཆེད་དུ་བརྗོད་པ་མཛད་དེ། སྟོན་པ་དགོངས་ཡུལ་མཐའ་ཡས་པ། །སྐྱེ་དགུའི་
དབང་བོ་ཁྱོད་མཐར་བྱོན། །བཅོམ་ལྡན་སྲིད་པ་མཐར་མཛད་པས། །གྲོགས་པོ་ཉེ་
རྒྱལ་བང་ན་སྐྱེས། །དེ་ལྟར་འོང་བ་གཟིགས་གྱུར་ནས། །འོད་མའི་ཚལ་དུ་མ་ཕྱིན་
པར། །ཚོགས་མཆོག་དབུས་སུ་དེ་གཉིས་ནི། །འདི་གཉིས་ང་ཡི་ཉན་ཐོས་ཀྱི། །
མཆོག་ཟུང་འགྱུར་ཞེས་ངེས་བསྟན་ཏོ། །གཅིག་ནི་རྫུ་འཕྲུལ་ལྡན་པའི་མཆོག །
གཅིག་ཤོས་ཤེས་རབ་ལྡན་པ་ཡི། །མཆོག་ཏུ་འགྱུར་བར་ལུང་བསྟན་མཛད། །
ཅེས་སོ། ། དེ་ནས་དེ་གཉིས་འཁོར་ལྔ་བརྒྱ་དང་བཅས་བཅོམ་ལྡན་འདས་ཀྱི་ཞབས་
ལ་ཕྱག་བྱས་ཏེ་རབ་ཏུ་བྱུང་བ་དང༌། བསྙེན་པར་རྫོགས་པར་གསོལ་བ་བཏབ་པ་ན།
དགེ་སློང་ཚུར་ཤོག་ཚངས་པར་སྤྱད་པར་སྤྱོད་ཅིག་ཅེས་བཀའ་བསྩལ་བས། རབ་ཏུ་
84



༄༅། །བོད་སོག་ཆོས་འབྱུང་གི་སྟོད་ཆ།
བྱུང༌། ཤཱ་རིའི་བུ་བསྙེན་པར་རྫོགས་ནས་ཞག་བཅོ་ལྔ་ལོན་པ་ན་དགྲ་བཅོམ་པ་ཐོབ།
དེ་ནས་བཅོམ་ལྡན་འདས་ཀྱིས་ཀུན་ཏུ་རྒྱུ་སེན་རིང་ལ་ཆོས་བསྟན་པས་བདེན་པ་
མཐོང་། དེ་ནས་རིང་བོ་མ་ལོན་པ་ཁོ་ནར་མོ་འགལ་གྱི་བུ་ལ་སོགས་པ་ཀུན་ཏུ་རྒྱུ་ལྔ་
བརྒྱ་ཡང་དགྲ་བཅོམ་པ་ཉིད་ཀྱི་འབྲས་བུ་མངོན་དུ་བྱས་ཏེ། དེ་ཡན་ཆད་ཉན་ཐོས་
དགྲ་བཅོམ་པའི་དགེ་སློང་གི་དགེ་འདུན་ཆེན་པོ་གྲངས་ངེས་པ་ཅན་ཡིན་ཏེ། དགེ་
སློང་དགྲ་བཅོམ་པ་སྟོང་དྲུག་བརྒྱ་ཉི་ཤུའོ། ། བདེན་པ་མཐོང་ནས་དགྲ་བཅོམ་མ་
ཐོབ་ཀྱི་བར་ལ་ཅུང་ཟད་རེ་ཐོགས་པའི་སྐབས་མ་གཏོགས་དགྲ་བཅོམ་ཁོ་ནའི་འཁོར་
ཡིན་པས། སོ་སོའི་སྐྱེ་བོའི་དགེ་འདུན་ནི་མེད་དོ། ། དེར་དུས་ཅུང་ཟད་ཅིག་ལ་
ཐོག་མའི་དགྲ་བཅོམ་པ་བརྒྱ་ཉི་ཤུ་དང་། མཆོག་ཟུང་གཅིག་གི་འཁོར་ཉིས་བརྒྱ་ལྔ་
བཅུ་ནི། ཡུལ་ཐ་དད་པ་སོ་སོར་ཆོས་སྟོན་པའི་ཕྱིར་གཤེགས་ལ། རལ་བ་ཅན་སྟོང་
རབ་ཏུ་བྱུང་བ་དང་། མཆོག་ཟུང་གཅིག་གི་འཁོར་ཉིས་བརྒྱ་ལྔ་བཅུ་ནི། སྟོན་པའི་
ཞབས་འབྲིང་དུ་ཆོས་ཉན་པའི་ཕྱིར་འདུག་པས་ན། དེར་སྟོང་ཉིས་བརྒྱ་ལྔ་བཅུའི་
དགེ་སློང་དགྲ་བཅོམ་པའི་དགེ་འདུན་ཞེས་གྲགས་སོ། ། གང་གི་ཚེ་མཆོག་ཟུང་
གཅིག་དགྲ་བཅོམ་པ་ཐོབ་པ་ནས་དགེ་སློང་གི་ དགེ་འདུན་ཉིན་རེ་བཞིན་ ཕྱོགས་
ཐམས་ཅད་དུ་འཕེལ་བར་གྱུར་པས་གྲངས་ངེས་པའི་ཚད་གཟུང་བར་དཀའ་བ་ཉིད་དེ།
དེ་ཕྱིན་ཆད་ནས་དགྲ་བཅོམ་པ་དང་། འཕགས་པ་སློབ་པ་དང་། སོ་སོའི་སྐྱེ་བོ་ཡང་
རུང་སྟེ་མ་ངེས་པ་སྣ་ཚོགས་སོ། །
༣༤ ཀླུ་ཨེ་ལའི་འདབ་བཏུལ་བ་ནི། ཡང་དྲང་སྲོང་སྨྲ་བ་རི་དྭགས་ཀྱི་ནགས་
སུ་བཅོམ་ལྡན་འདས་ཀྱིས་ཆོས་སྟོན་པ་ན། ལྔ་སྡེ་ལ་སོགས་པར་སྡིག་སྦྲུལ་དང་།
གཅན་གཟན། ཉི་ལྷགས་ཆར་བ་སོགས་ཀྱིས་མི་བདེ་བར་གྱུར། དེའི་ཚེ་ཁྱིམ་བདག་
བཟང་ལྡན་གྱིས་གཙུག་ལག་ཁང་བྱས་ཏེ་ཕུལ། དེའི་གོང་ཀླུ་ཨེ་ལའི་འདབ་ལྕང་ལོ་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཅན་དུ་ཕྱིན་ནས། འདི་སྐད་དུ། རྒྱལ་བོ་བདག་པོ་གང་ཞིག་ནི། །ཆགས་ན་རྡུལ་
དང་ལྡན་པ་ཡིན། །རྡུལ་མེད་ན་ནི་རྡུལ་བྲལ་འགྱུར། །གང་གིས་འདིར་ནི་ཆགས་
ཞེས་བརྗོད། ། ཅེས་པའི་ཚིགས་བཅད་དེ་སྔོན་སངས་རྒྱས་ཀྱི་གསུང་ཡིན་པས་དེ་
རྩིགས་ལོགས་ལ་བྲིས་ཡོད་པ་ལས། གནོད་སྦྱིན་གསེར་འོད་ཀྱིས་བློར་བཟུང་ནས་ཡི་
གེར་བྲིས་ཏེ། ཀླུ་ཨེ་ལའི་འདབ་ལ་གསེར་འབུམ་དང་ལྷན་ཅིག་གཏད་དེ། འདིའི་
དོན་ཤེས་པ་ཡོད་ན་གསེར་འདི་སྦྱིན་ཅིག་ཟེར་བས། གྲོང་ཁྱེར་རྣམས་སུ་སོང་ནས་
དྲིས་ཀྱང་ལན་འདེབས་པ་མ་བྱུང་ནས་ཝཱ་རཱ་ཎ་སཱིར་སོང་བས། དྲང་སྲོང་ཉོན་མོངས་
ཀྱི་སློབ་མ་མི་བྱིན་ལ་ཕྲད་ནས་དྲིས་པས་ཉིན་བདུན་ནས་ལན་འདེབས་པར་ཁས་
བླངས། མི་བྱིན་ལྔ་སྡེ་དང་འདྲིས་ཤེས་སུ་ཡོད་པས་དྲིས་པ་ན། བཅོམ་ལྡན་འདས་ལ་
ཞུའོ་ཟེར་བས། མི་བྱིན་གྱིས་སངས་རྒྱས་འཇིག་རྟེན་དུ་བྱོན་པ་ཤེས་ནས་དགའ་སྤྲོ་
སྐྱེས་ཏེ་བཅོམ་ལྡན་འདས་ཀྱི་དྲུང་དུ་ཕྱིན་ནས་ཕྱག་བྱས་ཏེ་འདུག་པ་ལ། ཆོས་བསྟན་
ནས་བདེན་པ་མཐོང༌། རབ་བྱུང་ཞུས་པས། ཁྱོད་ཀྱིས་ཀླུ་བྲམ་ཟེའི་གཟུགས་སུ་སྤྲུལ་
བ་ལ་དམ་བཅས་པའི་དོན་དེ་གྱིས་ལ། ཕྱིས་རབ་ཏུ་བྱུང་ཞིག ཚིགས་བཅད་དེའི་
དོན་ཞུས་པས་རྒྱས་པར་གསུངས། མི་བྱིན་ཀླུ་དེའི་ཐད་དུ་སོང་ནས་རྒྱས་པར་བརྗོད་
པས། ཀླུ་དེས་སངས་རྒྱས་འཇིག་རྟེན་དུ་བྱོན་པ་ཤེས་ནས། འཁོར་སྒྱུར་གྱི་ཆས་སུ་
སྤྲུལ་ཏེ་སྟོན་པའི་སྤྱན་སྔར་སོང་བ་ན། སོ་སོའི་སྐྱེ་བོའི་འཁོར་རྣམས་གཡེངས་ཤིང་
སྨོན་པར་བྱེད། སྟོན་པས་བཀའ་དྲག་པོ་ཕབ་སྟེ། རང་གི་ཆ་ལུགས་ཀྱིས་ཤོག་ཅིག་
གསུངས། བདག་ཅག་ཀླུ་ལ་དགྲ་མཆིས་སོ་ཞུས་པས། ལག་ན་རྡོ་རྗེ་ལ་གནོད་པ་
སྲུངས་ཤིག་ཅེས་བཀའ་བསྒོས། དེའི་ཚེ་ཀླུའི་རྒྱལ་བོའི་རང་གཟུགས་སྦྲུལ་གྱི་རྣམ་པ་
མཇུག་མ་གྲོང་ཁྱེར་རྡོ་འཇོག་ན་ཡོད་ཀྱང་མགོ་བོ་ཝཱ་རཱ་ཎ་སཱིར་སླེབས་པ་མགོ་བོ་བདུན་
པ། མགོ་རེ་ལ་ཤིང་ཨེ་ལའི་སྡོང་བོ་བདུན་བདུན་སྐྱེས་པ། འབུ་སྦྲང་དུ་མས་གཙེས་པ་
86



༄༅། །བོད་སོག་ཆོས་འབྱུང་གི་སྟོད་ཆ།
ཞིག་བྱུང་ངོ༌། ། དེར་འཁོར་སོ་སོའི་སྐྱེ་བོ་རྣམས་སྐྲག་པ་ལ། སྔར་ཁྱེད་རྣམས་སྨོན་
པའི་འཁོར་ལོས་སྒྱུར་བའི་གཟུགས་ཅན་དེ་ཡིན་ནོ་ཞེས་བསྟན་པས། འཇིགས་ཤིང་
སྐྱོ་ནས་འདོད་ཆགས་དང་བྲལ་བར་གྱུར། དེ་ནས་ཀླུ་དེ་སྐྱབས་འགྲོ་དང་བསླབ་པའི་
གནས་ལ་བཀོད། མ་འོངས་པ་ན་སངས་རྒྱས་བྱམས་པས་ལུང་སྟོན་པར་དབུགས་
དབྱུང་བས། ཀླུ་དེ་ཡང་མི་སྣང་བར་སོང་ངོ་། དེ་ནས་མི་བྱིན་ཡང་ཚུར་ཤོག་གིས་
བསྙེན་པར་རྫོགས་ཏེ། དེ་ནི་འཕགས་པ་ཀ་ཏྱཱ་ཡ་ན་ཆེན་པོ་ཡིན་ནོ། ། བཅོམ་ལྡན་
འདས་ཀྱིས་དེ་ལ་ཡོད་པ་དང་མེད་པའི་མཐའ་གཉིས་ལ་མི་བརྟེན་པའི་ཚུལ་གྱིས་ཆོས་
བསྟན་པས། ཀ་ཏྱ་ཡ་ནས་དགྲ་བཅོམ་ཐོབ་པོ། ། དེ་ནས་སྟོན་པ་འཁོར་བཅས་
ཡུལ་མ་ག་དྷར་ཞུགས་སོ། ། །
༣༥ འཕགས་རྒྱལ་འདུལ་བར་མངགས་པ་ནི། གྲོང་ཁྱེར་འཕགས་རྒྱལ་ནི་ད་
ལྟ་ཇེན་ཏུ་ཞེས་གྲགས་ཤིང་། དེ་ན་རྒྱལ་བོ་གཏུམ་པོ་རབ་སྣང་གིས་རྒྱལ་སྲིད་སྐྱོང་བ་
ན། ཡུལ་དེར་ཡམས་ནད་ཆེན་པོ་བྱུང་སྟེ། སྔགས་མཁན་རྣམས་ཀྱིས་ཀྱང་ཞི་བར་མ་
ནུས་སོ། ། དེའི་ཚེ་ཡུལ་འཕགས་རྒྱལ་བ་རྣམས་འདུལ་བའི་དུས་ལ་བབས་པར་
གཟིགས་ནས། ཀ་ཏྱཱ་ཡ་ན་འཁོར་ལྔ་བརྒྱ་དང་བཅས་པ་ལ། འཕགས་རྒྱལ་གྱི་སྐྱེ་བོ་
རྣམས་འདུལ་བར་བཀའ་བསྩལ་ཏེ། དེ་རྣམས་བྱོན་པ་ན། ལམ་བར་གྱི་གྲོང་ཁྱེར་ཀ་
ཏྱཱ་ཀ་པ་ཛ་ན། སྔོན་ཀ་ཏྱཱ་ཡ་ན་དང་ཆུང་དུས་ནས་མཛའ་བཤེས་སུ་གྱུར་པའི་བྲམ་ཟེ་
ཞིག་ལ། བུ་མོ་གཟུགས་བཟང་བ་མིང་སྐྲ་ཅན་ཞེས་བྱ་བ་ཞིག་ཡོད་དོ། ། དེར་ལྷོ་
ཕྱོགས་ནས་འོངས་པའི་གར་མཁན་གྱི་སློབ་དཔོན་ཞིག་གིས། དེའི་སྐྲ་མཐོང་ནས་ང་
ལ་འཚོང་ན་གསེར་པ་ན་སྟོང་འཇལ་ལོ་ཟེར་ཀྱང་བྲམ་ཟེས་ཚིག་དྲག་པོས་སྤྲོས་ཏེ་མ་
བཙོངས་པ་ལས། ཕྱི་ཉིན་བྲམ་ཟེ་རང་ཤིའོ། ། དེ་ནས་མི་རིང་བར་ཀ་ཏྱཱ་ཡ་ན་
འཁོར་བཅས་བྱོན་པ་བྲམ་ཟེའི་ཆུང་མས་ཐོས་ནས་མགྲོན་མཆོད་བྱར་མེད་དོ་སྙམ་
1-
87



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ནས་ཡིད་ཁོང་དུ་ཆུད་པ་ལ། བུ་མོས་དྲིས་པས་དོན་དེ་བཤད་པ་ན། འོ་ན་བདག་གི་
སྐྲ་ཚོངས་ཤིག་བྱས་སོ། ། དེ་ནས་གར་མཁན་གྱི་སློབ་དཔོན་ལ་དྲིས་པས། ད་ནི་མི་
དགོས་མོད་ཀྱི་འོན་ཀྱང་པ་ན་ལྔ་བརྒྱར་འཚོང་ན་བླང་ངོ་ཟེར། སྐྲ་བཙོངས་ཏེ་པ་ན་ལྔ་
བརྒྱ་བླངས་ཏེ། འཕགས་པ་ཀ་ཏྱཱ་ཡ་ན་འཁོར་བཅས་ལ་གདུགས་ཚོད་གསོལ། ཆོས་
ཉན་པའི་ཕྱིར་འདུག་པ་ན། འཕགས་པས་སྐྲ་ཅན་ག་རེ་ཞེས་དྲིས་པ་ན། སྤྱོད་ལམ་
ཉམས་ཏེ་མཆིས་སོ་ཞེས་སྔར་གྱི་ལོ་རྒྱུས་གསོལ་ཏོ། ། དེ་ནས་སྐྲ་ཅན་འཕགས་པའི་
ཞབས་ལ་ཕྱག་འཚལ་དུ་བཅུག དེར་བྲམ་ཟེ་མོས་སྐྲ་ཅན་འདི་སུ་ལ་སྦྱིན་ཞུས་པས།
རབ་ཏུ་བྱུང་བ་ལ་འཚམ་པ་མ་ཡིན་པ་ཞིག་དྲིས་མོད་ཀྱི་འོན་ཀྱང་འདི་གང་ལ་སྦྱིན་པ་
དེ་ལས། སྦས་པའི་རྒྱུན་ལྔ་བརྒྱ། ཕྱིའི་རྒྱུན་ལྔ་བརྒྱ། གྲོང་གི་མཆོག་ལྔ་བརྒྱ་འཐོབ་
པར་འགྱུར་རོ་ཞེས་ལུང་བསྟན་ཏེ་བྱོན། འཕགས་པ་འཁོར་བཅས་འཕགས་རྒྱལ་དུ་
བྱོན་ཚེ། ནད་བདག་ཕལ་ཆེར་རིང་དུ་བྲོས་ཏེ་ནད་ཡམས་ཀྱི་ཕྱེད་ཙམ་ཞི། གྲོང་ཁྱེར་
གྱི་སྒོ་སྲུང་བས་སྔར་མ་མཐོང་བའི་དགེ་སྦྱོང་ལྔ་བརྒྱ་འོངས་པའི་མོད་ལ་ཡམས་ཀྱི་ཕྱེད་
ཞིའོ་ཞེས་རྒྱལ་བོར་གསོལ་བས་རྒྱལ་བོ་དགྱེས་སོ། ། བྲམ་ཟེ་རྣམས་ཀྱིས་ངེད་ཅག་གི་
མཐུའོ་ཟེར། དེར་རྒྱལ་བོས་གླང་བོ་ཆེའི་བྲེ་མི་གཙང་བའི་ས་ཕྱོགས་སུ་ཀ་ཏྱཱ་ཡ་ན་
འཁོར་ལྔ་བརྒྱ་དང་། བྲམ་ཟེ་རྣམས་བོས་ཏེ་ཁ་ཟས་བསྟབས་པོ། རྒྱལ་བོས་མི་ཞིག་
གསང་ཉུལ་ལྟ་བུར་མངགས་ཏེ། རྙེད་བཀུར་བཟང་ངན་འདྲིར་བཅུག་པས་བྲམ་ཟེ་
རྣམས་ཀྱིས་རྒྱལ་བོ་ལ་ངན་དུ་སྨྲ། དགེ་སློང་རྣམས་ལ་དྲིས་པས་ཉིན་ཞག་གཅིག་གི་
རྒྱུགས་བླངས་སོ་ཟེར། ཡང་ནངས་པར་གནས་ཁང་གཙང་མར་སྡེ་གཉིས་ཀར་ཁ་
ཟས་བཟང་བོ་བསྟབས་ཤིང་འདྲིར་བཅུག་པས། བྲམ་ཟེ་རྣམས་རྒྱལ་བོ་ལ་བསྟོད།
དགེ་སློང་རྣམས་སྔ་མ་ཁོ་ན་བཞིན་ཟེར་རོ། ། ཡང་ཡང་བརྟགས་པས་དགེ་སློང་
རྣམས་འགྱུར་བ་མེད་པར་ཤེས་ནས། ཡོན་གནས་ཀྱི་མཆོག་ནི་དགེ་སློང་དུ་ངེས་པ་
88



༄༅། །བོད་སོག་ཆོས་འབྱུང་གི་སྟོད་ཆ།
རྙེད། ལན་ཅིག་བྲོ་གར་རྩེ་བ་མང་དུ་ཡོད་པ་ལ། རྒྱལ་བོས་བཟང་ངན་དྲིས་པས།
དགེ་སློང་རྣམས་ཀྱིས་མ་མཐོང་ཞེས་ལན་བཏབ། རྒྱལ་བོ་ཡིད་མ་ཆེས་པ་ལ། ཆད་
པས་གསོད་དགོས་པ་ལ་ཐུག་པའི་མི་ཞིག་གི་ལག་ཏུ་ཡུངས་མར་གྱིས་ཁ་ད་ཆད་དུ་གང་
བའི་གཞོང་བ་གཏད་དེ། ཐིག་པ་གཅིག་བོ་ཡང་གསོད་དོ་ཞེས་སྡིགས་ནས། བྲོ་གར་
རྩེ་བ་རྣམས་ཀྱི་མདུན་ན་འགྲོར་བཅུག་གོ ། དེ་ལ་གླུ་གར་རོལ་མོ་ཇི་ལྟར་མཐོང་ཞེས་
དྲིས་པས། བདག་ནི་གསོད་པས་འཇིགས་ཏེ་གང་ཡང་མ་མཐོང་ཞེས་སོ། ། དེར་
འཕགས་པས་ གསུངས་པ། དགེ་སློང་རྣམས་ཚེ་རབས་དུ་མའི་སྡུག་བསྔལ་གྱིས་
འཇིགས་པས་བག་ཡོད་ཀུན་ཏུ་བསྲུངས་པ་ཡིན་གསུངས་པས། རྒྱལ་བོ་ལྷག་པར་
དད་དེ། འཕགས་པ་འཁོར་བཅས་མཆོད་ནས། འཕགས་པ་ལ་མཆོད་པ་འདི་ལྟ་
བུས་མཆོད་པ་གཞན་ན་ཡོད་དམ་ཞུས་པས། འདི་ཙམ་ངོ་མཚར་མི་ཆེ་ཡི། བུ་མོ་
ཞིག་ལ་ཡོ་བྱད་གཞན་གང་ཡང་མེད། རང་གི་སྐྲ་པ་ན་ལྔ་བརྒྱ་ལ་བཙོངས་ཏེ་འདི་ལྟར་
ཚིམ་པར་བྱས་སོ་གསུངས། རྒྱལ་བོས་པ་ན་ལྔ་བརྒྱར་འདོམས་པའི་སྐྲ་དང་ལྡན་པ་ནི་
ལྷའི་ནང་ན་ཡང་དཀོན་ནོ་སྙམ་སྟེ། ཞོ་ཤས་འཚོ་བ་རྣམས་སློང་དུ་བཏང་ནས། བུ་མོ་
སྐྲ་ཅན་མ་དེ་བཙུན་མོར་བླངས་ཤིང་སྦས་པའི་རྒྱུན་ལྔ་བརྒྱ་ལ་སོགས་པ་བྲམ་ཟེ་མོ་ལ་
བྱིན་ནོ། ། སྐྲ་ཅན་མ་འཕགས་རྒྱལ་དུ་སླེབས་པ་ན། ནད་ཡམས་ལྷག་མ་མེད་པར་
ཞི་བས་བཙུན་མོ་ཞི་བ་མོ་ཞེས་བཏགས་སོ། ། དེ་ནས་རྒྱལ་བོས་འཕགས་པ་དགེ་
འདུན་དང་བཅས་པ་ལ་རྒྱལ་སྲིད་ཕུལ་ཡང་བཞེས་སུ་མ་གནང༌། རྒྱལ་སྲིད་ཀྱི་ཕྱེད་
ཕུལ་ཡང་མ་བཞེས། ལོངས་སྤྱོད་དང་ཡོ་བྱད་འབུལ་བར་ཞུས་པ་ལ། ཀ་ཏྱ་ཡ་ནས་
འཕགས་རྒྱལ་གྱི་གཙུག་ལག་ཁང་ནས་སྟོན་པ་ལ་ཞུས་པས། སྟོན་པས་མཉན་ཡོད་
ནས་བཀའི་གནང་བ་བསྩལ། ཀ་ཏྱ་ཡ་ནས་ལྷའི་རྣ་བས་གསན་ཏེ་ཞུ་བ་ཞུ་ལན་མཛད་
དོ། ། སྐྱེ་བོ་རྣམས་ལ་སྙིང་བརྩེ་བའི་ཕྱིར་དང༌། སྦྱིན་བདག་གི་ལོངས་སྤྱོད་འཕེལ་
s9



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བའི་ཕྱིར། དགེ་འདུན་ལ་གནང་གི་གང་ཟག་ལ་ནི་མ་ཡིན་ནོ་ཞེས་གསུངས། དེ་ནས་
རྒྱལ་བོས་གཙུག་ལག་མང་བོ་དང་། ལོངས་སྤྱོད་ཀྱི་མཆོག་ཕྱོགས་བཞིའི་དགེ་འདུན་
ལ་ཕུལ་ལོ། ། དེའི་ཚེ་བཅོམ་ལྡན་འདས་ཀྱིས་འདོད་པ་ཐམས་ཅད་ཀྱིས་སྟོབས་པའི་
མཆོག་རབ་སྣང་ངོ་ཞེས་ལུང་བསྟན། དེ་བཞིན་དུ་བཤོས་འབུལ་བའི་མཆོག་གཟུགས་
ཅན་སྙིང་བོ། གནས་མལ་འབུལ་བའི་མཆོག་མགོན་མེད་ཟས་སྦྱིན། གཙུག་ལག་
ཁང་བྱེད་པའི་མཆོག་ཁྱིམ་བདག་བཟང་ལྡན་ནོ་ཞེས་ཀྱང་གསུངས་སོ། ། འཕགས་
པ་ཀ་ཏྱཱ་ཡ་ན་འཕགས་རྒྱལ་འདུལ་བར་མངགས་པ་ནི་སྟོན་པའི་མཛད་པར་འགྱུར་
ཞིང་འཕྲིན་ལས་ཀྱི་རྣམ་ཐར་ཆེ་བས་བཀོད་པར་གསུངས་སོ། །
༣༦ ཁྱིམ་བདག་མེ་སྐྱེས་བཙས་པ་ནི། སྟོན་པ་རྒྱལ་བོའི་ཁབ་ན་བཞུགས་
དུས། དེ་ན་ཁྱིམ་བདག་རབ་བཟང་ཞེས་པ་གཅེར་བུ་བ་ལ་དད་པ་ཞིག་ཡོད། དེའི་ཚེ་
བཅོམ་ལྡན་འདས་ཁྱིམ་དེར་བསོད་སྙོམས་ལ་གཤེགས་པ་ན། ཁ་ཟས་མཆོག་གི་
བསོད་སྙོམས་ཕུལ། རབ་བཟང་གི་ཆུང་མར་མངལ་ཆགས་པ་ལ། སྟོན་པས་འདི་ལ་
བུ་ཕོ་ཞིག་བཙའ་ཞིང་རིགས་གསལ་བར་བྱེད། ལྷ་མིའི་དཔལ་འབྱོར་ཉམས་སུ་མྱོང་
ཞིང༌། མཐར་ངའི་བསྟན་པ་ལ་རབ་ཏུ་བྱུང་ནས་དགྲ་བཅོམ་ཐོབ་པོ་ཞེས་ལུང་བསྟན། །
གཅེར་བུ་བ་དག་གིས་ཡོན་བདག་ཁ་དྲངས་སོ་སྙམ་ནས་སོང་སྟེ་དྲིས་པས། སྔར་
བཞིན་བཤད་པ་ན། དེ་བདེན་ཞེས་བརྗོད་ན་གོ་ཏ་མ་ལ་དད་པ་སྐྱེ་སྙམ་ནས། ལ་ལ་
བདེན་ཀྱང་ལ་ལ་མི་བདེན་ཞེས་སྨྲས། རབ་བཟང་མི་དགའ་བར་གྱུར་ཏེ་མངལ་
འཇིག་པའི་སྨན་བཏང་ཡང་། མངལ་གྱི་སེམས་ཅན་དེ་སྲིད་པ་ཐ་མ་བ་ཡིན་པས་
གནོད་པར་མ་གྱུར། ཆུང་མའི་དཀུ་ཁུ་ཚུར་གྱིས་མཉེད་པས་ལྟོ་ནས་གཡས་གཡོན་དུ་
བྲོས། བུད་མེད་དེས་ཆོ་ངེ་བཏབ་པ་ཁྱིམ་མཚེས་དྲིས་པས། བུ་སྐྱེས་སོ་ཟེར། དེ་
ནས་གཞན་གྱིས་ཚོར་དོགས་ནས་ནགས་ཚལ་དབེན་པར་སོང་ནས་བུད་མེད་དེའི་
90



༄༅། །བོད་སོག་ཆོས་འབྱུང་གི་སྟོད་ཆ།
ཟ་
དཀུ་མཉེད་པ་ཐལ་ནས་ཤི་བ་ན། ཕུང་བོ་ཁྱིམ་དུ་ཁྱེར་ཏེ་རང་ཤི་བ་ལྟར་སྨྲས། རོ་
བསིལ་བ་ཚལ་དུ་བསྐྱལ་ལོ། ། གཅེར་བུ་བ་རྣམས་དགའ་སྟེ། གོ་ཏ་མས་མ་མཁྱེན་
ཞེས་བསྒྲགས། དེའི་ཚེ་བཅོམ་ལྡན་འདས་ཞལ་འཛུམ་པ་མཛད་དེ། ཞལ་སྒོ་ནས་
འོད་ཟེར་སྤྲོས་ཏེ་ལས་གཉིས་མཛད་དེ་ཞལ་ཉིད་དུ་ཐིམ་མོ། ། རྒྱུ་ཅི་ཞེས་པས།
དུར་ཁྲོད་དུ་གཤེགས་དགོས་ཀྱི་དགེ་སློང་དག་ཆོས་གོས་ལོངས་ཤིག་གསུངས། སྟོན་
པ་འཁོར་བཅས་བསིལ་བ་ཚལ་དུ་གཤེགས་སོ། ། དེ་ཐོས་ནས་རྒྱལ་བོ་གཟུགས་ཅན་
སྙིང་བོ་འཁོར་བཅས་ཀྱང་དེར་འོང་། བཅོམ་ལྡན་འདས་སྟན་ལ་བཞུགས་ནས་ཞལ་
འཛུམ་པ་མཛད་པ་གཅེར་བུ་བས་མཐོང་ནས། ཁྱིམ་བདག་རབ་བཟང་ལ་བོས་ཏེ།
སྐལ་ཆད་དེ་ད་དུང་མ་ཤིའོ་བྱས་སོ། ། དེ་ནས་རབ་བཟང་གིས་ཆུང་མའི་རོ་མེ་ལ་
བསྲེགས་པས་ལྟོ་བའི་ཉེ་སྐོར་དེ་ཡུན་རིང་མ་ཚིག་གོ ། ཇི་ཞིག་ན་དེ་རྡོལ་ཏེ་མེ་ཏོག་
པདྨ་ཆེན་པོ་བྱུང་། དེའི་སྙིང་བོ་ལ་ཁྱེའུ་ལྟ་ན་སྡུག་པ་ཞིག་འདུག་གོ ། གཅེར་བུ་བ་
རྣམས་གདོང་སྨད། སྟོན་པས་ཁྱིམ་བདག་རབ་བཟང་ལ་གཞོན་ནུ་དེ་ལོངས་ཤིག་
གསུངས། དེས་གཅེར་བུ་བའི་གདོང་ལ་ལྟ་འདུག་པ་ལ་ཁྱོད་ཉིད་འཚིག་པར་འགྱུར་
རོ་ཞེས་པས་མ་བླངས་སོ། ། སྟོན་པས་འཚོ་བྱེད་གཞོན་ནུའི་གསོས་ལ་ལོངས་ཤིག་
གསུངས་པས། དེས་ཐེ་ཚོམ་མེད་པར་བླངས་པས། མེས་གནོད་པ་ལྟ་ག་ལ་ཞིག་སྟེ་
མཆོག་ཏུ་བསིལ་བ་ཞིག་གོ ། དེ་ནས་ཡང་སྟོན་པས་ཁྱིམ་བདག་ལ་ལོངས་ཤིག་ཅེས་
བྱས་པ་ན། གཅེར་བུ་བ་རྣམས་ན་རེ། འདི་བླང་ན་ཁྱིམ་འཚིག་ལ། ཁྱོད་ཉིད་ཀྱང་
སྲོག་དང་འབྲལ་ལོ་ཞེས་ཟེར། དེ་ནས་སྟོན་པས་གཟུགས་ཅན་སྙིང་བོ་ལ་ཁྱེའུ་འདི་
ལོངས་ཤིག་ཅེས་བཀའ་བསྩལ་པས། རྒྱལ་བོས་བླངས་ཏེ་མེ་སྐྱེས་ཞེས་བཏགས་ཏེ་མ་
མ་བརྒྱད་ལ་གཏད་ཅིང་སྐྱེད་བསྲིངས་པ་ལས། དུས་གཞན་ཞིག་ན་མེ་སྐྱེས་ཀྱི་ཞང་བོ་
ཡུལ་གཞན་ནས་འཁོར་ཏེ་འོངས་པས། སྔར་གྱི་ལོ་རྒྱུས་ཀྱི་ཚུལ་ཐོས་ནས། ཁྱོད་ཀྱི་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཁྱེའུ་སྤངས་འདུག་པ་ད་ལྟ་ལེན་ན་ལེགས། མི་ལེན་ན་དེང་ནས་གཉེན་དུ་མི་བརྩི་ལ་
རབས་ཡིག་ཀྱང་འདོར། ངའི་སྲིང་མོ་བསད་པའི་དྲིལ་ཡང་སྒྲོག རྒྱལ་བོ་ལ་ཞུས་ཏེ་
ཆད་པས་གཅོད་དོ་ཞེས་བསྡིགས་པས། རབ་བཟང་སྐྲག་ནས་རྒྱལ་བོ་ལ་ཞུས་ཏེ་
གཞོན་ནུ་བདག་ལ་ཞུའོ་ཞེས་ཞུས་སོ། ། རྒྱལ་བོས་ཀྱང་སངས་རྒྱས་ལ་ཞུས་ནས་
བཀས་གནང་སྟེ། གཞོན་ནུ་རྒྱན་ཐམས་ཅད་ཀྱིས་བརྒྱན། གླང་བོ་ཆེ་ལ་བསྐྱོན་ཏེ་
ཕའི་ཁྱིམ་དུ་བཏང་ངོ༌། ། དེ་ནས་རབ་བཟང་ཤི་ནས་མེ་སྐྱེས་ཁྱིམ་བདག་ཏུ་གྱུར་ཚེ།
ལྷའི་འབྱོར་བ་ཉམས་སུ་མྱོང་བའི་ལོ་རྒྱུས་གཞན་དུ་ཤེས་སོ། །
༣༧ འབར་བའི་ཕུག་ཏུ་ལྷ་རྣམས་ལ་ཆོས་བསྟན་པ་ནི། བཅོམ་ལྡན་འདས་
ཀྱིས་ལྷའི་དབང་བོ་འཁོར་བཅས་བདེན་པ་བཀོད་པར་བཞེད་ནས། འོད་མའི་ཚལ་དུ་
མི་སྣང་བར་གྱུར་ཏེ་རྒྱལ་བོའི་ཁབ་ཀྱི་ལྷོ་ཕྱོགས་བྲམ་ཟེའི་དྲུང་། ཨ་མྲའི་ནགས་ཁྲོད་ཀྱི་
བྱང་། རི་ལུས་འཕགས་ཀྱི་དབང་བོའི་བྲག་ཕུག་ཏུ་གཤེགས་ནས་མེ་ཁམས་ལ་སྙོམས་
པར་ཞུགས། དེའི་ཚེ་ལྷའི་དབང་བོ་གཙོ་བོའི་འཁོར་བརྒྱད་ཁྲི་དང་བཅས་པ། བདེ་
སོགས་མ་ལ་སོགས་པའི་ལྷ་མོ་རྣམས་དང༌། གྲོགས་པོ་དྲི་ཟ་ཟུར་ཕུད་ལྔ་བ་སོགས་
དང་ལྷན་ཅིག་རི་བོ་དེར་འོངས་ནས་བལྟས་པས། སྐུ་ལས་འཕྲོས་པའི་མེ་དཔུང་གི་
གཟི་བརྗིད་མ་བཟོད་དེ། སྐུའི་དྲུང་དུ་བསྙེན་པར་མ་ནུས། བརྒྱ་བྱིན་དང་ཟུར་ཕུད་
ལྔ་བ་བགྲོས་ཏེ། ཟུར་ཕུད་ལྔ་བ་དྲི་ཟ་ལྔ་བརྒྱ་དང་ལྷན་དུ་པི་ཝང་བླངས་ཏེ་ཚིགས་སུ་
བཅད་པའི་དབྱངས་ཀྱིས་ལྷ་རྣམས་ལ་ཆོས་སྟོན་པར་གསོལ་བ་བཏབ་པས། སྟོན་པ་
ཏིང་ངེ་འཛིན་ལས་བཞེངས་ཏེ་ལྷ་རྣམས་བྲག་ཕུག་དེར་འཁོད་རུང་བར་བྱིན་གྱིས་
བརླབས་ནས། ལྷའི་དབང་བོ་དང་ཞུ་ལན་མང་དུ་མཛད་པའི་མཐར། བརྒྱ་བྱིན་
མགུ་ནས། ལྷ་དང་བཅས་པའི་འཇིག་རྟེན་ན་ཞེས་སོགས་ཀྱིས་བསྟོད། དེ་ནས་སྟོན་
པའི་ཆོས་གསུངས་པས། བརྒྱ་བྱིན་འཁོར་བརྒྱད་ཁྲི་དང་བཅས་པས་ཆོས་ཀྱི་མིག་ཐོབ་



མང་ར
༄༅། །བོད་སོག་ཆོས་འབྱུང་གི་སྟོད་ཆ།
ཅིང་། སྟན་དེ་ལ་འཁོད་བཞིན་དུ་བདེན་པ་མཐོང་ནས་ཚེ་འཕོས་ཤིང་དེ་མ་ཐག་སླར་
ཡང་བརྒྱ་བྱིན་དུ་སྐྱེས། དེ་ནི་བརྒྱ་བྱིན་རང་ཉིད་དང༌། བདེ་སོགས་མ་ལས་གཞན་
པའི་ལྷ་རྣམས་ཀྱིས་མི་ཤེས་སོ། ། དེ་ནས་ལྷ་དང་དྲི་ཟ་དེ་དག་སྐྱབས་སུ་སོང་ཞིང་།
བསླབ་པའི་རིག་གནས་ལྔ་ཡང་དག་པར་བླངས་ཏེ་ ཕྱག་དང་བསྐོར་བ་བྱས་ནས་མི་
སྣང་བར་སོང་ངོ༌། །
༣༨ མགོན་མེད་ཟས་སྦྱིན་བདེན་པ་ལ་བཀོད་པ་ནི། དེའི་ཚེ་མཉན་ཡོད་ན་
ཁྱིམ་བདག་མགོན་མེད་ཟས་སྦྱིན་བྱ་བ་ལ་བུ་བདུན་ལས། དྲུག་གིས་ཁྱིམ་ཕུག་ཟིན།
བདུན་པ་ལེགས་སྐྱེས་ལ་མནའ་མ་ལེན་པའི་དོན་དུ། གླང་བོ་བརྒྱ། རྟ་བརྒྱ། གསེར་
གྱི་རྒྱན་བརྒྱ། དྲེའུའི་ཤིང་རྟ་བརྒྱ། ཐོ་གར་ཡུལ་གྱི་བུ་མོ་བརྒྱ་རྣམས་མནའ་མའི་རིན་
དུ་ཁྱེར་ནས་རྒྱལ་བོའི་ཁབ་ཏུ་འོངས་ནས་མནའ་མའི་ཕ་ཁྱིམ་དུ་ནུབ་མོར་འདུག་པ་
ལས། ཁྱིམ་དེར་བཟའ་བཅའ་རྒྱ་ཆེ་བའི་སྟ་གོན་བྱེད་པ་མཐོང་སྟེ། ཁྱེད་ཅི་བག་མ་
གཏོང་ལེན་བྱེད་དམ་ཚོང་སྟོན་བྱེད། རྒྱལ་བོ་སྤྱན་འདྲེན་སོགས་དྲིས་པས། དེ་དག་
མ་ཡིན་ཏེ། སངས་རྒྱས་དགེ་འདུན་དང་བཅས་པ་གདུགས་ཚོད་ལ་སྤྱན་འདྲེན་ནོ་
ཟེར་བ་ན། སངས་རྒྱས་ཞེས་པའི་སྒྲ་ཐོས་པ་ཙམ་གྱིས་ལུས་ཀྱི་བ་སྤུ་ཟིང་ཞིང་།
སངས་རྒྱས་དང་དགེ་འདུན་ཇི་ལྟ་བུ་ཞེས་དྲིས་པ་ན་རྒྱས་པར་བཤད་པས་དད་པ་ཤིན་
ཏུ་སྐྱེས། བཅོམ་ལྡན་འདས་གང་ན་བཞུགས་ཞལ་ལྟ་བར་རུང་ངམ་དྲིས་པས།
བསིལ་བ་ཚལ་ནའོ། ། སང་འདིར་བྱོན་པས་མཐོང་བར་འགྱུར་རོ་ཟེར། མགོན་
མེད་ཟས་སྦྱིན་གྱིས་དེ་ཡིད་ལ་བྱས་ནས་མནལ་ཀྱང་མནལ་མ་འོངས་ནས། སྣང་བའི་
འདུ་ཤེས་ཀྱི་དྲན་པའི་མཐུ་ལས་ནམ་ལངས་པ་ལྟར་མཐོང་ནས་ལངས་ཏེ། ལྷོ་སྒོ་ནས་
འགྲོ་བའི་ཚེ་ཕོ་ཉ་རྒྱུ་འགྲུལ་དང་འགྲིགས་ནས་སྒོ་ཕྱེ་བ་ན་ཕྱི་རོལ་ཏུ་ཐོན་ཚེ་ནམ་
ལངས་མེད་པས་འགྲོ་ལམ་མི་རྙེད་པ་ན་སྒོ་དྲུང་གི་ལྷས་ལམ་བསྟན་ཏེ་བསིལ་བ་ཚལ་དུ་
33



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སོང་བ་ན། བཅོམ་ལྡན་འདས་གཙུག་ལག་ཁང་གི་ཕྱི་རོལ་ན་ཞབས་འཆག་པར་
མཛད་པ་མཐོང་ནས་སྙན་དྲིས་པས། གང་ཞིག་འདོད་པས་མ་གོས་ལ། །ཟག་མེད་
རབ་ཏུ་རྣམ་གྲོལ་བ། །མྱ་ངན་ཡོངས་འདས་བྲམ་ཟེ་ནི། །ཐམས་ཅད་དུ་ནི་བདེ་བར་
རྣལ། ། ཞེས་བཀའ་བསྩལ་ཏེ། ནང་དུ་བྱོན་ནས་གདན་ལ་བཞུགས་པ་ན། ཁྱིམ་
བདག་གིས་ཞབས་ལ་ཕྱག་བྱས་ཏེ་ཕྱོགས་གཅིག་ཏུ་འདུག་པ་ལ། ཆོས་བསྟན་ནས་དེ་
ཉིད་དུ་བདེན་པ་མཐོང་ཞིང་ཆེད་དུ་བརྗོད་ནས་དགེ་བསྙེན་དུ་གྱུར། ཞུ་ལན་ཅུང་
ཟད་མཛད་ནས། ཁྱིམ་བདག་གིས་གསོལ་བ། བཅོམ་ལྡན་འདས་དགེ་སློང་གི་དགེ་
འདུན་དང་བཅས་པ་མཉན་ཡོད་དུ་གཤེགས་ཤིག ཇི་སྲིད་འཚོའི་བར་དུ་བསྙེན་
བཀུར་བགྱིའོ། ། བཀའ་བསྩལ་པ། གང་དུ་གཙུག་ལག་ཁང་ཡོད་དམ། གསོལ་བ།
མ་མཆིས་ཏེ། བདག་གིས་ཅིས་ཀྱང་བརྩིག་གོ ། བཅོམ་ལྡན་འདས་ཀྱིས་ཅང་མི་
གསུངས་པས་གནང་ངོ་། ། །
༣༩ རྒྱལ་བྱེད་ཀྱི་ཚལ་བཞེངས་པ་ནི། བཅོམ་ལྡན་འདས་ལ་མགོན་མེད་
ཟས་སྦྱིན་གྱིས་གསོལ་བ། ཀུན་དགའ་ར་བ་བཞེངས་པའི་གྲོགས་སུ་དགེ་སློང་གཅིག་
བསྩལ་དུ་གསོལ། ཞེས་ཞུས་པས། ཤཱ་རིའི་བུས་འདུལ་བར་མཁྱེན་ནས་གནང་
ངོ༌། ། དེ་ནས་ཁྱིམ་བདག་གིས་གཙུག་ལག་ཁང་གི་གཞི་ལ། རྒྱལ་བོ་གསལ་རྒྱལ་གྱི་
སྤུན་གཞོན་ནུ་རྒྱལ་བྱེད་ཀྱི་ཀུན་དགའ་ར་བ་ཡོན་ཏན་མང་དུ་ལྡན་པར་མཐོང་ནས།
གཞོན་ནུ་ཀུན་དགའ་ར་བ་དེ་སྩོལ་ཅིག སངས་རྒྱས་ཀྱི་གཙུག་ལག་ ཁང་རྩིག་པ་
ལགས་ཞེས་སྨྲས་པས། ཁས་མི་ལེན་ནོ། ། ལན་གསུམ་སློངས་པས། གསུམ་པ་ལ་
གཞོན་ནུ་རྒྱལ་བྱེད་ན་རེ། ཀུན་དགའ་ར་བ་གསེར་གྱི་བྱེ་མས་ཁེབས་པར་བཤིབས་
ཀྱང་ངས་མི་གཏོང་ངོ༌། ། ཟས་སྦྱིན་གྱིས་སྨྲས་པ། གཞོན་ནུ་རིན་ཐང་བཅད་ཟིན་
གྱིས་གསེར་ལོངས་ཤིག དེ་ནས་རིན་ཐང་བཅད་མ་བཅད་རྩོད་པར་གྱུར་ཏོ། ། དེ་



༄༅ ། །བོད་སོག་ཆོས་འབྱུང་གི་སྟོད་ཆ།
ན།
-
ནས་ཞལ་ལྕེ་གཅོད་པ་རྣམས་ཀྱི་ཀན་དུ་སོང་བ་ན། དེ་རྣམས་ཀྱིས་གཞོན་ནུ་རིན་ཐང་
བཅད་ཟིན་གྱི་གསེར་ལོངས་ཤིག་ཟེར་བས། རྒྱལ་བྱེད་ཐབས་མ་རྙེད་དོ། ། དེ་ནས་
གསེར་གྱི་ཕ་གུ་མང་བོ་ཤིང་རྟ་ལ་དྲངས་ནས་ཀུན་དགའ་ར་བའི་ས་གཞི་ཐམས་ཅད་དུ་
བཀྲམ་པ་ན་ཕལ་ཆེར་ཁེབས་ཀྱང་། ཕྱོགས་ཆུང་ངུ་ཞིག་མ་ཁེབས་པར་མཐོང་ནས།
མནོ་བསམ་བཏང་སྟེ་ཅུང་བསྡད་པ་ན། རྒྱལ་བྱེད་ཀྱིས་སྨྲས་པ། ཁྱིམ་བདག་འགྱོད་
པ་སྐྱེས་ན། གསེར་སླར་ལོངས་ཤིག ཀུན་དགའ་ར་བ་ང་ཉིད་ཀྱིས་བགྱིའོ་ཟེར།
ཁྱིམ་བདག་གིས་དེ་དང་འཚམས་པའི་གསེར་མཛོད་གང་རན་དྲན་པ་ཡིན་སྨྲས་པ་ན།
རྒྱལ་བྱེད་ཀྱི་བསམ་པ། ཀྱེ་མ་སངས་རྒྱས་འབྱུང་བ་ནི་མཆོག་ཡིན་ཏེ། འདི་ཡིས་ཀུན་
དགའ་ར་བའི་ས་གཞིའི་ཆེད་དུ་ནོར་འདི་སྙེད་ཅིག་གཏོང་ན། བདག་གིས་ཀྱང་ཅུང་
ཟད་ཞིག་བྱའོ་སྙམ་ནས། འོ་ན་གསེར་གྱི་ཕ་གུ་མ་བཀྲམ་པའི་ས་ཕྱོགས་འདི་བདག་ལ་
སྦྱིན་ཅིག བདག་གིས་ཀྱང་སྒོ་ཁང་བརྩིག་པར་བྱའོ་ཞེས་བགྲོས་ནས། ཁྱིམ་བདག་
དང་གཞོན་ནུ་བློ་མཐུན་ནོ། ། དེ་ནས་གཙུག་ལག་ཁང་རྩིག་པར་བྱས་པ་ན། མུ་
སྟེགས་པ་རྣམས་ཀྱིས། དགེ་སྦྱོང་གོ་ཏ་མ་ནི་རྒྱལ་བོའི་ཁབ་ཡིན། ངེད་ཅག་མཉན་
ཡོད་ཡིན་པས། གྲོང་ཁྱེར་བགོ་བཤའ་བྱས་ཟིན། ཁྱོད་ཀྱིས་འདིར་རྩིག་མི་ཆོག་ཟེར།
ཁྱིམ་བདག་གིས། གྲོང་ཁྱེར་ཁྱེད་ཅག་གིས་བགོས་ཟིན་ཀྱང་། ངའི་ནོར་བགོས་མེད་
པས་ངས་རྩིག་གོ་ཟེར། རྒྱལ་བོའི་དྲུང་དུ་གཏུག་ཞུ་བྱས་པས་ཁྱིམ་བདག་གི་གཤགས་
ཀྱིས་ཕམ། དེ་ནས་མུ་སྟེགས་རྣམས་ཀྱིས་གོ་ཏ་མའི་ཉན་ཐོས་དང་འགྲན་གྱི་དེ་རྒྱལ་
ན་རྩིགས་ཤིག་ཟེར་བས། ཁྱིམ་བདག་གིས་འཕགས་པ་ཤཱ་རིའི་བུ་ལ་ཞུས་པས་ཞག་
བདུན་ནས་དེ་བཞིན་བྱའོ་གསུངས། མུ་སྟེགས་རྣམས་ཀྱིས་མིག་འཕྲུལ་ལ་བྱང་བ་
ཀུན་ཏུ་རྒྱུ་མིག་དམར་གྲོགས་སུ་བཅོལ། ཞག་བདུན་ན། ས་ཕྱོགས་ཡངས་པོར་
སེངྒེའི་ཁྲི་ལ་ཤཱ་རིའི་བུ་བཞུགས། མུ་སྟེགས་བྱེད་དང་ལྟད་མོ་བ་རྣམས་འདུས་པ་ན།



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཀུན་ཏུ་རྒྱུ་མིག་དམར་གྱིས། ཤིང་ས་ཧ་ཀ་ར་མེ་ཏོག་རྒྱས་པ་སྤྲུལ། འཕགས་པས་
རླུང་དམར་དང་ཆར་དྲག་པོ་བཏང་ནས། ཤིང་རྣམས་རྩ་བ་ནས་བཅག་ཅིང་གཏོར།
ཡང་པདྨའི་རྫིང་བུ་སྤྲུལ་བ་ལ། གླང་བོ་ཆེ་མང་བོ་སྤྲུལ་ནས་བརྫིས་ཏེ་མེད་པར་བྱས།
ཡང་སྦྲུལ་མགོ་བདུན་བཏང་བ་ལ། མཁའ་ལྡིང་མང་བོ་སྤྲུལ་ནས་ཟོས། མཐར་རོ་
ལང་རྦད་པ་ན། འཕགས་པས་ཕུར་བུས་བཏབ་པས། རོ་ལང་གིས་མིག་དམར་ལ་
སོགས་མུ་སྟེགས་པ་རྣམས་བདས་པས་འཇིགས་ཤིང་སྐྲག་ནས། འཕགས་པ་ཤཱ་རིའི་
བུ་ལ་སྐྱབས་སུ་སོང་བས། འཕགས་པས་ཕུར་བུ་ཕྱུང་བ་ན་རོ་ལང་ཞི་བར་གྱུར་ཏོ། །
དེ་ནས་ཀུན་ཏུ་རྒྱུ་མིག་དམར་དད་པས་རབ་ཏུ་བྱུང་ཞིང་བསྙེན་པར་རྫོགས་པ་དང་།
འཕགས་པས་ཆོས་བསྟན་ནས་དགྲ་བཅོམ་པའི་བར་གྱུར་པ་སོགས་ཕྱི་ནང་གི་སྐྱེ་བོ་
མང་བོས་བདེན་པ་མཐོང་། མུ་སྟེགས་ཅན་འགས་གནོད་པ་བྱེད་ཆེད། གཙུག་ལག་
ཁང་རྩིག་པའི་གླུ་བ་བྱེད་དོ་ཞེས་ལས་བྱེད་པ་ན། དེའི་ཉེ་ལོགས་ཤིང་དྲུང་ན་འཕགས་
པ་ཤཱ་རིའི་བུ་འཆག་ཅིང་བཞུགས་པའི་ཚེ། སྐྱེ་བོ་གཞན་མེད་པའི་སྐབས། མུ་སྟེགས་
ལས་ཀ་བ་དེ་རྣམས་ཀྱིས་ཐག་པ་བཟུང་ནས། འཕགས་པ་ཤིང་ལ་དཔྱངས་ཏེ་དགྲོང་
རྩིས་ཀྱིས་འོངས་ཏེ་བསྐོར་བ་ན། དེ་དག་གི་རྒྱབ་ཏུ་འཕགས་པས་གྱད་མི་ལྕགས་
དབྱུག་ཐོགས་པ་མང་བོ་སྤྲུལ་ཏེ་བདས་ཤིང་། བརྡུང་བ་བསྡིགས་པ་སོགས་ཀྱི་ཆོ་
འཕྲུལ་བསྟན་པ་ན། དེ་དག་འཕགས་པ་ལ་སྐྱབས་སུ་སོང་ཞིང་དད་པ་སྐྱེ་བ་ན་ཆོས་
བསྟན་ནས་བདེན་པ་མཐོང་ཞིང་ཐམས་ཅད་རབ་ཏུ་བྱུང་ནས། མི་རིང་བར་དགྲ་
བཅོམ་པའི་ བར་ ལ་ བཀོད། དེ་ནས་གཙུག་ ལག་ ཁང་ ལེགས་ པར་ བརྩིགས་ ཏེ།
དབུས་སུ་གཙུག་ལག་ཁང་ཆེ་བ། དེའི་མཐར་གཙུག་ལག་ཁང་བཅུ་དྲུག་གིས་བསྐོར་
བ། མཐར་ཁང་ཕྲན་དྲུག་ཅུས་བསྐོར་བ། ཡོ་བྱད་ཐམས་ཅད་འཛོམས་པ། ཕྱི་རོལ་
ར་བས་བསྐོར་བ། གཞོན་ནུ་རྒྱལ་བྱེད་ཀྱིས་ཀྱང་ སྒོ་ཁང་ལེགས་པར་གྲུབ་པར་
96



༄༅། །བོད་སོག་ཆོས་འབྱུང་གི་སྟོད་ཆ།
བྱས་སོ། ། །
༤༠ མཉན་ཡོད་དུ་སྤྱན་དྲངས་པ་ནི། ཁྱིམ་བདག་མགོན་མེད་ཟས་སྦྱིན་
གྱིས། བཅོམ་ལྡན་འདས་སྤྱན་འདྲེན་པའི་ཆེད་མཉན་ཡོད་ནས་རྒྱལ་བོའི་ཁབ་ཀྱི་
བར་ཉིན་རེ་བཤུལ་ལམ་འཁོར་ལོས་སྒྱུར་རྒྱལ་བཞིན་རྒྱང་གྲགས་བཅུ་རེ་བྱས་ཏེ་བརྩིས་
ནས། ཞག་སྡོད་རེར་སྦྱིན་གཏོང་གི་ཁང་བ་རེ་བརྩིགས། དུས་དང་ཐུན་ཚོད་སོ་སོའི་
མཆོད་པའི་ཡོ་བྱད་ཀྱང་བཞག རྟ་བབས་བརྩིགས། གདུགས་ཚོད་གསོལ་མི་རེ་ཡང་
བཞག ལམ་རྣམས་ཆག་ཆག་བཏབ་རྒྱན་ཐམས་ཅད་ཀྱིས་བརྒྱན་ཏེ། མི་ཞིག་ཕོ་ཉ་
མངགས་ཏེ་བཅོམ་ལྡན་འདས་སྤྱན་འདྲེན་པར་བཏང་བ་ན། བཅོམ་ལྡན་འདས་དགེ་
སློང་གི་དགེ་འདུན་དང་བཅས་པ་རྒྱལ་བོའི་ཁབ་ནས་མཉན་ཡོད་ཀྱི་བར་ལྗོངས་རྒྱུ་
ཞིང༌། ཁྱིམ་བདག་གིས་བཤམས་པའི་ཚིགས་མལ་རྣམས་སུ་རིམ་གྱིས་བརྒྱུད་དེ།
སྟོན་པ་འཁོར་བཅས་རིའི་དབང་བོ་ལ་གསེར་རིས་བསྐོར་བ་བཞིན་བྱོན་ནས། བཅོམ་
ལྡན་འདས་ཀྱི་ཞབས་གྲོང་ཁྱེར་གྱི་སྒོའི་ཡ་ཐེམ་ལ་བཞག་མ་ཐག་ས་ཆེན་པོ་རྣམ་པ་དྲུག་
ཏུ་གཡོས། འཇིག་རྟེན་གྱི་ཁམས་ཐམས་ཅད་འོད་ཀྱིས་ཁྱབ། མེ་ཏོག་གི་ཆར་དང་
རོལ་མོའི་སྒྲ་བསྒྲགས། སྣོད་ཐམས་ཅད་ལས་རང་སྒྲ་འབྱིན། ལོང་བས་མིག་ཐོབ།
འོན་པས་སྒྲ་ཐོས། ལྐུག་པས་སྨྲ་ཤེས་པ་སོགས་ཡ་མཚན་ནར་མ་སྣ་ཚོགས་སུ་བྱུང་།
དེ་ནས་ཁྱིམ་བདག་གིས་བཞེངས་པའི་གཙུག་ལག་ཁང་དུ་བྱོན་ཏེ་གདན་བཤམས་པ་
ལ་བཞུགས་སོ། ། དེ་ནས་ཁྱིམ་བདག་གིས་གསེར་གྱི་བྱ་མ་བུམ་ཐོགས་ནས་ཆུ་
བསྒྲེངས་པ་ལས་ཆུ་འབབ་ཏུ་མ་བཏུབ་པོ། ། དེ་ནས་བདག་གིས་ལས་མ་ལགས་
སམ་སྙམ་ནས་མི་དགའ་བ་ལ། བཅོམ་ལྡན་འདས་ཀྱིས་བཀའ་བསྩལ་པ། ཁྱོད་ཀྱིས་
ཕྱོགས་འདི་སྔོན་སངས་རྒྱས་རྣམས་ལ་ཕུལ་ཟིན་པས། ཕྱོགས་གཞན་དུ་ཆུ་སྒྲེངས་
ཤིག་གསུངས། གཞན་དུ་བསྒྲེངས་པས་ཆུ་བྱུང་ངོ༌། ། འདས་པའི་སངས་རྒྱས་རྣམ་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཟིགས་དུས་ཁྱིམ་བདག་རྒྱལ་བྱེད། གཙུག་ཏོར་ཅན་གྱི་དུས་རྒྱས་པ། ཐམས་ཅད་
སྐྱོབ་ཀྱི་དུས་མཆུ། འཁོར་བ་འཇིགས་ལ་སྲིད་སྦྱིན། གསེར་ཐུབ་ལ་ཕུར་བུ། འོད་
སྲུང་ལ་ཆུ་སྟོད་དུ་གྱུར་ཏེ་ཕུལ། མ་འོངས་པ་བྱམས་པའི་དུས་ཁྱིམ་བདག་ནོར་བཟང་
དུ་གྱུར་ཏེ་འབུལ་ལོ་ཞེས་བསྟན་ཏོ། ། ཆུ་བསྒྲེངས་པ་འཕགས་ཡུལ་གྱི་ལུགས་སྲོལ་ཏེ་
གཙུག་ལག་ཁང་ཕུལ་བའི་བརྡ་ཡིན་ནོ། ། དེའི་ཚེ་གང་སྦྱིན་བྱའི་དངོས་པོ་ཉིད་
བརྗོད་དགོས་པས། སྐབས་དེར་རྒྱལ་བུ་རྒྱལ་བྱེད་ཀྱི་བསམ་པར། བཅོམ་ལྡན་
འདས་ཀྱིས་དངོས་པོ་བརྗོད་དུས། བདག་གི་མིང་ཐོག་མར་སྨྲས་ཏེ་གསུངས་ན་ཅི་མ་
རུང་སྙམ་པ། སྟོན་པས་མཁྱེན་ནས་བཀའ་བསྩལ་པ། དགེ་སློང་འདི་དག་ནི་རྒྱལ་བུ་
རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ཡིན་ནོ་ཞེས་གསུངས་པ་
ཐོས་ནས། གཞོན་ནུ་རྒྱལ་བྱེད་རབ་ཏུ་དགའ་སྟེ་སྒོ་ཁང་རིན་པོ་ཆེ་སྣ་བདུན་གྱི་རང་
བཞིན་དུ་བྱས་སོ། །
༤༡ གསལ་རྒྱལ་དད་པ་ལ་བཀོད་པ། དེ་ནས་ཞག་མང་བོ་ཞིག་ལོན་པའི་ཚེ།
རྒྱལ་བྱེད་ཚལ་ན་སྟོན་པ་བཞུགས་པའི་སྤྱན་སྔར། ཀོ་ས་ལའི་རྒྱལ་བོ་གསལ་རྒྱལ་ཡོང་
ནས་ཕྱག་བྱས་ཏེ་ཕྱོགས་གཅིག་ཏུ་འཁོད་ཅིང་། དེས་སྨྲས་པ། དགེ་སྦྱོང་གོ་ཏ་མ་
མངོན་པར་རྫོགས་པར་སངས་རྒྱས་སོ་ཞེས་གསུངས་པར་གྲགས་ན། དེ་དགེ་སྦྱོང་
རྫུན་གསུངས་ཞེས་སྐུར་བ་འདེབས་པ་མ་ལགས་སམ། བཀའ་བསྩལ་པ། མ་ཡིན་ཏེ།
ང་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་
སངས་རྒྱས་སོ། ། གསོལ་བ། རེ་ཞིག་རྒན་པར་གྱུར་པའི་དགེ་སྦྱོང་དང༌། བྲམ་ཟེ་
རྫོགས་བྱེད་ལ་སོགས་པ་རྣམས་ཀྱང་། དེ་ལྟ་བུ་ཁས་མི་འཆེ་ན་ཤེས་ལྡན་གོ་ཏ་མ་
འཁྲུངས་ནས་རིང་བོ་མ་ལོན་པ། གསར་དུ་རབ་ཏུ་བྱུང་བ་ལྟ་སྨོས་ཀྱང་ཅི་འཚལ་ཞེས་
ཞུས་པ་ན། དེའི་ཚེ་བཅོམ་ལྡན་འདས་ཀྱིས། རྒྱལ་རིགས་དཔེ་བྱད་ལྡན་པ་དང༌། །



༄༅། །བོད་སོག་ཆོས་འབྱུང་གི་སྟོད་ཆ།
དེ་བཞིན་བྲང་འགྲོ་མེ་དང་ནི། །དགེ་སློང་ཚུལ་ཁྲིམས་ལྡན་དེ་ལ། །བློ་དང་ལྡན་པས་
བརྙས་མི་བྱ། ། ཞེས་པའི་དོན་གཞོན་ནུ་དཔེའི་མདོ་རྒྱས་པར་བཀའ་བསྩལ་པས།
རྒྱལ་བོས་ཀྱང་སངས་རྒྱས་ཉིད་དུ་ཡིད་ཆེས་ནས། ཞབས་ལ་མགོ་བོས་གཏུགས་ཏེ་
སོང་ངོ༌། ། དེའི་ཚེ་སྟོན་པ་དགེ་འདུན་དང་བཅས་ཀུན་དགའ་ར་བ་འདིར་དབྱར་
གནས་པར་མཛད་དོ། ། །
༤༢ ཡབ་སྲས་མཇལ་བའི་སྡེ་ནི། དེ་ནས་སྟོན་པའི་དྲུང་དུ་རྒྱལ་བོ་ཟས་
གཙང་མས་ཕོ་ཉ་བཏང་བ་རབ་ཏུ་བྱུང་ནས་ཕྱིར་མ་འཁོར་བ་ལ། ལན་གཉིས་པ་ནས་
བདུན་པར་བཏང་ཡང་ཐམས་ཅད་རབ་ཏུ་བྱུང་སྟེ་ཕྱིར་མ་ལྡོག་པས་འཕྲིན་ལན་སྐྱེལ་
བ་མ་བྱུང་ངོ་། ། དེ་ནས་རྒྱལ་བོ་སེམས་ཁོང་དུ་ཆུད་པ་ལ། མདུན་ན་འདོན་གྱི་བུ་
འཆར་ཀས་རྒྱུ་མཚན་དྲིས་པས་རྒྱས་པར་གསུངས། དེ་ནས་འཆར་ཀས་དོན་དེར་
བདག་འགྲོའོ། ། རྒྱལ་བོས་ཁྱོད་ཀྱང་མི་འོང་ངམ། དེས་ངེས་པར་འོང་ངོ་བྱས་པས།
འཕྲིན་ཡིག་ཁྱེར་ཏེ་སོང་བ་ལས་ཞག་བདུན་ན་མཉན་ཡོད་དུ་ཕྱིན། སྟོན་པས་ཀྱང་
གཟིགས་ནས་མཐའ་གཅིག་ཏུ་འཇོག་པར་མཛད་དོ། ། འཆར་ཀས་གསོལ་བ།
བཅོམ་ལྡན་འདས་སེར་སྐྱར་བཞུད་དམ་མི་བཞུད་བཀའ་བསྩལ་པ་འགྲོའོ། ། ནན་
ཞུ་གསོལ་བས་སངས་རྒྱས་ཀྱི་ཕོ་ཉ་ནི་འདི་ལྟ་བུ་མ་ཡིན་པས་རབ་ཏུ་བྱུང་ཞིག གསོལ་
བ། རྒྱལ་བོར་སླར་འོང་བར་དམ་བཅས་ན་ཇི་ལྟར་བགྱིད། སྔོན་ལ་རབ་ཏུ་བྱུང་ལ་
དེའི་རྗེས་སུ་དམ་བཅས་པ་བཞིན་དུ་གྱིས་ཤིག དེ་ནས་འཆར་ཀ་ཤཱ་རིའི་བུ་ལ་གཏད་
དེ་རབ་ཏུ་བྱུང་ཞིང་བསྙེན་པར་རྫོགས་ནས་བཅོམ་ལྡན་འདས་ཀྱི་སྤྱན་སྔར་སོང་བ་ན།
བཀའ་བསྩལ་པ། འཆར་ཀ་ཁྱོད་སོང་ལ། རྒྱལ་བོའི་ཕོ་བྲང་དུ་གྱ་ཚོམ་དུ་མ་འགྲོ་བར་
སྒོར་སྡོད་ལ། ཤཱཀྱའི་དགེ་སློང་འོངས་སོ་ཞེས་རྗོད་ཅིག གལ་ཏེ་ནང་དུ་བྱོན་ཟེར་ན་
འཇུག་པར་བྱའོ། ། ཁྱོད་རྒྱལ་བོའི་ཁབ་ཏུ་མ་སྡོད་ཅིག གཞོན་ནུ་ཡང་མི་བཞུགས་
，
H
+
99



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སོ་ཞེས་སྨྲས། གང་དུ་བཞུགས་ཟེར་ན་གཙུག་ལག་ཁང་དུའོ། ། དེ་ཅི་འདྲ་ཟེར་ན།
རྒྱལ་བྱེད་ཚལ་གྱི་རྣམ་པ་བྲིས་པ་སྟོན་ཅིག ཞག་བདུན་ལོན་ནས་འབྱོན་ཞེས་གསོལ།
དེ་ནས་འཆར་ཀ་སེར་སྐྱར་འགྲོ་དུས། སངས་རྒྱས་ཀྱི་མཐུས་ཡུད་ཙམ་ཞིག་ལ་སེར་
སྐྱར་སླེབས་པས་ན། འཆར་ཀ་སངས་རྒྱས་ལ་ལྷག་པར་དད་པར་གྱུར། དེ་ནས་
འཆར་ཀས་སྔར་གྱི་རྒྱུ་མཚན་རྣམས་རྒྱལ་བོ་ལ་རྒྱུས་པར་གསོལ། རྒྱལ་བོས་གཞོན་ནུ་
ཡང་ཆ་བྱད་འདི་འདྲའམ། ལྷ་འདི་འདྲའོ། ། རྒྱལ་བོ་བརྒྱལ་ཞིང་ས་ལ་འགྱེལ། དེ་
ནས་སྐྱེད་མོས་ཚལ་ནྱ་གྲོ་དྷར་རྒྱལ་བྱེད་ཚལ་གྱི་རྣམ་པ་ལྟར་གཙུག་ལག་ཁང་ཆེན་པོ་
དང་། གཙུག་ལག་ཁང་བཅུ་དྲུག་དང་། ཁང་མིག་དྲུག་ཅུ། ར་བ་སྒོ་ཁང་རྟ་བབས་
བཅས་ཞག་བདུན་གྱི་ཁོངས་སུ་གྲུབ་པོ། ། སྐྱེད་མོས་ཚལ་རོ་ཧི་ཀ་དང་ཚངས་པས་
བསྐོར་བར་ཡང་དེ་འདྲ་བྱས་སོ། །
འཆར་ཀ་སེར་སྐྱར་སོང་རྗེས། སྟོན་པས་མོངྒལ་གྱི་བུ་ལ་བཀའ་བསྩལ་ཏེ།
གྲོང་ཁྱེར་སེར་སྐྱར་ཡབ་སྲས་གདན་འཛོམས་ཀྱི། གང་དེ་ལ་བལྟ་བར་འདོད་པ་
ཐམས་ཅད་ཆོས་གོས་ལོངས་ཤིག་ཅེས་གསུངས། སྟོན་པ་འཁོར་བཅས་མཉན་ཡོད་
ནས་སེར་སྐྱའི་བར་ལྗོངས་རྒྱུ་ཞིང་གཤེགས་པས་ལམ་བར་དུ་དགུང་ཞག་བདུན་མཛད་
དེ། བདུན་པ་ལ་ཆུ་བོ་རོ་ཧི་ཀའི་འགྲམ་དུ་བཞུགས་སོ། ། དེ་ནས་ནངས་པར་རྒྱལ་
བོ་ཟས་གཙང་མས་ཆུ་ཀླུང་གི་འགྲམ་ནས་རྒྱ་གྲོ་དྷའི་ཀུན་དགའ་ར་བའི་བར་གྱི་སར་བྱི་
དོར་བྱས་ཤིང་མཆོད་པའི་རྒྱུན་གྱིས་བརྒྱན། ས་ཕྱོགས་ཡངས་པར་སྟན་དང་མཆོད་
པ་རྒྱ་ཆེན་དང་བསུ་བའི་བཀོད་པ་རྒྱ་ཆེན་བྱས། ཤིང་རྟ་དཀར་བ་ལ་འདྲེན་རྟ་དཀར་
བ་དང་། དེར་ཞུགས་པའི་མིའི་ཆ་བྱད་དཀར་བ། བ་དན་ཡང་དཀར་བོ་བྱས། དེ་
བཞིན་ཤིང་རྟ་སེར་བ་དང་། དམར་བ། སྔོ་བ། ཁྲ་བོ་སོགས་ཚན་པ་མཐའ་ཡས་པ་
དང་། གཞན་ཡང་གླང་བོ་ཆེ་མང་བོ་རྒྱན་དུ་མས་བརྒྱན་པ། རོལ་མོ་བ་སྣ་ཚོགས་
100



༄༅། །བོད་སོག་ཆོས་འབྱུང་གི་སྟོད་ཆ།
དང་། གར་མཁན་སྣ་ཚོགས་པ་བཅས་ཚོགས་པ་ཆེན་པོ་མཐའ་ཡས་སོ། ། དེའི་ཚེ་
སྟོན་པའི་དགོངས་པ་ལ། ཞབས་ཀྱིས་གཤེགས་ན་ཤཱཀྱ་ང་རྒྱལ་ཅན་རྣམས་ཁ་ཟེར་
བར་འགྱུར་དགོངས་ནས། སྟོན་པ་འཁོར་བཅས་སྟེང་གི་ནམ་མཁའ་ལ་མངོན་པར་
འཕགས་ནས་ཆོ་འཕྲུལ་རྣམ་པ་བཞི་ཕྱོགས་བཞིར་བསྟན། སྟོན་པ་ཤིང་ཏ་ལ་བདུན་
ཙམ་གྱི་ནམ་མཁའ་ནས་ཚུར་གཤེགས་པ་དང༌། དགེ་སློང་རྣམས་ཏ་ལ་དྲུག་ཙམ་གྱི་
བར་སྣང་ནས་ཚུར་གཤེགས་ནས་ས་གཞིར་བབས་པ་ན་རྫུ་འཕྲུལ་གྱི་བཀོད་པ་མང་
བོས་ལང་ལོང་དུ་གྱུར་པས། རྒྱལ་བོས་བཅོམ་ལྡན་འདས་ངོ་མ་ཤེས་པ་ལ། འཆར་
ཀས་བརྡ་སྤྲད་དེ་བཅོམ་ལྡན་འདས་ཀྱི་ཞབས་ལ་ཕྱག་བྱས། དགེ་སློང་གི་དགེ་འདུན་
གྱི་དབུས་སུ་བཞུགས་ཁྲི་བཤམས་པ་ལ་བཞུགས། དེ་ནས་རྒྱལ་བོས། སྔོན་རྒྱལ་སྲིད་
ཀྱི་འབྱོར་བའི་བདེ་བ་ལ་ལོངས་སྤྱོད་ཅིང་བཞུགས་པ་ལས། ད་ལྟ་འདོད་པ་སྤངས་
པས་འོ་བརྒྱལ་བར་བཞུགས་སྙམ་ནས་མིག་མཆི་མས་གང་ཞིང་ཞུས་པ་སོགས་ཞུ་ལན་
མང་དུ་མཛད་པའི་མཐར། སྟོན་པས་ཆོས་བསྟན་པས། ཤཱཀྱའི་རྒྱལ་བུ་ཟས་དཀར་
སོགས་ཤཱཀྱ་བདུན་ཁྲི་བདུན་སྟོང་གིས་བདེན་པ་མཐོང་། དེ་བཞིན་དུ་ནངས་པར་
ཡང་ཚངས་པས་བསྐོར་བ་ཞེས་བྱ་བའི་སྐྱེད་མོས་ཚལ་དུ་ཆོས་བསྟན་པས། རྒྱལ་བུ་བྲེ་
བོ་ཟས་ལ་སོགས་པའི་ཤཱཀྱ་དྲུག་ཁྲི་དྲུག་སྟོང་གིས་བདེན་པ་མཐོང་། དེའི་ཕྱིའི་ནངས་
པར་ཡང་། རོ་ཧི་ཀའི་སྐྱེད་ཚལ་དུ་ཆོས་གསུངས་པས། རྒྱལ་བུ་བདུད་རྩི་ཟས་ལ་
སོགས་པའི་ཤཱཀྱ་ལྔ་ཁྲི་ལྔ་སྟོང་གིས་བདེན་པ་མཐོང་། དེ་ལྟར་ཉིན་གསུམ་པོ་དེ་ལ་ལྷ་
དང་མིའི་སྐྱེ་བོ་བགྲང་ལས་འདས་པ་རྒྱུན་ཞུགས་དང་། ཕྱིར་འོང་། ཕྱིར་མི་འོང་།
དགྲ་བཅོམ་པའི་འབྲས་བུ་ལ་བཀོད་པ་དང༌། བྱང་ཆུབ་མཆོག་ཏུ་སེམས་བསྐྱེད་པ།
ཉན་ཐོས་དང་། རང་རྒྱལ་དུ་སེམས་བསྐྱེད་པ་སོགས་རང་རང་གི་སྐལ་བ་དང་འཚམ་
པར་རྨད་དུ་བྱུང་བའི་ས་ལམ་གྱི་གནས་ཐོབ་པོ། །
101



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དེ་དག་ཏུ་རྒྱལ་བོ་ཟས་གཙང་མས་བདེན་པ་མ་མཐོང་སྟེ། བདག་གི་བུ་རྫུ་
འཕྲུལ་དང་མཐུ་ཆེ་སྙམ་ནས་ཁེངས་དྲེགས་ཀྱིས་དགའ་བ་དང་། བཅོམ་ལྡན་འདས་
ནི་སྔོན་ལྷ་དང་ལྷ་མ་ཡིན་གྱིས་མཆོད་པ་བྱེད་ན། ད་ལྟ་ནི་མི་ཁོ་ནས་མཆོད་པ་ལས་
མེད་དོ་སྙམ་དུ་ཧ་ཅང་ཞུམ་པ་སྟེ། རྒྱུ་གཉིས་པོ་དེས་བདེན་པ་མ་མཐོང་ངོ༌། ། དེ་
ནས་བཅོམ་ལྡན་འདས་ཀྱིས། མོངྒལ་གྱི་བུ་ལ་རྒྱལ་བོ་ཟས་གཙང་མར་སོམས་ཤིག་
ཅེས་བཀའ་བསྩལ་པས། འཕགས་པ་མོངྒལ་གྱི་བུ། རྒྱལ་བོ་ཟས་གཙང་གི་དྲུང་དུ་
སོང་སྟེ། ནམ་མཁའ་ལ་སྤྱོད་ལམ་བཞི་བྱེད་པ་སོགས་ཆོ་འཕྲུལ་སྣ་ཚོགས་བསྟན་ནས་
སྟན་བཤམས་པ་ལ་འདུག་གོ ། དེ་ནས་རྒྱལ་བོས། ཉན་ཐོས་མཐུ་དང་རྫུ་འཕྲུལ་ཆེ་
བ་གཞན་ཡང་མཆིས་སམ། འཕགས་པས་ཤིན་ཏུ་མང་ངོ་གསུངས་པས། རྒྱལ་བོ་
དགའ་ཆེ་བས་དྲེགས་པ་ཞིའོ། ། དེའི་ཚེ་བཅོམ་ལྡན་འདས་ཀྱིས་ལྷ་རྣམས་ལ་ཆོས་
སྟོན་པར་བཞེད་པ། ལྷའི་ཚོགས་ཀྱིས་ཤེས་ཏེ། ནྱ་གྲོ་དྷའི་ཀུན་དགའ་ར་བར། བརྒྱ་
བྱིན་སོགས་ལྷ་དབང་ཆེ་བ་འདུས་ཤིང་། རྒྱལ་བོ་བཞིས་སྒོ་བཞི་ནས་སྲུང་བ་ན།
འཕགས་པ་མོངྒལ་གྱི་བུ་ཆེན་པོས། རྒྱལ་བོ་ཟས་གཙང་ཁྲིད་དེ་རྒྱ་གྲོ་དྷའི་ཀུན་དགའ་
ར་བའི་ཤར་སྒོ་ནས་འཇུག་པར་བརྩམ་པ་ན། ཡུལ་འཁོར་སྲུང་གིས། སྟོན་པས་ལྷའི་
འཁོར་ལ་ཆོས་སྟོན་པ་ཡིན་གྱི། མིའི་རིགས་འགྲོར་མི་དབང་ཟེར། དེ་བཞིན་དུ་སྒོ་
གཞན་རྣམས་ལ་ཡང་སྦྱར་ཏེ། རྒྱ་གྲོ་དྷའི་ཀུན་དགའ་ར་བ་དྭངས་ཤེལ་ལས་གྲུབ་པ་
དང་། རིན་ཆེན་སྣ་བཞིའི་ཁང་བརྩེགས་སུ་སྣང་ལ། དེར་ལྷའི་གདན་བཤམས་པ་ལ་
བཅོམ་ལྡན་འདས་བཞུགས་ནས་ལྷ་རྣམས་ལ་ཆོས་སྟོན་པ། རྒྱལ་བོས་མཐོང་སྟེ།
སྔར་གྱི་ཞུམ་པའི་སེམས་ཞི་བར་གྱུར་ནས་དགའ་མགུ་ཐོབ་སྟེ། ཞབས་ལ་ཕྱག་བྱས་
ནས་ཕྱོགས་གཅིག་ཏུ་འཁོད་པ་ལ། བཅོམ་ལྡན་འདས་ཀྱིས་ཆོས་བསྟན་པས་བདེན་
པ་མཐོང་། དེ་ནས་རྒྱལ་བོས་ཤཱཀྱ་བཟང་ལྡན་རྒྱལ་སྲིད་ལ་བསྐོས། ནངས་པར་རྒྱལ་
，：，
"
!
102



༄༅། །བོད་སོག་ཆོས་འབྱུང་གི་སྟོད་ཆ།
ང་སྐྱེས
-
བོ་ཟས་གཙང་གི་ཕོ་བྲང་དུ་བསོད་སྙོམས་གསོལ་ཞིང་། གསེར་གྱི་བྱ་མ་བུམ་ནས་ཆུ་
བསྒྲེངས་ཏེ་ནྱ་གྲོ་དྷའི་ཀུན་དགའ་ར་བ་ཕུལ་ལོ། ། དེ་ནས་ཉིན་གཅིག་གི་རིང་རྒྱལ་
བོའི་ཕོ་བྲང་དུ་བསོད་སྙོམས་གསོལ། དེ་ནས་ཉིན་གཅིག་ནི་བཙུན་མོའི་འཁོར་གྱི་
ནང་དུ་གདུགས་ཚོད་གསོལ་བ་ན། གྲགས་འཛིན་མས། བཅོམ་ལྡན་འདས་དབང་
དུ་བྱེད་པའི་ཐབས་སུ། ཀུན་ཏུ་རྒྱུ་བ་མོ་རིག་སྔགས་མཐར་ཕྱིན་པ་ཞིག་ལ། པ་ན་ལྔ་
བརྒྱ་བརྔན་པར་བྱིན་ནས་དབང་དུ་བྱེད་པའི་ལ་དུ་བྱས་ཏེ་གྲགས་འཛིན་མ་ལ་བྱིན་
ཡོད་པ་དེ། གྲགས་འཛིན་མས། གཞོན་ནུ་སྒྲ་གཅན་འཛིན་ལ་གཏད་དེ། ཁྱོད་ཀྱིས་
ཡབ་ལ་ཕུལ་ཅིག་ཅེས་བསྐོས་པ་ན། བཅོམ་ལྡན་འདས་ཀྱིས་མཁྱེན་ཏེ། གྲགས་
འཛིན་མ་ལ་མི་སྙན་པ་གླེང་བ་སྤང་བའི་དོན་དུ། སངས་རྒྱས་ཀྱི་སྐུ་ལྔ་བརྒྱ་སྤྲུལ་ལོ། །
སྒྲ་གཅན་འཛིན་གྱིས་བརྟགས་པ་ན། སྤྲུལ་བ་དང་སྤྲུལ་གཞི་སོ་སོར་ངོ་ཤེས་ཏེ། སྤྲུལ་
གཞི་སྟོན་པ་དངོས་ལ་ཕུལ་ལོ། ། སྤྲུལ་གཞི་སྟོན་པས། ལ་དུ་དེ་སླར་གཞོན་ནུ་ལ་
གནང་བས་དེ་ཟོས་ཤིང་། སྟོན་པས་ཡོན་བསྔོ་མཛད་ནས་ཕྱིར་གཤེགས། རྗེས་སུ་
སུས་ཀྱང་བཟློག་མ་ནུས་པར་སྟོན་པའི་ཞབས་ཕྱིར་འབྲངས་སོ། ། དེ་ལྟར་སྒྲ་གཅན་
འཛིན་གྱིས་སྤྲུལ་བ་དང་སྤྲུལ་གཞིའི་བྱེ་བྲག་ཤེས་པས་སྟོན་པའི་སྲས་མ་ཡིན་ནམ་སྙམ་
པའི་དོགས་པ་ཡང་སངས། སྟོན་པས་སྒྲ་གཅན་འཛིན་འདི་སྲིད་པ་ཐ་མ་བ་ཡིན་པས།
ཁྱིམ་ན་གནས་པའི་སྐབས་མེད་དོ་ཞེས་བཀའ་བསྩལ་པས། རྒྱལ་བོ་ཟས་གཙང་མས་
འོ་ན་དེང་གི་ཉིན་པར་རབ་ཏུ་བྱུང་དུ་གསོལ། བདག་གིས་མཆོད་པ་བྱ་དགོས་སོ་ཞེས་
ཞུས་ཏེ། ཉི་མ་གཞན་ལ་དུས་སྟོན་ཆེན་པོ་དང་བཅས་ཏེ་འཕགས་པ་ཤཱ་རིའི་བུ་ལ་
གཏད་དེ་རབ་ཏུ་བྱུང་། དེ་ནས་ཡང་ཉི་མ་གཞན་ལ་བཙུན་མོའི་ཕོ་བྲང་དུ་གདུགས་
ཚོད་གསོལ། བུད་མེད་དྲུག་ཁྲི་དེ་དག་འདོད་ཆགས་ཀྱིས་གདུང་བས་བདེན་པའི་སྣོད་
དུ་འགྱུར་བ་དཀའ་ཕྱིར། སོ་སོའི་སྐྱེ་བོ་རྣམས་རྫུ་འཕྲུལ་གྱིས་མྱུར་དུ་དད་པར་འགྱུར་
103



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རོ་དགོངས་ནས། སྐུ་ལས་འོད་ཟེར་སྤྲོ་བ་དང་། ཉི་མ་དང་ཟླ་བ་ཕྱག་གིས་ནོམ་པ་
སོགས་ཆོ་འཕྲུལ་དུ་མ་བསྟན་ཏེ་གདན་བཤམས་པ་ལ་བཞུགས་སོ། ། དེ་ནས་བཙུན་
མོའི་འཁོར་རྣམས་དད་པར་གྱུར་པ་ལ་ཆོས་བསྟན་པས། ས་མཚོ་མ་དང་། རི་དྭགས་
སྐྱེས་མ་སོགས་བུད་མེད་དྲུག་ཁྲིས་རྒྱུན་དུ་ཞུགས་པའི་འབྲས་བུ་ཐོབ་སྟེ། འོན་ཀྱང་
གྲགས་འཛིན་མ་ནི་འདོད་པའི་རྣམ་རྟོག་གིས་གཟིར་བས་བདེན་པ་མ་མཐོང་ངོ༌། །
དེ་ནས་སྟོན་པ་ཕྱིར་གཤེགས་པ་ན། གྲགས་འཛིན་མ་ཐོག་ཁང་གི་རྩེ་མོ་ནས་མཆོངས་
སོ། ། སངས་རྒྱས་རྣམས་ནི་བསྙེལ་བ་མི་མངའ་བའི་ཆོས་ཉིད་ཅན་ཡིན་པས། སྟོན་
པས་རྫུ་འཕྲུལ་གྱིས་ནམ་མཁའ་ལས་བླངས་ནས་ ས་ལ་བཞག་སྟེ། གང་ཐོས་ན།
གྲགས་འཛིན་མས་བདེན་པ་མཐོང་བར་འགྱུར་བ་དེ་ལྟ་བུའི་ཆོས་བསྟན་པས། དུས་
དེར་གྲགས་འཛིན་མས་རྒྱུན་དུ་ཞུགས་པའི་འབྲས་བུ་ཐོབ་ཅིང་། ཕྱིས་རིང་ཞིག་ལོན་
ནས་རབ་ཏུ་བྱུང་སྟེ། དགྲ་བཅོམ་པ་ཡང་ཐོབ་སྟེ། བཙུན་མོའི་འཁོར་གཞན་ཕལ་
ཆེར་ཡང་དེ་དང་འདྲའོ། ། །
དེ་ནས་དུས་གཞན་ཞིག་ན་རྒྱལ་བོ་ཟས་གཙང་གིས་ཤཱཀྱ་བ་རྣམས་བཅོམ་ལྡན་
འདས་ཀྱི་འཁོར་དང་ཕྱག་ཕྱིར་རབ་ཏུ་བྱུང་བར་བསྐུལ་བས། ཤཱཀྱ་མིང་ཆེན་གྱིས་རང་
གི་བུ་གཉིས་ལས། མ་འགགས་པ་རབ་ཏུ་བྱུང་ཞིག་ཅེས་སྨྲས། མ་འགགས་པའི་ན་
མཉམ་ཆུང་གྲོགས་ནི་རྒྱལ་བོ་བཟང་ལྡན་ཡིན་པས། ཁོ་བོ་རབ་ཏུ་འབྱུང་རྒྱུའི་ཚུལ་
སྨྲས་པས། བཟང་ལྡན་ཀྱང་རབ་ཏུ་བྱུང་བར་མོས། དེ་ནས་ཤཱཀྱ་ལྔ་བརྒྱ་རྣམས་
འགྲན་པ་བཞིན་བྱས་ཏེ། གྲོང་ཁྱེར་གྱི་ཤར་སྒོར་སེངྒེའི་ཁྲི་བཤམས་པ་ལ་སྟོན་པ་
བཞུགས་པའི་སྤྱན་སྔར་སོང་། སྲིད་པ་ཐ་མ་བ་ལ་ཚུར་ཤོག་གིས་བསྙེན་པར་རྫོགས་པ་
ཡིན་ཀྱང་། སྲིད་པ་ཐ་མ་བ་མ་ཡིན་པ་ཡོད་ཚེ་དགེ་འདུན་གྱི་གསོལ་བཞིའི་ལས་ཀྱིས་
བསྙེན་པར་རྫོགས་དགོངས་སོ། ། དེ་ནས་ཟས་གཙང་གིས་སྐྲ་འབྲེག་མཁན་བོས་ཏེ།
104



༄༅། །བོད་སོག་ཆོས་འབྱུང་གི་སྟོད་ཆ།
རྒྱལ་བོ་བཟང་ལྡན་གྱིས་གཙོས་ཤཱཀྱ་ལྔ་བརྒྱའི་སྐྲ་རིམ་གྱིས་བྲེག་པ་ན། རྒྱལ་བོ་བཟང་
ལྡན་གྱིས་ད་ནས་ངེད་ཚོར་རྒྱུན་མི་དགོས་པས་ཉེ་བར་འཁོར་ལ་བྱིན་ཅིག་ཟེར་བས་
རྒྱན་རྣམས་སྤུངས་པ་ཕུང་བོ་ཆེན་པོར་གྱུར། མཐར་ཤཱཀྱ་རྣམས་ཁྲུས་ལ་སོང་བའི་
སྐབས། ཉེ་བར་འཁོར་གྱི་བསམ་པར། འདི་དག་རྒྱལ་སྲིད་ཀྱི་དཔལ་འབྱོར་ལ་མ་
ཆགས་པར་རབ་ཏུ་འབྱིན་ན། འདི་དག་གི་རྒྱན་ལ་ཆགས་མི་འོས་སྙམ། རིགས་ངན་
དུ་མ་སྐྱེས་ན་བདག་ཀྱང་རབ་ཏུ་འབྱུང་ཆོག་སྙམ་དུ་ཡིད་མི་བདེ་བ་ན། འཕགས་པ་
ཤཱ་རིའི་བུས་མཁྱེན་ནས། སྟོན་པའི་གསུང་རབ་ལ་རིགས་རུས་སྙིང་བོར་མི་བལྟ།
སྒྲུབ་པ་སྙིང་བོར་བལྟ་བ་ཡིན་སོགས་དབུགས་དབྱུང་ནས་སྟོན་པའི་སྤྱན་སྔར་ཁྲིད་
དོ། ། སྟོན་པས་ཀྱང་ཚུར་ཤོག་གིས་བསྙེན་པར་རྫོགས་པར་མཛད། དེ་ནས་ཤཱཀྱ་
ལྔ་བརྒྱ་ཁྲུས་ཟིན་ནས་འཁོར་ཏེ། རྒན་རིམ་ལ་ཕྱག་འཚལ་བའི་སྐབས། ཉེ་བར་
འཁོར་གྱི་ཐད་དུ་སླེབས་པ་ན། བཟང་ལྡན་གྱིས་ཤེས་ནས། ཅི། བདག་གིས་འདིའི་
རྐང་བ་ལ་ཡང་བཏུད་པར་བགྱིའམ། ཞེས་གསོལ་བས། སྟོན་པས་བཀའ་བསྩལ་པ།
བུ་ང་རྒྱལ་སྤང་བའི་ཕྱིར་རབ་ཏུ་བྱུང་བ་ཡིན་པས། འདི་རྒན་གྱི་ང་རྒྱལ་དང་དྲེགས་པ་
ཆོག་ལ་བཏུད་ཅིག ཉེ་བར་འཁོར་གྱི་རྐང་བ་ལ་བཟང་ལྡན་གྱིས་བཏུད་པས། ས་
ཆེན་པོ་རྣམ་པ་དྲུག་ཏུ་གཡོས་སོ། ། དེ་ནས་གཞན་རྣམས་ཀྱིས་ཀྱང་དེ་ལྟར་བཀའ་
བཞིན་བྱས། ལྷས་བྱིན་གྱིས་མ་བཏུད་དེ། བཅོམ་ལྡན་འདས་ཀྱིས་བཀའ་བསྩལ་ན་
ཡང་། ངས་འདིའི་རྐང་བ་ལ་མ་གཏུགས་ན། ཁྱེད་ལ་གནོད་པ་ཅི་མཆིས་ཞེས་དང་
བོ་ཉིད་ནས་སྟོན་པའི་གསུང་བཅག་གོ ། དེ་ནས་ལྔ་བརྒྱ་བོ་བསྙེན་པར་རྫོགས་ཤིང་།
རིང་བོ་མ་ཐོགས་པར་ཉེ་བར་འཁོར་དགྲ་བཅོམ་ཐོབ་ཅིང་། སྟོན་པས་འདུལ་བ་
འཛིན་པ་རྣམས་ཀྱི་མཆོག་ཏུ་ལུང་བསྟན། བཟང་ལྡན་ལ་སོགས་པ་ལྔ་བརྒྱ་བོ་ཤས་ཆེ་
བ་དག་གིས་ཀྱང་རིམ་གྱིས་བདེན་པ་མཐོང་ངོ༌། ། གང་གི་ཚེ་བདུད་རྩི་ཟས་ཀྱི་བུ་
ག་
ར་
105



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཁྱེའུ་ཀུན་དགའ་བོ་མཚན་མཁན་རྣམས་ཀྱིས་སྟོན་པའི་རིམ་གྲོ་བར་འགྱུར་ཞེས་ལུང་
བསྟན། བདུད་རྩི་ཟས་ཁྱེའུ་ལ་རབ་ཏུ་གཅེས་པས། སྟོན་པ་སེར་སྐྱར་བྱོན་ཚེ། ཀུན་
དགའ་བོ་ཡུལ་བི་ཤ་ལར་བསྐྱལ། དེར་བྱོན་ཚེ་སེར་སྐྱར་བསྐྱལ། ལན་ཅིག་ཁྱེའུ་དེ་
སེར་སྐྱར་ཡོད་དུས། བཅོམ་ལྡན་འདས་བདུད་རྩི་ཟས་ཀྱི་ཁང་བར་གཤེགས་ནས་
བཞུགས་པ་ལ། དེར་ཀུན་དགའ་བོ་ཁྱིམ་དེའི་ཕུག་པའི་ཁང་ཕྲན་ཞིག་ལ་བཅུག་སྟེ་སྒོ་
བསྡམས་སོ། ། སངས་རྒྱས་ཀྱི་མཐུས་སྒོ་རང་ཕྱེ་བར་གྱུར། ཁྱེའུས་སྟོན་པ་མཐོང་
ནས་རབ་ཏུ་དགའ་ཚེས་ཏེ་རྒྱུགས་འོངས་ནས་སངས་རྒྱས་ཀྱི་ཞབས་ལ་ཕྱག་བྱས་ཏེ།
རྣམ་ལོགས་སུ་བསིལ་ཡབ་གཡོབ་ཅིང་འདུག བཅོམ་ལྡན་འདས་ཕྱིར་བཞུད་པ་ན།
ཁྱེའུ་ཀུན་དགའ་བོ་ཡང་ཕྱི་བཞིན་འབྲངས་ཏེ། ཕ་མས་ཅིས་ཀྱང་བཟློག་མ་ནུས།
སྟོན་པས་འདི་ནི་སྲིད་པ་ཐ་མ་བ་ཡིན་པས་མ་ཟློག་ཅིག་གསུངས། གལ་ཏེ་དེ་ལྟ་ན་
རིམ་བཞིན་བགྱིའོ། ། དེ་གནང་སྟེ། དེ་ནས་ཉིན་ཞིག་ལ་ཁྱེའུ་གླང་བོ་ཆེ་ལ་བསྐྱོན་
ཏེ་རྒྱ་གྲོ་དྷའི་ཀུན་དགའ་ར་བར་བཏང་བའི་ལམ་ནས། གླང་བོ་ཆེས་ཨུཏྤལ་སྡོང་བོ་
ཞིག་སྣ་ཞགས་ཀྱིས་ཕྱུང་ནས་ཟོས་སོ། ། མཚན་མཁན་རྣམས་ཀྱིས་གཞོན་ནུ་འདི་
ཐོས་པ་འཛིན་པའི་མཆོག་ཏུ་ལུང་བསྟན། སྟོན་པའི་སྤྱན་སྔར་སོང་བ་ན། འཕགས་
པ་འོང་སྲུང་སྟོབས་བཅུ་བ་ལ་གཏད་དེ་རབ་ཏུ་བྱུང་ངོ༌། །
༤༣ ཤཱཀྱའི་རིགས་ཀྱི་བུད་མེད་རྣམས་ལ་ཆོས་བསྟན་པ་ནི། ཡང་སྟོན་པ་རྒྱ་
གྲོ་དྷའི་ཀུན་དགའ་ར་བར་བཞུགས་དུས་ཤཱཀྱ་རྣམས་དུས་གསུམ་དུ་གཙུག་ལག་ཁང་
དུ་འགྲོ་ཞིང་ཆོས་ཉན་ནོ། ། རྒྱལ་བོ་ཟས་གཙང་ཡང་དུས་གསུམ་དུ་སྟོན་པའི་སྤྱན་
སྔར་འགྲོའོ། ། དེའི་ཚེ་མིང་ཆེན་གྱིས་སངས་རྒྱས་འབྱུང་བ་ནི་བདག་ལ་འབྲས་བུ་
དང་བཅས་སོ་ཞེས་སྨྲས་པས། དེའི་ཆུང་མས་ཁྱོད་ལ་ལེགས་ན། བདག་ལ་ནི་མ་ཡིན་
ཏེ། བུད་མེད་ཀྱི་ཕྱིར་ཆོས་མི་སྟོན་པས་སོ། ། མིང་ཆེན་གྱིས་ཆོས་སྟོན་གྱི་སོང་ཞིག
106



༄༅ ། །བོད་སོག་ཆོས་འབྱུང་གི་སྟོད་ཆ།
རྒྱལ་བོ་འཁོར་བཅས་དུས་གསུམ་དུ་བྱོན་པས། བདག་ཅག་འགྲོ་བ་ངོ་ཚ་ལགས་
སོ། ། དེ་ནས་རྒྱལ་བོས་གསན་ཏེ། སྔ་དྲོའམ་ཕྱི་དྲོ་རྒྱལ་བོ་མི་བྱོན་པའི་དུས་ན།
བུད་མེད་རྣམས་ཆོས་ཉན་དུ་འགྲོའོ། ། ལན་ཅིག་སྐྱེ་དགུའི་བདག་མོ་ཤཱཀྱའི་ཆུང་མ་
ལྔ་བརྒྱས་བསྐོར་ཏེ་ཆོས་ཉན་དུ་སོང་བ་ན། མིང་ཆེན་གྱི་ཆུང་མ་ཡང་རྒྱུན་གྱིས་བརྒྱན་
ཏེ་སོང་། དེ་ཀུན་དགའ་བོས་མཐོང་ནས་རྒྱན་གྱིས་བརྒྱན་ཏེ་འོངས་པ་མི་ལེགས་ཞེས་
སྨྲས་པས། རྒྱུན་བཀྲོལ་ནས་གཡོག་མོ་སྐྱེལ་མ་ལ་བསྐུར་ཏེ་ཁྱིམ་དུ་བཏང་ངོ༌། ། དེ་
ནས་མྱུར་བར་འཁོར་ཏེ་ཆོས་ཉན་པར་འོངས་ནས་ཉན། དེ་ནས་བུད་མེད་ཅིག་གིས་
ཆོས་ལ་རྣ་བ་མི་གཏོད་པར་རང་གི་མུ་ཏིག་གི་དོ་ཤལ་ལྟ་ཞིང་ནོམ་པར་བྱེད་དོ། ། དེ་
མིང་ཆེན་གྱི་ཆུང་མས་མཐོང་ནས། འདུས་བྱས་ཐམས་ཅད་མི་རྟག་པར་གསུངས་ན།
འདི་འདི་ལ་ཆགས་སམ། ངའི་མུ་ཏིག་གི་དོ་ཤལ་མཐོང་ན། འདིའི་དྲེགས་པ་ཞི་བར་
འགྱུར་རོ་སྙམ་སྟེ། གཡོག་མོ་སྐྱེལ་མ་ལ་ངའི་མུ་ཏིག་གི་དོ་ཤལ་ལས་ཉུང་ཤས་ཤིག་
ལོངས་ཤོག གཡོག་མོ་སྐྱེལ་མ་དེ་ཆོས་ཉན་པ་ལ་སེམས་བསྡུས་པས། ཀྱེ་ཧུད་བྲན་དུ་
གྱུར་པ་ནི་ཆོས་ཉན་དབང་ཡང་མེད་སྙམ། སྟོན་པས་བྲན་མོ་འདི་སངས་རྒྱས་ལ་བྱ་བ་
བྱས་པ་ཡིན་ཡང་ཚེ་ཅུང་ཟད་ལས་མེད་པ་མཁྱེན་ནས། ཆོས་ཚིགས་བཅད་ཅིག་ཡི་
གེར་བྲིས་ཏེ་དེ་ལ་བསྩལ། དེ་ཡང་ཡིད་དགའ་ཞིང་སངས་རྒྱས་ལ་དད་པའི་སེམས་
ཀྱིས་སོང་བ་ལས་ལམ་དུ་བ་དྲུས་མ་ཞིག་གིས་བརྡུངས་ཏེ་ཤིའོ། ། དེ་མ་ཐག་སིང་གྷ་
ལའི་གླིང་གི་རྒྱལ་བོའི་བཙུན་མོ་དམ་པའི་མངལ་དུ་ཉིང་མཚམས་སྦྱར། ཕྱིས་བཙས་
པ་ན་མུ་ཏིག་གི་ཆར་ཡང་བབས་སོ། ། དེ་ལ་རྒྱལ་བོའི་བུ་མོ་མུ་ཏིག་ཅན་ཞེས་
བཏགས།
༤༤ གཅུང་དགའ་བོ་རབ་ཏུ་བྱུང་བ་ནི། དུས་གཞན་གྱི་ཚེ་བཅོམ་ལྡན་
འདས་ཀྱི་གཅུང་དགའ་བོ་ཞེས་བྱ་བ་ཡོད་དེ། གཙུག་ཏོར་དང་མཛོད་སྤུ་མ་གཏོགས་
107



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མཚན་སུམ་ཅུ་དང་ལྡན། དེའི་ཆུང་མ་བུན་ད་རི་ཀ་བྱ་བ་ཆེས་གཟུགས་མཛེས་པ་
ཞིག་ཡོད་པ་དེ་ལ་ཆགས་པས་དུས་འདའ་བ་ཞིག་གོ ། དེ་འདུལ་བར་མཁྱེན་ནས།
སྟོན་པ་ཁྱིམ་དེའི་ཐད་དུ་བསོད་སྙོམས་ལ་བྱོན་ནས་ཕྱི་རོལ་ཏུ་བཞུགས་སོ། ། འོད་
ཟེར་བཏང་བས་ཁྱིམ་སྣང་བར་མཛད་པ་ན། སྟོན་པ་བྱོན་པར་ཤེས་ནས། ཕྱིར་འགྲོ་
བར་བརྩམ་པ་ན་རབ་ཏུ་བྱུང་དོགས་ཏེ་བུད་མེད་ཀྱིས་བཀག་ཀྱང་ནན་གྱིས་འཆུ་བས་
གོས་ཀྱི་སྟེང་དུ་ཆུའི་མཚན་མ་བཏབ་སྟེ། འདི་མ་སྐམ་པར་ཤོག་ཅིག་ཟེར། དེ་ནས་
དགའ་བོ་ཕྱིར་འོངས་ཏེ། ལྷུང་བཟེད་བླངས་ནས་ནང་དུ་འོང་། ཁ་ཟས་མཆོག་གིས་
བཀང་ནས། དེ་བཞིན་གཤེགས་པ་ལ་འབུལ་བར་ཕྱིན་པ་ན། དེ་ཉིད་དུ་མ་བཞེས་
པར་ཕྱི་བཞིན་འབྲང་བ། འཕགས་པ་ཨཱ་ནནྡ་ལ་ཡང་མ་ལེན་ཞིག་ཅེས་པའི་བརྡ་
མཛད་ནས་ཕྱིར་གཤེགས་པའི་རྗེས་སུ་འབྲངས་ཏེ། ནྱ་གྲོ་དྷའི་ཀུན་དགའ་ར་བར་
བསོད་སྙོམས་ཕུལ། ལྷག་མ་གཅུང་དགའ་བོ་ཉིད་ལ་གནང་སྟེ། དེ་ཟ་ཞིང་འདུག་
པའི་ཚེ་བཀའ་བསྩལ་པ། ཁྱོད་ཅི་སྟེ་རབ་ཏུ་མི་འབྱུང་། རབ་ཏུ་བྱུང་ཞིག་སོགས་
གསུངས་པས་བཀའ་ལས་འགོང་མ་ནུས་པར། རབ་ཏུ་བྱུང་ངོ་ཞེས་ཞུས་སོ། ། དེ་
ནས་སྟོན་པས་སྐྲ་བྲེགས་ཤིག་ཅེས་གསུངས། ཕྱི་རོལ་ཏུ་འབྲེག་མཁན་གྱིས་འབྲེག་
པར་བརྩམ་པ་ན། ང་རྒྱལ་བོར་འགྱུར་ཚེ། ཁྱོད་ཀྱི་ལག་པ་གཅོད་དོ་ཞེས་བསྡིགས་
པས། འབྲེག་མཁན་སྐྲག་སྟེ་འབྲེག་སྤྱད་ཀྱང་སྦས་སོ། ། དེ་ནས་སྟོན་པ་ཉིད་བྱོན་
ཏེ་ཆུ་སྣོད་ཕྱག་ཏུ་བཞེས། དགའ་བོའི་མགོ་ལ་བླུགས་ཏེ་འབྲེག་མཁན་དེས་སྐྲ་དང་ཁ་
སྤུ་བྲེགས་སོ། ། དེས་བསམ་པར་ད་ལྟ་རབ་ཏུ་མི་འབྱུང་བའི་དབང་མེད་ཀྱི། མུན་
བསྲོས་པ་ན་ཁྱིམ་དུ་འགྲོའོ་སྙམ་སྟེ། དེའི་ཚེ་སོང་བ་ན་སྟོན་པས་གཡང་ས་ཆེན་པོ་
སྤྲུལ་བས་སླར་ལྡོག་ནས། ནམ་ལངས་ན་འགྲོ་སྙམ། ནམ་ལངས་མ་ཐག སྟོན་པའི་
བཀས་དགའ་བོ་ཁང་སྐྱོང་བྱེད་དུ་བཅུག་གོ ། དེ་ནས་དགེ་སློང་རྣམས་བསོད་
108



༄༅། །བོད་སོག་ཆོས་འབྱུང་གི་སྟོད་ཆ།
སྙོམས་ལ་སོང་བའི་འོག་ཏུ་དགའ་བོས་ཕྱག་དར་བྱས་ཏེ། ཁྱིམ་དུ་འགྲོའོ་སྙམ་ན།
ཕྱག་དར་ཟིན་དུ་མེད་པར་གྱུར་འཕྲོ་བོར་ནས་སྒོ་བཅད་དེ་འགྲོ་སྙམ་པ་ལ། སྒོ་གཅིག་
བཅད་ན་གཞན་ཕྱེ་བ་སོགས་ཟིན་ཏུ་མེད་དེ། སྒོ་གཅོད་འཕྲོ་བོར་ནས། བདག་རྒྱལ་
བོར་གྱུར་ན་འདི་ལས་ལྷག་པའི་གཙུག་ལག་ཁང་བྱའོ་ཞེས་སོང་སྟེ། ལམ་པོ་ཆེ་ལ་ཕྱིན་
ན་སྟོན་པ་མཇལ་གྱིས་དོགས་ནས། གསེབ་ལམ་ཞིག་ན་སོང་བས་ལམ་དེ་ཉིད་ནས་
སྟོན་པ་བྱོན་པ་མཐོང༌། ཤིང་གི་ཡལ་ ག་ཐུར་དུ་འཕྱང་བའི་ ཕག་ཏུ་ཡིབ་པ་ལས།
སྟོན་པ་དེར་བྱོན་ པ་ དང་ ཤིང་ གི་ཡལ་ ག་རང་ ཤུགས་ ཀྱིས་ གྱེན་དུ་ ཕགས་སོ། །
དགའ་བོ་གར་འགྲོ་ཚུར་ཤོག དེ་ངོ་ཚ་ཞིང་ཞུམ་པས་སྟོན་པའི་ཕྱི་བཞིན་དུ་སོང་
ངོ༌། ། དེ་ནས་སྟོན་པ་མཉན་ཡོད་དུ་གཤེགས་ཏེ། རི་དྭགས་འཛིན་གྱི་མ་ས་གའི་
གཙུག་ལག་ཁང་ན་བཞུགས་སོ། ། སྟོན་པས་ཆོས་གོས་ཀྱི་མཐའ་ལ་གཅུང་དགའ་བོ་
འཇུར་བཅུག་སྟེ། རི་སྤོས་ངད་ལྡན་དུ་སྤྲོ་བ་བསྐྱེད་པར་ཨ་མྱའི་ཤིང་དྲུང་དུ་བྱོན།
དེར་ནགས་ཀྱི་སྤྲ་མོ་ཞར་མ་ཞིག་འདུག་སྟེ། སྟོན་པས་འདི་དང་པུན་ད་རི་ཀ་གཟུགས་
གང་མཛེས། ང་ནི་གཉིས་ཀ་ལ་ཆགས་པ་དང་བྲལ་བས་ཁྱད་པར་མི་རིག་གོ་གསུངས།
དགའ་བོས་པུན་ད་རི་ཀ་ནི་ལྷའི་བུ་མོ་དང་འགྲན་པ་ལགས་སོ་ཞུས། བཀའ་བསྩལ་པ།
དགའ་བོ་སྤྲ་མོ་འདི་ལ་ཡང་འདོད་པ་དང་ཡིད་དུ་འོང་བར་བྱེད་པ་ཡོད་དོ་གསུངས།
དེ་ནས་ཡང་ནམ་མཁར་གཤེགས་ཏེ་སུམ་ཅུ་རྩ་གསུམ་པའི་ལྷའི་གནས་སུ་བྱོན་ནས་
ཐམས་ཅད་དུ་ལྟོས་ཤིག་གསུངས། གཞལ་མེད་ཁང་གཅིག་ན་ལྷའི་བུད་མེད་དང་ལྷ་
མོ་ཁོ་ནས་གང་བ་མཐོང་ནས་འདི་ཅི་ཞེས་དྲིས་པ་ན། སྟོན་པའི་གཅུང་དགའ་བོ་ཞེས་
པ་ཞིག་ཡོད་ཟེར་ཏེ། དེས་ཚུལ་ཁྲིམས་བསྲུངས་ན་ཤི་ནས་འདིར་སྐྱེ་སྟེ། བདག་ཅག་
དེར་སྒུག་ཅིང་སྡོད་དོ། ། དེ་ནས་པུན་ད་རི་ཀ་ལ་ཆགས་པ་དྲག་པོ་དེ་ལྡོག་པར་གྱུར།
ལྷ་ལ་སྨོན་པའི་ཚུལ་ཁྲིམས་ལ་བརྩོན་ནོ། ། དེ་ནས་དུས་གཞན་ཞིག་ན། སྔར་
109



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཞིན་དམྱལ་བའི་གནས་སུ་གཤེགས་ནས་དགའ་བོ་ལྟར་བཅུག་པས་ཡིད་ཤིན་ཏུ་སྐྱོ་
ཞིང་། ཟངས་ཞུན་སྲོག་ཆགས་མེད་པ་ཞིག་མཐོང་ནས་དྲིས་པས། སྟོན་པའི་གཅུང་
དགའ་བོ་བྱ་བ་ལྷའི་འཇིག་རྟེན་ལ་དགའ་བས་ཚུལ་ཁྲིམས་སྲུང་ན། འདིར་འོང་བའི་
གྲབ་བྱེད་དོ་ཟེར་བས་འཇིགས་སྐྲག་བྱུང་ནས་སྟོན་པའི་སྤྱན་སྔར་ཞུས་པས། འཇིག་
རྟེན་ལ་སྨོན་པའི་ཉེས་དམིགས་སུ་གསུངས་པས་དགའ་བོ་ངེས་འབྱུང་རྣལ་མ་སྐྱེས་
སོ། ། དུས་གཞན་ཞིག་ན། བཅོམ་ལྡན་འདས་གྲོང་ཁྱེར་ཙམ་པ་ན། དྲང་སྲོང་
གར་གའི་རྫོང་འགྲམ་གྱི་གཙུག་ལག་ཁང་ན་བཞུགས་པའི་ཚེ། དགའ་བོ་ལ་སོགས་པ་
དགེ་སློང་ལྔ་བརྒྱ་ལ་མངལ་དུ་འཇུག་པ་ཞེས་བྱ་བའི་ཆོས་ཀྱི་རྣམ་གྲངས་གསུངས།
དགའ་བོས་ནི་བདེན་པ་མཐོང་། གཞན་ལྔ་བརྒྱས་ནི་དགྲ་བཅོམ་པ་ཐོབ། ཉིན་ཞག་
འགའ་འདས་ནས། གཅུང་དགའ་བོ་ཡང་ དགྲ་བཅོམ་པ་ཐོབ་སྟེ་དབང་བོའི་སྒོ་
བསྡམས་པ་རྣམས་ཀྱི་མཆོག་ཏུ་ལུང་བསྟན་ཏོ། །
༤༥ དགེ་སློང་མའི་དགེ་འདུན་བསྟན་པ། དུས་ཕྱིས་ཤིག་ལ་བཅོམ་ལྡན་
འདས་སེར་སྐྱ་ནྱ་གྲོ་དྷའི་ཀུན་དགའ་ར་བར་བཞུགས་པ་ན། སྐྱེ་དགུའི་བདག་མོ་ཆེན་
མོ་གོ་ཏ་མ་ཤཱཀྱ་མོ་ལྔ་བརྒྱས། བུད་མེད་ཀྱི་དགེ་སྦྱོང་ཚུལ་གྱིས་འབྲས་བུ་བཞི་ཐོབ་པའི་
སྐབས་མཆིས་ན། བདག་ཅག་རབ་ཏུ་བྱུང་ཞིང་བསྙེན་པར་རྫོགས་པར་མཛད་དུ་
གསོལ་ཞེས་ཞུས་པས། སྟོན་པས་ཁྱོད་དག་གོས་དཀར་བོ་གྱོན་ལ་ནམ་འཚོའི་བར་དུ་
ཚངས་པར་སྤྱོད་ཅིག ཡུན་རིང་ཕན་བདེ་འབྱུང་ངོ་ཞེས་གསུངས་པས་རབ་ཏུ་བྱུང་
བར་མ་གནང་། ལན་གཉིས་ལན་གསུམ་དུ་ཞུས་ཀྱང་མ་གནང༌། དེ་ནས་སྟོན་པ་
ཡུལ་ན་དི་ཀར་གཤེགས་ནས། གོ་ཇི་ཞེས་བྱ་བའི་གནས་ན་བཞུགས་པ་ན། གོ་ཏ་མ་
ལྔ་བརྒྱ་སྐྲ་བྲེགས་ནས་གོས་སྦྱར་མ་གྱོན་ཏེ་ཕྱི་བཞིན་འབྲངས་ནས་སྟོན་པའི་ཞབས་ལ་
བཏུད་དེ། སྔར་བཞིན་ལན་གསུམ་དུ་གསོལ་བ་བཏབ་ཀྱང་མ་གནང་ངོ༌། ། དེ་
110



༄༅། །བོད་སོག་ཆོས་འབྱུང་གི་སྟོད་ཆ།
ནས་སྒོ་ཁང་གི་ཕྱི་ན་ངུ་ཞིང་འདུག་པ། ཀུན་དགའ་བོས་མཐོང་ནས་དྲིས་པས། ཇི་
ལྟར་གསོལ་བ་བཞིན་ཞུས་པས། ཀུན་དགའ་བོ་ཁྱོད་ཀྱིས་དེ་ལྟར་མ་ཟེར་ཞིག བུད་
མེད་རབ་ཏུ་བྱུང་ན་ཆོས་འདུལ་བ་ཡུན་རིང་གནས་པར་མི་འགྱུར་རོ་ཞེས་སོགས་
བཀའ་བསྩལ་ པ་ ལས། ལན་ གཉིས་ ལན་ གསུམ་ དུ་ ཞུས་ པའི་ མཐར་ གནང་ སྟེ།
དགག་ཅིང་མི་འདའ་བའི་ཕྱིར་ལྕི་བའི་ཆོས་བརྒྱད་ཇི་སྲིད་འཚོའི་བར་དུ་བསླབ་པར་
གནང་། དེ་དག་གིས་ཀྱང་བསླབ་པར་གྱུར་པ་འདི་ནི། བདག་གི་ངག་དང་ཡིད་དང་
སྤྱི་བོས་ཀྱང་ནོད་དོ་ཞེས་ཁས་བླངས་པ་ཙམ་གྱིས། སྐྱེ་དགུའི་བདག་མོ་སོགས་ཤཱཀྱ་མོ་
ལྔ་བརྒྱ་དགེ་སློང་མར་གྱུར། བུད་མེད་རབ་ཏུ་བྱུང་བར་འདོད་པ་རྣམས་ལ་གསོལ་
བཞིའི་ཆོ་ག་ཡང་རྗེས་སུ་གནང་ངོ༌། ། ལྔ་བརྒྱ་བོ་དེ་རྣམས་ཡུན་རིང་མ་ལོན་པར་
དགྲ་བཅོམ་པའི་འབྲས་བུ་མངོན་དུ་བྱས་སོ། ། དེ་ནས་དགེ་སློང་ཕ་མ་གཉིས་དང༌།
དགེ་བསྙེན་ཕ་མ་གཉིས་ཏེ་བཞི་ལ་སྟོན་པའི་འཁོར་རྣམ་བཞི་ཞེས་གྲགས་སོ། །
༤༦ གྲོང་ཁྱེར་སློབ་མ་ལྟ་བུར་ཕེབས་པ་ནི། ཡུལ་དེར་ཁྱིམ་བདག་རིདྡྷི་ན་
ཞེས་བྱ་བ་ཞིག་ལ། བུ་འབྱོར་ལེན་དང་། འབྱོར་སྐྱབས་དང་། འབྱོར་དགའ་གསུམ་
དང་། བྲན་མོ་ལས་བཙས་པའི་བུ་གང་བོ་ཞེས་བྱ་བ་ཡང་ཡོད། གང་བོ་ལན་བདུན་
རྒྱ་མཚོར་ནོར་བུ་ལེན་དུ་སོང༌། ཡུལ་དབུས་ཀྱི་ཚོང་བས་མདོ་སྡེ་བཏོན་པས་རྐྱེན་བྱས་
ཏེ་གང་བོ་རབ་ཏུ་བྱུང་བར་འདོད། གང་བོ་དང་ནོར་གཅིག་པ་འབྱོར་ལེན་ཡིན་པས་
ཟོང་རྣམས་དེ་ལ་གཏད། འོ་སྐོལ་ཡོ་བྱད་ཟད་པར་མི་འགྱུར་གྱི་རྒྱ་མཚོ་འཇིགས་པ་
དང་བཅས་པས་མ་འགྲོ་ཞེས་གདམས། གང་བོ་མཉན་ཡོད་དུ་སོང་ནས་མགོན་མེད་
ཟས་སྦྱིན་ལ་གྲོགས་བཅོལ་ནས་སྟོན་པའི་སྤྱན་སྔར་ཁྲིད། བཅོམ་ལྡན་འདས་ཀྱིས་
ཚུར་ཤོག་གིས་བསྙེན་པར་རྫོགས། བས་མཐའི་གནས་མལ་ལ་བརྟེན་ཅིང་ཟླ་བ་
གསུམ་དུ་བསྒྲུབས་པས་དགྲ་བཅོམ་པར་གྱུར་ཏེ་བྱམས་མའི་བུ་གང་བོ་ཞེས་གྲགས་
111



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སོ། ། གང་བོས་བཟོད་པའི་གོ་ཆ་ཆེན་པོ་བགོས་པས། རྔོན་པ་དག་དད་ཅིང་།
སྐྱེས་པ་ལྔ་བརྒྱ་དང་། བུད་མེད་ལྔ་བརྒྱ་དགེ་བསྙེན་དུ་བསྒྲུབས་པས། མཐའ་འཁོབ་
ཀྱི་ཡུལ་ཐ་དད་པ་རྣམས་སུ་གཙུག་ལག་ཁང་ལྔ་བརྒྱ་ཡང་བྱེད་དུ་བཅུག་གོ ། གང་བོ་
རབ་ཏུ་བྱུང་བའི་ཤུལ་དུ་འབྱོར་སྐྱབས་དང་འབྱོར་དགའི་ནོར་ཟད་པས། འབྱོར་ལེན་
དང་ཕྱོགས་ གཅིག་བྱེད་འདོད་པ་ལ། འབྱོར་ལེན་གྱིས་ངའི་ནོར་ཆོས་མཐུན་དུ་
བསྒྲུབས་པ་ཡིན་པས་ཁྱེད་གཉིས་དང་མི་བསྲེའོ་བྱས་པ་ན། ནུ་བོ་གཉིས་ཀྱིས། བྲན་
མོའི་བུས་རྒྱ་མཚོར་ཡང་ཡང་ཕྱིན་ནས་བླངས་པ་ཡིན་མོད། ཁྱོད་རྒྱ་མཚོར་འགྲོ་མི་
ཐུབ་པ་ཞིག་གིས་ནོར་ཅི་ཞིག་བསྒྲུབས་ཞེས་པའི་ཚིག་གནད་དུ་ཕོག་ནས། འབྱོར་
ལེན་ཚོང་བ་ལྔ་བརྒྱ་བཅས་རྒྱ་མཚོར་སོང་། ཙན་དན་ས་མཆོག་གླིང་དུ་སླེབས་ཏེ་ཚན་
དན་གྱིས་གྲུ་བཏང་སྟེ་ཚུགས་འཕགས་སོ། ། དེའི་ཚེ་གླིང་དེ་སྲུང་བའི་གནོད་སྦྱིན་
ཁྲོས་ནས་རླུང་བཏང་བས་ཚོང་བ་རྣམས་ཚབ་ཚོབ་ཏུ་གྱུར་ཀྱང༌། འབྱོར་ལེན་བདེ་
བར་འདུག་ཅིང་། གང་བོའི་ཁ་མ་ལོངས་པས་འདི་ཡིན་ཟེར། ཚོང་བ་ཐམས་ཅད་
ཀྱིས་གང་བོ་ལ་སྐྱབས་སུ་སོང་བས། གང་བོ་ལ་དགའ་བའི་ལྷས་སྦྲན་ཏེ། གང་བོ་རྫུ་
འཕྲུལ་གྱིས་གྲུའི་སྟེང་དུ་འོངས་པ་ན། རླུང་ནག་པོ་ཕྱིར་ལྡོག་གོ ། གང་བོས་གནོད་
སྦྱིན་ལ་དྲིས་པས། འཁོར་ལོས་སྒྱུར་བའི་རྒྱལ་བོའི་ཆེད་དུ་སྲུང་ཟེར། དེ་བས་ཀྱང་
ཆེས་མཆོག་ཏུ་གྱུར་པ་སངས་རྒྱས་ཡིན་པས་དེའི་དོན་དུ་ཙན་དན་རྣམས་ཐུས་ཤིག་
གསུངས་པས་གནོད་སྦྱིན་གྱིས་ཀྱང་བཏང་ངོ༌། ། དེ་ནས་གྲུ་བདེ་བར་ཕྱིན་ཞིང་ཚོང་
བ་རྣམས་གྲོང་ཁྱེར་སློབ་མ་ཅན་དུ་སླེབས། སངས་རྒྱས་བཞུགས་པའི་གཙུག་ལག་
ཁང་ཙན་དན་ས་མཆོག་གིས་བཞེངས་པ་སྤུན་རྣམས་བློ་མཐུན། སངས་རྒྱས་སྤྱན་
འདྲེན་པར་རྒྱལ་བོ་ཡང་བློ་མཐུན། གཙུག་ལག་ཁང་གྲུབ་པ་ན། གང་བོས་ཁང་སྟེང་
ནས་མཆོད་པ་བཤམས། རྒྱལ་བྱེད་ཚལ་ལ་ཁ་ཕྱོགས་ཏེ། སྟོན་པ་འཁོར་བཅས་སྤྱན་
112



༄༅། །བོད་སོག་ཆོས་འབྱུང་གི་སྟོད་ཆ།
འདྲེན་པར་གསོལ་བ་བཏབ། སྟོན་པའི་སྤྱན་སྔར་མཆོད་རྫས་རྣམས་སླེབས། སྟོན་
པས་བཀའ་བསྩལ་པ། དགེ་སློང་རྣམས་ལ་ནངས་པར་གྲོང་ཁྱེར་སློབ་མ་ལྟ་བུར་ཟན་
ཟ་བར་སྤྲོ་བ་དག་ཚུལ་ཤིང་ལོངས་ཤིག དགེ་སློང་རྣམས་རྫུ་འཕྲུལ་སྟོན་པར་བཀས་
གནང་ངོ༌། ། ནངས་པར་དགེ་སློང་གནས་བརྟན་རྣམས་རྫུ་འཕྲུལ་སྣ་ཚོགས་ཀྱིས་
གཤེགས། རྒྱལ་བོ་ཤར་སྒོར་འདུག་ཅིང་། འཕགས་པ་གང་བོ་དང་། འབྱོར་ལེན་
སྤུན་བཅས་སྐྱེ་བོ་མང་བོའི་ཚོགས་དང༌། གྲོང་ཁྱེར་ལ་སྒོ་བཅོ་བརྒྱད་ཡོད་པས་སྒོ་
གཞན་བཅུ་བདུན་ལ་རྒྱལ་སྲས་བཅུ་བདུན་བཞག གྲོང་ཁྱེར་ཕྱག་དར་དང་ཙན་དན་
གྱི་ཆུས་ཆག་ཆག་དང་། རྒྱན་སྣ་ཚོགས་བཀྲམ། འཁོར་རྣམས་རྫུ་འཕྲུལ་གྱིས་བྱོན་
པའི་མོད་ལ། རྒྱལ་བོས་སངས་རྒྱས་བྱོན་ནམ་སྙམ་ནས་དྲིས་པ་ན། གང་བོས་འདི་
དང་འདི་བོ་ཞེས་སྨྲས་སོ། ། དེ་ནས་བཅོམ་ལྡན་འདས་དགྲ་བཅོམ་ལྔ་བརྒྱ་དང་
ཐབས་ཅིག་ཏུ་ནམ་མཁའ་ལ་གཤེགས་ཤིང་། དེ་ནས་ལམ་བར་གྱི་ཡུལ་ཕྱོགས་ཞིག་
ན། ཡུགས་མོ་ལྔ་བརྒྱ་ཙམ་གནས་པས། དེ་རྣམས་ཀྱིས་ནམ་མཁའ་ལ་བྱོན་པ་མཐོང་
ནས་དད་པས། གདན་བཤམས་པ་ལ་སྟོན་པ་བཞུགས་ཏེ་ཆོས་བསྟན་པས་ཡུགས་མོ་
ལྔ་བརྒྱས་བདེན་པ་མཐོང་། ཡང་ནམ་མཁར་གཤེགས་པ་ན། ཡུལ་གཞན་ཞིག་གི་
བསྟི་གནས་ན་དྲང་སྲོང་ལྔ་བརྒྱ་ཡོད་པ་དེའི་དྲེགས་པ་གཞོམ་ཕྱིར་རྫུ་འཕྲུལ་སྣ་ཚོགས་
བསྟན་ནས་ཆོས་གསུངས་པས། དེ་རྣམས་ཀྱིས་ཕྱིར་མི་འོང་གི་འབྲས་བུ་ཐོབ། ཚུར་
ཤོག་གིས་བསྙེན་པར་རྫོགས། བརྩོན་འགྲུས་བརྩམ་པས་དེའི་མོད་ལ་དགྲ་བཅོམ་ཐོབ་
པོ། ། དེ་ནས་དགྲ་བཅོམ་པ་སྟོང་གིས་ཡོངས་སུ་བསྐོར་ནས། ནམ་མཁའི་ལམ་
ནས་གྲོང་ཁྱེར་གྱི་དབུས་སུ་གཤེགས་སོ། ། རྒྱལ་བོ་འཁོར་བཅས་སྟོན་པའི་དྲུང་དུ་
འོངས་ཤིང་ཕྱག་འཚལ། བཅོམ་ལྡན་འདས་འཁོར་བཅས་ཙནྡན་གྱི་ཁང་བཟང་དུ་
བཞུགས། སྐྱེ་བོ་མང་བོས་མ་མཐོང་བ་ན་ཤེལ་ལྟར་བྱིན་གྱིས་རླབས། བཅོམ་ལྡན་
_113



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འདས་ཀྱིས་འཁོར་དེ་དག་གི་བསམ་པ་ཐུགས་སུ་ཆུད་ནས་ཆོས་བསྟན་པ་ན། འཁོར་
ཚོགས་དཔག་ཏུ་མེད་པ་ཞིག་ངེས་པར་འབྱུང་བ་དང་འབྲས་བུ་བཞི་ལ་བཀོད་ཅིང་།
བྱང་ཆུབ་གསུམ་དུ་སེམས་བསྐྱེད་པ་སོགས་མཐའ་ཡས་པ་བྱུང་ངོ༌། །
དེ་ནས་ཉི་མ་ གཞན་ཞིག་ལ། འབྱོར་ལེན་ གྱིས་གདུགས་ཚོད་འབུལ་བར་
བརྩམས་པའི་ཚེ། ཀླུའི་རྒྱལ་བོ་ནག་པོ་དང་གོ་ཏ་མ་གཉིས་ཀླུ་ལྔ་བརྒྱའི་འཁོར་དང་
བཅས་ཏེ། སངས་རྒྱས་ལ་བལྟ་བའི་ཆེད་དུ་འབྲུག་གི་སྒྲ་འབྱིན། ཆུ་བོའི་རྒྱུན་ལྔ་བརྒྱ་
འབེབ་བཞིན་ཆས་པ་གཟིགས་ཏེ། སྟོན་པ་ཐུགས་རྗེ་ཅན་དང་། མོངྒལ་གྱི་བུའི་
གདུགས་ཚོད་ཀྱི་སྐལ་བ་སྔོན་ལ་བཞེས་ནས། གྲོང་ཁྱེར་ལ་མི་གནོད་པའི་ཕྱིར་རྒྱུ་
མཚོའི་འགྲམ་གྱི་ཀླུ་གཉིས་ཀྱི་གན་དུ་ཕར་གཤེགས། གྲོང་ཁྱེར་ལ་གནོད་པ་མི་བྱེད་
པར་བཀའ་བསྩལ་ཅིང་། ཀླུ་དེ་དག་སྐྱབས་སུ་འགྲོ་བ་དང་བསླབ་པའི་གནས་ལ་
བཀོད་དོ། །
༤༧ འོད་ཟེར་ཅན་དུ་གཤེགས་པ། འཕགས་པ་མོངྒལ་གྱི་བུས་རང་གི་མ་དེ་
འགྲོ་བའི་གནས་གང་དུ་སྐྱེས་བརྟགས་པ་ན་གང་དུ་ཡང་མ་མཐོང་སྟེ། བཅོམ་ལྡན་
འདས་ལ་ཞུས་པ་ན། ནུབ་ཕྱོགས་འོད་ཟེར་ཅན་དུ་སྐྱེས་པར་གསུངས། མོངྒལ་གྱི་
བུས། བདག་གི་མ་དེ་བཅོམ་ལྡན་འདས་ཀྱི་གདུལ་བྱར་གྱུར་པ་ལགས་པས། ཐུགས་
བརྩེ་བས་རྗེས་སུ་བཟུང་སྟེ་འདུལ་བར་གསོལ། དེ་ནས་སྟོན་པས་སྟོང་གསུམ་འཇིག་
རྟེན་འདིའི་དབུས་མའི་རི་རབ་ཀྱི་རྩེ་མོ་ནས་ནུབ་ཕྱོགས་ལོགས་ཀྱི་སྟོང་གསུམ་གཞན་
གྱི་རི་རབ་དབུས་མའི་རྩེར་གོམ་པ་གཅིག་འདོར་བ་དེ་ལྟ་བུའི་རྫུ་འཕྲུལ་གྱིས་བྱོན་ན།
ཉིན་ཞག་བདུན་འདས་པ་ན་འོད་ཟེར་ཅན་དུ་བྱོན་ནོ། མོངྒལ་གྱི་བུའི་མར་གྱུར་པ་
དུས་དེར་བུ་མོ་བཟང་མོ་ཞེས་བྱ་བ་ཡོད་དེ། དེས་འཕགས་པ་མོངྒལ་གྱི་བུ་རྒྱང་རིང་བོ་
ནས་མཐོང་སྟེ་བུའི་འདུ་ཤེས་སྐྱེས་ནས། ཨེ་མ་ཧོ། ཡུན་རིང་ལོན་ནས་བདག་གི་བུ་
E4
མཁ་
114



༄༅ ། །བོད་སོག་ཆོས་འབྱུང་གི་སྟོད་ཆ།
མཐོང་ངོ་ཞེས་འཕགས་པའི་ཕྱོགས་སུ་རྒྱུགས་ཤིང་དྲུང་དུ་འདུག་གོ དེར་སྐྱེ་བོའི་
ཚོགས་ཀྱིས་དགེ་སློང་འདི་ནི་རྒན། བུ་མོ་འདི་ནི་གཞོན་ན། འདིའི་མ་ཇི་ལྟར་ཡིན།
མོངྒལ་གྱི་བུས་དོན་དེ་རྒྱས་པར་བཤད་དོ། ། བཅོམ་ལྡན་འདས་ཀྱིས་བུ་མོ་དེ་ལ་
ཆོས་བསྟན་པས། དེས་ཀྱང་རྒྱུན་དུ་ཞུགས་པའི་འབྲས་བུ་ཐོབ། དེས་ཕུལ་བའི་
གདུགས་ཚོད་ཀྱང་གསོལ། ཡོན་བཤད་པ་མཛད་ནས་ལྷུང་བཟེད་འཁྲུ་བའི་སྐབས།
བཅོམ་ལྡན་འདས་ཀྱིས་རྒྱལ་བྱེད་ཀྱི་ཚལ་ཡིད་ལ་གྱིས་ཤིག་གསུངས། དེ་ཁོ་ནས་རྒྱལ་
བྱེད་ཚལ་དུ་བྱོན། མོངྒལ་གྱི་བུ་ངོ་མཚར་དུ་གྱུར་ནས་བླ་ན་མེད་པའི་བྱང་ཆུབ་ལ་
བསྔགས་པ་བརྗོད་དོ། །
༤༨ བྲམ་ཟེ་པདྨའི་སྙིང་བོ་བཏུལ་བ་ནི། བཅོམ་ལྡན་འདས་མཉན་ཡོད་
ནས་གཤེགས་ཏེ་འདོད་པ་མཐུན་པའི་ནགས་ཁྲོད་ན་བཞུགས་སོ། ། དེའི་ཚེ་བྲམ་ཟེ་
པདྨའི་སྙིང་བོ་བྲམ་ཟེ་ཁྱེའུ་ལྔ་བརྒྱ་ལ་གསང་ཚིག་ཀློག་གོ ། བྲམ་ཟེ་པདྨའི་སྙིང་བོས་
བྲམ་ཟེའི་ཁྱེའུ་མ་སྡུག་ལ་ཁྱོད་ཤེས་ལྡན་གོ་ཏ་མ་བྱང་ཆུབ་བརྙེས་སོ་ཞེས་ཐོས་ཏེ།
དེའི་མཚན་བཟང་བོ་རྣམས་ཀྱང་ཡང་དག་ཡིན་མིན་རྟོགས་ཤིག དེ་ནས་དེ་བྲམ་ཟེ་
རྒན་རབས་མང་བོ་དང་ལྷན་ཅིག་སོང་ནས། སྟོན་པའི་སྤྱན་སྔར་སླེབས་པ་ན། སྟོན་
པས་བྲམ་ཟེ་རྣམས་དགའ་མགུར་འགྱུར་བའི་ཆོས་གསུངས་པའི་ཚེ། ཁྱེའུ་མ་སྡུག་
ལྷམ་གྱོན་ནས་འཆག་ཅིང་། གློ་བུར་དུ་གཏམ་སྨྲས་པ། གཏམ་མཐར་ཕྱིན་པར་མི་
སྡོད། མ་གུས་པས་བརྙས་ཤིང་སླར་ཟློག་པར་བྱེད་དོ། ། སྟོན་པས་ཁྱོད་བྲམ་ཟེ་
གསུམ་རིག་པ་དང་གཏམ་འདི་ལྟར་སྨྲའམ། ཁྱོད་བླ་མའི་ཚོགས་ལ་བསྙེན་བཀུར་མ་
བྱས་པ་ཞིག་གོ ། དེ་ཁྲོས་འཁྲུགས་ཡིད་མ་རངས་ནས། གོ་ཏ་མ་ཤཱཀྱ་རྣམས་ནི་ད་
བྱུང་གི་རིགས་ཡིན་པས་བྲམ་ཟེ་རྣམས་ལ་བླ་མར་མི་བྱེད་དོ། ། རིགས་བཞི་བོ་
རྣམས་ཀྱིས་བྲམ་ཟེ་ལ་བཀུར་སྟི་བྱེད་ཀྱང༌། ཤཱཀྱ་འདི་དག་ད་བྱུང་ཁོ་ན་ཡིན་པས་མི་
115



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ། །
བྱེད་དོ། ། བཀའ་བསྩལ་པ། ཁྱོད་ཀྱི་རིགས་ཅི་ཡིན་གསོལ་བ། མིག་མི་འཛུམ་
གྱིའོ། ། བཀའ་བསྩལ་པ། བུ་རམ་ཤིང་བ་འཕགས་སྐྱེས་ཀྱིས་བུ་བཞི་བསྐྲད་པ་ལས་
ཤཱཀྱའི་མགོ་འཛུགས་པ་དེ་ཡིན་པ་ཁྱོད་ཀྱིས་ཐོས་སམ་གསོལ་བ། ཐོས་སོ་ཞེས་སྨྲས།
བུ་རམ་ཤིང་བ་འཕགས་སྐྱེས་ཀྱི་བྲན་མོ་རྡོ་ཕོད་མ་ཞེས་བྱ་བ་དང་། གདོལ་བའི་
རིགས་ཀྱི་དྲང་སྲོང་ཞིག་འདུས་པ་ལས་ཁྱེའུ་བཙས་པ་ན། ཤ་ཟ་རྣམས་ཀྱིས་མིག་མི་
འཛུམ་ཞེས་མིང་བཏགས་པ་མིག་མི་འཛུམ་གྱི་མགོ་འཛུགས་པ་ཡིན་པ་ཐོས་སམ་ཞེས་
དྲི་བ་མཛད་མཐར། དེ་ལྟར་ཐོས་སོ་ཞེས་དྲང་བོར་གསོལ། བཀའ་བསྩལ་པ། མ་
སྡུག་ལ་བྲན་མོའི་བུ་ཞེས་སྨྲ་མི་རུང་སྟེ། དྲང་སྲོང་དེ་ནི་རྫུ་འཕྲུལ་ཆེ་བ་ཡིན་ནོ་ཞེས་
སོ། ། དེ་སོགས་ཞུ་ལན་རྒྱས་པར་མཛད། མཐར་མ་སྡུག་དད་པ་ཆེན་པོ་སྐྱེས་ཏེ་
ཆོས་སྟོན་པར་གསོལ་བ་བཏབ་པས། སྟོན་པས་དགའ་བ་དང་མགུ་བར་གྱུར་པའི་
ཆོས་གསུངས། དེས་ཀྱང་སྐྱེས་བུ་ཆེན་པོའི་མཚན་སུམ་ཅུ་མཐོང་། དེ་ནས་མ་སྡུག་
དང་བྲམ་ཟེའི་ཚོགས་རྣམས་ཕྱིར་དེངས་ནས། བྲམ་ཟེ་པདྨའི་སྙིང་བོའི་དྲུང་དུ་ཕྱིན་
ཏེ་གཏམ་རྒྱུས་པར་བཤད་དོ། ། བྲམ་ཟེ་པདྨའི་སྙིང་བོ་ཁྲོས་ཏེ་མ་སྡུག་ལ་མཆིལ་
ལྷམ་གྱིས་མགོ་བོར་བརྡེགས་ཤིང༌། ཀྱེ་མ་ཧོ་ཕོ་ཉ་དང་འཕྲིན་བྱེད་འདི་འདྲ་བས་
བདག་ཀྱང་ངན་སོང་དུ་ལྟུང་བར་འགྱུར་རོ་ཞེས་སོགས་སྨྲས་སོ། ། ནངས་པར་ཤིང་
རྟ་མང་བོ་བཟའ་བཏུང་གིས་བཀང་ཞིང་བྲམ་ཟེའི་ཚོགས་ཀྱིས་བསྐོར་ཏེ། བཅོམ་
ལྡན་འདས་ཀྱི་སྤྱན་སྔར་སོང་ངོ༌། ། དེར་གཙང་ཞིང་བསོད་པའི་བསོད་སྙོམས་རྒྱུ་
ཆེརཕུལ། ཡོན་བསྔོ་མ་མཛད། ཁ་སང་བྲམ་ཟེ་ཁྱེའུ་མ་སྡུག་དེ་བྱིས་པའི་རང་བཞིན་
ལགས་པས་བཟོད་པར་མཛད་དུ་གསོལ། བྲམ་ཟེ་བཟོད་དོ། ། གསོལ་བ། ཤེས་
ལྡན་གོ་ཏ་མ་བདག་ཤིང་རྟར་ཞུགས་པའམ། སྲབ་སྐྱོགས་འཛིན་པའམ། ཐོར་
ཚུགས་ནོམ་པའི་བར་དུ་བྱས་ན་ཕྱག་འཚལ་བཟུང་དུ་གསོལ་ཞེས་སོགས་ཞུས་པ་ན།
1 16



༄༅ ། །བོད་སོག་ཆོས་འབྱུང་གི་སྟོད་ཆ།
ང་རྒྱལ་དང་བཅས་སོ་དགོངས་ཏེ། དེའི་ང་རྒྱལ་སྤང་བའི་དོན་དུ་ཆོས་བསྟན་པས།
བྲམ་ཟེ་པདྨའི་སྙིང་བོ་རྒྱུན་ཞུགས་པའི་འབྲས་བུ་ཐོབ་སྟེ་ཆེད་དུ་བརྗོད་པ་ཡང་བྱས་
སོ། ། དེ་ལྟར་འདོད་པ་དང་མཐུན་པའི་བྲམ་ཟེ་དང་སྐྱེ་བོ་དཔག་ཏུ་མེད་པ་བདེན་
པ་ལ་བཀོད་དོ། །
༤༩ ཁྱེའུ་གཉིས་ནི། དུས་གཞན་ཞིག་ན། རྒྱལ་རིགས་དང་བྲམ་ཟེ་ཁྱེའུ་
སྤྲང་བོ་གཉིས་དགེ་འདུན་ལ་གདུགས་ཚོད་གསོལ་བའི་སར་སློང་དུ་སོང་བ་ལ། བྲམ་
ཟེའི་བུ་སྟེར་བའི་དུས་ལ་མ་བབས་པས་ཅི་ཡང་མ་ཐོབ། རྒྱལ་རིགས་ཀྱི་བུ་དེས་དུས་
སུ་ཕྱིན་པས་མང་དུ་ཐོབ་པོ། ། བྲམ་ཟེའི་ཁྱེའུ་དེ་ཁྲོས་ནས་ཁོ་བོ་ལ་དབང་ཡོད་ན་
འདི་རྣམས་ཀྱི་མགོ་བོ་དྲུངས་ནས་གཅོད་དོ་ཟེར། རྒྱལ་རིགས་ན་རེ། ཁོ་བོ་ལ་དབང་
ཡོད་ན། སྟོན་པ་དགེ་འདུན་དང་བཅས་པ་ལ་ཞལ་ཟས་རོ་བརྒྱ་བས་སྟོབ་པ་ཞིག་ཟེར་
བ་ལས། མཉན་ཡོད་ན་བྲམ་ཟེའི་བུ་དེ་ཤིང་དྲུང་ན་ཉལ་བ་ལ། ཤིང་རྟ་འཁྱམས་པོའི་
འཁོར་ལོས་དེའི་མགོ་བཅད་དོ། ། དེའི་ཚེ་ཚོང་དཔོན་ཞིག་ལ་བུ་མེད་པར་ཤི་བ་
ལས། ཚོང་བ་རྣམས་ཀྱིས་བསོད་ནམས་ཅན་ཞིག་ཚོང་དཔོན་དུ་བཀུར་རོ་ཞེས་
བརྟགས་པ་ན། སྔར་གྱི་རྒྱལ་རིགས་ཀྱི་ཁྱེའུ་དེ། ཤིང་དྲུང་ཞིག་ཏུ་ཉལ་བ་ལ་ཤིང་
གཞན་རྣམས་ཀྱི་གྲིབ་མ་འཕོས་ཀྱང་དེ་མ་འཕོས་ཏེ། བསོད་ནམས་ལྡན་པར་ཤེས་
ནས་ཚོང་དཔོན་དུ་བཀུར་ཏེ། འབྱོར་བ་དང་ལྡན་པར་གྱུར་ནས་སངས་རྒྱས་དགེ་
འདུན་དང་བཅས་པ་ལ་གདུགས་ཚོད་གསོལ་ཞིང་། བཅོམ་ལྡན་འདས་ཀྱིས་ཆོས་
བསྟན་ནས་བདེན་པ་མཐོང་ངོ༌། །
༥༠ ཀླུ་དགའ་བོ་གཉེན་དགའ་བཏུལ་བ་ནི། ཀླུའི་རྒྱལ་བོ་དགའ་བོ་དང་
གཉེན་དགའ་གཉིས་སྦྲུལ་གྱི་ལུས་རིང་བོས་རི་རབ་ལ་ལན་གསུམ་དཀྲི་ནུས་པ་དེ་ཡུན་
རིང་གཉིད་ནས་སད་པ་ན། དབུགས་དྲག་པོ་བཏང་བས། རི་རབ་དང་གསེར་རི་ལ་
མས་
པསང་
117



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གནས་པའི་བྱ་དང་རི་དྭགས་སོགས་སྲོག་ཆགས་མང་བོ་དུག་གིས་ཤི་ནས་མཚོར་ལྷུང་
བ་རྣམས་ཟ་བར་བྱེད་དེ། དེའི་ཚེ་རི་རབ་ལ་གནས་པའི་དགེ་སློང་རྫུ་འཕྲུལ་ཐོབ་པ་
དག་ཀྱང་དུག་ཕོག་པས་ལུས་སྐྱ་སེང་དུ་གྱུར། དེ་ནས་སྟོན་པས། མོངྒལ་གྱི་བུ་ལ།
ཀླུའི་རྒྱལ་བོ་དགའ་བོ་དང་གཉེན་དགའ་ལ་སོམས་ཤིག་གསུངས། འཕགས་པ་རྫུ་
འཕྲུལ་གྱིས་སོང་ནས། སེ་གོལ་གྱི་སྒྲ་བྱས་པ་དང་། ལུས་སྟེང་དུ་ཞབས་ཀྱིས་བཅགས་
པ། ཁོང་བའི་ནང་སོང་སྟེ་ཡར་མར་རྒྱུ་བ་སོགས་བྱས་ཀྱང་གཉིད་མ་སད་པས། རི་
རབ་ལ་ལན་བདུན་དཀྲི་ནུས་པའི་སྦྲུལ་ཆེན་པོ་མི་བཟད་པ་ཞིག་ཏུ་སྤྲུལ་ནས་དེ་གཉིས་
འོག་ཏུ་མནན་པ་ན་སད་དེ་སྐྲག་ནས་བྲམ་ཟེའི་གཟུགས་ཀྱིས་བྲོས་པ་ན། དེ་དག་གི་
མདུན་དུ། འཕགས་པ་མོངྒལ་གྱི་བུ་བྱོན་ནས་ཀླུ་དག་གར་འགྲོ། དེ་གཉིས་ཀྱིས་
བསམ་པ། དེ་ནི་དགེ་སློང་འདིའི་མཐུ་ཡིན་སྙམ་ནས་འཕགས་པ་ཀུ་རེ་མ་བགྱིས་སམ།
ཅི། སྟོན་པའི་ཕོ་ཉ་ལ་མི་སེམས་སམ། འོ་ན་ཇི་ལྟར་བགྱི། དེར་དད་པར་འགྱུར་
བའི་ཆོས་བཤད་ནས། བཅོམ་ལྡན་འདས་ཀྱི་སྤྱན་སྔར་ཁྲིད། སྟོན་པ་ཡང་རྒྱ་མཚོའི་
ངོགས་སུ་བྱོན་ཏེ་བཞུགས་པ་ན། ཀླུའི་རྒྱལ་བོ་གཉིས་འཁོར་བཅས་ཀྱིས་མཆོད་པ་
དང་ཕྱག་བྱས་ཏེ་འདུག་པ་ལ། ལས་ངན་པ་ལ་རབ་ཏུ་སྨད་ཅིང་ཆོས་བསྟན། རི་རབ་
ཀྱི་བང་རིམ་ན་གནས་པ་རྣམས་ལ་གནོད་པ་མི་བྱེད་པའི་བཀའ་བསྩལ། སྐྱབས་འགྲོ་
དང་བསླབ་པའི་གཞི་ལ་བཀོད་པས་མི་རིངས་པར་ཀླུ་མང་བོ་ཡང་ཆོས་ལ་འཁོད་པར་
གྱུར་ཏོ། །
༥༡ གསལ་རྒྱལ་ཀླུའི་གནོད་པ་ལས་སྐྱབས་པ་ནི། ཀླུ་གཉིས་པོ་དེ་དུས་
བཟང་དག་ལ་ཡོང་ནས་སྟོན་པ་ལ་བསྙེན་བཀུར་བྱེད། རེས་འགའ་མཚན་མོར།
གཞལ་མེད་ཁང་ནམ་མཁའ་ལ་འགྲོ་བའི་ནང་ཞུགས་ནས་ལྷའི་ཆ་དཔྱད་ཀྱིས་འོང༌།
ཉིན་མོར་ཁྱེའུ་འམ་ཁྱིམ་བདག་གི་ཆ་བྱད་ཀྱིས་འོང་བར་བྱེད་ན། དེ་གཉིས་ཀྱི་འཁོར་
118



-
-
-
༄༅། །བོད་སོག་ཆོས་འབྱུང་གི་སྟོད་ཆ།
ཀླུ་ཉིས་སྟོང་ལྔ་བརྒྱ་རེ་ཡོད་དོ། ། ལན་གཅིག་དེ་གཉིས་ཁྱིམ་བདག་གཟུགས་ཀྱིས་
ཆོས་ཉན་ཞིང་ཡོད་པའི་ཚེ། རྒྱལ་བོ་སྟོན་པའི་དྲུང་དུ་འོང་བ་མཐོང་སྟེ། བདག་ཅག་
གཉིས་རྒྱལ་བོ་ལ་བརྟེན་བཀུར་བགྱིའམ་ཆོས་ལ་བསྙེན་བཀུར་བགྱི་ཞུས་པས། སྟོན་
པའི་གསུང་བཞིན་རྒྱལ་བོ་བྱུང་བ་ལ་ལྡང་བ་མ་བྱས་སོ། ། རྒྱལ་བོས་བལྟས་པ་ན་དེ་
གཉིས་རང་གི་མངའ་འོག་ཞིག་འདྲ་བར་སྣང་ནས། ང་ལ་ལྡང་བར་མི་བྱེད་དོ་སྙམ་
ནས་ཁྲོས་སོ། ། སྟོན་པས་ཁྲོ་བའི་ཉེས་དམིགས་གསུངས་ཀྱང་རྒྱལ་བོ་སེམས་ཡད་
ཡུད་དུ་སོང་ནས་ངོ་མ་འཕྲོད། རྒྱལ་བོ་ཕྱིར་སོང་དུས་ཞོ་ཤས་འཚོ་བ་གཅིག་སྒོ་དྲུང་དུ་
བཞག་ནས། ཁྱིམ་བདག་དེ་གཉིས་ཕྱིར་བྱུང་ན་མགོ་བོ་ཆོད་ཅིག་བྱས། དེ་སྐད་ཟེར་
བ་གླུ་གཉིས་ཀྱི་གཡོག་པོ་ར་བའི་ཁ་ན་སྡོད་པ་དག་གིས་ཐོས་ཏེ། རྒྱལ་བོའི་སྟེང་དུ་
མཚོན་ཆའི་ཆར་འབེབ་པར་བརྩམ་པ་ན། སྟོན་པས་མོངྒལ་གྱི་བུ་ལ། གསལ་རྒྱལ་ལ་
སོམས་ཤིག་གསུངས། མཚོན་ཆའི་ཆར་མེ་ཏོག་ཏུ་བྱིན་གྱིས་བརླབས་ནས། མིའི་
ལག་པས་ལེན་ནུས་ཙམ་གྱི་བར་སྣང་ལ་ཆགས་པར་བྱས་སོ། ། ངག་མི་མཐུན་པར་
གྱུར་ནས་འོངས་ཏེ་སྟོན་པ་ལ་ཞུས་པས། གཞན་མིན་གྱི། མོངྒལ་གྱི་བུའི་མཐུའོ། །
ཡིད་མི་ཆེས་ན་དེ་དག་ལས་གཅིག་ལོངས་ཏེ་ས་ལ་བོར་ཅིག་གསུངས་པས། སར་བོར་
བ་ན་མཚོན་ཆར་གྱུར་ཅིང་སྒྲ་འབྱིན་པ་ན། སྐྲག་སྟེ་རྒྱལ་བོས་ཅི་ཞེས་ཞུས་པ་ན།
ཁྱོད་ཀྱིས་གླུ་ལ་སྡང་སེམས་སྐྱེས་པ་ཡིན་གསུངས། སྔར་གྱི་དོན་དེ་རྒྱས་པར་ཡང་
གསུངས་སོ། ། འོན་ཀྱང་ཀླུ་གཉིས་མ་ཁྲོས་ཏེ་འཁོར་ཁྲོས་པའོ། ། འོ་ན་ཇི་ལྟར་
བགྱི་ཞུས་པས་བཟོད་པར་གསོལ་གསུངས། དུས་གཞན་ཞིག་ནི། སྟོན་པའི་སྤྱན་
སྔར་ཀླུ་དེ་གཉིས་ལ། གསལ་རྒྱལ་གྱིས་ལག་པ་བརྐྱངས་ཏེ་བཟོད་པར་གསོལ་ཞིང་།
དེ་གཉིས་ཀྱིས་ཀྱང་བཟོད་པར་བྱས་སོ། །
༥༢ གནོད་སྦྱིན་འབྲོག་གནས་བཏུལ་བ་ནི། གང་གི་ཚེ་གསལ་རྒྱལ་དང་
119



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཟུགས་ཅན་སྙིང་བོས་རྒྱལ་སྲིད་སྐྱོང་བ་ན། ཆོམ་རྐུན་པ་རྣམས་ཆད་པས་བཅད་
པས། དེ་རྣམས་མ་ག་དྷ་དང་ཀོ་ས་ལའི་བར་གྱི་ནགས་ཚལ་དང་འབྲོག་དགོན་པ་དག་
ཏུ་གནས་ཏེ་ཚོང་བ་ཐམས་ཅད་བཅོམ་པ་ན། གཟུགས་ཅན་སྙིང་བོའི་དྲུང་ན་སྟོང་
ཐུབ་དཔའ་བོ་ཞིག་ཡོད་པས་དེ་མངགས་སོ། ། དེས་མདའ་ལྔ་བརྒྱ་ལྔ་བརྒྱས་གང་
བའི་དོང་བ་གཉིས་ཐོགས་ཏེ། ཚོང་བ་སྐྱོབ་པར་ཕྱིན་པ་ན། ཆོམ་རྐུན་པ་རྣམས་ཀྱིས་
གཙེས་པས། སྟོང་ཐུབ་ཀྱིས་འཇམ་པོར་སྨྲས་ཀྱང་མི་མཉན་ཏེ། དེ་ནས་ཆོམ་རྐུན་པ་
གཅིག་ནས་ལྔ་བརྒྱའི་བར་དུ་བྱུང་བ་ལ་མདའ་བསྣུན་ནས་བསད། ཡང་ལྔ་བརྒྱ་འོང་
བ་ན། སྔར་གྱི་ལྔ་བརྒྱ་བསད་ཟིན་པ་མཐོང་ནས་གནོད་སྦྱིན་ཞིག་གོ་ཟེར་ནས་ཐམས་
ཅད་སྐྲག་པར་བྱེད་དོ། ། སྟོང་ཐུབ་དེས་དེར་ལམ་སེལ་གྱི་ཁྱིམ་བརྩིགས། འབྲོག་
གནས་ཞེས་པའི་གྲོང་ཁྱེར་ཆགས། ཚོང་འདུས་ཆེན་པོ་བྱུང་། གྲོང་དཔོན་ཡང་སྟོང་
ཐུབ་ཀྱིས་བྱེད་པ་ལས། དུས་ཞིག་ན་ལོག་པར་ལྟ་བའི་ལྷ་ཁང་ཞིག་ཀྱང་བརྩིགས་ཏེ།
ཡུལ་དེའི་བག་གསར་ལ་འགྲོ་བ་ཐམས་ཅད་དང་བོར་ལྷ་ཁང་དེ་ལ་བསྐོར་ཞིང་། ཕྱི་
ནས་ཐོག་མར་གྲོང་དཔོན་དེས་མི་རིགས་པར་སྤྱོད་པ་ལས་མི་རྣམས་ཀྱིས་རྐྱེན་དེ་ལ་
བརྟེན་ནས་གྲོང་དཔོན་གསོད་པར་བགྲོས། ཉིན་གཅིག་མཆོག་ཟུང་གྲོང་དཔོན་གྱི་
སར་བྱོན་པས། དེས་བསོད་སྙོམས་ཕུལ་ཟིན། ཡོན་བཤད་པ་མ་ཚར་བའི་བར་དེར།
ཡུལ་མི་རྣམས་ཀྱིས་ཁྲུས་རྫིང་བྱས་ཏེ། གྲོང་དཔོན་ལ་འབུལ་བའི་ཕོ་ཉ་བསླེབས་ནས་
དེའི་སར་ཕྱིན་ཏེ་རྫོང་འགྲམ་དུ་སྐྲ་བཀྲུ་བའི་སྐབས། འཁྲུ་བྱེད་འདག་རྫས་མིག་ཏུ་
སོང་ནས་འགགས་པ་ལ། དེ་དག་གིས་མཚོན་གྱིས་གྲོང་དཔོན་བསད་པ་ན། ཁོས་
སྔར་གྱི་བསོད་སྙོམས་ཕུལ་བའི་བསོད་ནམས་དེས་འདི་དག་གསོད་པ་ཞིག་ཏུ་སྐྱེ་བར་
སྨོན་ལམ་ལོག་པ་བཏབ་པས། གནོད་སྦྱིན་གདུག་པ་ཅན་དུ་སྐྱེས། མི་ནད་ཆེན་པོ་
བཏང་། ལྟས་མཁན་རྣམས་ཀྱིས་གྲོང་དཔོན་ཡིན་པར་བཤད་པས། མི་རྣམས་
120



༄༅། །བོད་སོག་ཆོས་འབྱུང་གི་སྟོད་ཆ།
འབྲོས་པར་བརྩམ་པ་ན། སྲིན་པོའི་གཟུགས་ཀྱིས་དངོས་སུ་བཀག བཟོད་གསོལ་
དང་དྲི་ལན་བྱས་མཐར། བ་ལང་དྲུག་དང་ལྡན་པའི་ཤིང་རྟ་བཟའ་བཅའ་བཀང་བ་
རེ་དང་། བ་གླང་ཁྲིད་པའི་མི་རེ་ཉིན་རེ་བཞིན་འབུལ་བར་ཁས་བླངས་པས་ནད་
ཡམས་ཆད་དོ། ། ཁྱིམ་གྱི་མིང་བྱུང་རྫ་མར་བཅུག་སྟེ་དཀྲོགས་ནས་གང་ཐོན་པ་དེ་
ཚབ་མི་བཏང་བར་རང་ངམ་བུ་འགྲོའོ་ཞེས་ཁྲིམས་སུ་བཅས་སོ། དེ་ལྟར་བྱེད་ཅིང་
དུས་འགའ་ཞིག་འདས་པ་ན། ཁྱིམ་བདག་ཞིག་ཡུལ་གཞན་དུ་འཁོར་ནས་ཡོང་བའི་
དུས་ན། ཁྱིམ་དུ་ཆུང་མ་ལ་བུ་སྐྱེས་སོ། སྒོར་སླེབས་པ་ན་ཁྱིམ་བྱང་སྒོ་ལ་བཏགས་པ་
མཐོང་ངོ༌། ། ནང་དུ་ཆུང་མས་དགྱེས་པར་མཛོད་ཅིག་བུ་བཙས་སོ། ། དེ་ཅང་མི་
སྨྲ་སྟེ། ཁྱིམ་བྱང་བཏགས་པ་ཅི་ཡིན་དྲིས་པས། འདི་ལྟར་རོ་ཞེས་བཤད། ཕ་མ་དེ་
གཉིས་ཀྱིས་མཚན་མོ་ནམ་བསྲོས་པ་ན་ཁང་སྟེང་ནས་མཆོད་པ་བཤམས། སངས་
རྒྱུས་ལ་གུས་པ་ཆེན་པོས་བུ་སྐྱབས་སུ་གསོལ་ཅེས་གསོལ་བ་བཏབ་པོ། ། ནངས་པར་
བུ་དང་བཅས་པའི་ཤིང་རྟ་སོགས་སྔར་བཞིན་སོང་ངོ༌། ། བཅོམ་ལྡན་འདས་ཀྱིས་
མཁྱེན་ནས་གནོད་སྦྱིན་གྱི་གནས་སུ་བཞུད་པ་ན། གནོད་སྦྱིན་གཞན་དུ་སོང་བ་ཕྱིར་
འོང་བ་ན་སངས་རྒྱུས་བཞུགས་པ་མཐོང་ནས། བརྟག་པའི་ཕྱིར། ཕྱིར་ཕྱུང་བྱས་པ་
ན། སྟོན་པ་ཕྱིར་བྱོན། ནང་དུ་བཞུད་ཅེས་པ་ན་ནང་དུ་བཞུགས། དེ་འདྲ་ལན་
གསུམ་སོང་ནས། ཡང་ཕྱིར་ཕྱུང་ཞིག་བྱས་པ་ན། བཀའ་བསྩལ་པ། ཁྱོད་ཀྱི་གནས་
འདི་ང་ལ་ལན་གསུམ་བྱིན་པ་ཡིན་གསུངས་ཏེ་མ་བཞེངས། དེ་ན་རེ། ངས་དྲི་བ་ལ་
ལན་ཐོབས་ཤིག མ་ཡིན་ན་ཆུ་བོ་སྐལ་ལྡན་ཤིང་རྟའི་ཕ་རོལ་ཏུ་འཕང་ངོ་ཟེར། སྟོན་
པས་ཁྱོད་ཀྱི་དེ་ལྟར་མི་ནུས་ཞེས་གསུངས་པས། དེ་ཁྲོས་ཏེ་འཇིགས་པའི་གཟུགས་
ཀྱིས་སྟོན་པའི་དྲུང་དུ་རྒྱུགས་པ་ན། སྟོན་པ་ཡི་དྭགས་ཆེས་མི་སྡུག་ཅིང་དྲག་ཤུལ་ཆེ་
ཞིང་འཇིགས་སུ་རུང་བར་མཐོང་ནས་སྐྲག་སྟེ་དྲན་མེད་དུ་འགྱེལ་ལོ། ། བརྒྱལ་
121



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སངས་པ་ན། སྟོན་པའི་བཀས་དྲི་ལན་གྱིས་དེའི་སེམས་དད་པ་མཛད་ནས། སྐྱབས་
སུ་སོང་ཞིང་བསླབ་པ་བླངས། འབྲོག་གནས་པ་རྣམས་ལ་གནོད་པ་མི་བྱེད་པར་ཁས་
བླངས་ནས། ཟས་སྐོམ་གྱི་གཏོར་མ་ལས་མི་དང་བ་ལང་མི་ལེན་ནོ། ། ཁྱེའུ་དེ་
གནོད་སྦྱིན་གྱི་ལག་ཏུ་བྱུང་བ་སྟོན་པ་ལ་ཕུལ། སྟོན་པས་ཁྱིམ་བདག་དེ་ལ་གནང་
བས། དེའི་མིང་ལག་བརྒྱུད་ཅེས་བཏགས་སོ། །
༥༣ ལག་བརྒྱུད་བདེན་པ་ལ་བཀོད་པ་ནི། ལག་བརྒྱུད་ཆེར་སྐྱེས་ནས་སྒྱུ་
རྩལ་མཁས་པར་གྱུར། ཀོ་ཤམ་བི་ན། ཁྱིམ་བདག་གི་བུ་མོ་སྔོ་སངས་མ་ཞེས་བྱ་བ་
བུད་མེད་མཆོག་ཅིག་ཡོད་པ་དེས། ཡུལ་སོ་སོར་ཁྱིམ་ཐབ་འདམ་པར་བྱས་པ་ལས་སྐྱེ་
བོའི་དབུས་སུ་ལག་བརྒྱུད་ཀྱི་ཕྱོགས་སུ་མེ་ཏོག་གཏོར་རོ། ། བུ་མོ་དེ་འབྲོག་གནས་
སུ་ཕྱིན་པ་ན། སྟོན་པས་དགོངས་ཏེ་བུ་མོ་དེ་ལག་བརྒྱུད་དང་འཕྲད་ན། ཕྱིས་བདེན་
པའི་སྣོད་དུ་མི་འགྱུར་བར་མཁྱེན་ནས་ཆོས་སྟོན་པར་བཞེད་པ་ལ། ལག་བརྒྱུད་
ནངས་པར་གྲོང་ཁྱེར་ལས་ཕྱིར་ཕྱིན་པ་དང་། སྔོ་སངས་མ་ནང་དུ་འོང་བའི་ཤིང་རྟ་
གཉིས་ཀྱི་གཉའ་ཤིང་ཐུག་སྟེ་ཕན་ཚུན་དྲིས་པས་ངོ་ཤེས་ཏེ། ལག་བརྒྱུད་ཀྱིས་དེ་ལ་
ཁྱོད་ཁྱིམ་དུ་སོང་ཞིག ང་མྱུར་དུ་འོང་ཟེར་ནས་སྟོན་པའི་སྤྱན་སྔར་སོང་། སྟོན་པས་
ཆོས་བསྟན་ནས་ཕྱིར་མི་འོང་གི་འབྲས་བུ་ཐོབ་པོ། ། ལག་བརྒྱུད་ཁྱིམ་དུ་འཁོར་ནས་
སྔོ་སངས་མ་ལ་སྨྲས་པ། ངས་ཕྱིར་མི་འོང་ཐོབ་པས་འདོད་པ་ལ་མི་སྤྱོད་ཀྱི་ཁྱོད་ཕ་
ཁྱིམ་དུ་འགྲོའམ། འདིར་འདུག་པར་འདོད་ན་མིང་བོའི་འདུ་ཤེས་ཀྱིས་འདུག་ཅིག་
ཟེར་བས། སྔོ་སངས་མ་འདོད་པ་ཤས་ཆུང་བས། སློབ་དཔོན་ཚུལ་ལམ། མིང་བོའི་
འདུ་ཤེས་ཀྱིས་འདི་ལྟ་བུ་བཀུར་བའི་འོས་སུ་རྙེད་པ་ནི་ལེགས་སོ་སྙམ་ནས་བཀུར་སྟི་
བྱེད་ཅིང་དེར་འདུག་གོ ། དེ་སྐབས་སྟོན་པ་འབྲོག་གནས་ཀྱི་ཀུན་དགའ་ར་བར་
བཞུགས་ཏེ་དབྱར་གནས་མཛད་པས་སྐྱེ་བོ་རྣམས་བདེན་པ་ལ་བཀོད། དེ་ན་མི་རིང་
122



༄༅ ། །བོད་སོག་ཆོས་འབྱུང་གི་སྟོད་ཆ།
བ་ཞིག་ན་ལག་བརྒྱུད་དུས་ལས་འདས་ཏེ་གནས་གཙང་གི་མི་གདུང་བའི་ལྷར་སྐྱེས་ཏེ།
ཕྱིས་སུ་སྟོན་པའི་མདུན་དུ་ཆོས་ཉན་པ་བྱུང་ངོ་། །
༥༤ གྲོང་ཁྱེར་སྒྲ་སྒྲོགས་པའི་ལོ་རྒྱུས་ནི། རྒྱལ་བོའི་ཁབ་ན་གཟུགས་ཅན་
སྙིང་བོ་དང་། གྲོང་ཁྱེར་སྒྲ་སྒྲོགས་ན་རྒྱལ་བོ་ཨུ་ཏྲ་ཡ་ན་ཡོད་དེ། སྒྲ་སྒྲོགས་པའི་
ཕྱོགས་སུ་ཡུལ་དབུས་ཀྱི་ཚོང་བ་རྣམས་ལྷགས་པ་སླར་ལྡོག་པའི་ཚེ། ཨུ་ཏྲ་ཡ་ནས་
གཟུགས་ཅན་སྙིང་བོ་ལ་སྒྲོམ་རིན་པོ་ཆེས་གང་བ་སྐྱེས་སུ་བསྐུར་ཏེ། ཁྱོད་ནི་མ་མཐོང་
བའི་གྲོགས་པོ་ལགས་སོ། ། གྲོང་ཁྱེར་སྒྲ་སྒྲོགས་སུ་ཁྱེད་ལ་བགྱི་བ་ཅུང་ཟད་མཆི་ན།
ཐམས་ཅད་བདག་གིས་སྒྲུབ་པོ་ཞེས་བྱས་སོ། ཡང་གཟུགས་ཅན་སྙིང་བོས་གོས་ཁྱད་
པར་བ་སྒྲོམ་གང་སྐྱེས་སུ་བསྐུར་ཏེ། སྔར་སྐད་བཞིན་སྤྲིངས་སོ། ། དེ་ཡང་སྒྲ་
སྒྲོགས་ན་རིན་པོ་ཆེ་མོད་ལ། གོས་མཆོག་དཀོན། མ་ག་དྷ་དེ་ལས་ཟློག་གོ ། དེ་
ལྟར་ཚོང་བ་རྣམས་ལ་སྐྱེས་བསྐུར་རེས་བྱས་པ་ལས། དུས་ལན་ཅིག་ཨུ་ཏྲ་ཡ་ནས་ཨ་
ག་དྷའི་ཚོང་བ་རྣམས་ལ་དྲིས་པས། ངེད་ཀྱི་རྒྱལ་བོས་གཡུལ་འཐབ་དགོས་ཚུལ་སྨྲས་
སོ། ། དེ་ནས་ཨུ་ཏྲ་ཡ་ནས་གོ་ཁྲབ་རིན་པོ་ཆེ། ལུས་ལ་རེག་ན་བདེ་བ། བཅད་
པར་དཀའ་བ། འབུགས་པར་དཀའ་བ། དུག་འཇིལ་བ། སྣང་བའི་བདག་ཉིད་ཅན་
དེ་ཡན་ལག་ལྔ་དང་ལྡན་པ་ཞིག་སྐྱེས་སུ་བསྐུར་ཏེ། འདི་རང་ཉིད་བཅང་བ་ལས་
གཞན་སུ་ལ་ཡང་མ་སྩོལ་ཅིག་བྱས་སོ། ། ཚོང་བ་རྣམས་འཁོར་ཏེ་ཕུལ་བ་ན།
གཟུགས་ཅན་སྙིང་བོས་དེའི་དོད་མཚུངས་པའི་སྐྱེས་ལན་བསྐུར་རྒྱུ་མ་རྙེད་ནས་མི་
དགའ་བར་གྱུར་པ་ལ། བྲམ་ཟེ་དབྱར་བྱེད་ཀྱིས་ཞུས་པ། སངས་རྒྱས་ཀྱི་བྲིས་སྐུ་སྐུར་
ཅིག རྒྱལ་བོས་སྟོན་པ་ལ་ཞུས་པས་ལེགས་སོ་ཞེས་གནང་སྟེ། ལྷ་བཟོ་དག་བོས་ནས་
ཇི་ཙམ་བརྟགས་ཀྱང་མཚན་གཟུང་མ་ནུས་ནས་ཡིད་ཆད་པ་ལ། སྟོན་པར་སྐུ་ཇི་ལྟ་
བའི་འོད་ཀྱི་གཟུགས་བརྙན་བཏང་བ། དེའི་སྟེང་དུ་རི་མོ་རྣམས་ཀྱིས་ཚོན་རྩིས་
123



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཀབ་སྟེ་རས་བྲིས་ཀྱི་སྐུ་གྲུབ་པར་མཛད་དོ། ། སྐུ་གཟུགས་ཀྱི་འོག་ཏུ་སྐྱབས་སུ་
འགྲོ་བ་དང༌། བསླབ་པའི་གནས་ལྔ་དང་། རྟེན་འབྲེལ་ལུགས་འབྱུང་ལུགས་ཟློག་གི་
ཚིག་རྣམས་ཡི་གེར་བྲིས་སོ། ། སྟེང་དུ་ནི། བརྩམ་པར་བྱ་ཞིང་དབྱུང་བར་བྱ་ཞེས་
སོགས་སོ་ཐར་གྱི་ཚིགས་བཅད་གཉིས་བྲིས་སོ། ། དེར་ཕོ་ཉ་ལ་བྲིས་སྐུ་འདི་སྒྲ་
སྒྲོགས་ཀྱི་ས་ཕྱོགས་ཡངས་པར་ཁ་ཕྱེ་ལ། དྲི་བའི་ཚེ་འདི་དང་འདི་ཞེས་རྒྱས་པར་
བསླབ་ནས། བྲིས་སྐུ་དྲི་བཟང་བོས་བགོས་ནས་དྲིལ་ཏེ། གསེར་དངུལ་ཟངས་ཀྱི་
དོང་བུར་རིམ་པས་བཅུག གོས་མཆོག་སྣ་ཚོགས་ཀྱིས་དཀྲིས། གྲོང་ཁྱེར་མཛེས་པར་
བྱེད་པ་སོགས་བཀུར་སྟི་ཆེན་པོ་དང་བཅས་ཏེ་སྐྱེས་སུ་བསྐུར་བ་ལས། རིམ་གྱིས་སྒྲ་
སྒྲོགས་སུ་ ཕྱིན་ཅིང་། འཕྲིན་གྱི་ཡི་གེ་ སྔར་བཏང་སྟེ་ ཨུ་ཏྲ་ཡ་ན་ལ་ཕུལ་བ་ལས།
འཇིག་རྟེན་གསུམ་ན་ཆེས་ཁྱད་དུ་འཕགས་པའི་སྐྱེས་བསྐུར་ཡོད་ན། དཔག་ཚད་
ཕྱེད་དང་གསུམ་ལམ་མཛེས་པར་བྱེད་པ་དང་། བདག་ཉིད་དཔུང་བཅས་ཀྱིས་བསུ་
བར་མཛོད་ལ། ས་ཕྱོགས་ཡངས་པར་བཀུར་སྟི་ཆེན་པོས་ཁ་ཕྱེ་བར་མཛོད་ཅེས་པ་
འདུག་ནས། རྒྱལ་བོས་ང་ལ་བརྙས་སོ་སྙམ་ནས་ཁྲོས་ཏེ། དམག་ཤོམས་ཤིག་ཟེར་བ་
ལ། བློན་པོ་རྣམས་ན་རེ། རྒྱལ་བོ་དེ་ནི་བདག་ཉིད་ཆེན་པོ་ཞིག་ལེགས་ཟེར་ན།
སྐྱེས་ངན་ངོན་ཞིག་མི་བསྐུར་བས། དང་བོར་གཟིགས་ཤིང་བརྟགས་ལ་ཐུགས་མ་
མཉེས་ན་དེ་ལྟར་བགྱིའོ། ། ཡི་གེའི་ནང་ནས་བསྒོ་བ་བཞིན་བྱས་ཏེ། ཤིང་རིང་བོ་
ལ་གཟར་ཏེ་ཁ་ཕྱེ་བ་ན། ཡུལ་དབུས་ཀྱི་ཚོང་བ་དག་གིས་མཐོང་ནས། སངས་རྒྱས་
ལ་ཕྱག་འཚལ་ལོ་ཞེས་ཕྱོགས་ཕྱོགས་ནས་སྐད་ཕྱུང་ཞིང་གུས་པས་ཐལ་མོ་སྦྱོར་རོ། །
རྒྱལ་བོ་ཨུ་ཏྲ་ཡ་ནས། སངས་རྒྱས་ཞེས་བྱ་བའི་སྒྲ་སྔར་མ་ཐོས་པ་དེར་ཐོས་ནས་སྤུ་
ཟིང་བྱེད་ཅིང་མིག་འབྲུ་ཚུགས་སུ་ལྟའོ། ། དེ་ནས་དྲིས་པས་སྟོན་པའི་ཡོན་ཏན་
བསྙད་ཅིང་། འོག་གི་ཡི་གེ་འདི་ཅི་ཞེས་པ་ལ། སྐྱབས་འགྲོ་དང་བསླབ་གཞི་ནི་བསྒྲུབ་
124



༄༅། །བོད་སོག་ཆོས་འབྱུང་གི་སྟོད་ཆ།
པར་བྱ་བ་ཡིན་པ་དང་། རྟེན་འབྲེལ་ནི་བསམ་པར་བྱ་བ་དང་། སྟེང་གི་ཡི་གེ་ནི་ཁྱད་
པར་བ་ཐོབ་པར་མངོན་པར་སྤྲོ་བར་བྱ་བ་ཡིན་པར་བརྡ་སྤྲད་དོ། ། དེའི་ཚེ་བྲིས་
སྐུའི་སྟེང་གི་ནམ་མཁའ་ནས་ལྷ་མང་བོས་མཆོད་པར་བྱས་སོ། ། དེ་ནས་བྲིས་སྐུ་ཕོ་
བྲང་གི་ཁང་བཟང་དུ་སྤྱན་དྲངས་མཆོད་པ་དུ་མས་ཡོངས་སུ་མཆོད་དོ། ། རྒྱལ་བོ་
ཉིད་གཙང་སྦྲ་དང་བཅས་པ། སྐྱབས་འགྲོ་དང་བསླབ་གཞི་བདག་ཉིད་ཀྱིས་བླངས།
རྟེན་འབྲེལ་བཅུ་གཉིས་ཀྱི་དོན་བསམ་པས། དེ་ཉིད་ཀྱི་མཚན་མོ་འདས་པའི་མཐར་
རྒྱུན་དུ་ཞུགས་པའི་འབྲས་བུ་ཡང་ཐོབ། དེ་བདེན་པ་མཐོང་བ་དང་ཆེད་དུ་བརྗོད་པ།
རིང་ན་བཞུགས་པའི་སངས་རྒྱས་ཀྱིས། །ཤེས་རབ་མིག་ནི་རྣམ་པར་སྦྱངས། །གང་
ལ་དེ་འདྲའི་གསོས་མངའ་བ། །སྨན་པའི་མཆོག་ལ་ཕྱག་འཚལ་ལོ། ། ཞེས་ཆེད་དུ་
བརྗོད་དོ། ། དེ་ནས་རྒྱལ་བོ་ཨུ་ཏྲ་ཡ་ནས། གཟུགས་ཅན་སྙིང་བོ་ལ་ཁྱོད་ཀྱི་དྲིན་
གྱིས་བདག་གིས་བདེན་པ་མཐོང་སྟེ། ད་དགེ་འདུན་དག་མཐོང་བར་འདོད་པས་
བཏང་བར་རིགས་སོ་ཞེས་འཕྲིན་བསྐུར་བས། རྒྱལ་བོས་བཅོམ་ལྡན་འདས་ལ་གསོལ་
བ་ན། འཕགས་པ་ཀ་ཏྱཱ་ཡ་ན་འཁོར་ལྔ་བརྒྱ་དང་བཅས་པ་མངགས་སོ། ། རིམ་
གྱིས་སྒྲ་སྒྲོགས་སུ་བྱོན་པ་ན་བཀུར་སྟི་ཆེན་པོས་བསུས་ཏེ་སྤྱན་དྲངས་ནས་ཞབས་ལ་
གཏུགས་ཤིང་མཆོད་པ་ཕུལ། དེར་ཀ་ཏྱཱ་ཡ་ནས་ཆོས་བསྟན་པས། བྲམ་ཟེ་དང་ཁྱིམ་
བདག་སོགས་སྐྱེ་བོ་མང་བོས་འབྲས་བུ་བཞི་ཐོབ་པ་དང་། བྱང་ཆུབ་གསུམ་དུ་སེམས་
བསྐྱེད་པ་སོགས་དཔག་ཏུ་མེད་པ་ཞིག་བྱུང་ངོ༌། ། དེའི་ཚེ་ཁྱིམ་བདག་རྒྱལ་དང་།
སྐར་རྒྱལ་ཞེས་བྱ་བ་གཉིས་རབ་ཏུ་བྱུང་ནས་དགྲ་བཅོམ་པ་ཐོབ་སྟེ་འབར་བ་དང་
གསལ་བ་ལ་སོགས་པའི་ཆོ་འཕྲུལ་དུ་མ་བསྟན་ནས་མྱ་ངན་ལས་འདས་པས། དེ་
གཉིས་ཀྱི་སྐུ་གདུང་མཆོད་རྟེན་བྱས་ཏེ་སྐྱེ་བོ་རྣམས་མཆོད་པར་བྱེད་དོ། ། དེ་ནས་
བཙུན་མོའི་འཁོར་རྣམས་ཆོས་ཉན་པར་འདོད་ནས་འཕགས་པ་ལ་ཞུས་པས་མ་གནང་
125



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྟེ། ཡུལ་དབུས་བཞིན་དགེ་སློང་མས་སྟོན་ནོ་གསུངས། དེ་ནས་གཟུགས་ཅན་སྙིང་
བོས་བཅོམ་ལྡན་འདས་ལ་ཞུས་ནས། དགེ་སློང་མ་རི་མ་འཁོར་ལྔ་བརྒྱ་དང་བཅས་པ་
མངགས་སོ། ། ལམ་དུ་བསོད་སྙོམས་སྤྱོད་ཅིང་སོང་བ་ལས། སྔ་མ་ལྟར་བཀུར་སྟི་
ཆེན་པོས་སྤྱན་དྲངས། དབྱར་ཁང་ཡང་ལྔ་བརྒྱ་བྱས་སོ། ། རྒྱལ་བོའི་བཙུན་མོའི་
ཚོགས་དང་བུད་མེད་མང་བོར་ཆོས་བསྟན་པས་བདེན་པ་ལ་བཀོད། རྒྱལ་བོ་ཨུ་ཏྲ་ཡ་
ན་ནི་པི་ཝང་ལ་མཁས། བཙུན་མོ་ཟླ་འོད་ནི་གར་ལ་མཁས། དེ་ནས་དུས་རིང་ཞིག་
ན་རྒྱལ་བོ་ཡབ་ཡུམ་གྱིས་པི་ཝང་བརྡུང་ཞིང་གར་བྱས་པ་ན་རྒྱལ་བོ་བརྟག་པ་ལ་མཁས་
པས། དེ་ཞག་བདུན་ནས་འཆི་བར་ཤེས་ཏེ་ལག་ནས་པི་ཝང་ལྷུང་ངོ༌། ། དེའི་རྒྱུ་
དྲིས་པ་ན། རྒྱལ་བོས་བཤད་པས། དེ་རབ་ཏུ་འབྱུང་བར་ཞུས་པ་རྒྱལ་བོས་གནང་སྟེ།
དགེ་སློང་མ་རི་མས་རབ་ཏུ་བྱུང་ཞིང་བསྙེན་པར་རྫོགས་ཏེ། ཞག་བདུན་ནས་འདས་
པ་རྒྱལ་ཆེན་རིགས་བཞིའི་ལྷར་སྐྱེས། བཅོམ་ལྡན་འདས་ཀྱི་སྤྱན་སྔར་ཆོས་ཉན་པས་
བདེན་པ་མཐོང་། ལྷ་དེ་ཨུ་ཏྲ་ཡ་ན་གཉིད་ལོག་པའི་སྔས་མགོར་སོང་ནས་གཉིད་སད་
པར་བྱས་པ་ན། ཁྱོད་སུ་ཡིན་དྲིས་པས། བདག་ཟླ་འོད་དེ་ད་ནི་ལྷར་སྐྱེས་སོ། །
རྒྱལ་བོ་ཉིད་ཀྱང་རབ་ཏུ་བྱུང་ཞེས་ཟེར་ཏེ་མི་སྣང་བར་སོང་ངོ༌། ། དེ་ནས་ཨུ་ཏྲ་ཡ་
ནས། རང་གི་སྲས་གཙུག་ཕུད་ཅན་རྒྱལ་སར་བསྐོས། བློན་པོ་ཧེ་རུ་ཀ་དང་། བྷི་རུ་
ཀ་བསྐོས་ཏེ་ཆོས་ཀྱི་རྒྱལ་སྲིད་སྐྱོང་ཞེས་གདམས། དེ་ནས་གཡོག་གཅིག་དང་བཅས་
རྒྱལ་བོའི་ཁབ་ཏུ་འོང་། གཟུགས་ཅན་སྙིང་བོས་བཀུར་སྟི་ཆེན་པོས་བསུས། ཕྱིས་
ནངས་པར་གཟུགས་ཅན་སྙིང་བོ་དང་ལྷན་དུ་བཅོམ་ལྡན་འདས་ཀྱི་སྤྱན་སྔར་སོང་།
ཨུ་ཏྲ་ཡ་ན་ཚུར་ཤོག་གིས་བསྙེན་པར་རྫོགས། བརྩོན་པ་དང་ལྡན་པས་དུས་གཞན་
ཞིག་ན་ཕྱིར་མི་འོང་བའི་འབྲས་བུ་ཐོབ་པོ། །
༥༥ སེངྒེ་བཏུལ་བ། སྟོན་པ་མཉན་ཡོད་ནས་ རྒྱལ་ པོའི་ ཁབ་བར་དུ་
126



༄༅། །བོད་སོག་ཆོས་འབྱུང་གི་སྟོད་ཆ།
གཤེགས་པ་ན། དོན་མཐུན་ཚོང་བ་ཡང་སྟོན་པ་དང་ལྷན་ཅིག་སོང་བ་ལས། ལམ་ཁ་
ཕྲག་ཞིག་ཏུ་སླེབས་པ་ན། ལམ་དྲང་བོ་ཡོད་པ་དེ་སེངྒེའི་འཇིགས་པ་དང་བཅས་ཤིང་།
ལམ་ཅིག་ཤོས་འཁྱོགས་ཆེ་ལ་བདེ་བ་ལགས་ན། གང་ནས་བཞུད་ཅེས་ཞུས་པ་ན་དེ་
བཞིན་གཤེགས་པ་སེངྒེའི་འཇིགས་པ་དང་བྲལ་བ་ཡིན་ཞེས་གསུངས་ནས་ལམ་དྲང་བོ་
ནས་གཤེགས། དེ་བཞིན་གཤེགས་པ་དང་ལྷན་དུ་འགྲོ་བ་ནི་འཇིགས་པ་བཅོ་བརྒྱད་
དང་བྲལ་བ་ཡིན་པས། ཁྱིམ་པ། མུ་སྟེགས་པ། ཚོང་བ། སློང་མོ་བ་སོགས་སྐྱེ་བོ་
མང་བོ་ ཕྱི་བཞིན་འབྲང༌། དེའི་ཚེ་བྱིས་པ་ གཉིས་སྟོན་པ་ལ་ཤིན་ཏུ་དད་ཅིང་།
གཅིག་གིས་རྔ་པ་ཊ་ཧ་ཐོགས། གཅིག་གིས་མདའ་ཆུང་དང་གཞུ་ཆུང་ཐོགས་ཏེ་ལམ་
སེལ་དུ་སྟོན་པའི་སྐུ་མདུན་ནས་འགྲོའོ། ། བཀའ་བསྩལ་པ། ཁྱོད་གཉིས་ཕྱིར་ལྡོག་
ཅིག་སེངྒེའི་འཇིགས་པ་མེད་དོ་གསུངས། དེ་གཉིས་ཀྱིས་ཕྱག་བྱས་ཏེ་ཕྱིར་སོང་། དེ་
ནས་བཅོམ་ལྡན་འདས་ཀྱིས་ཞལ་འཛུམ་པ་ཞིག་མཛད་དེ་འོད་ཟེར་བཀྱེ་ནས་འཕྲིན་
ལས་གཉིས་མཛད་དེ་མཛོད་སྤུར་ནུབ་པོ། ། ཀུན་དགའ་བོས་དེའི་རྒྱུ་ཞུས་པས།
ཁྱེའུ་དེ་གཉིས་བསྐལ་བ་བཅུ་གསུམ་གྱི་འོག་ཏུ་རང་རྒྱལ་རྔ་སྒྲ་དང་མི་འཇིགས་པ་ཞེས་
བྱ་བར་འགྱུར་རོ། ། ཞེས་ལུང་བསྟན་ཏོ། ། དེ་ནུབ་མོ་ནགས་སུ་གནས་བཏབ་སྟེ་
ཐམས་ཅད་བསྡད། དེ་ནས་ནངས་པར་སྐྱེ་བོ་རྣམས་ལ་ཁྱེད་ཅག་མདུན་དུ་མ་འགྲོ་
ཞིག དེ་བཞིན་གཤེགས་པ་ཀུན་གྱི་མདུན་དུ་གཤེགས་སོ་ཞེས་བསྒྲགས་ནས་སྔོན་དུ་
གཤེགས་པ་ན། སེངྒེ་རལ་བ་ཅན་ཞིག་སྟོན་པའི་སྤྱན་སྔར་རྒྱུགས་ཤིང་བྱུང་བ་ན།
ཕྱག་གཡས་པའི་མཐིལ་ནས་སེངྒེ་རལ་བ་ཅན་ལྔ་སྤྲུལ་བས་དྲི་ཚོར་བ་ཙམ་གྱིས་དེ་ནས་
བྲོས་ཏེ་སོང་། ཕྱོགས་བཞི་མེས་འཁོར་བར་སྤྲུལ་བས་འབྲོས་ས་མེད་དེ་སླར་ཡང་ལྡོག་
ནས། སྟོན་པའི་ཞབས་དྲུང་འབའ་ཞིག་ཞི་བར་ཤེས་ནས་ཞབས་ལ་བཏུད་དོ། །
ཕྱག་གཡས་པས་མགོ་ལ་བྱུགས་ཏེ། ཁྱོད་སྔོན་ཉེས་སྤྱད་ཀྱིས་དུད་འགྲོར་སྐྱེས་ན། ད་
127



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དུང་གཞན་གྱི་སྲོག་འཕྲོག་པས་འགྲོ་བ་ཅིར་འགྱུར། ང་ལ་དད་པར་གྱིས་ཤིག་ཅེས་
བཀའ་བསྩལ་ཏོ། ། དེ་ནས་སྟོན་པས་མི་རྟག་པ་ལ་སོགས་པའི་ཆོས་བསྟན་པས།
དེ་དགའ་བཞིན་དུ་ཟས་མ་ཟོས་པར་ ཤི་བས་རྒྱལ་ཆེན་རིགས་བཞིའི་ལྷར་སྐྱེས་ཏེ།
སྟོན་པའི་སྤྱན་སྔར་འོང་བ་ལ་ཆོས་བསྟན་པས་རྒྱུན་ཞུགས་ཐོབ་པོ། །
༥༦ ཤེད་བུ་སེར་སྐྱ་ཉར་སྐྱེས་པ་ནི། བཅོམ་ལྡན་འདས་ཡངས་པ་ཅན་གྱི་
སྤྲེའུའི་རྫོང་འགྲམ་གྱི་ཁང་བརྩེགས་ན་བཞུགས་སོ། ། དེའི་ཚེ་ཉ་བ་ལྔ་བརྒྱས་ཆུ་ཀླུང་
ཡིད་འོང་ལྡན་ལ་ཉ་དོལ་ཆེ་ཆུང་གཉིས་རེས་མོས་སུ་འདེབས་པ་ཞིག་ཡོད་པ་ལས་ལན་
གཅིག་དུས་སྟོན་གྱི་ཚེ་གཉིས་ཀ་བཏབ་པས། ཆེ་བས་ནི་རྒྱ་མཚོ་ནས་འོངས་པའི་ཆུ་
སྲིན་ཉའི་རིགས་གཉིད་ལོག་པ་གཅིག་ཟིན་ནས་དོལ་འཐེན་པས་གཉིད་སད་དེ་མི་
ཉིས་བརྒྱ་དང་ལྔ་བཅུ་རྒྱུན་ཕྱོགས་སུ་ཁྱེར། རམ་ཟླར་ཉ་བ་བརྒྱ་དང་ལྔ་བཅུས་ཀྱང་
དྲངས་མོད། མ་ཐུབ་སྟེ་སྐྱེ་བོ་མང་བོས་གྲོགས་བྱས་ཏེ་དྲངས་པས་ཉ་རྒྱ་རལ་བཞིན་དུ་
ཉ་དེ་སྐམ་སར་ཐོན་ནོ། ། དེ་ལ་མགོ་བཅོ་བརྒྱད་ཡོད་དེ། གླང་ཆེན་རྟ་དང་རྔ་མོང་
བོང་བུ་གླིང་། །སྤྲེའུ་སེངྒེ་སྟག་དོམ་དྲེད་དང་གུང༌། །བྱི་ལ་ར་ལུག་རི་དྭགས་མ་ཧེ་
དང༌། །ཕག་དང་ཁྱི་མགོ་མིག་ནི་སོ་དྲུག་ཡོད། ། དེར་མུ་སྟེགས་བྱེད་སོགས་སྐྱེ་བོ་
དུ་མ་ལྟད་མོ་ལ་ལྷགས་སོ། ། དེ་དུས་བཅོམ་ལྡན་འདས་ཁང་བརྩེགས་ན་བཞུགས་
པར་འཛུམ་པར་མཛད་པའི་འོད་ཟེར་ལྟེ་བར་ནུབ། ཀུན་དགའ་བོས་རྒྱུ་ཞུས་པས།
ང་ཆུ་ཀླུང་རྒྱུ་བར་གཤེགས་ཀྱི་དགེ་སློང་རྣམས་ཆོས་གོས་ལོངས་ཤིག་གསུངས། སྟོན་
པ་འཁོར་བཅས་གཤེགས་སོ། ། དེར་སྟན་བཤམས་པ་ལ་སངས་རྒྱས་བཞུགས་ཏེ།
ཉ་བ་ལྔ་བརྒྱ་ལ་སླར་ཐོངས་ཤིག་ཅེས་བཀའ་བསྩལ་ཏེ་ཆུར་བཏང་ངོ༌། ། སྟོན་པས་
ཆུ་སྲིན་ཉ་དེས་མི་སྐད་དུ་སྨྲ་ཤེས་ཤིང་། སྐྱེ་བ་དྲན་པར་བྱིན་གྱིས་བརླབས་ནས་དྲི་
ལན་མཛད་དོ། ། སྟོན་པས་ཁྱོད་སེར་སྐྱ་ཡིན་ནམ། ཉ་ན་རེ། བདག་སེར་སྐྱ་
128



༄༅། །བོད་སོག་ཆོས་འབྱུང་གི་སྟོད་ཆ།
ལགས་སོ། ། དེ་བཞིན་དུ། ཉེས་པར་སྤྱོད་པ་བྱས་སམ། བྱས་ལགས། རྣམ་སྨིན་
མྱོང་ངམ། མྱོང་ངོ༌། ། ཁྱོད་ཀྱི་མི་དགེ་བའི་བཤེས་གཉེན་སུ་ཡིན། བདག་གི་
མའོ། ། དེ་རྗེས་གང་དུ་སྐྱེས། དམྱལ་བར་རོ་ཞེས་སོགས་དྲིས་པའི་མཐར་ཉ་དེ་
ངུས་སོ། ། དེ་ནས་བཅོམ་ལྡན་འདས་ཀྱིས་བཀའ་བསྩལ་པ། ཐུགས་རྗེ་ལྡན་རྒྱལ་
ང་ལ་ནི། །ལེགས་པར་སེམས་ནི་དད་ཀྱིས་དང་། །དུད་འགྲོའི་སྐྱེ་འདི་ཆགས་བྲལ་
ཞིང་། །དེ་ནས་མཐོ་རིས་འགྲོ་བར་འགྱུར། ། ཉ་དེས་ཀྱང་སངས་རྒྱས་ལ་དད་པ་
བྱས་ཤིང་། སྟོན་པས་ཀྱང་ཆོས་བསྟན་ཏོ། ། ཀུན་དགའ་བོས་དེའི་རྒྱུ་ཞུས་པས།
སྔོན་འོད་སྲུང་གི་བསྟན་པ་ལ། བྲམ་ཟེ་སྨྲ་བ་མཁས་པ་ཤེད་བུ་སེར་སྐྱ་ཞེས་བྱ་བ་ཞིག་
རང་གི་མས་བསྐུལ་ནས། དགེ་སློང་གླང་བོ་ཆེའི་མགོ་ཅན་ཁྱོད་ཀྱིས་ཆོས་དང་ཆོས་མ་
ཡིན་པ་ཅི་ཞིག་ཤེས་ཞེས་པ་ལ་སོགས་པས་སྐུར་བ་བཏབ་པའི་འབྲས་བུར་བཀའ་
བསྩལ་ལས། སྐྱེ་བོ་མང་བོ་སྐྱོ་ཤེས་སུ་གྱུར་པ་ལ་ཆོས་རྒྱ་ཆེར་གསུངས་པས་སྐྱེ་བོ་མང་
བོ་འབྲས་བུ་བཞི་དང་སེམས་བསྐྱེད་པ་གསུམ་ལ་བཀོད་དོ། ། ཆུ་སྲིན་ཉ་དེ་ཡང་
ཟས་བཅད་དེ་སྟོན་པ་ལ་དད་བཞིན་དུ་ཤི་ནས་རྒྱལ་ཆེན་བཞིའི་རིགས་ཀྱི་ལྷར་སྐྱེས།
སྟོན་པའི་དྲུང་དུ་འོང་ཞིང་ཆོས་ཉན་ནས་རྒྱུན་ཞུགས་ཐོབ་པོ། ། ཉ་བ་ལྔ་བརྒྱ་ཡང་
ཤཱ་རིས་བུས་སྟོན་པའི་སྤྱན་སྔར་ཁྲིད་ནས་ཞུས་པས། ཚུར་ཤོག་གིས་བསྙེན་པར་
རྫོགས་ནས་ཡུན་མི་རིང་བ་ན་ལྔ་བརྒྱ་བོས་དགྲ་བཅོམ་ཐོབ་པོ། །
༥༧ འོད་སྲུང་ཆེན་པོ་འཁོར་དུ་འདུས་པ་ནི། འོད་སྲུང་གི་རིགས་ལ་བྲམ་ཟེ་
ནྱ་གྲོ་དྷ་སྐྱེས་ཞེས་བྱ་བ་འདོད་པ་སྤངས་པ་ཞིག་ཡོད་པ་ལས། ཡབ་ཀྱིས་བག་མ་བླང་
བར་བརྩམ་པ་ན། འཛམ་བུ་ཆུ་གསེར་ལས་བུད་མེད་མཆོག་གི་གཟུགས་བྱས་ནས།
འདི་འདྲ་རྙེད་ན་བླང་ངོ་ཟེར། ཡབ་ཀྱིས་ཕྱོགས་བཞིར་འཚོལ་དུ་བཏང་བས་ནུབ་
ཕྱོགས་ཀ་ལིངྒའི་གྲོང་ཀ་པི་ལ་ཞེས་བྱ་བ་ན། བྲམ་ཟེ་སེར་སྐྱའི་བུ་མོ་སེར་སྐྱ་བཟང་མོ་
129



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཞེས་བྱ་བ་འཛམ་བུ་ཆུ་གསེར་ལས་ཀྱང་ལྷག་པའི་ཁ་དོག་ཏུ་འདུག་པ་བསླངས་ཏེ་ནྱ་གྲོ་
དྷ་སྐྱེས་ཀྱི་བག་མར་བཏང་ངོ༌། ། དེ་ནས་དེ་གཉིས་མིང་སྲིང་གི་འདུ་ཤེས་ཀྱིས་ཁྱིམ་
དུ་གནས་ཀྱང་ཚངས་སྤྱོད་ཀྱི་སྤྱོད་ལམ་གྱིས་གནས་སོ། ། དེ་གཉིས་རབ་ཏུ་བྱུང་བར་
འདོད་ཀྱང་། ཕ་མས་མ་གནང་བས་ལོ་བཅུ་གཉིས་ཀྱི་བར་དུ་ཁྱིམ་ཉིད་དུ་གནས།
ཕ་མ་འདས་པའི་འོག་ཏུ་ནྱ་གྲོ་དྷ་སྐྱེས་ཀྱིས་ཞིང་ལ་སོགས་པ་ཕྱིའི་ལས་ཀྱི་མཐའ་ལ་
བལྟས། སེར་སྐྱ་བཟང་མོས་ཁྱིམ་གྱི་ལས་ཀྱི་མཐའ་ལ་བལྟས་ན། ཐམས་ཅད་དུ་སྡུག་
བསྔལ་བར་མཐོང་ནས། ཁྱིམ་གྱི་འབྱོར་བ་ཐམས་ཅད་སྦྱིན་པར་བཏང་བ་དང་གཉེན་
བཤེས་ལ་བགོས་ཏེ་གཏད། བྲན་ཕོ་མོ་དང་དུད་འགྲོ་རྣམས་མི་འཕོངས་ཤིང་མི་ལྡོག་
པར་བྱས། འོད་སྲུང་ནྱ་གྲོ་དྷ་སྐྱེས་དང་སེར་སྐྱ་བཟང་མོ་གཉིས་ཁྱིམ་ནས་དུས་གཅིག་
ཏུ་ཕྱི་རོལ་ཏུ་བྱུང་སྟེ། རས་ཡུག་ཆེན་རེ་རེ་ཁྱེར་ནས་ཕན་ཚུན་ལ་ཅི་བདེ་བར་གནང་
བ་སྦྱིན་ཏེ། ལམ་ཁ་ཕྲག་གཅིག་ནས་སོ་སོར་གྱེས་སོ། ། སེར་སྐྱ་བཟང་མོ་མུ་སྟེགས་
རྫོགས་བྱེད་དྲུང་དུ་རབ་ཏུ་བྱུང་། ཕྱིས་ཡུན་རིང་བོ་ལོན་ནས་སངས་རྒྱས་ཀྱི་བསྟན་པ་
ལ་རབ་ཏུ་བྱུང་ནས་དགྲ་བཅོམ་པའི་འབྲས་བུ་ཡང་ཐོབ་པོ། ། འོད་སྲུང་ནྱ་གྲོ་དྷ་
སྐྱེས་ནི། སྟོན་པ་དྲུག་ལ་ཚངས་སྤྱོད་ཀྱི་ལམ་དྲིས་ཀྱང་ལོག་པར་སྟོན་པས་ཡིད་མ་མགུ་
སྟེ། མཐར་བཅོམ་ལྡན་འདས་རྒྱལ་བོའི་ཁབ་བུ་མང་གི་མཆོད་རྟེན་ན་བཞུགས་པ།
འོད་སྲུང་གིས་མཐོང་སྟེ་བདག་གི་སྟོན་པ་སྙམ་དུ་དགའ་སྟེ་སྟོན་པའི་ཞབས་ལ་ཕྱག་
བྱས་ཤིང་། བཅོམ་ལྡན་འདས་ནི་བདག་གི་སྟོན་པ་ལགས་ཏེ། བདག་ནི་ཁྱོད་ཀྱི་ཉན་
ཐོས་སོ་ཞེས་ལན་གསུམ་བཟླས་པས་སྟོན་པས་ཀྱང་མཐུན་འགྱུར་བཀའ་བསྩལ་ཏེ།
ཁས་བླངས་དེ་ཁོ་ནས་རབ་ཏུ་བྱུང་ཞིང་བསྙེན་པར་རྫོགས། བཀའ་བསྩལ་པ། འོད་
སྲུང་དེ་ལྟ་བས་ན་འདི་ལྟར་བསླབ་པར་ཏེ། ཉེ་བར་ལེན་པའི་ཕུང་བོ་ལྔ་པོ་རྣམས་ལ་
སྐྱེ་བ་དང་འཇིག་པས་རྗེས་སུ་གནས་པས་བལྟ་བར་བྱའོ་ཞེས་སོགས་གསུངས་ཏེ་དེ་
130



༄༅ ། །བོད་སོག་ཆོས་འབྱུང་གི་སྟོད་ཆ།
བཞིན་གཤེགས་པ་བཞུད་དོ། ། འོད་སྲུང་གིས་གདམས་ངག་དེ་བསྒོམ་པས་ཉི་མ་དེ་
ཉིད་ལ་རྒྱུན་ཞུགས་ཐོབ་སྟེ། ཞག་བརྒྱད་དུ་སློབ་པའི་ལམ་ལ་འདས་པར་བྱས་ནས།
ཉི་མ་དགུ་བ་ལ་དགྲ་བཅོམ་པའི་འབྲས་བུ་ཐོབ། ཁྱད་པར་ཐོབ་པ་གཞན་རྣམས་ལས་
ཀྱང་ཆེས་ཁྱད་པར་ཐོབ་པས་འོད་སྲུང་ཆེན་པོ་ཞེས་བྱ་བར་གྲགས་སོ། ། དེ་ནས་
ལན་ཅིག་འོད་སྲུང་གིས་གོས་འབུམ་རི་བའི་སྣམ་སྦྱར་གྱོན་ཞིང་། སྟོན་པས་ཕྱག་དར་
ཁྲོད་ཀྱི་སྣམ་སྦྱར་གསོལ་ཏེ་ལྷན་ཅིག་གཤེགས་པ་ལ། གང་དུ་སྟོན་པ་བཞུགས་པར་
བརྩམས་པ་ན། སྣམ་སྦྱར་བལྟབ་ནས་བཏིང་བའི་སྟེང་ཅུང་ཟད་བཞུགས་ནས་ཁྱོད་
ཀྱི་སྣམ་སྦྱར་ཡང་ངོ་འཇམ་མོ་གསུངས། འོད་སྲུང་གིས་བདག་ལ་ཐུགས་བརྩེ་བའི་
སླད་དུ་བདག་གི་སྣམ་སྦྱར་བཞེས་སུ་གསོལ་ཞེས་ཞུས། དེ་ནས་འོད་སྲུང་གི་སྣམ་སྦྱར་
སྟོན་པས་བཞེས་ལ་སྟོན་པའི་སྣམ་སྦྱར་འོད་སྲུང་ཆེན་པོ་ལ་གནང་ངོ༌། །
༥༨ འོད་སྲུང་ལ་སྟན་ཕྱེད་བསྩལ་པ་ནི། དེ་ནས་འོད་སྲུང་ཆེན་པོ་འབྲོག་
དགོན་པར་གནས་ཤིང་། སྦྱངས་པའི་ཡོན་ཏན་བཅུ་གཉིས་ལ་རྟག་ཏུ་གནས་པས་ན།
སྟོན་པས་སྦྱངས་པའི་ཡོན་ཏན་ལ་གནས་པའི་མཆོག་ཏུ་ལུང་བསྟན། དུས་ཕྱིས་ཤིག
བཅོམ་ལྡན་འདས་དགེ་སློང་གསར་བུའི་ཚོགས་ཀྱིས་བསྐོར་བའི་དབུས་ན་བཞུགས་པ་
ལ། འོད་སྲུང་ཆེན་པོ་སྟོན་པའི་སྤྱན་སྔར་བྱོན་པ་ལ། གསར་བུ་རྣམས་ཀྱིས་ངོ་མ་
ཤེས་པར། ན་བཟའ་ཕྱག་དར་ཁྲོད་དང༌། དགོན་པ་བ་ཡིན་ཕྱིར་སྐྲ་དང་སྨ་ར་རིང་བ་
མཐོང་ནས་འཕྱ་བའི་དོན་དུ་མ་བྱས་སོ། ། དེར་ཉན་ཐོས་མཆོག་ལ་བརྙས་པ་
བསལ་བའི་ཆེད་དུ། བཅོམ་ལྡན་འདས་ཉིད་ཀྱིས་འོད་སྲུང་ཁྱེད་ནི་འདོད་པ་ཆུང་བ་
ཆོག་ཤེས་པ་ཡིན་གྱི། ངའི་སྟན་ཕྱེད་ལ་འདུག་ཅིག་ཅེས་གདན་ཕྱེད་ཀྱི་མཐའ་ལ་
བཞག་གོ ། འོད་སྲུང་ཆེན་པོས་སྟོན་པའི་དགོངས་པ་རིག་ནས། སྟན་ཕྱེད་དེ་ཅུང་
ཟད་ཙམ་དང་དུ་བླངས་ནས། སླར་ལངས་ཏེ་སྟོན་པའི་ཞབས་ལ་ཕྱག་བཙལ་ནས་
131



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འཁོར་གྱི་ནང་དུ་ཆོས་མཉན་ཏོ། ། དུས་དེར་བརྙས་པ་བཟློག་པའི་དོན་དུ་སྣང་ཡང་
ཤུགས་ལ་རྒྱལ་ཚབ་ཏུ་བསྐོས་པ་ཡིན་ནོ། ། །
༥༩ ལྷན་ཅིག་གནས་པ་བསྟན་པ། ཀུན་དགའ་བོ་ནི་ཆོས་ཉན་པ་ན་བསམ་
པ་གཅིག་ཏུ་བསྡུས་པས་སྤྱི་བོའི་ཕོལ་མིག་འཚོ་བྱེད་ཀྱིས་དྲལ་བ་མ་རིག་གོ ། འཚོ་
བྱེད་ནི་ཚེ་རབས་ལྔ་བརྒྱར་མཚན་མའི་བསྟན་བཅོས་དྲུག་ཁྲི་བསླབ་པས་རྟགས་དང་
མཚན་མ་རྟོགས་པ་རྣམས་ཀྱི་མཆོག་ཏུ་གྱུར་ཏོ། ། ཡང་བཅོམ་ལྡན་འདས་ཤིང་སཱ་
ལ་ཅན་གྱི་བྲམ་ཟེའི་གྲོང་ཁྱེར་ན་བཞུགས་སོ། ། དེའི་ཚེ་ཉན་ཐོས་ཆེན་པོ་རྣམས་ཀྱི་
དབུས་སུ་སྟོན་པས། ནམ་ཞིག་ན་ང་རྒས་འཁོགས་སུ་གྱུར་ནས་འཁོར་རྣམ་བཞིར་
གདམས་ངག་འབོགས་པས་དུབ་པར་འགྱུར་གྱི། ངའི་རིམ་གྲོ་བ་ཐུགས་ལ་འཐད་པ་
རང་གི་དོན་ཉམས་པར་མི་འགྱུར་བ་ཞིག་སྤྲོ་བ་སྐྱེད་ཅིག དེའི་ཚེ་ཀུན་ཤེས་ཀོའུ་དཱི་རྒྱ་
བཞེངས་ནས་སྒྲུབ་པར་ཞུས་པས། ཁྱོད་ཉིད་ལ་ཡང་རིམ་གྲོ་བ་དགོས་ཀྱི་སྟན་ལ་
འདུག་ཅིག དེ་བཞིན་དུ་རྟ་ཐུལ་ནས་བཟུང་གང་བོའི་བར་ལྔ་བརྒྱའི་བར་དུ་དེ་སྐད་
གསུངས། མོངྒལ་གྱི་བུས་ཀུན་དགའ་བོ་ལ་ཐུགས་གཏད་པ་མཐོང་སྟེ། ཤཱ་རིའི་བུ་ལ་
བཤད་དེ་དེ་གཉིས་སོང་ནས་ཤཱ་རིའི་བུས་ཀུན་དགའ་བོ་ལ་ཁྱོད་སྟོན་པའི་རིམ་གྲོ་བྱེད་
པར་སྤྲོའམ་དོན་ཆེན་པོར་འགྱུར་རོ། ། ཀུན་དགའ་བོས་བཅོམ་ལྡན་འདས་ནི་
བསྙེན་ཅིང་བཟོད་པར་དཀའ་བ་སྟེ། དེས་ན་བདག་མི་སྤྲོའོ། ། མོངྒལ་གྱི་བུས་སྟོན་
པའི་ཐུགས་དགོངས་ཁྱོད་ལ་གཏད་དོ། ། ཀུན་དགའ་བོས་འདི་སྐད་ཅེས། དེ་
བཞིན་གཤེགས་པའི་ན་བཟའ་བདག་གིར་མི་བྱ་བ་དང་། མགྲོན་དུ་བོས་པ་བདག་
གིར་མི་བྱ་བ་དང་། སྟོན་པ་ལ་བལྟ་ཞིང་བསྙེན་བཀུར་བའི་ཕྱིར་དུས་མ་ཡིན་པ་ཅུང་
ཟད་ཀྱང་མེད་པ་གསུམ་གནང་ན་རིམ་གྲོ་བྱེད་པར་སྤྲོའོ། ། དེ་དོན་མོངྒལ་གྱི་བུས་
སྟོན་པ་ལ་གསོལ་བ་ན། ལེགས་སོ་བསྩལ་ཏེ་ཆོས་གོས་དང་ཁ་ཟས་ཀྱི་ཕྱིར་བསྙེན་
132



.:：་
༄༅ ། །བོད་སོག་ཆོས་འབྱུང་གི་སྟོད་ཆ།
ས
བཀུར་བྱེད་དོ་ཞེས་ཁ་ཟེར་བར་མི་འགྱུར་བའི་ཕྱིར་ཏེ། ཀུན་དགའ་བོ་ནི་མཁས་པ་
ཡིན་ནོ། ། གཞན་ཡང་ནང་དུ་ཡང་དག་འཇོག་དང་། བཞེངས་པ་དང༌། ཏིང་ངེ་
འཛིན་གྱི་གནས་པ་གང་ལ་ཡང་གནང་བ་ཀུན་དགའ་བོས་ཤེས་སོ། །
༦༠ སྤྲེའུས་སྦྲང་རྩི་ཕུལ་བ་ནི། དེ་ནས་སྟོན་པ་ཡུལ་སྒྲ་གཅན་གྱི་གནས་དྲང་
སྲོང་ཀུན་ཛི་ཀའི་གནས་ན་བཞུགས་སོ། ། དེའི་ཚེ་བླ་གབ་མེད་པར་ལྷུང་བཟེད་མང་
བོ་བཞག་པ་ལ། སྤྲེའུ་ཞིག་ཤིང་སྡོང་ལས་བབས་ཏེ་དེར་སོང་བ་ན། དགེ་སློང་རྣམས་
ཀྱིས་ལྷུང་བཟེད་བཅག་གི་དོགས་ནས་བཟློག་པ་ལ། སྟོན་པས་སྤྲེའུ་འདི་དྲན་པ་ལྡན་
པས་མ་ཟློག་ཅིག་ཅེས་བཀའ་བསྩལ། སྤྲེའུ་དེས་བཅོམ་ལྡན་འདས་ཀྱི་ལྷུང་བཟེད་
བླངས་ནས། ཤིང་སཱ་ལའི་སྡོང་བོར་འཛེགས་ཏེ་སྦྲང་བུ་ལ་གནོད་པ་མེད་པར་སྦྲང་
རྩིའི་དྭངས་མ་བླངས་ནས་ལྷུང་བཟེད་བཀང་ཞིང་འོངས་ནས་སྟོན་པ་ལ་ཕུལ་བས་མ་
བཞེས་ཏེ། སྤྲེའུས་སྲོག་ཆགས་ཤི་བའི་ཡན་ལག་ཕྲ་མོ་དག་ཡོད་པ་ས་ཕྱོགས་གཅིག་ཏུ་
བསལ་ནས་ཕུལ་བས་དེར་ཡང་མ་བཞེས་པ་ན། ལྷུང་བཟེད་བླངས་ཏེ་མཐའ་གཅིག་
ཏུ་སོང་ནས་ཆུ་གཙང་གིས་བྲན་དེ་ཕུལ་བ་ན། སྟོན་པས་ཕྱག་ཏུ་བཞེས་ཤིང་གསོལ་བ་
ན། སྤྲེའུ་དགའ་མགུ་ཡི་རངས་ནས་ཕྱིར་ནུར་ཕྱིར་ནུར་དུ་གར་བྱས་ཤིང་། སྟོན་པ་ལ་
དད་བཞིན་དུ་ཁྲོན་པར་ལྷུང་སྟེ་ཤི་འཕོས་ནས། གྲོང་ཁྱེར་དེར་བྲམ་ཟེ་ལས་དྲུག་ལ་
བརྩོན་པ་ཞིག་གི་ཆུང་མའི་མངལ་དུ་ཉིང་མཚམས་སྦྱར། ཕྱིས་བཙས་པ་ན་སྦྲང་རྩིའི་
ཆར་བབས། དེའི་མིང་གནས་འཇོག་གི་བུ་སྦྲང་རྩི་ཅན་ཞེས་བཏགས། དེ་ཕྱིས་ཤིག་
ན་རབ་ཏུ་བྱུང་སྟེ་ཉིན་བཞིན་འབད་རྩོལ་མེད་པར་སྦྲང་རྩི་ལྷུང་བཟེད་གསུམ་གསུམ་
རྙེད་པར་འགྱུར་ཏེ་དང་བོ་སངས་རྒྱས་ལ་འབུལ། གཉིས་པ་དགེ་འདུན་ལ། གསུམ་
པ་རང་ དང་ གྲོགས་པོ་བཅས་པས་ལོངས་སྤྱོད་དེ། དེས་ མཐར་ དགྲ་ བཅོམ་ པ་
ཐོབ་པོ། །
133



ན་ནt -
འསལ
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
་ ༦༡ ཆོ་འཕྲུལ་ཆེན་པོ་ནི། སྟོན་པས་ཆོས་ཀྱི་འཁོར་ལོ་བར་བ་བསྐོར་ནས་མྱ་
ངན་ལས་འདས་པའི་བར་གྱི་དུས་ཕྱེད་ནི་འདས། ཕྱེད་ནི་ལུས་པའི་དུས་སུ་ཆོ་འཕྲུལ་
ཆེན་པོ་ནས་ལྷ་བབས་ཀྱི་བར་བསྟན་པ་ཡིན་ཏེ། དེ་ཡང་བཅོམ་ལྡན་འདས་རྒྱལ་བོའི་
ཁབ་འོད་མའི་ཚལ་ན་བཞུགས་སོ། ། དེའི་ཚེ་སྐྱེ་བོ་ཐམས་ཅད་ཀྱིས་སངས་རྒྱས་དང་
དགེ་འདུན་ལ་མཆོད་པས། མུ་སྟེགས་བྱེད་རྣམས་ཀྱིས་བསོད་སྙོམས་དང་རྙེད་པ་
ངན་པར་གྱུར་ཏོ། ། དེར་བདུད་སྡིག་ཅན་གྱིས་བསམ་པར། ངས་གོ་ཏ་མ་ལ་ཡུན་
རིང་གླགས་བལྟས་ཀྱང་མ་རྙེད་དེ། ད་ནི་མུ་སྟེགས་བྱེད་རྣམས་ལ་མཐོ་བཙམ་མོ་སྙམ་
ནས། འོད་སྲུང་རྫོགས་བྱེད་ཀྱི་དྲུང་དུ་ཀུན་ཏུ་རྒྱུ་སྣག་ལྷས་ཀྱི་གཟུགས་སུ་སྤྲུལ་ནས་མེ་
འབར་བ་དང་འོད་འབྱིན་པ་སོགས་ཆོ་འཕྲུལ་བསྟན་ཏེ། གདན་ལ་འཁོད་ནས་དགའ་
མགུའི་གཏམ་བྱས་སོ། ། དེ་བཞིན་དུ་སྟོན་པ་དྲུག་ལས་གཞན་རྣམས་ཀྱི་གཟུགས་
ཀྱིས་ཀྱང་རིམ་པས་འོང་སྟེ་ཆོ་འཕྲུལ་བསྟན་ཏོ། ། དེའི་ཚེ་རྫོགས་བྱེད་ཀྱི་བསམ་པ་
ལ། བདག་གཅིག་བུ་ཉམ་ཆུང་བ་ལས། གཞན་རྣམས་རྫུ་འཕྲུལ་ཆེ་སྙམ་སྟེ་དེ་བཞིན་
དུ་གཞན་ལྔ་བོའི་སར་ཡང་ཆོ་འཕྲུལ་དེ་ཁོ་ན་འདྲ་བར་བསྟན་པས། སྟོན་པ་དྲུག་སོ་སོ་
ནས་བདག་གཅིག་བུ་ཉམ་ཆུང་བའི་གཞན་རྣམས་རྫུ་འཕྲུལ་ཆེ་སྙམ་མོ། ། དེ་ནས་
དུས་གཞན་ཞིག་ན་སྟོན་པ་དྲུག་འདུས་པའི་སྐབས་ཤིག་ཏུ། སྔོན་བདག་ཅག་ལ་
བཀུར་སྟི་བྱེད་པ་མང་བ་ཡིན་ན། ད་ནི་གོ་ཏ་མ་ལ་བྱེད་ཀྱི་བདག་ཅག་ལ་མ་ཡིན་པས།
དགེ་སྦྱོང་གོ་ཏ་མ་འདི་བདག་ཅག་གིས་ཆོ་འཕྲུལ་འགྲན་པའི་ཕྱིར་བཀུག་སྟེ། དེའི་རྫུ་
འཕྲུལ་གཅིག་སྟོན་ན་བདག་ཅག་གིས་གཉིས་སྟོན་པ་སོགས་ལྷག་པ་བསྟན་པར་བྱའོ་
ཞེས་སོ། ། དེ་ནས་དེ་དག་གིས་རྒྱལ་བོ་གཟུགས་ཅན་སྙིང་བོའི་དྲུང་དུ་སོང་སྟེ། ལྷ་
བདག་ཅག་ཀྱང་རྫུ་འཕྲུལ་དང་ཡེ་ཤེས་ཅན་དུ་སྨྲ། གོ་ཏ་མ་ཡང་རྫུ་འཕྲུལ་དང་ཡེ་ཤེས་
ཅན་དུ་སྨྲ་བ་ལགས་ན། ངེད་ཅག་ལྷན་ཅིག་རྫུ་འཕྲུལ་སྟོན་དུ་ཆུག་ཅིག་ཟེར། རྒྱལ་
134



༄༅། །བོད་སོག་ཆོས་འབྱུང་གི་སྟོད་ཆ།
=
བོས་འདི་སྐད་དུ། ཀྱེ་རོ་དང་འདྲ་བ་ཁྱེད་རྣམས་ཀྱིས་ཀྱང་སངས་རྒྱས་ལ་རྫུ་འཕྲུལ་
འགྲན་ནམ་ཞེས་སྨྲས་སོ། ། ཡང་ལན་ཅིག་རྒྱལ་བོ་གཟུགས་ཅན་སྙིང་བོས་སངས་
རྒྱས་ལ་ཕྱག་འཚལ་བར་འགྲོ་བའི་ལམ་དུ། སྟོན་པ་དྲུག་སོང་ནས་སྔར་ལྟར་སྨྲས་པས།
རྒྱལ་བོས་དོན་འདི་ལ་ཁྱེད་རྣམས་ང་ལ་ལན་གསུམ་གྱི་བར་དུ་ཟེར་ན། ཁྱེད་རྣམས་
སྤྲུགས་ཏེ་བཏང་ངོ་བྱས་པས་དེ་དག་ཕྱོགས་དེ་ནས་སོང་སྟེ། རྒྱལ་བོ་འདི་ནི་གོ་ཏ་
མའི་ཕྱོགས་བྱེད་ཀྱི། མཉན་ཡོད་ཀྱི་རྒྱལ་བོ་གསལ་རྒྱལ་དེ་ནི་གཟུའོ་ཞེས་ཐོས་ན།
དུས་ལན་ཅིག་དེར་འགྲོ་བར་བྱའོ་ཟེར། དེ་ནས་དུས་གཞན་ཞིག་ན། སྟོན་པ་མཉན་
ཡོད་དུ་གཤེགས་ནས་རྒྱལ་བྱེད་ཚལ་དུ་བཞུགས་པ་ན། སྟོན་པ་དྲུག་པོ་ཡང་སོང་སྟེ་
རྒྱལ་བོ་གསལ་རྒྱལ་ལ་སྔར་བཞིན་བརྗོད་པས། རྒྱལ་བོས་དེ་ལྟར་ན་བདག་གིས་
བཅོམ་ལྡན་འདས་ལ་ཞུས་ཏེ་བྱ་ཡི་རེ་ཞིག་སྡོད་ཅིག་ཅེས་སོ། ། དེ་ནས་རྒྱལ་བོ་
སངས་རྒྱས་ཀྱི་དྲུང་དུ་ཕྱིན་ནས་ཕྱག་བྱས་ཏེ། བཅོམ་ལྡན་འདས་ལ་མུ་སྟེགས་རྣམས་
ཀྱིས་འདི་སྐད་ཅེས་མཆིད་ན། རྫུ་འཕྲུལ་བསྟན་ནས་འཐག་ཏུ་གསོལ་ཞེས་སོགས་
ཞུས་སོ། ། བཀའ་བསྩལ་པ། རྒྱལ་བོ་ནི་དགེ་སློང་རྣམས་ལ་ཡང་ཁྱིམ་པ་ལ་རྫུ་
འཕྲུལ་སྟོན་ཅིག་ཅེས་མི་ཟེར་གྱི། དགེ་བ་ནི་མ་སྤྱོམས་ཤིག སྡིག་པ་ནི་གཤོགས་ཤིག་
ཅེས་སྟོན་ནོ། ། ལན་གཉིས་སུ་ཞུས་ཀྱང་དེ་སྐད་གསུངས་ལ། ལན་གསུམ་པར་
གསོལ་བ་བཏབ་པས། ཞག་བདུན་ནས་དུས་ལ་བབས་པར་མཁྱེན་ནས་དེ་བཞིན་དུ་
བཀའ་བསྩལ་ཏོ། ། རྒྱལ་བོས་མུ་སྟེགས་ཅན་དག་ལ། སྟོན་པ་ཞག་བདུན་ནས་ཆོ་
འཕྲུལ་སྟོན་པར་འགྱུར་གྱི། ཁྱེད་རྣམས་ལ་བཤམ་དགོས་པ་ཅི་ཡོད་པ་གྱིས་ཤིག དེར་
མུ་སྟེགས་རྣམས་ཀྱིས་གོ་ཏ་མ་ཡང་ན་འབྲོས། ཡང་ན་གྲོགས་འཚོལ་བ་ཡིན་ཟེར། རེ་
ཞིག་བདག་ཅག་ཀྱང་གྲོགས་བཙལ་བར་བྱའོ་ཞེས་གླེང་ནས། ཀུན་ཏུ་རྒྱུ་རབ་བཟང་
ལ་སྦྲན་པས། རབ་བཟང་གིས་སྨྲས་པ། དེ་ནི་མ་ལགས་སོ། ། དགེ་སྦྱོང་དེ་ནི་རྫུ་
135



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འཕྲུལ་དང་མཐུ་ཆེ་བའོ། ། དེའི་ཆོ་འཕྲུལ་གྱིས་ང་ཡང་ཕམ་པར་བྱས་ན། བདག་
ཅག་གི་མཁན་པོ་རྣམས་དང་ཡང་མི་མཉམ་མོ་ཞེས་སྨྲས་པས། འདི་ཡང་གོ་ཏ་མའི་
ཕྱོགས་སོ་སྙམ་སྟེ་སོང་ངོ༌། ། དེ་ནས་ནགས་ཚལ་ཞིག་ཏུ་དྲང་སྲོང་མངོན་ཤེས་ལྔ་
དང་ལྡན་པ་ལྔ་བརྒྱ་ཡོད་པ་ལ་གྲོགས་བཅོལ་བས་ཁས་བླངས་ཏེ། དུས་ནམ་ཡིན་བརྡ་
ཐོངས་ཤིག་ཅེས་སྨྲས་སོ། དེ་ནས་མུ་སྟེགས་པ་རྣམས་རབ་ཏུ་མགུ་སྟེ་སོང་ངོ༌། །
དེའི་ཚེ་གསལ་རྒྱལ་གྱི་ཕ་སྤུན་ནུ་བོར་གྱུར་པ། གཞོན་ནུ་ནག་པོ་བྱ་བ་ཕོ་བྲང་དང་ཉེ་
བར་སོང་བ་ལས་བཙུན་མོའི་འཁོར་ཞིག་གིས་ཁང་ཐོག་ནས་མེ་ཏོག་གི་ཕྲེང་བ་རྙིང་བ་
བོར་བ་དེ་ལ་ཕོག་པས། བློན་པོ་ཕྲ་མ་མཁན་ཞིག་གིས་ནག་པོ་ནི་ལྷའི་བཙུན་མོ་དང་
འཁྲིའོ་ཞེས་སྨྲས་པ་ན། རྒྱལ་བོ་རྣམས་ནི་མ་བརྟག་པར་སྤྱོད་པ་མང་བས། ནག་པོའི་
རྐང་བ་གཅོད་དུ་བཅུག བཞི་མདོ་ན་ཉེ་དུ་ངུ་བས་བསྐོར་ཞིང་འདུག་གོ ། ཕྱོགས་
དེར་སྟོན་པ་དྲུག་སྔ་ཕྱིར་འོང་བ་ལ། ཉེ་དུ་རྣམས་ཀྱིས་འདི་སོས་པར་མཛོད་ཅེས་ཞུས་
པ་ལ། དེ་དག་ཅང་མི་སྨྲ་བར་འགྲོའོ། ། ཀུན་དགའ་བོ་ཕྱོགས་དེར་བྱུང་བ་ན།
སྔར་བཞིན་ཟེར་བས་ཀུན་དགའ་བོས་བཅོམ་ལྡན་འདས་ལ་ཞུས་ཤིང་བཀའ་བསྩལ་པ་
བཞིན་དུ། ཀུན་དགའ་བོ་གཞོན་ནུ་ནག་པོའི་རྩར་སོང་ནས། དཀོན་མཆོག་གསུམ་
དང་འཕགས་པ་དགྱེས་པའི་ཚུལ་ཁྲིམས་མཆོག་ཡིན་པའི་བདེན་པས་ནག་པོའི་ཡན་
ལག་དང་ཉིང་ལག་སྔོན་བཞིན་དུ་གྱུར་ཅིག་ཅེས་བརྗོད་པ་ན་སྔོན་བཞིན་སོས་པར་
གྱུར་ཏེ། སྐྱེ་བོའི་ཚོགས་མང་བོས་མུ་སྟེགས་པ་རྣམས་ཀུན་དགའ་བོས་ཕམ་པར་བྱས་
སོ་ཟེར་རོ། ། གཞོན་ནུ་ནག་པོ་ལ་སྟོན་པས་ཆོས་བསྟན་པས་ཕྱིར་མི་འོང་གི་འབྲས་
བུ་ཐོབ་ལ་རྫུ་འཕྲུལ་ཡང་བསྒྲུབས་སོ། ། དེ་ལྟར་རྒྱལ་བོས་ཞག་བདུན་གྱི་བར་ལ་
མཉན་ཡོད་དང་རྒྱལ་བྱེད་ཚལ་གྱི་བར་དུ་ཆོ་འཕྲུལ་ གྱི་ཁང་བ་ཆེན་པོ་བྱས་ཤིང་།
གསེར་གྱི་ཁྲི་རིན་པོ་ཆེ་དུ་མས་སྤྲས་པ་ཡང་བཤམས་སོ། ། མུ་སྟེགས་ཅན་གྱི་ཕྱོགས་
136



༄༅། །བོད་སོག་ཆོས་འབྱུང་གི་སྟོད་ཆ།
འཛིན་པ་རྣམས་ཀྱིས་ཀྱང་ཆོ་འཕྲུལ་གྱི་ཁང་བ་དྲུག་རྒྱན་གྱིས་བརྒྱན་པ་དང་། གདན་
ཁྲི་དྲུག་ཀྱང་བཤམས་ཟིན་ཏོ། ། ཉིན་བརྒྱད་པ་ལ། མུ་སྟེགས་ཅན་རྣམས་རང་རང་
གི་འཁོར་གྱིས་བསྐོར་ནས་སྔ་བར་འོངས་ཏེ་རྒྱལ་བོ་ལ་དགེ་སྦྱོང་གོ་ཏ་མ་འགུག་ཏུ་
གསོལ་ཞེས་ཕོ་ཉ་བཏང་བས། རྒྱལ་བོ་འཁོར་བཅས་མདུན་ཁང་དུ་སོང་སྟེ། བྲམ་
ཟེའི་ཁྱེའུ་བླ་མ་ཞེས་བྱ་བ་སྤྱན་འདྲེན་དུ་བཏང་། བཅོམ་ལྡན་འདས་ནམ་མཁའི་
དཀྱིལ་དུ་འཕགས་ཤིང་ངང་བའི་རྒྱལ་བོ་ལྟར་མཁའ་ལ་གཤེགས་ནས་ཆོ་འཕྲུལ་གྱི་ཁང་
བའི་མདུན་ཁང་དུ་བྱོན། སྐྱེ་བོ་རྣམས་ངོ་མཚར་བའི་སྒྲ་འབྱིན་ཞིང༌། རྒྱལ་བོས་སྟོན་
པ་དྲུག་ལ་བཅོམ་ལྡན་འདས་ཀྱིས་ཆོ་འཕྲུལ་བསྟན་ཟིན་གྱི། ཁྱེད་རྣམས་སྟོན་ཅིག་
ཅེས་སོ། ། དེའི་མོད་ལ་གཞོན་ནུ་ནག་པོས། རི་སྤོས་ངད་ལྡན་ནས་ཨ་མྲའི་སྡོང་བོ་
ཡལ་ག་ལོ་འབྲས་རྒྱས་པ་བྱ་སྣ་ཚོགས་ཀྱི་སྐད་འབྱིན་པ་ཞིག་ཆོ་འཕྲུལ་ཁང་བའི་བྱང་
ཕྱོགས་སུ་བཞག་གོ ། དེ་བཞིན་དུ་ཁྱིམ་བདག་ངན་ལེགས་སྦྱིན་བྱ་བ་ཕྱིར་མི་འོང་གི་
འབྲས་བུ་ཐོབ་པ་ཞིག་གིས། སུམ་ཅུ་རྩ་གསུམ་ནས་ལྷའི་ཤིང་གི་ཡལ་ག་བླངས་ནས་
ལྷོ་ཕྱོགས་སུ་བཞག་གོ ། རྒྱལ་བོ་གསལ་རྒྱལ་གྱིས་བཅོམ་ལྡན་འདས་ཀྱི་ཁྱིམ་པའི་
འཁོར་དག་གིས་ཀྱང་རྫུ་འཕྲུལ་བསྟན་གྱི། སྟོན་པ་དྲུག་ལ་རེས་བབ་པོ་ཞེས་བརྗོད་
པས། ཆོ་འཕྲུལ་དེ་གོ་ཏ་མའི་ལགས་སམ། བདག་ཅག་གི་ལུགས་སུས་འཚལ་ཞེས་ཅི་
བརྟོལ་སྨྲ་བར་བྱེད་དོ། ། སྟོན་པས་ཞག་བདུན་གྱི་དུས་འདེབས་པ་ཡང་ཆོ་འཕྲུལ་
བསྟན་པའི་གདུལ་བྱ་འདུ་བའི་ཆེད་ཡིན་པས་གདུལ་བྱ་གྲངས་མེད་པ་འདུས་པར་
མཁྱེན་ནས། སྟོན་པས་ཞབས་བཀྲུས་ཏེ་མདུན་ཁང་གི་ནང་དུ་གཤེགས་ནས། མེ་
ཁམས་ལ་སྙོམས་པར་ཞུགས་པས་སྒོ་འཕར་གྱི་གསེབ་ནས་མེ་འོད་བྱུང་ཞིང་། དེ་ལས་
མཆེད་པ་བཞིན་དུ་ཆོ་འཕྲུལ་ཁང་བའི་ཕྱི་ནང་ཐམས་ཅད་མེ་དཔུང་དུ་འབར་བར་གྱུར་
པ་ན། མུ་སྟེགས་རྣམས་ཆོ་འཕྲུལ་ཁང་བ་མེས་ཚིག་གོ་སྙམ་ནས་དགའ་ཞིང་། གོ་ཏ་
t
137



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མ་མཐུ་དང་ལྡན་ན་འདི་ཞི་བར་བགྱིད་གྲང་ཞེས་སྨྲའོ། ། དེ་མ་ཐག་མེ་ལྕེའི་ཆོ་
འཕྲུལ་བསྡུས་པ་ན། དྲི་མ་ནག་ནོག་མི་མཛེས་པ་ཐམས་ཅད་མེ་འོད་ཀྱིས་སྦྱངས་ཤིང་
མདུན་ཁང་དྲི་མ་མེད་པར་སྣང་ངོ༌། ། དེ་ནས་རྒྱལ་བོ་དང་སྐྱེ་བོའི་ཚོགས་རྣམས་
དགའ་བ་སྐྱེས་ཏེ། རྒྱལ་བོས་ད་སྟོན་པ་དྲུག་པོ་ཁྱེད་རྣམས་ཀྱི་རེས་ལ་བབ་པོ་བྱས་
པས། དེ་དག་སྤོབས་པ་མེད་དེ་ཅང་མི་སྨྲའོ། ། དེ་ནས་བཅོམ་ལྡན་འདས་ཀྱིས་
ཞབས་གཡས་པ་དྲི་གཙང་ཁང་གི་ས་ལ་བསྣུན་པས། ས་རྣམ་པ་དྲུག་ཏུ་གཡོས་པ་ན།
སྔར་སྟོན་པ་དྲུག་གིས་ཕྱོགས་བཙལ་བའི་དྲང་སྲོང་ལྔ་བརྒྱས་སྟོན་པ་དྲུག་གིས་བརྡ་
བཏང་བ་ཡིན་སྙམ་སྟེ། ནམ་མཁའི་ལམ་ནས་འཕུར་ཞིང་འོངས་པ་ན། བཅོམ་ལྡན་
འདས་ཀྱིས་སྣང་བའི་འོད་ཟེར་ཆེན་པོ་ལ་བསྟད་དེ་འོངས་པས། སངས་རྒྱས་ཀྱི་སྐུ་
མཐོང་བ་ཙམ་གྱིས་ཤིན་ཏུ་དད་དེ་ས་ལ་བབས་ནས་ཕྱག་འཚལ་ཏེ་འདུག་པ་ལ། ཆོས་
བསྟན་པས་བདེན་པ་མཐོང་ཞིང་རབ་ཏུ་བྱུང་བར་གསོལ་བ་བཏབ་པས་ཚུར་ཤོག་གིས་
བསྙེན་པར་རྫོགས་ཏེ། སླར་ཡང་གདམས་ངག་བསྟན་པས་ཐམས་ཅད་དེ་ཉིད་དུ་
དགྲ་བཅོམ་ཐོབ་པོ། ། དེ་ནས་སྟོན་པ་དགྲ་བཅོམ་གསར་བ་ལྔ་བརྒྱས་བསྐོར་ཏེ།
ཆོ་འཕྲུལ་མདུན་ཁང་གི་གསེར་གྱི་སེང་ཁྲི་ལ་བཞུགས་སོ། ། དེའི་ཚེ་རྫུ་འཕྲུལ་ལེན་གྱི་
མ་དགེ་བསྙེན་མ་དང་། ཁྱིམ་བདག་ངན་པ་ལེགས་སྦྱིན་དང༌། དགེ་ཚུལ་སྐུལ་བྱེད་
དང་། དགེ་ཚུལ་མ་རྗེན་མེད་དང་། དགེ་སློང་མ་ཨུཏྤལའི་མདོག་དང་། འཕགས་པ་
མོངྒལ་གྱི་བུ་རྣམས་རེ་རེ་ནས། མུ་སྟེགས་ཅན་འདི་དག་བདག་གིས་འཐག་ཏུ་བསྩལ།
ལྷ་དང་མི་རྣམས་དགའ་བར་ཡང་བགྱིད། སྐྱེ་བོ་དམ་པ་རྣམས་ཡི་རང་བར་བགྱིའོ་
ཞེས་ཞུས་པ་ན། བཅོམ་ལྡན་འདས་ཀྱི་བཀའ་བསྩལ་པ། མུ་སྟེགས་བྱེད་རྣམས་ང་
འབོད་ཀྱི་ཁྱེད་རྣམས་མ་ཡིན་པས་སེམས་ཁྲལ་ཆུང་ངུར་འདུག་ཅིག་ཅེས་ཟློག་པར་
མཛད་དོ། ། དེ་ནས་འཁོར་གྱི་དབུས་སུ་བཅོམ་ལྡན་འདས་ཀྱིས། རྒྱལ་བོ་ཆེན་པོ་
138



པས་ལE
༄༅། །བོད་སོག་ཆོས་འབྱུང་གི་སྟོད་ཆ།
ང་ལ་མུ་སྟེགས་ཅན་དང་ལྷན་ཅིག་ཆོ་ཕྲུལ་སྟོན་པར་གསོལ་བ་འདེབས་པ་སུ་ཡིན།
རྒྱལ་བོ་སྟན་ལས་ལངས་ཏེ་ཐལ་མོ་སྦྱར་བ་བཏུད་ནས། བདག་ལགས་ཏེ་བསྟན་དུ་
གསོལ། སྐྱེ་དགུ་ཀུན་ལ་ཕན་པ་དང་བདེ་བར་འགྱུར་ལགས་སོ་ཞེས་སོ། ། དེ་ནས་
སྟོན་པ་གདན་ལས་མི་སྣང་བར་གྱུར་ཏེ། ཕྱོགས་བཞིའི་ནམ་མཁའ་ལ་སྤྱོད་ལམ་བཞི་
མཛད་པ་དང་། འོད་ཟེར་དྲུག་འགྱེད་པ། མེ་འབར་ཞིང་ཆུ་འཁྲུག་པ་སོགས་རྫུ་
འཕྲུལ་དུ་མ་བསྟན་ནས་སེངྒེའི་ཁྲི་ལ་བཞུགས་སོ། ། རྫུ་འཕྲུལ་འདི་ནི་ཉན་ཐོས་དང་
ཐུན་མོང་བ་ཡིན་ནོ་ཞེས་གསུངས། ཡང་བཅོམ་ལྡན་འདས་ཀྱིས། བླ་ན་མེད་པའི་ཆོ་
འཕྲུལ་སྟོན་པར་གསོལ་བ་འདེབས་པ་དེ་སུ་ཡིན། རྒྱལ་བོས་སྔར་བཞིན་གསོལ་བས།
ཕྱག་གཡས་པ་ས་ལ་རེག་པར་མཛད་པས། ཀླུ་རྣམས་ཀྱིས་ཕུལ་བ་གསེར་གྱི་པདྨ་ཤིང་
རྟའི་འཕང་ལོ་ཙམ་འདབ་མ་སྟོང་དང་ལྡན་པ་རྡོ་རྗེའི་ཟེ་བ་ཅན་ཞིག་ས་བརྟོལ་ནས་
བྱུང་སྟེ་པདྨ་དེའི་སྙིང་བོ་ལ་བཅོམ་ལྡན་འདས་བཞུགས་སོ། ། གཡས་གཡོན་སོགས་
ཕྱོགས་ཀུན་རབ་ཏུ་རྒྱས་ནས། པདྨ་ཆེན་པོ་ལྔ་བརྒྱར་གྱུར་པ་ལ་སྤྲུལ་བའི་སངས་རྒྱས་
ལྔ་བརྒྱ་བཞུགས་སོ། ། དེ་ཐམས་ཅད་ཀྱང་ཆོ་འཕྲུལ་ཐ་དད་པ་དཔག་ཏུ་མེད་པ་
ཞིག་སྟོན་ནོ། ། དེར་བྱིས་པ་གཞོན་ནུ་ཚུན་ཆད་དང་སྲོག་ཆགས་ཕྲ་མོ་ཚུན་ཆད་
ཀྱིས་ཀྱང་མཐོང་བར་བྱིན་གྱིས་བརླབས། དེར་རྒྱལ་བོ་ལ་སོགས་པ་སྐྱེ་བོ་འབུམ་ཕྲག་
དུ་མ་དང་། ནམ་མཁའ་ལ་ལྷ་འབུམ་ཕྲག་དུ་མ་གནས་པ་རྣམས་ལྟ་ཞིང་བསྟོད་
དབྱངས་བྱེད། རྔ་བོ་ཆེ་བརྡུང་། ལྷ་རྣམས་ཀྱིས་མེ་ཏོག་གི་ཆར་དང་ཨ་ལ་ལ་ཞེས་
པའི་སྒྲ་སྒྲོགས། བཅོམ་ལྡན་འདས་ཀྱིས་ཀྱང༌། བརྩམ་པར་བྱ་ཞིང་དབྱུང་བར་བྱ་
ཞེས་སོགས་དང་། སྤྲུལ་བ་རྣམས་ ཀྱིས་ཅིག་ཅར་དུ་ཞེས་སོགས་གསུངས་སོ། །
དགེ་སློང་དག་ཆོ་འཕྲུལ་ཆེན་པོ་མི་སྣང་བར་འགྱུར་གྱི། མཚན་མ་ཟུངས་ཤིག དེ་མ་
ཐག་མི་སྣང་བར་གྱུར་ཏོ། ། དེ་ནས་རྒྱལ་བོས་མུ་སྟེགས་བྱེད་རྣམས་ལ་རེས་བབ་ཀྱི།
139



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
E
རྫུ་འཕྲུལ་སྟོན་ཅིག དེ་ནས་རྫོགས་བྱེད་ནི་སྣག་ལྷས་ཀྱི་བུ་ལ་གྲུ་སུགས་བྱེད། དེས་
ཡང་དག་རྒྱལ་བ་ཅན་ལ། དེས་མི་ཕམ་སྐྲའི་ལྭ་བ་ཅན་ལ། དེས་ནོག་ཅན་ལ། དེས་
ཀྱང་གཉེན་གྱི་བུ་ལ་སྟེ་ཅང་མི་སྨྲའོ། ། རྒྱལ་བོས་ཀྱང་ལན་གསུམ་དུ་བསྐུལ་བས།།
དེ་དག་སེམས་ཁོངས་སུ་ཆུད་ལ་གདོང་སྨད་དེ་འདུག་གོ ། དེའི་ཚེ་གནོད་སྦྱིན་ལག་
ན་རྡོ་རྗེ་འཁོར་དེ་ཉིད་དུ་འདུག་པས་བླུན་པོ་འདི་རྣམས་ཡུན་རིང་བོ་ནས་བཅོམ་ལྡན་
འདས་ལ་མཐོ་འཚམས་པས། འདི་རྣམས་འབྲོས་པར་འགྱུར་བའི་ཐབས་བྱའོ་ཞེས་
ཆར་རླུང་དྲག་པོ་མི་བཟད་པ་བཏང་བ་དང་། རྡོ་རྗེ་འབར་བ་ཐོགས་པའི་གནོད་སྦྱིན་
མི་བཟད་པས་ཕྱི་བསྙེགས་བྱེད་པར་ཡང་མཐོང་ནས་ཤིན་ཏུ་སྐྲག་ཏེ་འཐོར་ཞིང་བྲོས་
སོ། ། སྣག་ལྷས་ཀྱི་བུ་ལ་སོགས་པ་ནི་རི་ཕུག་ཏུའོ། ། རྒྱལ་བ་ཅན་སོགས་ནི་རྩྭ་
ཚང་ཚིང་དུའོ། ། མི་ཕམ་ལ་སོགས་པ་ནི་ནགས་ཐིབས་པོར་རོ། ། ནོག་ཅན་ནི་
མདུན་ཁང་དུའོ། ། གཉེན་གྱི་བུ་ནི་མགྲོན་ཁང་དུ་ཞུགས་སོ། ། དེ་ནས་སྟོན་པས་
ཀྱང་། དེར་སྐྱེ་བོ་དཔག་ཏུ་མེད་པ་འདུས་པ་ལ་ཆོས་རྒྱ་ཆེར་གསུངས་པས། མུ་
སྟེགས་བྱེད་ཀྱི་དགེ་བསྙེན་རང་ཡང་ཁྲི་ཕྲག་དགུས་བདེན་པ་མཐོང་བ་སོགས་སྐྱེ་བོ་
དཔག་ཏུ་མེད་པ་ཞིག་འབྲས་བུ་བཞི་ཐོབ་པ་དང༌། བྱང་ཆུབ་གསུམ་དུ་སེམས་བསྐྱེད་
པ་དང་། དཀོན་མཆོག་གསུམ་ལ་དད་པ་ལ་བཀོད། འོད་སྲུང་རྫོགས་བྱེད་ནི། དུས་
གཞན་ཞིག་ན། རང་ཉིད་གཅིག་བུར་འགྲོ་བ་ལ་ཉི་འོད་ཀྱིས་གདུངས་ཏེ་ཆུ་བསིལ་བ་
འདོད་ནས་འཚོལ་ཞིང་ཕྱིན་པ་ལས། ལམ་དུ་མ་ནིང་ཞིག་གིས་ཚིག་རྩུབ་པོས་སྤྲོས་པ་
ན། ད་ནི་མིའི་ཐ་མ་འདི་ལྟ་བུས་ཀྱང་སྤྲོས་སོ་སྙམ་ནས་ཡིད་ཆད་དེ། རྫོང་འགྲམ་དུ་
སོང་ནས་བྱེ་མས་དགང་བའི་བུམ་པ་མགུལ་དུ་བཏགས་ཏེ། རྫིང་བུ་དེར་མཆོངས་
ནས་དུས་འདས་སོ། ། དེ་ལ་ཡིད་རྟོན་པའི་སློབ་མ་རྣམས་ཀྱིས་བཙལ་ཏེ་དེ་ལྟར་ཤི་
བ་མཐོང་ནས། དེ་དག་ཀྱང་དེ་ལྟར་མཆོངས་ཏེ་ཤིའོ། ། དེ་ནས་ལྷག་མ་རྣམས་
140



༄༅། །བོད་སོག་ཆོས་འབྱུང་གི་སྟོད་ཆ།
ཡུལ་དབུས་སུ་ངོ་ཚ་བས་མཐའ་འཁོབ་ཏུ་བྲོས་ཤིང་གནས་པར་བྱེད་དོ། ། གོང་དུ་
བརྗོད་པ་ནི་མཛད་བརྒྱ་ལྟར་ཡིན་ལ། སྤྱིར་འདུལ་བ་ལུང་ལས་གསུངས་ཚུལ་དང་
ཐེག་ཆེན་གྱི་མདོ་ལས་གསུངས་ཚུལ་སོགས་ལ་མི་འདྲ་བ་སྣང་ཡང་། དེ་དག་ཞིབ་པར་
འབྲིར་མི་ལང་བས་གཞན་དུ་ངེས་པར་བྱ་དགོས་སོ། ། གང་གི་ཚེ་ཡང་དག་པར་
རྫོགས་པའི་སངས་རྒྱས་ཀྱིས་ཆོ་འཕྲུལ་ཆེན་པོ་བསྟན་པ་དེ་ ཕྱིན་ཆད། ལྷ་དང་མི་
རྣམས་སངས་རྒྱས་ཀྱི་བསྟན་པ་ཁོ་ན་ལ་དད་པ་རྒྱ་ཆེར་འཕེལ་ལོ། །
༦༢ དྲང་སྲོང་ལྔ་བརྒྱ་བཏུལ་བ་ནི། མཉན་ཡོད་དང་ཉེ་བའི་ནགས་ཁྲོད་
ཅིག་ན་དྲང་སྲོང་ལྔ་བརྒྱ་ཙམ་སྦྱིན་སྲེག་བྱེད་པས་གནས་སོ། ། བཅོམ་ལྡན་འདས་
ཀྱིས་དེ་འདུལ་བའི་དུས་ལ་བབ་པར་མཁྱེན་ནས། སྦྱིན་སྲེག་གི་ཐབ་ནང་དུ་སྟོན་པའི་
ཞབས་རྗེས་མཐོང་ཞིང་མེ་སྦར་མི་ནུས་པར་བྱིན་གྱིས་བརླབས་པ་ན་དྲང་སྲོང་རྣམས་
མེ་སྦར་མ་ནུས། མཐུ་ཆེ་ལུགས་ལ་ལྷ་ཆེན་པོའི་རྗེས་ཡིན་སྙམ་ནས། ཞབས་རྗེས་དེ་
ཉིད་ལ་སྦྱིན་སྲེག་ཕུལ་བས། མེ་རང་འབར་དུ་གྱུར་ཏེ་ཚངས་པའི་འཇིག་རྟེན་ལ་ཐུག་
པར་སོང་བས། དྲང་སྲོང་རྣམས་ཡ་མཚན་དུ་གྱུར་ཏེ་བལྟས་པས་རྗེས་དེ་ལྟ་བུ་མེ་ཐབ་
ནས་རྒྱལ་བྱེད་ཚལ་ལ་ཐུག་གི་བར་མཐོང་བར་མཛད་པ་ན། དྲང་སྲོང་རྣམས་ཀྱང་
དེའི་རྗེས་བཅད་དེ་རྒྱལ་བྱེད་ཚལ་དུ་སོང་བས། སྟོན་པ་མཐོང་ནས་ཤིན་ཏུ་དད་པ་ལ་
ཆོས་གསུངས་པས་ཐམས་ཅད་ཕྱིར་མི་འོང་གི་འབྲས་བུ་ཐོབ། དེ་ནས་ཚུར་ཤོག་གིས་
བསྙེན་པར་རྫོགས་ནས་མི་རིང་བར་དགྲ་བཅོམ་པའི་འབྲས་བུ་ཐོབ་པོ། །
༦༣ ལྔ་ལེན་གཉིས་བསྡུམས་པ་ནི། ལྷོ་ཕྱོགས་ལྔ་ལེན་དང༌། བྱང་ཕྱོགས་ལྔ་
ལེན་གྱི་རྒྱལ་བོ་གཉིས་རྟག་ཏུ་མི་མཐུན་པར་གནས་པ་ལས། རྒྱལ་བོ་གསལ་རྒྱལ་ནི་
དེ་གཉིས་ཀའི་མཛའ་བཤེས་ཡིན་ནོ། ། དེ་ནས་དེ་གཉིས་སྡུམ་སྙམ་པ་ལ་མ་དུལ་བ་
འདུལ་བ་བོ་ནི་བཅོམ་ལྡན་འདས་སོ་སྙམ་ནས་སྟོན་པའི་སྤྱན་སྔར་གསོལ་བ་བཏབ་
141



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པས་ཅང་མི་གསུང་བར་གནས་སོ། ། དེ་ནས་སྟོན་པ་མཉན་ཡོད་ནས་མི་སྣང་བར་
མཛད་དེ་རྒྱལ་བོ་གཉིས་ཀྱི་མཚམས་སུ་གཤེགས་ནས། དེ་གཉིས་འཐབ་པའི་སེམས་
སྐྱེ་བར་བྱིན་གྱིས་བརླབས་པས། སོ་སོའི་དཔུང་ཡན་ལག་བཞི་གོ་བསྐོན་ཏེ་འོངས་པ་
ལ། ལྷོ་ཕྱོགས་པ་རྣམས་ལ་ནི་བྱང་ཕྱོགས་པ་རྒྱལ་ཏེ་རང་ཕམ་པར་མཐོང་། བྱང་
ཕྱོགས་པའི་དམག་རྣམས་ཀྱིས་ཀྱང༌། ལྷོ་ཕྱོགས་པ་སྟོབས་དང་ལྡན་པས། བྱང་
ཕྱོགས་པ་རང་ཕམ་པར་མཐོང་བ་དེ་ལྟ་བུར་བྱིན་གྱིས་བརླབས་ནས། སོ་སོའི་རྒྱལ་བོ་
ཤིང་རྟར་ཞུགས་ཏེ་འཁོར་དང་བཅས་པ་སྟོན་པའི་སྤྱན་སྔར་སོང་བ་ལས། གཅིག་
གིས་གཅིག་མི་མཐོང་བར་བྱིན་གྱིས་བརླབས་སོ། ། དེ་ནས་ཕྱོགས་གཉིས་ཀྱིས་ཕྱག་
བྱས་ཏེ་འཁོད་པ་ལ། དུས་གཅིག་ཏུ་ཆོས་བསྟན་པ་ན། ལྷོ་ཕྱོགས་ལྔ་ལེན་གྱི་རྒྱལ་བོ་
ལ་བདེན་པ་བཞིའི་གཏམ་དུ་གྱུར་ཏེ། རྒྱུན་ཞུགས་ཐོབ་ཅིང་ཚུར་ཤོག་གིས་བསྙེན་
པར་རྫོགས་ནས་དགྲ་བཅོམ་པའི་བར་དུ་གྱུར་ལ། བྱང་ཕྱོགས་ལྔ་ལེན་གྱི་རྒྱལ་བོ་ལ་བླ་
མེད་བྱང་ཆུབ་ལ་སྤྲོ་བའི་གཏམ་དུ་གྱུར་ཏེ། དེས་ཟླ་གསུམ་དུ་སངས་རྒྱས་དགེ་འདུན་
དང་བཅས་པ་ལ་ཡོ་བྱད་དང་ཞལ་ཟས་ཀྱིས་མཆོད། བཅོམ་ལྡན་འདས་ལ་ན་བཟའ་
འབུམ་རི་བ་དང༌། དགེ་སློང་རྣམས་ལ་རས་ཟུང་རེ་རེ་ཕུལ་ཏེ། བླ་མེད་བྱང་ཆུབ་ཏུ་
སྨོན་ལམ་བཏབ་པོ། ། བཅོམ་ལྡན་འདས་ཀྱིས་ལེགས་སོ་ཞེས་བཀའ་བསྩལ་ཏེ།
རྒྱལ་བོ་དེ་མ་འོངས་པར་སངས་རྒྱས་རྣམ་པར་རྒྱལ་བ་ཞེས་བྱ་བར་ལུང་བསྟན་ཏོ། ། །
༦༤ ཤ་ཟ་སྟོང་བཏུལ་བ་ནི། བཅོམ་ལྡན་འདས་འོད་མའི་ཚལ་ན་བཞུགས་
དུས། མཉན་ཡོད་དང་མ་ག་དྷའི་བར་ན་དགོན་པའི་ལམ་ཉམ་ང་བ་ཞིག་ན་ཤ་ཟ་
སྟོང་ཕྲག་གཅིག་གནས་ནས་མི་དང་དུད་འགྲོ་མང་བོ་ལ་གནོད་པར་བྱེད་དོ། ། དེ་
ཐོས་ནས་གསལ་རྒྱལ་གྱིས་གཟུགས་ཅན་སྙིང་བོ་བསྐུལ་ཏེ། སྟོན་པའི་དྲུང་དུ་ཕྱིན་
ནས་ཤ་ཟ་དེ་དག་འདུལ་བར་གསོལ་བ་བཏབ་པས་ཅང་མི་གསུང་བས་གནང་ངོ༌། །
142



༄༅། །བོད་སོག་ཆོས་འབྱུང་གི་སྟོད་ཆ།
དེ་ནས་བཅོམ་ལྡན་འདས་རྒྱལ་བོ་ཁབ་ནས་མི་སྣང་བར་མཛད་དེ། ཤ་ཟའི་གནས་
ཤིང་ས་ལའི་ནགས་སུ་བཞུགས་སོ། ། དེའི་ཚེ་སྟོན་པས་འཇིག་རྟེན་པའི་ཐུགས་
བསྐྱེད་པར་མཛད་པ་ན། རྣམ་ཐོས་ཀྱི་བུས་སྟོན་པའི་ཐུགས་དགོངས་ཤེས་ཏེ། རྒྱལ་
བོ་ངལ་གསོས་པོ་འཁོར་གནོད་སྦྱིན་དབང་ཆེ་བ་དང་ལྷན་ཅིག་སྟོན་པའི་སྤྱན་སྔར་
འཁོད་དོ། ། དེའི་ཚེ་ ཤ་ཟའི་ཚོགས་རྣམས་ཀྱིས་རང་གི་གནས་སངས་རྒྱས་ཀྱིས་
མནན་པ་མཐོང་ནས་མི་སྡུག་པའི་གཟུགས་སྣ་ཚོགས་ཀྱིས་རྒྱུགས་འོངས་པ་ན། ཉེ་
བར་ཕྱིན་ཚེ་རྣམ་ཐོས་ཀྱི་བུ་གནོད་སྦྱིན་དབང་ཆེ་བ་མང་བོས་ཤ་ཟ་དེ་རྣམས་བཏགས་
ཤིང་གཙེས་པ་ན། དེ་དག་སྐྲག་ནས་བྲོས་པའི་ཚེ། སྟོན་པས་མེ་ལྕེ་ཆེན་པོས་འཁོར་
བར་སྤྲུལ་བས། འབྲོས་ས་མ་རྙེད་དེ་བཅོམ་ལྡན་འདས་ཉིད་ལ་གུས་པས་སྐྱབས་སུ་
གསོལ་ཞིང་། སྟོན་པས་ཀྱང་གང་ཞིག་ཐོས་ན་ཤ་ཟ་རྣམས་ཀྱི་སེམས་རྒྱུད་དགེ་བར་
འགྱུར་བའི་ཆོས་བསྟན་པས་སྐྱབས་འགྲོ་དང་བསླབ་པའི་གནས་བླངས་སོ། །
༦༥ འདུས་པ་ཆེན་པོ་བསྟན་པ་སོགས་ནི། བཅོམ་ལྡན་འདས་སེར་སྐྱའི་
ནགས་ཚལ་ན་དགྲ་བཅོམ་ལྔ་བརྒྱ་དང་ལྷན་དུ་བཞུགས་ཏེ། མྱ་ངན་ལས་འདས་པ་
དང་ལྡན་པའི་ཆོས་སྟོན་པར་མཛད། དེའི་ཚེ་ལྷ་དབང་ཆེ་བ་དང་འབྱུང་བོ་མཐུ་ཆེ་བ་
རྣམས་འདུས་སོ། ། དེ་ནས་ཚངས་རིགས་ཀྱི་ལྷ་བཞི་འོངས་ནས་ཆེད་བརྗོད་དང་།
སྟོན་པས་ཀྱང་འདུས་པ་ལ་ཆེད་དུ་བརྗོད་པ་མཛད་ནས། དེའི་ཚེ་སློབ་མ་ལྔ་བརྒྱ་ཕྲག་
གཉིས་དང་བརྒྱ་དང་བཅུའི་ལྷ་མཐུ་ཆེན་རྣམས་དང་། ནགས་ཀྱི་གནོད་སྦྱིན་སྟོང་
ཕྲག་བདུན་དང༌། གསེར་ཅན་གྱི་རིགས་སྟོང་ཕྲག་དྲུག ཤར་ཕྱོགས་རྣམ་རྒྱལ་གྱི་
ཚལ་ནས་འོངས་པའི་རི་མཉམ་སྟོང་ཕྲག་གསུམ་སྟེ། གནོད་སྦྱིན་ལྷའི་རིགས་སྟོང་
ཕྲག་བཅུ་དྲུག་གོ ། རྒྱལ་བོའི་ཁབ་ཀྱི་གནོད་སྦྱིན་ཆུ་སྲིན་འཁོར་འབུམ་མང་བོ་དང་།
ཀུན་གྱི་བཤེས་གཉེན་དང་ཀུན་གྱི་ལྷ་འཁོར་བཅས། རྒྱལ་ཆེན་བཞི་སྲས་གོ་གཅིག་རེ་
143



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དང་བཅས་པ་དང་སླུ་བྱེད་སོགས་གཡོག་སྡེ་དཔོན་ཤིན་ཏུ་མང་བ། གནོད་སྦྱིན་གྱི་སྡེ་
དཔོན་ཉེར་བརྒྱད་དང༌། འཇོག་པོ་སོགས་ཀླུ་རྒྱལ་མང་བོ་དང་། ཀླུ་རྒྱལ་ཟིལ་གནོན་
ལེན་སོགས་མཁའ་ལྡིང་གི་རྒྱལ་བོ་མང་བོ་དང་། ཐགས་བཟང་རིས་དང་། རབ་བཀྲ་
སོགས་སྟོབས་ལྡན་བུ་བརྒྱ་དང་བཅས་པའི་བར་དུ། ལྷ་མིན་རྒྱལ་བོ་གོ་བགོས་པ་
རྣམས་དང་། ཆུ་ལྷ་མོ་སོགས་ལྷའི་བུད་མེད་བརྒྱ། འཇུག་སེལ་སྤུན་གཉིས་དང་། ཉི་
ཟླ་སོགས་གཟའ་སྐར་བརྒྱུ། ཞིབ་མོ་དང་བཀའ་བཟློག་མ་སོགས་རྣལ་འབྱོར་མ་བརྒྱ།
སྔོ་སངས་མ་དང་ཕག་མོ་སོགས་མ་མོ་བརྒྱུ། དཀར་མོ་དང་རྒྱལ་བྱེད་སོགས་གནོད་
སྦྱིན་མོ་བརྒྱ། བདེ་བྱེད་དགའ་ལྡན་སོགས་འདོད་ཁམས་གོང་མའི་ལྷ་ཚོགས་བརྒྱ་
དང་དྲུག་ཅུ། ཚངས་པ་ཆེན་པོ་དང་ཀུན་འགྱེད་གཞོན་ནུ་སོགས་ཚངས་རིས་ཀྱི་ལྷ་
མང་བོ་དང་། ཐམས་ཅད་ཀྱི་ཐ་མར་འོངས་པ། ནག་པོ་སྡེ་བོ་ཆེ་འཇིགས་བྱེད་ཆེན་
པོ་འཁོར་དང་བཅས་པ་རྣམས་སོ། ། དེ་ལྟར་གྲངས་སྨོས་པ་དེ་དག་ཀྱང་དབང་ཆེ་
བར་གྲགས་པ་གཙོ་བོའི་གྲངས་ཡིན་གྱི་འདུས་པའི་ལྷ་ཐམས་ཅད་ཀྱི་གྲངས་ནི་མ་ཡིན་
ནོ། ། འདུས་པའི་ཤར་མཐའ་ནས་ནུབ་མཐའ་ལྷའི་མིག་གིས་ཀྱང་མི་མཐོང་བ་
འདུས་སོ། ། འདུས་པ་དེ་དག་ཡུན་རིང་གནས་ཤིང་རང་རང་གི་བསམ་པ་ལྟར་
བདུད་རྩིའི་ཆོས་ཆར་དྲི་མ་མེད་པ་ཕབ་པོ། ། དེའི་ཚེ་ལྷ་ལ་སོགས་པའི་འབྱུང་བོ་དེ་
ཐམས་ཅད་མཆོག་གི་དད་པ་དང༌། སྐྱབས་འགྲོ་དང་། བསླབ་པའི་གནས་ལ་བཀོད་
ཅིང་། ལྷ་ཆེས་མང་བོས་བདེན་པ་མཐོང་། འབྱུང་བོ་མང་བོ་བྱང་ཆུབ་ཏུ་སེམས་
བསྐྱེད། རང་རང་གི་སྲོག་སྙིང་དང་རིག་སྔགས་མདོངས་གསོལ་དུ་ཕུལ། འགའ་ཞིག་
དམ་ལ་བཞག་པ་དང་། འགའ་ཞིག་ཆོས་ཀྱི་སྲུང་མར་བསྐོས་པ་སོགས་མཛད་ནས།
དེ་དག་རང་གནས་སུ་གྱེས་ཏེ། དེ་བཞིན་གཤེགས་པས་འགྲོ་བ་ཀུན་ཤིས་པ་བརྗོད།
འདི་ནི་འདུས་པ་ཆེན་པོའི་མདོ་བསྟན་པའི་དུས་ཡིན་ནོ། ། ཡང་དེ་རྗེས་སུ་སྐུའི་སྐྱེ་
144



༄༅། །བོད་སོག་ཆོས་འབྱུང་གི་སྟོད་ཆ།
བ་ལྔ་བརྒྱར་ཡབ་ཏུ་གྱུར་པའི་བྲམ་ཟེ་རྒན་པོ་ཞིག་བདེན་པ་ལ་བཀོད་ནས་ཚུར་ཤོག་
གིས་བསྙེན་པར་རྫོགས་ནས་དགྲ་བཅོམ་པ་ཐོབ་པོ། །
༦༦ ཚོང་བ་ལྔ་བརྒྱ་བ་སྡེ་གཉིས་སྐྱབས་པ་ནི། མཉན་ཡོད་ནས་ཚོང་བ་ལྔ་
བརྒྱ་ཟོང་བཅས་སོང་བ་ནགས་ཁྲོད་གཅིག་ཏུ་གནོད་སྦྱིན་གདུག་པ་ཅན་དང་ཕྲད་
ནས་རླུང་ནག་མུན་སྲོས་པ་ལྟ་བུ་བཏང་ཞིང་། འཇིགས་པའི་གཟུགས་ཀྱིས་ཚོང་བ་
རྣམས་ཀྱི་ཐོག་ཏུ་རྒྱུགས་པ་ན། ཚོང་བ་རྣམས་ཀྱིས་ལྷ་འོ་ཅོག་ལ་གསོལ་བ་བཏབ།
དེར་དགེ་བསྙེན་ཞིག་ཡོད་པས་སངས་རྒྱས་ལ་སྐྱབས་སུ་གསོལ་ཅིག་ཅེས་སྨྲས་པས།
དེ་ཐམས་ཅད་ ཀྱིས་ཀྱང་དེ་ལྟར་སྐྱབས་སུ་ གསོལ་བས། བཅོམ་ལྡན་འདས་ཀྱིས་
འདུལ་བར་དགོངས་ཏེ་གླང་བོ་ཆེའི་སྣ་ཞགས་ལྟ་བུའི་ཕྱག་བརྐྱངས་ཏེ་ཚོང་བ་ལྔ་བརྒྱ་
རྫས་དང་བཅས་པ་བླངས་ཏེ་མཉན་ཡོད་དང་ཉེ་བར་བཞག་པས། དེ་རྣམས་ཡུལ་དུ་
སླེབས་ནས་ སྟོན་ པའི་ སྤྱན་ སྔར་འོངས་ པ་ ལ་ ཆོས་ བསྟན་ པས་ རྒྱུན་ཞུགས་ ཐོབ།
བསྙེན་པར་རྫོགས་པ་ནས་དགྲ་བཅོམ་ཐོབ་པའི་བར་རོ། ། དེ་བཞིན་དུ་ཚོང་བ་ལྔ་
བརྒྱ་རྒྱ་མཚོར་སོང་བ་རླུང་གིས་རྒྱ་མཚོའི་དབུས་ཀྱི་བྲག་རིའི་སུལ་དུ་ཁུར་བ་བསྐྱབས་
ནས་དགྲ་བཅོམ་པའི་བར་དུ་ཐོབ་པའི་གཏམ་རྒྱུད་ཀྱང་ཡོད་དོ། །
༦༧ ལྷ་ལས་བབས་པ་ནི། ཆོ་འཕྲུལ་ཆེན་པོ་བསྟན་པ་དེ་ཕྱིན་ཆད་སངས་
རྒྱས་ཀྱི་བསྟན་པ་ལ་དད་ཅིང་དགེ་སློང་རྣམས་རྙེད་བཀུར་མང་ཆེས་པས། སོ་སོའི་སྐྱེ་
བོ་རྣམས་ཀྱི་སྤོང་བ་ལ་བར་དུ་གཅོད་པར་གཟིགས་ནས། རྙེད་བཀུར་མང་ཆེས་པ་དེ་
རྒྱུན་བཅད་པའི་ཕྱིར་དང་། ཡུམ་ལྷར་སྐྱེས་པ་བདེན་པ་ལ་འགོད་པའི་ཕྱིར། བཅོམ་
ལྡན་འདས་སུམ་ཅུ་རྩ་གསུམ་དུ་གཤེགས་སོ། ། དེར་ཤིང་ཡོངས་འདུས་ས་བརྟོལ་
དང་ཉེ་བ་ལྭ་བ་དཀར་བོ་ལྟ་བུའི་རྡོ་ལེབ་ལ་བཞུགས་ཏེ་ཡུམ་སོགས་ལྷ་རྣམས་ལ་ཆོས་
བསྟན་ཏོ། ། མོངྒལ་གྱི་བུ་སོགས་དགེ་སློང་མང་བོ་མཉན་ཡོད་དུ་དབྱར་གནས་
145



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མཛད་པ་ན། དགེ་སློང་རྣམས་ཀྱིས་བཅོམ་ལྡན་འདས་གང་དུ་བཞུགས་ཞེས་མོངྒལ་
གྱི་བུ་ལ་དྲིས་པས། སུམ་ཅུ་རྩ་གསུམ་དུ་དབྱར་གནས་མཛད་དོ་ཞེས་བཤད། དེ་ནས་
ཟླ་བ་གསུམ་འདས་པ་ན། འཁོར་རྣམ་བཞིའི་ཚོགས་ཀྱིས་མོངྒལ་གྱི་བུ་ལ་སྟོན་པ་སྤྱན་
འདྲེན་པར་ཞུས་པས། དེ་ནས་འཕགས་པ་རྫུ་འཕྲུལ་གྱིས་སོང་ནས་ལྷ་ཡུལ་དུ་སྟོན་པ་
བཞུགས་པའི་སྤྱན་སྔར་ཕྱག་བྱས་ཏེ་འཁོར་རྣམ་བཞིའི་འཕྲིན་གསོལ་བས། ཁྱོད་
སོང་། ཞག་བདུན་ནས་གྲོང་ཁྱེར་སཾ་ཀཱ་ཤིའི་ཨ་བ་ཛ་རའི་ནགས་ཨུ་དུམ་ཝ་རའི་ཤིང་
དྲུང་དུ་གཤེགས་པར་འགྱུར་རོ་ཞེས་སྒོས་ཤིག འཕགས་པ་འཛམ་གླིང་དུ་འོངས་ནས་
འཁོར་རྣམ་བཞི་ལ་བཤད་པས། ས་ཕྱོགས་དེར་བྱི་དོར་བྱས་ཤིང་མཆོད་པ་སྣ་ཚོགས་
བཤམས་སོ། ། དེ་ལྟ་བུའི་བར་སྐབས་ཞག་བདུན་གྱི་རིང་ལ། བཅོམ་ལྡན་འདས་
ཀྱིས། འཐབ་བྲལ་ནས་འོག་མིན་གྱི་བར་དུ་གཤེགས་ནས་གདུལ་བྱ་དཔག་ཏུ་མེད་པ་
ལ་ཆོས་བསྟན་ནས་ལྷའི་འགྲོ་བ་ཚད་མེད་པ་སྨིན་གྲོལ་གྱི་ལམ་ལ་བཀོད་ནས་སླར་སུམ་
ཅུ་རྩ་གསུམ་དུ་བྱོན་པ་ན། ལྷའི་དབང་བོས་མི་ཡུལ་དུ་གཤེགས་པར་བཞེད་པ་ལ།
དབུས་སུ་ བིཌཱུརྱའི་ སྐས་ དང་། གཡས་ སུ་ གསེར། གཡོན་ དུ་ ཤེལ་ གྱི་སྐས་བྱས།
ཚངས་པ་བརྒྱ་བྱིན་གྱིས་གཙོས་གཟུགས་ཁམས་དང་འདོད་ཁམས་ཀྱི་ལྷས་མཆོད་རྫས་
ཐོགས་པས་བསྐོར་ཏེ། བཅོམ་ལྡན་འདས་དབུས་ཀྱི་བཻཌཱུརྱའི་སྐས་ལ་བྱོན། བར་
འགའ་ནི་རྫུ་འཕྲུལ་གྱིས་བྱོན་པ་སོགས་ཀྱིས་མི་ཡུལ་དུ་གཤེགས་པ་ན། དེའི་སྐབས་ཚེ་
དང་ལྡན་པ་རབ་འབྱོར་ཤིང་དྲུང་ན་འདུག་པས་མཐོང་སྟེ། ཀྱེ་མའོ། ལྷ་འདི་དག་
རང་གནས་སུ་འགྲོ། མི་འདི་རྣམས་ལོ་བརྒྱ་ཚུན་ན་འཆི། དེ་བཞིན་གཤེགས་པ་ཡང་
མྱུར་དུ་མྱ་ངན་ལས་འདའོ་སྙམ། ཡིད་འབྱུང་བའི་རྐྱེན་བྱས་ཏེ་བདེན་པ་མཐོང༌། མི་
རིང་བར་དགྲ་བཅོམ་པ་ཐོབ་པོ། ། དེ་ནས་བཅོམ་ལྡན་འདས་ས་ལ་བྱོན་ཏེ་བཞུགས་
ཁྲི་བཤམས་པ་ལ་བཞུགས་སོ། ། ས་ཕྱོགས་ཐམས་ཅད་འཁོར་རྣམ་བཞི་དང་། རྒྱལ་
146



༄༅། །བོད་སོག་ཆོས་འབྱུང་གི་སྟོད་ཆ།
བློན་བྲམ་ཟེ་ཁྱིམ་བདག་སོགས་སྐྱེ་བོའི་ཚོགས་ཀྱིས་ཡོངས་སུ་གང་ངོ༌། ། དེའི་ཚེ་
འཕགས་མ་ཨུཏྤལའི་མདོག་དགེ་སློང་མའི་གཟུགས་ཀྱིས་ཕྱིན་ན་སྟོན་པའི་སྤྱན་སྔར་མི་
གཏོང་ངོ་སྙམ་ནས། འཁོར་ལོས་སྒྱུར་བའི་རྒྱལ་བོ་འཁོར་དང་བཅས་པར་སྤྲུལ་ནས་
སོང་བ་ན། འཁོར་རྣམས་ཡ་མཚན་དུ་གྱུར་ཅིང་། འཁོར་ཁ་ཅིག་ནི་ལྷའི་སྲིད་པ་ལ་
ཆགས། འགའ་ཞིག་ནི་མིའི་སྲིད་པ་ལ་ཆགས་པ་ལས་དེ་བཟློག་པའི་ཕྱིར་ཆོས་
གསུངས་པས། འབྲས་བུ་བཞི་ཐོབ་པ་དང༌། བྱང་ཆུབ་གསུམ་དུ་སེམས་བསྐྱེད་པ་
མཐའ་ཡས་པ་བྱུང་ངོ༌། ། བཀའ་བསྩལ་པ། ས་རྣམས་གཅིག་གིས་ཐོབ་པ་དང༌། །
ལྷ་རྣམས་སུ་ཡང་འགྲོ་བ་དང་། །ཡང་ན་ཏིང་འཛིན་ཐོབ་པ་བས། །རྒྱུན་དུ་ཞུགས་
པའི་འབྲས་བུ་མཆོག ། ཅེས་སོགས་གསུངས་སོ། ། དེ་དག་ནི་ལྷ་བབས་ཀྱི་མཛད་
པ་སྟེ། ཆོ་འཕྲུལ་ཆུང་པའམ། ཆོ་འཕྲུལ་གཉིས་པའམ། ཆོ་འཕྲུལ་ ཕྱི་མར་ཡང་
གྲགས་སོ། །
༦༨ གྲོང་ཁྱེར་བཟང་བྱེད་དུ་གཤེགས་པ་ནི། ལྷོ་ཕྱོགས་གྲོང་ཁྱེར་བཟང་བྱེད་
ན་མི་བསོད་ནམས་ཅན་དྲུག་ཡོད་དེ། ཁྱིམ་བདག་ལུག་ཅེས་བྱ་བ་མཛོད་སྟོང་བ་ལ་
མིག་གིས་བལྟས་པས་གང་བར་འགྱུར་བ། དེའི་ཆུང་མས་མི་གཅིག་ལ་སྦྱོར་བའི་
བཅའ་བ་བཅོས་ན་མི་བརྒྱ་སྟོང་ལ་བཟའ་བཅའ་འབྱུང་བ། དེའི་བུ་ལ་པ་ན་ལྔ་བརྒྱ་
བའི་སྣོད་སྟོང་བ་སྐེད་པར་བཏགས་ན་པ་ན་བརྒྱ་སྟོང་གིས་གང་བར་འགྱུར་བ། དེའི་
མནའ་མས་དྲི་བཟང་གཅིག་སྦྱར་ན་བརྒྱ་སྟོང་དུ་འཕེལ་བ། བྲན་ཕོས་ནི་རོལ་གཅིག་
རྨོས་པས་རོལ་བདུན་རྨོས་པར་འགྱུར་བ། བྲན་མོས་ནི་འབྲུ་སྣོད་གང་བྲུས་པས་འབྲུ་
སྣོད་བདུན་ཚང་བར་འགྱུར་བ་སྟེ་ཡ་མཚན་པ་དྲུག་བྱུང་ངོ༌། ། དེའི་ཚེ་བཅོམ་ལྡན་
འདས་ཀྱིས་བཟང་བྱེད་པ་རྣམས་འདུལ་བར་མཁྱེན་ནས། ཀུན་དགའ་བོ། ང་གྲོང་
ཁྱེར་བཟང་བྱེད་དུ་འགྲོ། དེར་འགྲོ་བ་དག་ཆོས་གོས་ལོངས་ཤིག་ཅེས་པ་བསྒོ་བར་
147



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བྱའོ་ཞེས་གསུངས། བཅོམ་ལྡན་འདས་ཕྱོགས་དེར་གཤེགས་སོ། ། ཆོ་འཕྲུལ་ཆེན་
པོའི་རྗེས་མུ་སྟེགས་ཅན་རྣམས་ཡུལ་མཐའ་འཁོབ་ཏུ་བྲོས་ཏེ་གནས་པ་ལས། གྲོང་
ཁྱེར་བཟང་བྱེད་ན་གནས་པའི་མུ་སྟེགས་རྣམས་ཀྱིས། སངས་རྒྱས་འབྱོན་པ་ཐོས་
ནས་བདག་ཅག་རྙེད་པ་མེད་པར་འགྱུར་གྱི། ཐབས་ཤིག་བྱའོ་སྙམ་ནས་སྐྱེ་བོ་རྣམས་
ཀྱི་དྲུང་དུ་སོང་ནས། ཆོས་ཐོབ་པར་གྱུར་ཅིག བལྟས་ཟིན་གྱི་འགྲོའོ་ཟེར། ཅི་ཡིན་
དྲིས་པས། ཁྱེད་ རྣམས་ ཀྱི་འབྱོར་བ་མཐོང་ ཟིན་ གྱི། རྒུད་ པ་མ་མཐོང་བ་ ལ་
འགྲོའོ། ། དགེ་སྦྱོང་གོ་ཏ་མ་སྤུ་གྲིའི་སེར་བ་འབེབས་ཤིང་འོང་གི ཁྱེད་ཅག་དུ་མ་
ཞིག་གི་བུ་དང་ཁྱིམ་ཐབ་མེད་པར་འགྱུར་རོ། ། དེ་རྣམས་ན་རེ། དེ་ལྟར་ན་བདག་
ཅག་སྤང་བར་བགྱིའམ་བཞུགས་ཤིག མུ་སྟེགས་རྣམས་ན་རེ། འོ་ན་ཉེ་སྐོར་གྱི་སྐྱེ་བོ་
ཐམས་ཅད་གྲོང་ཁྱེར་ནང་དུ་ཆུག རྩྭ་སྔོན་ཐམས་ཅད་རྗེས། མགྲོན་ཁང་སོགས་
བཤིག མེ་ཏོག་དང་འབྲས་བུའི་ཤིང་ཐམས་ཅད་ནི་ཆོད། ལྟེང་ཀ་ལ་སོགས་པའི་ཆུ་
ཐམས་ཅད་ལ་དུག་ཐོབ་ཅིག་ཅེས་སོགས་ཟེར་བ་བཞིན་བྱས། དེ་ནས་སྟོན་པ་འཁོར་
བཅས་ཉེ་བར་བྱོན་པ་ན། རླུང་གི་ལྷས་ཆུ་དུག་ཅན་རྣམས་སྐམ། ལྷས་ཆར་ཕབས་ཏེ་
ཡན་ལག་བརྒྱད་ལྡན་གྱི་ཆུས་བཀང་ཞིང་མེ་ཏོག་དང་འབྲས་བུ་རྣམས་གསོས། རྒྱལ་
ཆེན་བཞིའི་ལྷ་རྣམས་ཀྱིས་འདུག་གནས་ཕུན་སུམ་ཚོགས་པར་བྱས་པ་མཐོང་ནས།
མུ་སྟེགས་པ་རྣམས་ན་རེ། གོ་ཏ་མ་དེ་ནི་སེམས་མེད་པ་ཡང་འདི་ལྟར་སྒྱུར་བར་བྱེད་
ན། ཁྱེད་ཅག་མི་འགྱུར་བ་སྲིད་རེ་སྐན། ད་ནི་ཁོ་བོ་ཅག་འགྲོའོ། ། དེ་རྣམས་ན་རེ།
བཞུགས་ཤིག འོ་ན་ཁྲིམས་ཤིག་བཅའ་དགོས་ཏེ། ཁྱེད་ཅག་སུ་ཡང་གོ་ཏ་མའི་དྲུང་
དུ་འགྲོ་ན་པ་ན་དྲུག་ཅུས་ཆད་པ་གཅོད་དོ་ཞེས་ཁྲིམས་བཅས། དེའི་ཚེ་སྟོན་པ་བཟང་
བྱེད་ཀྱི་ལྷོ་ཕྱོགས་ན་བཞུགས་སོ། ། སེར་སྐྱ་ནས་བཟང་བྱེད་དུ་བག་མར་བཏང་བའི་
བུ་མོ་ཞིག་ཡོད་པ་དེས་ནུབ་མོར་ར་བའི་ཁ་ནས་བལྟས་ན་སངས་རྒྱས་མུན་ཁུང་ན་
148



༄༅། །བོད་སོག་ཆོས་འབྱུང་གི་སྟོད་ཆ།
བཞུགས་པ་མཐོང་སྟེ། ར་བ་འདི་ལ་སྐས་ཤིག་ཡོད་ན་མར་མེ་འབུལ་བར་འགྲོ་སྙམ་པ་
ལ། སྟོན་པས་ཐེམ་སྐས་ཤིག་སྤྲུལ་བས། དེར་སོང་སྟེ་སྤྱན་སྔར་མར་མེ་ཕུལ། ཆོས་
མཉན་པས་བདེན་པ་མཐོང་། དེ་ལ་བཀའ་བསྩལ་པ། ཁྱོད་ཁྱིམ་བདག་ལུག་གི་སར་
སོང་ལ། ཁྱོད་ཀྱི་ཆེད་དུ་ང་འདིར་འོངས་ན་ཅིའི་ཕྱིར་སྒོ་བཅད་དེ་འདུག་ཅེས་སྨོས་
ཤིག ཁྲིམས་བཅས་སོ་ཟེར་ན། ཁྱོད་ཀྱི་བུའི་སྐེད་པ་ལས་པ་ན་བརྒྱ་སྟོང་ཟད་མེད་དུ་
འབྱུང་ན། དྲུག་ཅུ་བྱིན་ནས་འོངས་མི་ནུས་སམ་ཞེས་སྨྲོས་ཤིག བུ་མོ་དེས་དེ་ལྟར་
སྨྲས་པ་ན། ཁྱིམ་བདག་ལུག་གིས་འདི་ནི་ཐམས་ཅད་མཁྱེན་པ་ཡིན་སྙམ་སྟེ། པ་ན་
དྲུག་ཅུ་སྒོ་དྲུང་དུ་བཞག་ནས་སྔར་གྱི་སྤྲུལ་བའི་ཐེམ་སྐས་ལས་བབས་ཏེ་སྤྱན་སྔར་སོང་
ནས་ཆོས་ཉན་པས་བདེན་པ་མཐོང་ངོ༌། ། ཁྱིམ་བདག་གིས་ཞུས་པ། བཟང་བྱེད་
ཀྱི་ཚོགས་ཐམས་ཅད་ཀྱིས་ཀྱང་ཆོས་འདི་ལྟ་བུ་འཐོབ་པར་འགྱུར་རམ། བཀའ་བསྩལ་
པ། མང་ཤས་ཀྱིས་འཐོབ་པར་འགྱུར་རོ་གསུངས། ཕྱིར་སོང་ནས་སྐྱེ་བོ་མང་བོར་
ཕན་གདགས་སྙམ་ནས། ནངས་པར་བཞི་མདོར་གསེར་པ་ནའི་ཕུང་བོ་ཆེན་པོ་
སྤུངས་ཏེ་སུ་ཞིག་བཅོམ་ལྡན་འདས་མཐོང་བར་འདོད་པ་དེ་ལ། ཆད་པ་གང་དགོས་
པ་འདི་ནས་འབུལ་ལོ་ཞེས་དྲིལ་བསྒྲགས་པ་ན། སྐྱེ་བོ་ཐམས་ཅད་ཀྱིས་དགེའོ་དགེའོ་
ཚོགས་ཀྱི་ཁྲིམས་ཚོགས་ཀྱིས་བཤིག་པ་ལ་འགལ་བ་ཅི་ཡོད་ཅེས་རྒྱུགས་ཏེ་སོང་བ་ལས།
མུ་སྟེགས་རྣམས་ཀྱིས་སྒོ་བསྲུངས་པ་དང་བཙན་གྱིས་བཀག་པས་འགྲོ་མ་ཐུབ་པ་ལ།
གནོད་སྦྱིན་ལག་ན་རྡོ་རྗེས་ལྕགས་རི་ལ་རྡོ་རྗེ་བསྣུན་ཏེ་དྲལ་བས་འགག་པ་མེད་པར་
སོང་སྟེ། བཅོམ་ལྡན་འདས་ཀྱི་ཁོར་ཡུག་དཔག་ཚད་གཅིག་ཏུ་མིས་གང་བར་གྱུར་པ་
ལ་ཟབ་ཅིང་རྒྱ་ཆེ་བའི་ཆོས་ཡུན་རིང་དུ་བསྟན་པས་འབྲས་བུ་བཞི་ཐོབ་པ་དང་། བྱང་
ཆུབ་གསུམ་དུ་སེམས་བསྐྱེད་པ་དཔག་ཏུ་མེད་ཅིང་ཐམས་ཅད་སྐྱབས་འགྲོ་དང་བསླབ་
པའི་གཞི་ལ་བཀོད་དོ། །
149



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༦༩ ཁྱིམ་བདག་དཔལ་སྦེད་བཏུལ་བ་ནི། ཁྱིམ་བདག་མེ་སྐྱེས་ཀྱི་སྲིང་མོའི་
ཁྱོ་བོ་ཁྱིམ་བདག་དཔལ་སྦེད་ཅེས་བྱ་བ་གཅེར་བུ་བའི་དགེ་བསྙེན་ཞིག་ཡོད་དོ། ། མེ་
སྐྱེས་ཀྱིས་དཔལ་སྦེད་ལ་དགེ་འདུན་ལ་ཡོན་ཕུལ་ཅིག་བསོད་ནམས་སུ་འགྱུར་རོ། །
དཔལ་སྦེད་ཀྱིས་སྨྲས་པ། ཁྱོད་ཀྱིས་ཀྱང་གཅེར་བུ་བ་གང་བོ་ལ་ཡོན་ཕུལ་ཅིག་ཟེར་ཏེ།
དེའི་དགེ་བའི་བར་ཆད་དུ་མི་འགྱུར་བའི་ཁས་བླངས་ཏེ། གང་བོ་ལ་ཞུར་ཕྱིན་པས།
འདི་གོ་ཏ་མ་ལ་སུན། བདག་ལ་དད་དོ་སྙམ་ནས་ཁས་བླངས། སང་གང་བོ་འཁོར་
བཅས་ཆས་པ་ན། དཔལ་སྦེད་ཀྱིས་གང་བོ་ལ། གོ་ཏ་མ་སོ་སོའི་ཁྱིམ་དུ་བཞུད་ཁར་
ཐེམ་པ་ལ་འགོམ་པ་ན་འཛུམ་སྟོན། ཉན་ཐོས་ཞིག་གིས་རྒྱུ་འདྲི། དེ་ནས་ལུང་སྟོན།
ཚུལ་དེས་ཁྱིམ་པ་ དད་ པར་བྱེད་ན། ཁྱེད་ ཀྱིས་ཀྱང་དེ་ལྟར་མཛོད་བྱས་ སོ། །
གཅེར་བུ་བ་གང་བོ། མེ་སྐྱེས་ཀྱི་ཁྱིམ་དུ་སླེབས་ཏེ་ཐེམ་པ་ལ་རྐང་བ་བཞག་ནས་གད་
མོ་དགོད་དོ། ། གཅེར་བུ་བ་གཅིག་གིས་རྒྱུ་དྲིས་པས། ཆུ་བོ་དྲེགས་བྲལ་གྱི་འགྲམ་
ན་ཤིང་གཅིག་ལ་གནས་པའི་སྤྲེའུ་ཞིག་སྤྲེའུ་མོ་ལ་ཆགས་པས་དེད་པ་ན། སྤྲེའུ་མོ་
འདྲེད་དེ་ཆུ་ལ་ཤོར་བ་ན་སྤྲེའུ་དེ་ཡང་ཆུ་ལ་མཆོངས་ཏེ་ཤིའོ། ། དེ་ལ་ང་ནི་སེམས་
ཅན་རྣམས་འདོད་པའི་སྡུག་བསྔལ་ལོ་སྙམ་མོ་ཞེས་སོ། ། མེ་སྐྱེས་ཀྱིས་དེ་ཐོས་ནས།
འདི་ལ་ཀུ་རེ་ཞིག་བྱའོ་སྙམ་སྟེ། གང་བོ་ལ་ཚོད་མ་འབྲས་ཆན་གྱིས་བཀབ་ནས་དྲངས།
འཁོར་རྣམས་ལ་འབྲས་ཆན་གྱི་སྟེང་དུ་ཚོད་མ་ཡོད་པ་བྱས་ཏེ་དྲངས་པས། ཟ་བའི་
དུས་ལ་བབ་ཀྱང་གང་བོས་ཁོ་ལ་ཚོད་མ་མེད་དོ་ཞེས་སྒུག་སྡོད་དོ། ། དེར་བྲན་ཞིག་
ན་རེ། མཐོང་བྱ་མིན་པ་མཐོང་བར་བྱེད། །མཐོང་བར་བྱ་བ་མི་མཐོང་ངོ་། །དྲེགས་
བྲལ་འགྲམ་གྱི་སྤྲེའུ་མཐོང་ལ། །ཕོར་བའི་ནང་གི་ཚོད་མ་མིན། ། ཞེས་སྨྲས་སོ། །
དེ་ནས་མཆོད་སྟོན་ཟིན་པ་ན། གང་བོས། སྦྱིན་བདག་གིས་ནི་སྦྱིན་པའི་དུས། །
དགེ་སྦྱོང་གཞན་ནི་ཟ་བའི་དུས། །ལྷག་མ་གཞན་ལ་འོང་བའི་དུས། །བསོད་ནམས་
150



༄༅། །བོད་སོག་ཆོས་འབྱུང་གི་སྟོད་ཆ།
མི་དགེ་ཡོད་མ་ཡིན། ། ཞེས་ཡོན་བཤད་ཡིན་པ་ལྟར་བྱས་ནས་སྨོད་པར་བྱེད་དོ། །
དེ་མེ་སྐྱེས་ཀྱི་སྒོ་སྲུང་གིས་ཐོས་ནས་འདི་ལ་ཀྱལ་ཀ་ཞིག་བྱའོ་སྙམ་ནས། འབྲས་ཁུ་སྒོ་
ཐེམ་ལ་ཕོ་ནས་བཞག་གོ ། དེ་ནས་གཅེར་བུ་བ་གང་བོ་ཕྱིར་བྱུང་བ་ན། འབྲས་ཁུ་
ལ་འགྲེད་པས་སྒོ་ཐེམ་ལ་མགོ་བརྡབས་ཏེ་རྨ་བྱུང་ངོ༌། ། དེ་ནས་དཔལ་སྦེད་ཅན་དུ་
སོང་ནས། མེ་སྐྱེས་ཀྱིས་ང་ལ་འདི་འདྲ་བར་བྱས་སོ། ། ད་ནི་གོ་ཏ་མ་འཁོར་བཅས་
འཇོམས་པར་གྲོས་བྱས་ནས། དཔལ་སྦེད་ཀྱིས་གོ་ཏ་མ་ཐམས་ཅད་མཁྱེན་པ་ཡིན་ན་
ནི་ངས་མགྲོན་དུ་བོས་ན་ཁས་མི་ལེན་ནོ། ། ཁས་བླངས་ན་ཐམས་ཅད་མཁྱེན་པ་
མིན་པ་ཤེས་པས། འཇོམས་པ་བླའོ་སྙམ། དེ་ནས་སྟོན་པའི་དྲུང་དུ་སོང་སྟེ་ཞུས་པས་
མཁྱེན་བཞིན་དུ་གནང་ངོ༌། ། དེར་དཔལ་སྦེད་དགའ་སྟེ་ཁྱིམ་དུ་སོང་ནས། སྒོའི་
འཁྱམས་སུ་དོང་ཆེན་པོ་བྲུས། དེའི་ནང་ཤིང་ཀ་ཏི་ཏའི་མེ་མདག་གིས་བཀང་། དེའི་
ཁ་ཤིང་རབ་རིབ་དང་རྩྭ་དང་སས་བཀབ་སྟེ་མི་ཚོར་བ་བྱས། གལ་ཏེ་མེ་དོང་དུ་བསད་
མ་ཐུབ་ན། དུག་སྦྱིན་ནོ་སྙམ་སྟེ་བཟའ་བཏུང་ཐམས་ཅད་ལ་དུག་སྦྱར་ཏེ་བཞག་གོ །
མེ་སྐྱེས་ཀྱི་སྲིང་མོས་ཅི་བྱེད་དྲིས་པ་ན། ནངས་པར་དགྲ་གསོད་དེ་གོ་ཏ་མའོ་ཟེར།
འོ་ན་མཛའ་བོ་སུ་ཡིན་བྱས་པས། འདིས་གསང་ཤོར་བར་འགྱུར་སྙམ་ནས། ཁྱིམ་
ཕུག་མཛོད་ཅིག་གི་ནང་དུ་བཅུག་སྟེ་སྒོ་ལྕགས་བཏབ་པོ། ། དེར་ནངས་པར་གཅེར་
བུ་བ་མང་བོ་དཔལ་སྦེད་ཀྱི་ཁང་བའི་ཡང་ཐོག་ཏུ་འཁོད། བཅོམ་ལྡན་འདས་ཀྱིས་
ཀུན་དགའ་བོ་ལ་བཀའ་བསྩལ་ཏེ། སྟོན་པའི་སྔོན་ལ་སུ་ཡང་མི་འགྲོ་བར་བྱས་ཏེ་
དཔལ་སྦེད་ཀྱི་ཁྱིམ་དུ་གཤེགས་པ་ན། སྟོན་པས་མེ་དོང་སྟེང་དུ་ཞབས་བཞག་པ་ན།
མེ་དོང་དྭངས་པའི་རྫིང་བུ་པདྨ་སྣ་ཚོགས་ཀྱིས་ཁེབས་པ་ཞིག་ཏུ་གྱུར་ཏེ། ལྷ་རྣམས་
ཀྱིས་མཁའ་ལས་མེ་ཏོག་གི་ཆར་ཕབ་པོ། ། སྟོན་པ་ཕེབས་པའི་ཕྱི་ནས་ཉན་ཐོས་
རྣམས་ཀྱང་འོངས་སོ། ། དཔལ་སྦེད་ངོ་མཚར་སྐྱེས་པ་ལ། གང་བོ་ན་རེ། ཁྱོད་གོ་
151



ལྟར
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཏ་མའི་སྒྱུ་མ་ལ་དད་དམ། དཔལ་སྦེད་ན་རེ། དེས་ན་ཁྱོད་ཀྱིས་ཀྱང་ཅིའི་ཕྱིར་མི་
སྟོན་ཟེར་རོ། ། དེ་ནས་གང་བོ་ལ་སོགས་པ་གཅེར་བུ་བ་རྣམས་ངོ་ཚ་ནས་རིངས་པ་
རིངས་པར་བྲོས་སོ། ། མེ་སྐྱེས་ཀྱི་སྲིང་མོ་བར་དེར་ཡིད་མི་བདེ་བར་གནས་པ་ལ།
དཔལ་སྦེད་ཀྱིས་སྒོ་ཕྱེ་ནས། ཚུར་ཤོག་སྟོན་པ་ལ་ཕྱག་འཚོལ་ཅིག་བྱས་ཀྱང་། དང་
བོར་ཡིད་མ་ཆེས། ལན་གཉིས་དང་གསུམ་དུ་སྨྲས་པས་ཡིད་ཆེས་ཏེ། དཔལ་སྦེད་
རང་ཉིད་སྟོན་པའི་སྤྱན་སྔར་འགྲོ་བ་ངོ་ཚ་བས། མེ་སྐྱེས་ཀྱི་སྲིང་མོས་དཔལ་སྦེད་ཁྲིད་
དེ་བཟོད་པར་གསོལ་ནས། ཁ་ཟས་སྦྱར་བ་འདི་ཀུན་དུག་ལགས་ཀྱི། གདུགས་ཚོད་
ཀྱི་བཤོས་གསར་དུ་སྦྱར་རོ་ཞུས་པ་ན། སྟོན་པས། ཁྱིམ་བདག ཉོན་མོངས་དུག་
གསུམ་གྱི་དུག་ཀྱང་བོར་ན། དུག་ཕལ་བ་འདིས་ཅི་བྱར་ཡོད། གང་སྦྱར་བ་དེ་ཁྱེར་
ཤོག་གསུངས། དེར་སཾ་པྲ་སྟ་ཞེས་པའི་སྒྲ་བྱུང་ནས། དུག་ཅན་དེ་ཉིད་གསོལ་ཏོ། །
དཔལ་སྦེད་ཀྱིས་བསམ་པར། བཅོམ་ལྡན་འདས་དུག་གསུམ་སྤངས་པ་ཡིན་ཡང་།
འཁོར་ཐམས་ཅད་ཀྱིས་མ་སྤངས་པས་དུག་གིས་གནོད་སྙམ་ན། སུ་ལ་ཡང་མ་གནོད་
དེ་ངོ་མཚར་སྐྱེས་སོ། ། དེ་ནས་སྟོན་པའི་སྤྱན་སྔར་དཔལ་སྦེད་ཀྱིས་ཆོས་ཉན་པས་
བདེན་པ་མཐོང་ནས། དེ་ཕྱིན་མུ་སྟེགས་ཅན་རྣམས་ཀྱི་སྒོ་བཅད། འཁོར་རྣམ་
བཞིའི་སྒོ་དབྱེའོ་ཞེས་སོ། །
༧༠ མེ་སྐྱེས་རབ་ཏུ་བྱུང་བ་ནི། ཁྱིམ་བདག་མེ་སྐྱེས་ནི་བཅོམ་ལྡན་འདས་ཀྱི་
ལུང་བསྟན་བཞིན་ལྷའི་དཔལ་འབྱོར་ཉམས་སུ་མྱོང་སྟེ། དེའི་ཁྱིམ་ན་ཉིན་མཚན་གྱི་
བྱེ་བྲག་མེད་དེ། རྒྱལ་བོ་གཟུགས་ཅན་སྙིང་བོ་ཁྱིམ་དེར་ཕྱིན་པ་ན། ཞག་བདུན་ལོན་
ཡང་ཉིན་མོ་གཅིག་ཏུ་འདུ་ཤེས་པ་བྱུང༌། མ་སྐྱེས་དགྲ་རྒྱལ་སྲིད་ལ་འཁོད་ནས། མེ་
སྐྱེས་ཀྱི་ཁྱིམ་དང་རྒྱལ་བོའི་ཕོ་བྲང་ལན་བདུན་དུ་བརྗེས་ཀྱང་། མེ་སྐྱེས་ཀྱི་ཁྱིམ་ནི་ལྷའི་
ཕོ་བྲང་དུ་གྱུར་ཅིང༌། གཅིག་ཤོས་ཕལ་བར་གྱུར་ཏོ། ། རྒྱལ་བོའི་དམག་བཏང་སྟེ་
152



༄༅། །བོད་སོག་ཆོས་འབྱུང་གི་སྟོད་ཆ།
པ་
ར
འཕྲོག་པར་བརྩམ་པ་ན། ཁྲབ་ཅན་རྣམས་བྱ་འདབ་ཁབ་ལེན་ལ་བྱས་པས་དྲངས་ཏེ་
དྲིལ་བུ་ལྟར་འཕྱང་ངོ་ཞེས་གྲག་གོ ། དེ་ནས་མེ་སྐྱེས་ཀྱིས་ལོངས་སྤྱོད་ཐམས་ཅད་
སྦྱིན་པར་བཏང་སྟེ། སྟོན་པའི་སྤྱན་སྔར་སོང་། ཚུར་ཤོག་གིས་བསྙེན་པར་རྫོགས་
ནས་དགྲ་བཅོམ་པ་ཐོབ་པའི་བར་དུ་གྱུར་ཏོ། །
༧༡ གནོད་སྦྱིན་མོ་འཕྲོག་མའི་གཏམ་ནི། མ་ག་དྷར་གནོད་སྦྱིན་ལྔ་རྩེན་ལ་
གནོད་སྦྱིན་ས་ཏིའི་བུ་མོ་དགའ་བྱེད་མ་བག་མར་བཏང་བ་ལས། བུ་གཅིག་ནས་ལྔ་
བརྒྱའི་བར་རིམ་པས་བཙས་སོ། ། དེའི་དུས་ན་དགའ་བྱེད་མ་བུའི་ང་རྒྱལ་གྱིས་ལྔ་
རྩེན་ལ་ཡང་མི་ཉན་ཞིང་ཁྱིམ་ཐབ་རང་གྱེས་སུ་སོང་ནས་རི་ནགས་ལྗོངས་མ་ངེས་པ་
དག་ཏུ་རྒྱུའོ། ། དེ་ནས་མ་ག་དྷར་བུད་མེད་སྦྲུམ་མ་ཀུན་བུ་བཙས་པ་ཐམས་ཅད་མི་
འཚོ། ལྟས་མཁན་རྣམས་གནོད་སྦྱིན་འཁྲུགས་ཟེར་ནས་མཆོད་ཀྱང་མ་ཕན། དེ་
ནས་རྒྱལ་བོའི་ཁབ་ཀྱི་ལྷ་རྣམས་ཀྱིས་ལུང་བསྟན་ལ། གནོད་སྦྱིན་མོ་དགའ་བྱེད་
གནོད་ཀྱི། བཅོམ་ལྡན་འདས་ལ་འདུལ་བར་ཞུས་ཤིག་ཟེར། སྐྱེ་བོ་རྣམས་ཀྱི་བུ་
འཕྲོག་པར་བྱེད་པས་འཕྲོག་མའི་མིང་གིས་འབོད། མ་ག་དྷ་བ་རྣམས་ཀྱིས་བསྐུལ་ཏེ་
རྒྱལ་བོ་གཟུགས་ཅན་སྙིང་བོས་དེ་འདུལ་བར་གསོལ་བ་བཏབ། དེ་ནས་སྔ་དྲོའི་དུས་
ཤིག་སྟོན་པ་བསོད་སྙོམས་ལ་གཤེགས་ནས། ཕྱི་དྲོའི་དུས་གནོད་སྦྱིན་མོ་འཕྲོག་མའི་
གནས་སུ་གཤེགས་སོ། ། དེའི་ཚེ་འཕྲོག་མ་བུ་གཞན་རྣམས་དང་བཅས་པ་སྤྱོད་ཡུལ་
དུ་སོང༌། བུ་ཐ་ཆུང་དགའ་བྱེད་གཅིག་བུ་ཁྱིམ་ན་འདུག་གོ ། དེ་ལ་ལྷུང་བཟེད་ཀྱིས་
བཀབ་ཅིང་ཁོས་གཞན་མཐོང་ལ་ཁོ་མི་མཐོང་བར་བྱས། དེ་ནས་འཕྲོག་མ་འོངས་
ཀྱང་དགའ་བྱེད་མ་རྙེད་ནས། མིག་མཆི་མས་གང་བཞིན་གྲོང་ཁྱེར་ཆེན་པོ་དྲུག་དང་།
གླིང་གཞན་རྣམས་ལ་སོང་བས་མ་རྙེད། ལྕང་ལོ་ཅན་དུ་སོང་ནས་དྲིས་པས། རྣམ་
ཐོས་བུས་སྨྲས་པ། ཁྱོད་ཀྱི་གནས་སུ་ཉིན་པར་སུ་འོང་། འཕྲོག་མས་སྨྲས་པ། དགེ་
153



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྦྱོང་གོ་ཏ་མ་བྱོན་ཏོ། ། འོ་ན་དེ་ལ་སྐྱབས་སུ་སོང་དང་བུ་སྟོན་པར་འགྱུར་རོ། །
འཕྲོག་མ་དགའ་ནས་རང་གནས་སུ་སོང་། བཅོམ་ལྡན་འདས་ལ་ཕྱག་བྱས་ནས། བུ་
སྟོན་པར་གསོལ་བ་བཏབ། བཀའ་བསྩལ་པ། བུ་ལྔ་བརྒྱ་ཡོད་པས་གཅིག་མེད་པས་
ལྟ་ཅི་ཉེས། གསོལ་བ། བུ་དེ་མ་མཐོང་ན་ཁྲག་དྲོན་མོ་སྐྱུགས་ཏེ་འཆིའོ། ། བཀའ་
བསྩལ་པ། བུ་དང་བྲལ་བའི་སྡུག་བསྔལ་ཤེས་བཞིན་དུ་གཞན་གྱི་བུ་ཅིའི་ཕྱིར་བཟའ།
བུ་གཅིག་ལས་མེད་པ་དག་བསད་ན་སྡུག་བསྔལ་ཅི་འདྲར་འགྱུར་གསུངས། དེས་ཀྱང་
བཀའ་བཞིན་བགྱིད་པར་དམ་བཅས་ཏེ། མ་ག་དྷ་བ་རྣམས་ལ་མི་འཇིགས་པ་བྱིན།
སྐྱབས་འགྲོ་དང་བསླབ་པའི་གནས་བླངས་པ་ན་དེས་ཀྱང་དགའ་བྱེད་མཐོང་བས་
དགའོ། ། །
༧༢ རྒྱལ་བོ་ཀ་པི་ན་ཆེན་པོ་འཁོར་བཅས་བཏུལ་ནས་དགྲ་བཅོམ་པར་གྱུར་
པ་ནི། བཅོམ་ལྡན་འདས་མཉན་ཡོད་ན་བཞུགས་ཏེ། དེའི་ཚེ་ལྷོ་ཕྱོགས་གསེར་གྱི་ས་
ཞེས་བྱ་བ་ན། རྒྱལ་བོ་ཀ་པི་ནའི་སྲས་ཀ་པི་ན་ཆེན་པོ་རྒྱལ་སྲིད་ལ་འཁོད། དེ་ནི་
དཔའ་ཞིང་བརྟུལ་ཕོད་པ། དམག་གི་ཚོགས་སམ། དམག་སྡེ་ཆེན་པོ་སྟོང་ཕྲག་སུམ་
ཅུ་རྩ་དྲུག་ཡོད་པ། རྒྱལ་ཕྲན་ཁྲི་ཕྲག་སུམ་ཅུ་རྩ་དྲུག་ལ་དབང་བྱེད་པ་ཡོད་དེ་ཡུལ་
དབུས་དང་འགྲུལ་བ་མེད་དོ། ། སྐབས་དེར་མཉན་ཡོད་ཀྱི་ཚོང་བ་འགའ་སོང་ནས།
ཡུལ་དབུས་མཉན་ཡོད་དང་རྒྱལ་བོའི་ཁབ་ཀྱི་གནས་ཚུལ་ཐོས་ནས། གསལ་རྒྱལ་ལ་
ཕོ་ཉ་བཏང་སྟེ། ང་འཛམ་བུའི་གླིང་ལ་དབང་ན། ཁྱོད་ཅིའི་ཕྱིར་ཕོ་ཉ་མི་གཏོང་། ང་
དང་འཕྲད་པར་ཤོག གཞན་དུ་ན་དམག་དྲངས་ཏེ་ཁྱོད་ཀྱི་ཡུལ་མེད་པར་བྱའོ་ཞེས་
སོ། ། དེར་རྒྱལ་བོ་གསལ་རྒྱལ་སྐྲག་སྟེ། བཅོམ་ལྡན་འདས་ལ་རྒྱས་པར་གསོལ་བ་
ན། ཕོ་ཉ་བ་དེ་ངའི་དྲུང་ན་སྲིངས་ཤིག་གསུངས། གསལ་རྒྱལ་གྱིས་ང་ནི་རྒྱལ་བོའི་
ནང་གི་ཆེས་ཆེ་བ་མིན་གྱི། ཆེས་ཆེ་བའི་འཕྲུལ་གྱི་རྒྱལ་བོ་ཞིག་ཡོད་པས་དེར་སོང་ཞིག
154



༤s**-
-
མི
་
༄༅། །བོད་སོག་ཆོས་འབྱུང་གི་སྟོད་ཆ།
དེའི་ཚེ་སྟོན་པ་འཁོར་ལོས་སྒྱུར་བའི་རྒྱལ་བོ་དང་མོངྒལ་གྱི་བུ་བློན་པོ་ཆེན་པོའི་རྣམ་
པར་སྤྲུལ། ཕོ་ཉ་བ་འོངས་པ་ན་ཤིན་ཏུ་ཞུམ་པར་གྱུར་མོད་ཀྱི། འོན་ཀྱང་འཕྲིན་གྱི་
ཡི་གེ་ཕུལ་ལོ། ། འཕྲུལ་གྱི་རྒྱལ་བོས་ཡི་གེ་དེ་རྡོག་པས་མནན་ཏེ་ང་ནི་གླིང་བཞི་ལ་
དབང་བའི་རྒྱལ་བོ་ཡིན་ན་ཀ་པི་ནའི་རྒྱལ་བོས་ཅིའི་ཕྱིར་ངའི་བཀའ་མི་མཉན། ཕྱག་
འཚལ་དུ་འདིར་ཤོག མི་འོང་ན་ཁྲིམས་དང་སྦྱོར་རོ་ཞེས་སོ། ། རྒྱལ་བོ་ཀ་པི་ན་རབ་
ཏུ་སྐྲག་ཅིང་། རྒྱལ་བོ་རྒྱལ་ཕྲན་ཁྲི་བརྒྱད་སྟོང་གིས་བསྐོར་ཏེ། མཉན་ཡོད་དུ་བཅོམ་
ལྡན་འདས་འཁོར་སྒྱུར་གྱི་ཚུལ་འཛིན་པའི་སྤྱན་སྔར་ལྷགས་སོ། ། ཕྱག་བྱས་ཤིང་
འདུག་པ་ན། རྒྱལ་བོ་འདིའི་གཟུགས་བྱད་ནི་བདག་པས་ཆེས་ལྷག་མོད། སྟོབས་ཅི་
འདྲ་སྙམ་པ་ན་བློན་པོ་རིན་པོ་ཆེ་ལ། ཁྱེད་ཀྱིས་གསེར་སའི་རྒྱལ་བོ་ལ་གཞུ་སྦྱིན་ཅིག་
གསུངས་པ་ལྟར་དེས་ཀྱང་སྦྱིན་པ་ན། རྒྱལ་བོས་ལག་གིས་མ་ཐེག རྒྱུད་ཀྱང་མ་
བསྒྱུར་ཏོ། ། དེ་ནས་འཕྲུལ་གྱི་རྒྱལ་བོས་ཕྱག་ཏུ་བཞེས་ཏེ། གཞུ་རྒྱུད་སྦྲེངས་པ་
ཙམ་གྱིས་སྟོང་གསུམ་གྱི་འཇིག་རྟེན་དུ་ས་གཡོས་ཤིང་། མདའ་གཅིག་འཕངས་པས།
མདའ་ལྔར་གྱུར་པའི་རྩེ་མོ་ལས་འོད་ཟེར་གྲངས་མེད་བཀྱེས། འོད་ཟེར་རེའི་རྩེར་པདྨ་
ཤིང་རྟའི་འཕང་ལོ་ཙམ་བྱུང་། པདྨ་རེ་ལ་འཁོར་ལོས་སྒྱུར་བའི་རྒྱལ་བོ་རིན་པོ་ཆེ་སྣ་
ཚོགས་དང་བཅས་པ་རེ་བྱུང་། འོད་ཟེར་གྱིས་སེམས་ཅན་བདེ་ལ་བཀོད་པའི་ཆོ་
འཕྲུལ་བསྟན་ཏོ། ། དེ་ནས་རྒྱལ་བོ་ཀ་པི་ན་ང་རྒྱལ་ཆག་ཅིང་རབ་ཏུ་དད་པ་ན། ཆོ་
འཕྲུལ་བསྡུས་ཏེ་སངས་རྒྱས་དགེ་འདུན་དང་བཅས་པ་བསྟན་ཏེ་ཆོས་གསུངས་པ་
ཐམས་ཅད་ཀྱིས་རྒྱུན་ཞུགས་ཐོབ། རྒྱལ་བོ་རབ་ཏུ་བྱུང་ཞིང་བསྙེན་པར་རྫོགས་ནས་
དགྲ་བཅོམ་པའི་བར་དུ་བྱས་སོ། །
༧༣ ཁྱིམ་བདག་གདངས་ཅན་བདེན་པ་ལ་བཀོད་པ་ནི། ཡུལ་ཀོ་ཤྲཱི་བྷི་ཞེས་
བྱ་བ་དེ། ཆུ་བོ་ཡ་མུ་ནའི་འགྲམ་དུ་ཡོད་པ། ད་ལྟ་ཡང་ཀོ་ཤམ་ཟེར། དེ་ན་ཁྱིམ་
155



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བདག་ནོར་བཟང་ཞེས་བྱ་བ་ཞིག་ལས་ཀྱི་མཐའ་ལ་བརྩོན་པ་ལས། རྒྱལ་བོ་ཤར་བས་
གསེར་འབུམ་ཡོད་པ་ཤེས་ནས། མིང་ གདངས་ཅན་དུ་བཏགས་ནས་བློན་པོར་
བསྐོས། སེམས་བརྟག་པའི་ཆེད་དུ་རྒྱལ་བོས་ཆད་པས་སྡིགས་ཀྱང་མི་རིགས་པའི་
ལས་ལ་མི་འཇུག་པས། རྒྱལ་བོ་མགུ་སྟེ་དམ་པ་ཅི་དགོས་ཞེས་དྲིས་པ་ན། བདག་ཅི་
དགར་བསོད་ནམས་བགྱིད་པར་བསྩལ་དུ་གསོལ། རྒྱལ་བོས་ཀྱང་གནང་ངོ༌། །
དུས་དེར་ལྷོ་ཕྱོགས་ནས་དྲང་སྲོང་ལྔ་བརྒྱ་ཡུལ་དབུས་སུ་འོངས་པ་དང་ལྷན་ཅིག་
མཉན་ཡོད་དུ་ཕྱིན་ཏེ། མགོན་མེད་ཟས་སྦྱིན་གྱིས་ཁྲིད་ནས་སྟོན་པའི་སྤྱན་སྔར་ཕྱག་
བྱས་པ་ལ། སྟོན་པས་ཆོས་བསྟན་པས་གདངས་ཅན་གྱིས་རྒྱུན་ཞུགས་ཐོབ། དྲང་
སྲོང་ལྔ་བརྒྱ་བོ་ཚུར་ ཤོག་ གིས་ བསྙེན་ པར་ རྫོགས་ནས་མི་རིང་བར་ དགྲ་བཅོམ་
ཐོབ་པོ། །
༧༤ གྲོང་ཁྱེར་ཀོ་ ཤྲཱི་བྷིར་ཞབས་ཀྱིས་བཅག་པ་ནི། དེ་ནས་གདངས་ཅན་
གྱིས་བཅོམ་ལྡན་འདས་ཀོ་ཤམ་བྷིར་གཤེགས་ན་བདག་གིས་ཇི་སྲིད་འཚོའི་བར་དུ་
བསྙེན་བཀུར་བགྱིའོ། ། གཙུག་ལག་ཁང་བརྩིགས་པ་ལ་གྲོགས་ཞིག་གནང་བར་
ཞུས་པས། འཕགས་པ་སྐུལ་བྱེད་གདངས་ཅན་དང་ལྷན་ཅིག་མངགས་ཏེ་སོང་ངོ༌། །
གནས་རྒྱལ་བྱེད་ཚལ་དང་འདྲ་བ་ཞིག་ཏུ་གཙུག་ལག་ཁང་ཡང་དེ་དང་ཕྱོགས་འདྲ་
བརྩིགས། སྟོན་པ་སྤྱན་འདྲེན་པའི་ཤུལ་ལམ་དུ་མཆོད་ཡོན་བསྒྲེངས་པ་སོགས་མགོན་
མེད་ཟས་སྦྱིན་གྱི་སྐབས་དང་འདྲ་བ་ལས། བཅོམ་ལྡན་འདས་དགེ་འདུན་དང་
བཅས་པ་སྤྱན་དྲངས། གཙུག་ལག་ཁང་དེ་ཡང་ཕུལ་ཏེ་མཆོད་པ་དུ་མས་མཆོད་ནས་
རང་ཁྱིམ་དུ་སོང་ངོ་། ། དེར་འཕགས་པ་སྐུལ་བྱེད་ལ་རྫས་ལས་བྱུང་བའི་བསོད་
ནམས་བདུན་དང་། རྫས་ལས་བྱུང་བ་མ་ཡིན་པའི་བསོད་ནམས་ཀྱི་གཞི་ཆེན་པོ་
བཀའ་བསྩལ། དེའི་ཚེ་གདངས་ཅན་ནི་དད་པ་ཕུན་སུམ་ཚོགས་པ་དང་ལྡན་ཡང་།
156



༄༅། །བོད་སོག་ཆོས་འབྱུང་གི་སྟོད་ཆ།
དེའི་འཁོར་རྣམས་ཕལ་ཆེར་མཆོག་གསུམ་ལ་མི་དད་དོ། ། བྲན་མོ་མགུ་བྱེད་མ་ཞེས་
བྱ་བ་དེ་ཁོ་ན་སངས་རྒྱས་ལ་དད་པས། ཁྱིམ་བདག་གི་ངག་ལ་མཉན་ནས་ཡོ་བྱད་
མཁོ་དགུ་དགེ་འདུན་ལ་ཕུལ་བས། བྲན་མོ་མགུ་བྱེད་མ་ཁྱིམ་གྱི་བདག་མོར་བསྐོས་
སོ། ། དུས་དེར་བཅོམ་ལྡན་འདས་ཀྱིས་ཀོ་ཤམ་བྷིའི་བྲམ་ཟེ་དང་ཁྱིམ་བདག་མང་བོ་
འབྲས་བུ་བཞི་ལ་བཀོད་ཅིང་སྐྱེ་བོ་མང་བོ་དད་པ་མཆོག་ལ་བཞག རྒྱལ་བོ་ཤར་བས་
ཀྱང་མཆོད་པར་བྱེད། སྤོས་འཚོང་གི་ཁྱེའུ་དད་པ་ཅན་ཞིག་གིས་སྟོན་པ་དགེ་འདུན་
དང་བཅས་པ་སྤྱན་དྲངས་པའི་སར། རྒྱལ་བོ་ཤར་བའི་བཙུན་མོ་སྔོ་ སངས་མའི་
གཡོག་མོ་སྒུར་འཇོག་བྱ་བ། སྤོས་འཚོང་གི་ཁྱེའུ་དང་འདྲིས་ཤིང་ཤེས་པའི་ ཕྱིར་
གྲོགས་བྱེད་པར་སོང་ནས་གདུགས་ཚོད་འབྲིམ་གྲོགས་ཀྱང་བྱས། ཆོས་མཉན་པས་
སྒུར་འཇོག་གིས་རྒྱུན་ཞུགས་ཐོབ། དེ་ནས་ཕྱིར་སྔོ་སངས་མའི་གཡོག་ཏུ་ཕྱིན་ནས་
རྒྱུན་ཞུགས་ཐོབ་པ་གོ་བར་བྱས་པས། སྔོ་སངས་མས་ཁོ་མོ་ལ་སྨོས་ཤིག དེར་སྔོ་
སངས་མ་ཁྲི་ལ་འདུག གཞན་རྣམས་སྟན་ལ་འདུག གྲལ་མཐར་སྒུར་འཇོག་འགྲེང་
བཞིན་པས་ཆོས་སྟོན་ནོ། ། དེ་ལྟར་ལན་མང་སོང་། དེ་ནས་སྒུར་འཇོག་སངས་
རྒྱས་ལ་ཆོས་ཉན་དུ་བྱུང་བ་ལ། བཀའ་བསྩལ་པ། གུས་པ་དང་ཞེ་ས་མེད་པར་མི་
སྟོན་ནོ། ། རབ་ཏུ་གུས་པར་ཉན་ན་སྟོན་ཅིག དེའི་ནུབ་མོར་སྒྱུར་འཇོག་གིས་དེ་
ལྟར་སྨྲས་པས། སེངྒེའི་ཁྲི་ལ་སྒུར་འཇོག་བཞག བཙུན་མོ་ལྔ་བརྒྱ་སྟན་སྤངས་ཏེ་
གུས་པས་ཉན་པས། བཙུན་མོ་སྔོ་སངས་མ་སོགས་མང་བོས་ཕྱིར་མི་འོང་གི་འབྲས་བུ་
ཐོབ། ཁ་ཅིག་གིས་ཕྱིར་འོང་དང་། ཁ་ཅིག་གིས་རྒྱུན་ཞུགས་ཐོབ། སངས་རྒྱས་
བཅོམ་ལྡན་འདས་དེ་དང་ཉེ་བའི་ལམ་སྲང་ན་གཤེགས་པ་ན། བཙུན་མོ་ལྔ་བརྒྱས་
སྤོས་དང་མེ་ཏོག་དང་ན་བཟའ་སོགས་དུ་མས་མཆོད་པར་བྱས་སོ། ། དེ་ནས་དུས་
གཞན་ཞིག་ན། བྲམ་ཟེ་ཀུན་ཏུ་རྒྱུ་མ་དུའི་བུ་མོ་དཔེ་མེད་མ་བྱ་བ་ཞིག་ཡོད་དེ། ཕ་
བས
157



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བྲམ་ཟེས་དཔེ་མེད་མ་སྟོན་པ་ལ་འབུལ་བར་བརྩམ་པ་ན། དེའི་མ་བུར་མས་ཡང་ཡང་
བཟློག་ཀྱང་མ་ཉན་ཏེ་སྟོན་པའི་དྲུང་དུ་ཁྲིད་ནས་སོང་བ་ན། སྟོན་པས་འཇམ་པོའི་
གཏམ་གྱིས་མི་ ཐུལ་བར་མཁྱེན་ནས། བཀའ་བཀྱོན་པ་མཛད་ནས་བཟློག་པས།
དཔེ་མེད་མ་ཤིན་ཏུ་ཁྲོས་སོ། ། དེ་ནས་རྒྱལ་བོ་ཤར་བའི་བཙུན་མོར་བླངས་ཏེ།
དཔེ་མེད་མ་དང་སྔོ་སངས་མ་བཙུན་མོའི་མཆོག་ཏུ་ཡོད་པ་ལ། སྔོ་སངས་མ་སངས་
རྒྱས་ལ་དད་པས། དཔེ་མེད་མ་མ་དགའ་ནས་ཕྲ་མ་དུ་མ་བྱས་པས། རྒྱལ་བོ་ཤར་བ་
ཁྲོས་ཏེ་མདའ་གཞུ་བཀང་ནས་སྔོ་སངས་མའི་སར་སོང་བ་ལ། སྔོ་སངས་མ་བྱམས་
པའི་ཏིང་ངེ་འཛིན་ལ་མཉམ་པར་བཞག་པ། རྒྱལ་བོས་མདའ་འཕངས་པས་ལན་དང་
བོ་ལམ་གྱི་ཕྱེད་དུ་ལྷུང་། གཉིས་པ་སླར་ལྡོག་ཏེ་རྒྱལ་བོའི་དྲུང་དུ་ལྷུང༌། གསུམ་པ་
འཕེན་པར་བརྩམ་པ་ན། མ་འཕེན་ཁྱེད་རང་ལ་གནོད་དོ་བྱས་པ་ན། འོ་ན་ཁྱོད་ལྷ་
མོའམ་གནོད་སྦྱིན་མོ་སོགས་ཡིན་ནམ། མ་ཡིན་ཏེ། བདག་ནི་ཉན་ཐོས་ཕྱིར་མི་འོང་
གི་འབྲས་བུ་ཐོབ་པ་ཡིན་ཞིང་། ལྔ་བརྒྱ་བོ་འདི་དག་ཀྱང་བདེན་པ་མཐོང་བའོ། །
དེར་རྒྱལ་བོས་སྔོ་སངས་མ་ལ་དམ་པ་ཅི་བཞེད་དྲིས་པ་ན། སྲིང་མོའི་འདུ་ཤེས་བསྩལ་
དུ་གསོལ། དེས་དེ་བཞིན་དུ་བྱའོ་ཟེར་ནས། སྔོ་སངས་མ་ལ་ཆོས་ལས་བྱུང་བའི་དད་
པས་མཆོག་ཏུ་གུས་པས་བསྙེན་བཀུར་བསྟབས་སོ། །
༧༥ མུ་ཏིག་ཅན་བདེན་པ་ལ་བཀོད་པ་ནི། སྟོན་པ་མཉན་ཡོད་ན་བཞུགས་
པའི་ཚེ། སིང་གྷ་ལའི་གླིང་གི་རྒྱལ་བོའི་བུ་མོ་མུ་ཏིག་ཅན་གོང་དུ་བརྗོད་པ་ལྟར་བློ་
གསལ་ཞིང་ཡིད་གཞུང་བ། བྱ་བ་ལ་མཁས་པར་གྱུར་པ་དེའི་ཚེ། ཡུལ་དབུས་ཀྱི་ཚོང་
བ་རྣམས་རྒྱལ་བོའི་ཕོ་བྲང་དང་ཉེ་བར་གནས་བཏབ་སྟེ་འདུག་པ་ལས། ཐོ་རངས་ཀྱི་
དུས་སུ་ཆེད་དུ་བརྗོད་པ་སོགས་ཀྱི་མདོ་རྣམས་བཏོན་པས། མུ་ཏིག་ཅན་གྱིས་དཀར་
ཁུང་ནས་ཐོས་ཏེ། ནངས་པར་རྒྱལ་བོ་ལ་ཞུས་ནས། ཚོང་བ་རྣམས་ཀྱི་རོལ་མོ་དག་
158



༄༅། །བོད་སོག་ཆོས་འབྱུང་གི་སྟོད་ཆ།
，
，
，
，
，
•
ལོངས་ཤིག་བྱས་པ་ན། དེ་དག་གིས་རོལ་མོ་མ་ལགས། སངས་རྒྱས་ཀྱི་བཀའོ། །
དེར་མུ་ཏིག་ཅན་གྱིས་སངས་རྒྱས་ཞེས་པའི་སྒྲ་གསར་དུ་ཐོས་པས། དགའ་བས་སྤུ་
ཟིང་བྱེད་པར་གྱུར་ཏེ་སངས་རྒྱས་ཞེས་པ་ཅི་འདྲ་དྲིས་པས། ལན་རྒྱས་པར་བཤད་
དོ། ། ཚོང་བ་རྣམས་ཡུལ་དུ་ལྡོག་པའི་ཚེ། མུ་ཏིག་ཅན་གྱིས་སྟོན་པ་ལ་ཞུ་འཕྲིན་
ཕུལ་བ་འདི་སྐད། ལྷ་དང་ལྷ་མིན་མི་ཡིས་ཕྱག་བྱས་པ། །སྐྱེ་དང་བསྙུངས་དང་
བསྙེངས་ལས་ངེས་འབྱུང་ཞིང༌། །གཙོ་བོ་གྲགས་པ་རྒྱ་ཆེ་བར་གྲགས་པ། །དྲང་སྲོང་
བདུད་རྩིའི་ཆ་ལས་ཐུགས་རྗེས་གནོད། ། ཅེས་སོ། ། ཡི་གེ་དེ་ཚོང་བ་རྣམས་ཀྱིས་
བཅོམ་ལྡན་འདས་ལ་ཕུལ་ནས་དོན་རྣམས་གསོལ་ཏོ། ། སྟོན་པས་སླར་ཚོང་བ་
རྣམས་འདོང་ཚེ་ང་ལ་སྨྲས་ཞེས་བཀའ་བསྩལ། དེ་ནས་སྟོན་པའི་བྲིས་སྐུ་སོགས་ཨུ་ཏྲ་
ཡ་ན་ལ་བསྐུར་བ་ལྟར་བྲིས་པ་ལས། འཕགས་ལམ་ཡན་ལག་བརྒྱད་ཀྱི་ཚིག་བྲིས་པ་
ལྷག་པོར་འབྱུང་། ཚོང་བ་རྣམས་ལ་དེའི་དོན་རྒྱས་པར་གསུངས་ནས། ཁྱེད་ཅག་
ལས་གཅིག་སྔོན་དུ་སོང་། སིང་གྷ་ལའི་རྒྱལ་བོ་ལ་རས་བྲིས་ཤིག་མུ་ཏིག་ཅན་ལ་སྐྱེས་
བསྐུར་བ་ཡིན་གྱི། ས་ཕྱོགས་ཡངས་པར་སྐྱེ་བོའི་ཚོགས་བསྡུས་ལ། བཀུར་སྟིས་བྲིས་
སྐུའི་ཞལ་ཕྱེས་ཤིག མུ་ཏིག་ཅན་གྱིས་འདྲི་ན། འདི་དང་འདི་ཞེས་རྗོད་ཅིག དེ་
ནས་བཀའ་བཞིན་འཚལ་ཟེར་ནས་ཚོང་བ་རྣམས་སོང་། དེ་ལྟར་བྲིས་སྐུ་ཞལ་ཕྱེ་བས།
སྐྱེ་བོ་ཐམས་ཅད་སྐད་གསེང་མཐོན་པོས་སངས་རྒྱས་ལ་ཕྱག་འཚལ་ལོ་ཞེས་སྒྲོགས་
ཤིང་ཐམས་ཅད་དད་པ་ལ་བཀོད། མུ་ཏིག་ཅན་དད་པའི་ཤུགས་ཀྱིས་མཆི་མ་གང་
ཞིང་། འདི་དང་འདི་ཅི་ཞེས་སོ་སོར་དྲིས་པས། དེ་དོན་རྒྱས་པར་བཤད་པས། རྟེན་
འབྲེལ་ལུགས་འབྱུང་དང་ལུགས་ལྡོག་གི་དོན་བསམ་ཞིང་། ཚོང་བ་རྣམས་ཀྱིས་ལན་
གསུམ་ཟློས་པར་བྱས་པའི་ལན་གཉིས་ལ་བསམ། གསུམ་པ་མ་བཟླས་པའི་སྔོན་རོལ་
བར་སྐབས་དེར་རྒྱལ་བོའི་བུ་མོ་མུ་ཏིག་ཅན་རྒྱུན་དུ་ཞུགས་པའི་འབྲས་བུ་ཐོབ་པོ། །
159



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཚོང་བ་རྣམས་སླར་ལྡོག་པའི་ཚེ། བདག་གི་མིང་གིས་སངས་རྒྱས་ལ་ཕྱག་འཚོལ།
བསྟུན་དྲིས་ལ། མུ་ཏིག་གི་མཆོག་བྲེ་བོ་ཆེ་གསུམ་འདི་ཕུལ། ཆ་དང་བོ་སངས་རྒྱས།
གཉིས་པ་ཆོས། གསུམ་པ་དགེ་འདུན་ལ་འབུལ་ལོ་ཞེས་རྗོད་ཅིག་ཟེར་རོ། ། ཚོང་
བ་རྣམས་ཀྱིས་དེ་བཞིན་ཕུལ་ལོ། ། ཀུན་དགའ་བོས་སྟོན་པ་ལ་དྲིས་པས། མིང་
ཆེན་གྱི་གཡོག་མོ་སྐྱེད་མ་རྒྱལ་བོའི་བུ་མོར་སྐྱེས་པ་དེས་བསྐུར་བ་ཡིན་གྱི། སངས་རྒྱས་
ཀྱི་སྐུ་སྐལ་གཙུག་ལག་ཁང་གི་བྱ་བ་གྱིས། ཆོས་ཀྱི་སྐུ་སྐལ་ཆོས་འཛིན་པའི་གང་ཟག་
རྣམས་ལའོ། ། དགེ་ འདུན་ གྱི་ སྐུ་ སྐལ་མཉམ་པར་བགོས་ ཤིག་ ཅེས་ པ་བཀའ་
བསྩལ་ཏོ། །
༧༦ མ་ག་དྷ་བཟང་མོའི་རྟོགས་བརྗོད་ནི། ཁྱིམ་བདག་མགོན་མེད་ཟས་
སྦྱིན་གྱི་བུ་མོ་མ་ག་དྷ་བཟང་མོ། གྲོང་ཁྱེར་བུ་རམ་ཤིང་འཕེལ་གྱི་ཚོང་དཔོན་གྱི་བུ་ཁྱུ་
མཆོག་སྦྱིན་ལ་བག་མར་བཏང་བ་ལས། དེར་མ་ག་དྷ་བཟང་མོ་ཁྱིམ་གྱི་བྱ་བ་ལ་
ཞུགས་ནས་མི་རིང་བ་ན་སྒྱུག་མོ་ན་རེ། དེང་མཆོད་གནས་བཤོས་གསོལ་བ་ལ་བལྟ་
བར་ཤོག་ཅིག་ཟེར་བས། དེར་ཉན་ཐོས་ཆེན་པོ་དག་བྱོན་ནོ་སྙམ་སྟེ་འོང་བ་ན། མུ་
སྟེགས་གཅེར་བུ་བ་ནགས་ཀྱི་མ་ཧེ་འདྲ་བ་དག་མཐོང་ནས། མ་ག་དྷ་བཟང་མོ་ངོ་ཚ་
ཞིང་སྒོར་ཕྱུང་ནས། འདི་ལྟ་བུ་ཡང་མཆོད་གནས་ཡིན་ན། མཆོད་གནས་མ་ཡིན་པ་
ཇི་ལྟ་བུ་ཞིག་ཅེས་སོ། ། སྒྱུག་མོས་སྨྲས་པ། ཁྱེད་ཀྱི་ཡུལ་ན་ཆེས་ཁྱད་དུ་འཕགས་པ་
འགའ་ཡོད་དམ། དེས་སྨྲས་པ། སངས་རྒྱས་བཅོམ་ལྡན་འདས་ཡོད་དོ་ཞེས་སོགས་
རྒྱས་པར་སྨྲས། འོ་ན་སངས་རྒྱས་བཅོམ་ལྡན་འདས་དེ་ངེད་ཅག་གིས་མཐོང་བའི་
ཐབས་ཡོད་དམ། བཟང་མོས་སྨྲས་པ། བཤོས་གཙང་སྦྱོར་ཅིག་དང་། སང་སྤྱན་
དྲང་ངོ་བྱས་ནས་ཁང་ཐོག་ཏུ་མཆོད་པ་བཤམ་ནས། མ་ལུས་སེམས་ཅན་ཀུན་གྱི་
མགོན་གྱུར་ཅིང་ཞེས་སོགས་བརྗོད་ནས་གསོལ་བ་བཏབ་པས། མཆོད་རྫས་རྣམས་
160



༄༅ ། །བོད་སོག་ཆོས་འབྱུང་གི་སྟོད་ཆ།
ནམ་མཁར་སོང་བ་སྟོན་པའི་སྤྱན་སྔར་བྱུང་། ཀུན་དགའ་བོས་དྲིས་པ་ཞུས། དཔག་
ཚད་བརྒྱ་དྲུག་ཅུ་ན་བུ་རམ་ཤིང་འཕེལ་ནས་བྱུང་ངོ་སོགས་གསུངས། སང་རྫུ་འཕྲུལ་
གྱིས་འགྲོ་དགོས་པར་བཀའ་བསྩལ། སྔར་སློབ་མ་ལྟ་བུར་གཤེགས་པའི་སྐབས་ཀྱིས་
འགྲོ། ནངས་པར་སྟོན་པ་འཁོར་བཅས་རྫུ་འཕྲུལ་གྱིས་གཤེགས་པར་ཆས་ཏེ། ཀུན་
ཤེས་ཀོའུ་དཱི་ནྱ། འོད་སྲུང་ཆེན་པོ། ཤཱ་རིའི་བུ། མོངྒལ་གྱི་བུ། མ་འགགས་པ།
གང་བོ། རྟ་ཐུལ། ཉེ་བར་འཁོར། ཀ་ཏའི་བུ། གསོས་པོ་ཆེ། སྲུང་དབང་གི་བུ་བྱེ་
བ་ཉི་ཤུ་བ། སྒྲ་གཅན་འཛིན་སོགས་ལྔ་བརྒྱའི་བར་དུ། རྟ་མཆོག་གིས་དྲངས་པའི་
ཤིང་རྟ་གློག་འགྱུ་ཞིང་ཆར་འབེབ་པ། བྲག་རི་འབབ་ཆུས་བརྒྱན་པ། སེངྒེས་དྲངས་
པའི་ཤིང་རྟ། གླང་བོ་ཆེ་ས་སྲུང་། གསེར་གྱི་པདྨ། བིཌཱུརྱའི་སྡོང་བོ། བྱ་ཁྱུང་གིས་
དྲངས་པའི་ཤིང་རྟ་སོགས་ལ་བྱོན་པ། སྤྱོད་ལམ་ཞི་བས་ཕེབས་པ། ནགས་ཀྱི་གསེབ་
དང་། ཁང་བ་བརྩེགས་པ། ཁྱུ་མཆོག་གི་ཤིང་རྟ། ངང་བའི་ཤིང་རྟ། རི་དྭགས་
ཚོགས་ཀྱི་ནགས་ཚལ་དང་བཅས་པ་སོགས་ལ་གནས་ནས་བྱོན་པས། མ་ག་དྷ་བཟང་
མོས་འདི་དང་འདི་ཞེས་རྒྱལ་བོ་དང་སྒྱུག་མོ་ཡུལ་མི་རྣམས་ལ་སོ་སོ་ནས་སྨྲས། དེ་
ནས་བཅོམ་ལྡན་འདས་ཀྱི་སྐུ་ལས་གསེར་འོད་ཀྱི་མདངས་ཀྱི་འོད་ཟེར་སྤྲོས་ཏེ་ནམ་
མཁའ་ཁྱབ་པར་མཛད་ཅིང་གཤེགས་པ་ན། མི་དང་མི་མ་ཡིན་པའི་སྲོག་ཆགས་སྟོང་
ཕྲག་བདུན་ཅུ་རྩ་གཉིས་བདེན་པ་ལ་བཀོད་ནས། གྲོང་ཁྱེར་བུ་རམ་ཤིང་འཕེལ་གྱི་སྒོ་
བཅོ་བརྒྱུད་རེ་རེ་ནས་བཅོམ་ལྡན་འདས་རེ་རེ་བྱོན་པའི་ཆོ་འཕྲུལ་བསྟན་ཏེ། བཟང་
མོའི་ཁྱིམ་དུ་བྱོན་ནས་གདུགས་ཚོད་གསོལ་ཏོ། ། ཡུལ་དེར་ཉིན་ཞག་མང་བོར་
བཞུགས་ནས་སྐྱེ་བོའི་ཚོགས་དཔག་ཏུ་མེད་པ་ལ་ཆོས་བསྟན་པས། འབྲས་བུ་བཞི་
ཐོབ་པ་དང་། བྱང་ཆུབ་གསུམ་ལ་གཞོལ་བར་གྱུར་ཏོ། ། དེར་རྒྱུ་ཞུས་པས། སྔོན་
རྒྱལ་བོ་ཀྲི་ཀྲིའི་རྨི་ལྟས་བཅུ་བྱུང་བ། བྲམ་ཟེ་རྣམས་ཀྱིས་ལོག་པར་འགྲེལ་བ་ལ།
161



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མ
སྲས་མོ་གསེར་ཕྲེང་ཅན་གྱིས། སངས་རྒྱས་འོད་སྲུང་ལ་ཞུ་བར་བསྐུལ་ནས། རྒྱལ་
བོས་ཞུས་པས་དུས་ཕྱིས་ཀྱི་ལུང་བསྟན་དུ་གསུངས་པས། ཡིད་བདེ་བར་བཀོད་པ་
དེའི་དུས་ཀྱི་གསེར་ཕྲེང་ཅན་མ་དེ། མ་ག་དྷ་བཟང་མོ་འདིའོ་ཞེས་ལུང་བསྟན་ཏོ། །
དེ་ནས་བུ་རམ་ཤིང་འཕེལ་ནས་མི་སྣང་བར་མཛད་དེ། སྟོན་པ་འཁོར་བཅས་རྒྱལ་
བྱེད་ཀྱི་ཚལ་དུ་སྣང་བར་མཛད་དོ། །
༧༧ ལྷས་བྱིན་གྱིས་རྫུ་འཕྲུལ་སྒྲུབ་པ་ནི། སྟོན་པ་རྒྱལ་བོའི་ཁབ་ཏུ་བཞུགས་
སོ། ། དེའི་ཚེ་མུ་གེ་ཉམ་ང་བྱུང་སྟེ། དགེ་སློང་རྫུ་འཕྲུལ་ཡོད་པ་རྣམས་ཀྱིས་འཛམ་
བུའི་འབྲས་བུ་དང་། འབྲས་ས་ལུ། ལྷའི་བདུད་རྩི་སོགས་བླངས་ནས་རང་གིས་སྤྱོད་
ཅིང་གཞན་ལ་ཡང་བགོ་བཤའ་བྱེད་དོ། ། ལྷས་བྱིན་གྱིས་མཐོང་ནས་བདག་གིས་
ཀྱང་རྫུ་འཕྲུལ་སྒྲུབ་སྙམ་ནས། སྟོན་པའི་དྲུང་དུ་ཞུས་པས། ཁྱོད་ལྷག་པའི་ཚུལ་
ཁྲིམས་དང་། ལྷག་པའི་སེམས་དང་། ལྷག་པའི་ཤེས་རབ་ལ་བརྩོན་པར་གྱིས་དང་།
རྫུ་འཕྲུལ་དང་གཞན་ཡང་འབྱུང་ངོ་ཞེས་གསུངས་པ་ན། ལུང་མི་འབོགས་སོ་སྙམ་
ནས། འཕགས་པ་ཀུན་ཤེས་ཀྱི་དྲུང་དུ་སོང་བས། བཅོམ་ལྡན་འདས་ཀྱི་ཐུགས་
དགོངས་དང་ལྷས་བྱིན་གྱི་སེམས་ལ་བལྟས་པས། སྡིག་པའི་སེམས་དང་ལྡན་པར་
ཤེས་ནས། ལྷས་བྱིན་གཟུགས་ཚུལ་བཞིན་ཡིད་ལ་གྱིས་དང་རྫུ་འཕྲུལ་གཞན་ཡང་
འབྱུང་ངོ༌། ། དེ་དག་ལ་སོགས་པ་དགྲ་བཅོམ་ལྔ་བརྒྱའི་བར། དེའི་སེམས་མཁྱེན་
ནས་རྫུ་འཕྲུལ་གྱི་ལུང་གསལ་བར་མ་ཕོག་གོ ། དེས་བསམ་པར། ཕྱོགས་གཞན་
ཞིག་ན་འོད་སྲུང་སྟོབས་བཅུ་བའི་སར་སོང་སྟེ་ཞུས་པས། ཉན་ཐོས་རྣམས་ཀྱི་མངོན་
ཤེས་ནི་མ་བརྟགས་ན་མི་འཇུག་པས། མ་བརྟགས་པར་རྫུ་འཕྲུལ་གྱི་གདམས་པ་
གནང་སྟེ། ལྷས་བྱིན་དབེན་པར་སོང་ནས་བསྒྲུབས་པས། བསམ་གཏན་དང་བོའི་
ཏིང་ངེ་འཛིན་ཐོབ་ཅིང་རྫུ་འཕྲུལ་ཡང་བསྒྲུབས་སོ། ། དེ་ནས་མ་སྐྱེས་དགྲ་དབང་དུ་
162
•
，，
་ ，
，..



བ
༄༅ ། །བོད་སོག་ཆོས་འབྱུང་གི་སྟོད་ཆ།
བྱེད་སྙམ་ནས། མ་སྐྱེས་དགྲའི་ཕོ་བྲང་དུ་འཇུག་ཚེ་རེས་འགའ་རྟའི་གཟུགས། རེས་
འགའ་གླང་བོ་ཆེ་དང༌། བྱིས་པ། བུ་མོ། འདབ་ཆགས། དགེ་སློང་གི་གཟུགས་
སོགས་ཀྱིས་འོང་། རེས་འགའ་ཁྱེའུ་གསེར་གྱི་སྐེད་རྒྱན་ཅན་དུ་གྱུར་ནས་མ་སྐྱེས་
དགྲའི་པང་དུ་འགྲེ་ལྡོག་བྱེད་ཅིང༌། མ་སྐྱེས་དགྲས་དེའི་ཁར་མཆིལ་མ་ལྷགས་ན།
དེས་ཀྱང་མིད་པར་བྱེད་དེ། མ་སྐྱེས་དགྲས་སྟོན་པ་ལས་ཀྱང་རྫུ་འཕྲུལ་ཆེ་སྙམ་ནས་
བསུ་སྐྱེལ་དང་ཁ་ཟས་བཙོས་པ་ལྔ་བརྒྱ་ཙམ་འབུལ་བར་བྱེད་དོ། ། དུས་ལན་གཅིག་
ལྷས་བྱིན་གྱི་བསམ་པར། སྟོན་པའི་འཁོར་རྣམས་ཁ་དྲངས་སྙམ་པ་དང་། དགེ་སློང་
རྣམས་ཀྱིས་ལྷས་བྱིན་ལ། ཁྱོད་ཀྱི་རྫུ་འཕྲུལ་ཐམས་ཅད་འོད་སྲུང་སྟོབས་བཅུ་བ་ལས་
བྱུང་ན་ཁྱེད་དེའི་དྲུང་དུ་མི་འགྲོའམ་ཞེས་བྱས་པ་ན། རང་གི་བརྩོན་འགྲུས་ཀྱིས་
འགྲུབ་ཀྱི། ང་ལ་དེས་ཅི་ཞིག་བྱས་ཞེས་སྨྲས་སོ། ། དྲིན་དུ་མི་གཟོ་བ་དང་། དགེ་
འདུན་དབྱེན་བྱེད་པའི་ངན་སེམས་སྐྱེས་པ་དེས། ལྷས་བྱིན་དེ་མ་ཐག་རྫུ་འཕྲུལ་
ཉམས་ཟིན་ཀྱང་། དེ་ལྟར་ཉམས་པ་རེ་ཞིག་ལྷས་བྱིན་གྱིས་མ་ཤེས་སོ། །
༧༨ དགེ་འདུན་གྱི་དབྱེན་བྱུང་བ་བསྡུམས་པ་ནི། དུས་གཞན་ཞིག་ན་ལྷས་
བྱིན་གྱི་ སེམས་ལ། སྟོན་པ་རྒས་འཁོགས་སུ་གྱུར་པས་འཁོར་རྣམ་བཞིའམ་ཕྱེད་
བསླང་ན་གཏོང་ངོ་སྙམ་ནས། གྲོགས་ཀོ་ཀ་ལི་ཀ་སོགས་དགེ་སློང་བཞི་དང་ལྷན་ཅིག་
སླེབས་ཏེ་སྟོན་པ་ལ་ཕྱག་བྱས་ནས། ཁྱེད་བགྲེས་འཁོགས་པས་བསྙེལ་གྱི། འཁོར་
རྣམས་བདག་ལ་གཏད་ན། ཁྱེད་ཐུགས་ལས་ཆུང་བས་བདེའོ་ཞེས་ཞུས་སོ། ། དེར་
འཇམ་པོས་མི་གོ་བར་དགོངས་ནས། ངས་འཁོར་བཟང་བོ་མཆོག་ཟུང་གཉིས་ལ་མི་
གཏོད་ན། གཏི་མུག་ཅན་རོ་དང་འདྲ་བ་མཆིལ་མ་ཟ་བ་ཁྱོད་ལ་གཏོད་རེ་སྐན་ཞེས་
བཀའ་བསྩལ། ལྷས་བྱིན་ཁྲོས་ནས། ལན་གསུམ་མགོ་ལྕོགས་ནས་འཇལ་ཏོ་སྙམ་དུ་
བསམ་པས་ཕྱིར་སོང་ངོ༌། དེ་ནས་སྟོན་པས། ཀུན་དགའ་བོ་ལ་དགེ་སློང་རྣམས་
163



ཆས་བས
བ
༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བསྡུས་བཅུག་ནས། སུ་ཞིག་ཉེས་པར་བཤད་ པ་ལོག་པའི་རྗེས་སུ་མི་འགྲོ་བར་
གདམས་སོ། ལྷས་བྱིན་གྲོགས་དགེ་སློང་བཞི་དང་བཅས་པས་དགེ་འདུན་དབྱེན་བྱེད་
པར་གྲོས་བྱས་ཏེ། དགེ་སློང་རྒན་པ་རྣམས་ལ་ཡོ་བྱད་དག་སྦྱིན། གཞོན་པ་རྣམས་
ཟང་ཟིང་གིས་བསྡུ་བར་བྱའོ་ཞེས་སོ། ། བཅོམ་ལྡན་འདས་རྒྱལ་བོའི་ཁབ་ནས་རི་ག་
ཡའི་དྲུང་དུ་བྱོན། རྒྱལ་བོ་གཟུགས་ཅན་སྙིང་བོས་འབྲས་ས་ལུ་ཤིང་རྟ་ལྔ་བརྒྱ་ཙམ་
བཀང་སྟེ་བཅོམ་ལྡན་འདས་ལ་ཕུལ། ལྷས་བྱིན་གྱིས་དེ་མཐོང་སྟེ་མ་སྐྱེས་དགྲ་ལ་ཁོ་
བོར་དེ་ལྟར་བྱེད་པར་བསྐུལ་བས་ཁས་བླངས། སྟོན་པས་སྐབས་འདིར་ཆོས་འཁོར་
བསྐོར་ནས་རིང་ཞིག་ལོན་ཅིང་། ཚུལ་ཁྲིམས་དང་ལྟ་བའི་སྐྱོན་ཡང་འབྱུང་བས།
དགེ་འདུན་དབྱེན་འབྱུང་རུང་གི་དུས་ཡིན་གསུངས། ལྷས་བྱིན་གྱིས་ཐོས་ནས་ལྷག་
པར་དགེ་འདུན་དབྱེ་བའི་ཕྱིར་བརྩོན་པར་བྱེད་དེ། དགེ་སློང་ལྔ་བརྒྱ་ཡོ་བྱད་དང་ཟང་
ཟིང་གིས་མགུ་བར་བྱས་ཏེ། ལྷས་བྱིན་དང་ལྷན་ཅིག་ལྗོངས་རྒྱུ་ཞིང་སོང་བ་ལས། མ་
སྐྱེས་དགྲས་ཀྱང་། འབྲས་ཤིང་རྟ་ལྔ་བརྒྱ་དང་ཡོ་བྱད་མང་བོ་བསྟབས་སོ། ། སྟོན་
པ་མཉན་ཡོད་ནས་རྒྱལ་བོའི་ཁབ་ ཏུ་ གཤེགས་ ཤིང་། འཕགས་པའི་དགེ་འདུན་
རྣམས་དབྱེ་བར་མི་ནུས་པས་སྐྱོན་མི་འབྱུང་ཡང་། སོ་སྐྱེས་དགེ་བ་ཅན་ཤས་ཆེ་བའི་
དགེ་འདུན་དང་ཐབས་གཅིག་ཏུ་གཤེགས་ཏེ་རྒྱལ་བོའི་ཁབ་ཏུ་དབྱར་གནས་མཛད།
དེའི་ཚེ་རིམ་གྲོ་བ་ནི་འཕགས་པ་སྒྲ་གཅན་འཛིན་ནོ། ། དབྱར་གནས་དེའི་ཚེ་མུ་
གེའི་ཉམ་ང་བ་བྱུང་སྟེ། དགེ་སློང་རྫུ་འཕྲུལ་ ཐོབ་པ་རྣམས་སྔར་བཞིན་བྱེད་ལ།
བཅོམ་ལྡན་འདས་ནི་ཟླ་བ་གསུམ་ནང་དུ་ཡང་དག་འཇོག་པར་བཞེད་པས། བསོད་
སྙོམས་སྟོབས་པ་དང༌། གསོ་སྦྱོང་གི་ཚེ་མ་གཏོགས། སུ་ཡང་སྤྱན་སྔར་མི་འགྲོ།
འཁོར་དགེ་སློང་མང་བོའི་ཁྲོད་ནས། དགེ་སློང་ལྔ་བརྒྱ་ལྷས་བྱིན་གྱིས་ཡོ་བྱད་ཐམས་
ཅད་བསྟབས་ནས་མགུ་བར་བྱས། ཟླ་གསུམ་འདས་པ་ན། ལྔ་བརྒྱ་བོ་རྣམས་ལྷས་
164



༄༅། །བོད་སོག་ཆོས་འབྱུང་གི་སྟོད་ཆ།
བྱིན་གྱིས་ལམ་ཐག་ཅུང་ཟད་ཅིག་ཏུ་ཁྲིད་ནས་འདི་སྐད་ཅེས། དགེ་སྦྱོང་གོ་ཏ་མ་ནི་
ཉན་ཐོས་རྣམས་དགོན་པ་བ་དང༌། བསོད་སྙོམས་དང་། ཕྱག་དར་ཁྲོད་པ་དང་།
ཆོས་གོས་གསུམ་པ་དང་། བླ་གབ་མེད་པ་ཉིད་རྣམས་གྲོལ་བ་ཐོབ་ཅེས་སྨྲ་ན། གང་
སུ་དག་བརྟུལ་ཞུགས་ལྔ་བོ་མི་འདོད་པ་དེ་ནི་གོ་ཏ་མ་ལས་རིང་དུ་འགྱུར་གྱི། ད་ཚུལ་
ཤིང་ལོངས་ཤིག་བྱས་པས། ལྔ་བརྒྱས་བླངས་སོ། ། དེ་ནས་ལྷས་བྱིན་ལངས་ཏེ་སོང་
བའི་རྗེས་ལ་ལྔ་བརྒྱ་བོ་ཡང་འབྲངས་སོ། ། དེར་སྒྲ་གཅན་འཛིན་གྱིས་བཟློག་ཀྱང་།
དེ་དག་ན་རེ། མུ་གེ་འདི་ལྟ་བུ་བྱུང་ན། སྟོན་པ་ནི་མི་སྣང་བ་ན་བཞུགས། བདག་
ཅག་ལྷས་བྱིན་གྱི་མཐུས་སྲོག་དང་མ་བྲལ། དེ་ལྟ་མ་ཡིན་ན་གསོན་པར་མི་འགྱུར་རོ་
ཟེར། དེ་ནས་ལྷས་བྱིན་གྱིས་བརྟུལ་ཞུགས་ལྔ་བསྒྲགས་པ་ནི། འོ་མ་ཤ་དང་ལན་ཚྭ་
གསུམ་སྤོང་བ་དང༌། གོས་དྲུས་དྲུབས་པ་མི་གྱོན། གྲོང་མཐའ་ན་གནས་པའོ། །
དེ་ལྟར་བརྟུལ་ཞུགས་ལྔ་བཟུང་བ་དེ་ནི་དགེ་འདུན་བྱེད་པའི་ཚད་དོ། ། དེ་ནས་
ལྷས་བྱིན་འཁོར་བཅས་རྒྱལ་བོའི་ཁབ་ཏུ་གཏོགས་པའི་སྤྱོད་ཡུལ་ཡངས་པ་ཞིག་ཏུ་
གནས་བཅས་ནས། རང་ཉིད་ཁྲི་ལ་འདུག ཀོ་ཀ་ལི་ཀ་དང་། ཁཎྜ་དྲ་བྱ་གཉིས་
མཆོག་ཟུང་གི་ཚུལ་ལྟར་བཅོས་ཏེ་ལྔ་བརྒྱས་བསྐོར་ནས་བཅོས་པའི་ཆོས་ལྟར་སྣང་
སྟོན། གང་དགེ་འདུན་བྱེ་བའི་དུས་ཉིད་ན། ས་གཡོས། སྐར་མདའ་ལྟུང་། སྒྲ་
འབྱིན་ནོ། ། དེ་ལྟར་དགེ་འདུན་བྱེ་ནས་མ་བསྡུམ་གྱི་བར་ཞག་གཅིག་པོ་དེ་ལ།
ཐར་བའི་ས་བོན་སྐྱེ་བའི་རྒྱུན་ཆད། ལྷ་མིའི་འགྲོ་བ་ཐམས་ཅད་ཡིད་མི་བདེ་བ་དང་
འཁྲུགས་པས་གནས་སོ། ། དེའི་ཚེ་མཆོག་ཟུང་གཅིག་ལྷོ་ཕྱོགས་ཀྱི་རི་ལ་དབྱར་
གནས་པ་ལས། ས་གཡོས་པའི་རྒྱུ་བརྟགས་པས་ཤེས་ཏེ། རྫུ་འཕྲུལ་གྱིས་སྟོན་པའི་
སྤྱན་སྔར་འོངས་ནས། བདག་ཅག་དགེ་འདུན་སྡུམ་པར་འོངས་སོ་ཞེས་ཞུས་པས།
སྟོན་པས་ལེགས་སོ་བསྩལ་ཏེ། མཆོག་ཟུང་ཕྱོགས་དེར་སོང་ངོ༌། ། ཉེ་བར་ཕྱིན་པ་
165



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ན་ལྷས་བྱིན་གྱིས་མཐོང་སྟེ་ད་ནི་ཉན་ཐོས་ཆེན་པོ་གཉིས་ཀྱང་འཁོར་དུ་བྱས་ན། ང་
ཉིད་སངས་རྒྱས་སུ་འགྱུར་སྙམ་ནས་རབ་ཏུ་དགའ་ཞིང་དྲེགས་པས། ཀོ་ཀ་ལི་ཀ་
དང་། ཁཎྜ་དྲ་བྱ་སྟེ་དགེ་སློང་གཉིས་པོ་དེ་ལ་གྲུ་སུགས་བྱས་ནས་བསྐྲད་དེ། མཆོག་
ཟུང་གཅིག་གཡས་གཡོན་དུ་བཞག་གོ ། ལྷས་བྱིན་ནི་བཅོམ་ལྡན་འདས་ཀྱི་ལད་མོ་
ཟློས་ཏེ། འཕགས་པ་ཤཱ་རིའི་བུ་ལ་འདི་སྐད་ཅེས། ང་ནི་རྒྱབ་ཅུང་ཟད་མི་བདེ་ཡི།
ཁྱོད་ཀྱིས་འཁོར་རྣམས་ལ་ཆོས་སྟོན་ཅིག་ཟེར་ནས། བླ་གོས་བཞི་སྟན་དུ་བཏིང་།
སྣམ་སྦྱར་སྔས་སུ་བཅུག་ནས་གན་རྐྱལ་དུ་གཉིད་ལོག་གོ ། དེར་ཤཱ་རིའི་བུས་གཉིད་
འཐུག་པོས་ནོན་ཅིང་སྡུར་སྒྲ་འབྱིན་པར་བྱིན་གྱིས་བརླབས་ནས་འཁོར་རྣམས་ལ།
ཁྱོད་རྣམས་ཀྱིས་སྟོན་པ་འདིའི་གནས་སྐབས་འདི་ལྟ་བུ་ལ་ལྟོས་ཤིག དེར་མོངྒལ་གྱི་
བུ་ནམ་མཁའ་ལ་འཕགས་ཏེ་རྫུ་འཕྲུལ་གྱི་ཆོ་འཕྲུལ་མང་བོ་བསྟན་པས་འཁོར་རྣམས་
དད་ཅིང་འདུན་པར་བྱས། ཤཱ་རིའི་བུས་ཆོས་བསྟན་པས་འཁོར་རྣམས་སྐྱོ་བ་སྐྱེས་
ཤིང་། སྟོན་པ་བཅོམ་ལྡན་འདས་ལ་དད་པ་དང་། ལྷས་བྱིན་སྤོང་བར་འགྱུར་བའི་
ཆོས་ཀྱང་བཤད་ནས། དགེ་སློང་དེ་ཐམས་ཅད་ཟས་ངོ་དང་ནོར་ངོ་ལ་བརྟེན་ནས་དེ་
བཞིན་གཤེགས་པ་སྤངས་པ་ལ་ངོ་ཚ་ཞིང་ཡིད་འབྱུང་སྐྱེས་ཏེ་སངས་རྒྱས་ལ་མཆོག་ཏུ་
དད་པ་སྐྱེས་སོ། ། དེ་ནས་མཆོག་ཟུང་གིས་ལྔ་བརྒྱ་བོ་ཁྲིད་ནས་འོངས་ཏེ། དེའི་ཚེ་
ཀོ་ཀ་ལི་ཀས་ལྷས་བྱིན་ལོངས་ཤིག་འཁོར་འཕྲོགས་སོ་ཞེས་མང་དུ་འབོད་ཀྱང་། ཡུན་
རིང་གཉིད་མ་སད། རིང་ཞིག་སོང་ནས་སད་དེ། དེ་ནས་ཞེ་སྡང་དྲག་པོས་ཕྱི་བཞིན་
བསྙེགས་འོངས་ན། ཤཱ་རིའི་བུས་ལམ་བར་དེར་ངམ་གྲོག་འཇིགས་སུ་རུང་བ་ཞིག་
སྤྲུལ་བས་མ་ཐར་ཏེ་སླར་ལྡོག་ནས་ཀོ་ཀ་ལི་ཀ་ལ་སྤྲོ་ཞིང་བརྡེག་པར་བྱེད་དེ། ལྔ་བརྒྱ་
བོ་དེ་དག་ལྷས་བྱིན་སྤོང་ཞིང་སྟོན་པ་ལ་འདུན་པའི་སེམས་བསྐྱེད་པ་ན། དགེ་འདུན་
བསྡུམས་པའི་ཚད་དེ་དགེ་འདུན་བྱེ་བ་ཡང་ཉིན་ཞག་གཅིག་གི་ནང་དུ་བསྡུམས་པ་
166



༄༅ ། །བོད་སོག་ཆོས་འབྱུང་གི་སྟོད་ཆ།
ཡིན་ནོ། ། དེ་ནས་མཆོག་ཟུང་གིས་སྟོན་པའི་སྤྱན་སྔར་ཁྲིད་དེ་འགྱོད་བཤགས་ཞུས།
སྟོན་པས་སྤྲོ་བ་བསྐྱེད། རྟེན་འབྲེལ་ལུགས་འབྱུང་ལྡོག་གི་ཆོས་བསྟན་པས་འགྱོད་པ་
བསལ་ཏེ། རྒྱུན་དུ་ཞུགས་པ་ནས་དགྲ་བཅོམ་ལ་བཀོད་པའི་བར་རོ། ། ལྷས་བྱིན་
གྱིས་རྒྱལ་བོའི་ཁབ་ཀྱི་སྐྱེ་བོ་རྣམས་ལ་འཚེ་བ་སྣ་ཚོགས་རྒྱུན་དུ་བྱེད་པ་ལ། སྟོན་པས་
ཀུན་དགའ་བོ་མངགས་ཏེ། རྒྱལ་བོའི་ཁབ་ཀྱི་ལམ་པོ་ཆེ་དང་བཞི་མདོ་སོགས་སུ།
ལྷས་བྱིན་ནམ། དེའི་ཕྱོགས་འཚེ་བ་བྱེད་པ་བོ་དེ་དག་ནི། སངས་རྒྱས་དང་ཆོས་དང་
དགེ་འདུན་དང་འབྲེལ་བ་མ་ཡིན་ནོ་ཞེས་བསྒྲགས་ཤིང་། དེའི་རྫུ་འཕྲུལ་ཉམས་པ་
ཡང་གོ་བར་བྱས་སོ། །
༧༩ མ་སྐྱེས་དགྲའི་ལོག་སྤྱོད་ནི། ལྷས་བྱིན་གྱིས་མ་སྐྱེས་དགྲ་ལ་ཁྱོད་ཀྱི་ཕ་
ནི་སྐྲ་ཁ་དོག་ལན་གསུམ་འགྱུར་ཡང་བུ་ལ་རྒྱལ་སྲིད་མི་གཏོད་ཀྱི། ད་ཕ་རོལ་གནོན་
པར་གྱིས་ཤིག་སོགས་ཕྲ་མ་མང་བོ་བྱས་སོ། ། མ་སྐྱེས་དགྲས་དེ་ལ་མཉན་ཏེ། རྒྱལ་
བོ་གཟུགས་ཅན་སྙིང་བོ་བཅོམ་ལྡན་འདས་ལ་འཇམ་འབུལ་བའི་ཕྱིར་འོད་མའི་ཚལ་དུ་
འགྲོ་བ་ལ། མ་སྐྱེས་དགྲས་རྡོ་རྗེ་རྩེ་གཅིག་པ་འཕངས་པས། འཇམ་གྱི་རྫིའུ་ལ་ཐུག་
སྟེ་ཆག་པ་དང་སླར་ལྡོག་གོ ། སྟོན་པས་གྲོང་ཁྱེར་ཙམ་པར་གྲུ་འཛིན་གྱི་བུ་བྱེ་བ་ཉི་
ཤུ་བ་ལ་བསོད་སྙོམས་སློང་བར་བཞེད་དེ། མོངྒལ་གྱི་བུ་ལ་བཀའ་བསྩལ་པས། དེ་
ཉིད་གྲུ་འཛིན་གྱི་བུས་ཉི་མ་ལ་ལྷར་བཟུང་ནས་ཕྱག་བྱེད་པའི་དུས། མོངྒལ་གྱི་བུ་ཉི་
མ་ལས་བརྟོལ་ནས་བབས་པས། ཉི་མ་ཡིན་ནམ་ཞེས་དྲིས་པ་ལ། ང་ནི་ཐུབ་པའི་
ཉན་ཐོས་ཏེ་ཁྱོད་ཀྱིས་བཅོམ་ལྡན་འདས་ལ་བསོད་སྙོམས་ཕུལ་ཅིག་གསུངས། བཅོམ་
ལྡན་འདས་དེ་སུ། དེར་རྒྱས་པར་བཤད་པས། གྲོ་ཞུན་སྐྱེས་བྱེ་བ་ཉི་ཤུ་བ་དེ་ལྷག་
པར་དད་པ་སྐྱེས་ནས། བཟའ་བ་སྣོད་དུ་བཙོས་པ་ལྔ་བརྒྱ་ཕུལ་བ། མོངྒལ་གྱི་བུས་རྫུ་
འཕྲུལ་གྱིས་ཁྱེར་ཏེ་སྟོན་པ་ལ་ཕུལ་ལོ། ། དེའི་ཚེ་གཟུགས་ཅན་སྙིང་བོས་ཞལ་ཟས་
167



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཕྱི་མ་ཁྱེར་ཏེ་འོངས་ཙ་ན། འོད་མའི་ཚལ་ཐམས་ཅད་དྲི་ཞིམ་པོས་ཁྱབ་འདུག་ནས་ལྷ་
དག་གིས་མཆོད་དམ་ཞུས་པ་ན། གྲུ་འཛིན་གྱི་བུ་ལས་མོངྒལ་གྱི་བུས་བསོད་སྙོམས་
བླངས་སོ། ། སྟོན་པའི་གསོལ་ལྷག་རྒྱལ་བོ་ལ་བསྩལ་པ་ཟོས་མ་མྱོང་བ་ཞིག་སྟེ་ཆེད་
དུ་བརྗོད་པ་ཡང་བྱས་སོ། ། དེར་མ་སྐྱེས་དགྲ་ལ་སྐྱེ་བོ་ཐམས་ཅད་ཀྱིས་འཕྱ་སྟེ།
འདི་ཡབ་ཀྱི་དགྲར་འགྱུར་ཞེས་མ་སྐྱེས་པ་ནས་ལུང་བསྟན་ན། སྔོན་ནས་ཅིའི་ཕྱིར་མི་
བཀུམ། ཁ་ཅིག་ན་རེ། ལུང་བསྟན་བདེན་པས་ཅི། རྒྱལ་བོས་མ་ཉེས་ཏེ་ལྷས་བྱིན་
གྱིས་ཉེས་སོ། ། གཞན་དག་ན་རེ། རྒྱལ་བོ་དང་ལྷས་བྱིན་གྱིས་ཀྱང་མ་ཉེས་ཏེ།
འདི་གནས་ནས་བསྐྲད་པ་མ་བྱས་པས་དགེ་འདུན་གྱིས་ཉེས་སོ་ཟེར། རྒྱལ་བོའི་
བསམ་པར་བདག་གི་ལུས་ངན་པ་འདི་ལ་བརྟེན་ནས་སྟོན་པ་དགེ་འདུན་ལ་མི་སྙན་
པར་བརྗོད་སྙམ་ནས་ཡིད་ཞུམ་པར་འདུག་གོ ། དང་བོར་ཡུལ་ཙམ་པར་མ་སྐྱེས་
དགྲ་ལ་བྱིན། དེ་ནས་མ་ག་དྷར་བྱིན། དེ་ནས་མཛོད་རྣམས་བྱིན་ནས་འཇམ་པོས་
སྨྲས་ཀྱང་མ་བཟློག་སྟེ། ཡབ་ཀྱིས་ཚིག་རྩུབ་པོས་བཟློག་པར་བྱས་ན། དེར་མ་སྐྱེས་
དགྲ་ཁྲོས་ཏེ་ཡབ་བཙོན་ཁང་དུ་བཅུག་གོ ། དེ་ནས་བཙོན་ཁང་དུ་ཡབ་ལ་ཟས་སྐྱེལ་
བ་བཀག་པ་དང་། མ་སྐྱེས་དགྲའི་མ་ལུས་འཕགས་མས། རྐང་གདུབ་ཀྱི་སྦུབས་ཆུས་
བཀང་བ་དང་ལུས་ལ་ལྡེ་གུ་བྱུགས་ཏེ་སོང་ནས། ཟས་སྐོམ་དེས་འཚོ་བ་ལས་དེ་ཡང་
བཀག དེ་ནས་བཟའ་བཏུང་མེད་ཀྱང་། བཅོམ་ལྡན་འདས་བྱ་རྒོད་ཕུང་བོའི་རི་
ནས་བཞུགས་པ་ལས་འོད་ཟེར་དཀར་ཁུང་ཆུང་ངུ་ནས་འཇུག་ཅིང་། རྒྱལ་བོས་སྟོན་
པའི་སྐུ་མཐོང་བས་དགའ་བ་སྐྱེས་ཏེ་དེས་འཚོའོ། ། དེ་ཤེས་ནས་དཀར་ཁུང་ཡང་
བཀག་པ་ན། སྟོན་པའི་སྐུའི་འོད་ཟེར་བཙོན་ཁང་གི་སེར་ཁ་ནས་འཇུག་ཅིང་མཐོང་
བས་འཚོ་བ་ལས། དེ་ཡང་བཀག སྤུ་གྲིས་རྐང་བ་ལ་རྨ་བྱུང་བ་ན་སྡུག་བསྔལ་གྱིས་
གདུང་བ་ལ། སྟོན་པས་མོངྒལ་གྱི་བུ་མངགས་ཏེ་རྫུ་འཕྲུལ་གྱིས་བཙོན་ཁང་དུ་སོང་
168



༄༅ ། །བོད་སོག་ཆོས་འབྱུང་གི་སྟོད་ཆ།
ནས། སྟོན་པའི་བཀས་རྒྱལ་བོ་ལ་ནད་མེད་པར་གྱུར་ཅིག ངས་ཁྱོད་ལ་དགེ་བའི་
བཤེས་གཉེན་གྱི་བྱ་བ་གང་ཡིན་པ་སྔར་ནས་བྱས་ཟིན་གྱི་ངན་སོང་ལས་ཐར་བར་བྱས་
སོ། ། འདི་ནི་རང་གི་ལས་ཀྱི་འབྲས་བུ་མྱོང་བ་ཡིན་པས་ལས་ལ་སྐྱབས་སུ་གྱིས་ཤིག་
ཅེས་སོ། ། བཀའ་དེ་ཡང་དག་པར་ཤེས་ནས་སེམས་ལ་བཟུང་ངོ༌། ། རྒྱལ་བོས་
སྨྲས་པ། འཕགས་པ་ཁ་ཟས་བཟང་བོ་གང་ན་ཡོད། རྒྱལ་ཆེན་རིགས་བཞིའི་ལྷའི་
གནས་ནའོ། ། ཞེས་སོ། དེ་ནས་འཕགས་པ་གཤེགས་སོ། ། དེ་སྐབས་མ་སྐྱེས་
དགྲའི་བུ་འཆར་བྱེད་བཟང་བོ་སོར་མོའི་རྩེ་མོ་ལ་ཕོལ་མིག་བྱུང་སྟེ་ངུའོ། ། མ་སྐྱེས་
དགྲས་དེའི་སོར་མོ་ཁར་བཅུག་པ་ལས་ཕོལ་མིག་ཁ་ནང་དུ་བརྡོལ་བ་དང་ས་ལ་ཕོ་བས་
རྣག་ཁྲག་མཐོང་བ་ན་དེ་ལྷག་པར་ཡང་ངུའོ། ། དེར་ལུས་འཕགས་མས་སྨྲས་པ།
འདི་ནི་རིགས་རྒྱུད་ལ་ཡོད་དེ། ཁྱོད་ཀྱང་སྔོན་འདི་འདྲ་བར་གྱུར་པ་ལས། ཡབ་ཀྱིས་
ཁྱོད་སྐྲག་ནས་ངུས་ཀྱིས་དོགས་ནས། རྣག་ཁྲག་ཁར་མིད་པ་ཡིན་ནོ། ། དེར་མ་
སྐྱེས་དགྲ་ཞེ་སྡང་དང་བྲལ་ཞིང་། བདག་གི་ཡབ་དེ་འདྲ་བར་བདག་ལ་བྱམས་ན།
ཡབ་གསོན་ནོ་ཞེས་ཟེར་བ་དེ་ལ་རྒྱལ་སྲིད་ཀྱི་ཕྱེད་ཀ་སྦྱིན་ནོ་ཞེས་སྨྲས་པས། སྐྱེ་བོ་
མང་བོ་ཞིག་རབ་ཏུ་དགའ་བས་བཙོན་ཁང་གི་ཕྱོགས་སུ་རྒྱུགས་པ་ན། གཟུགས་ཅན་
སྙིང་བོས། ཅ་ཅོའི་སྒྲ་ཆེན་པོ་ཚོར་བས་དངངས་ཏེ་དུས་ལས་འདས་སོ། ། དེ་མ་
ཐག་རྣམ་ཐོས་སྲས་ཀྱི་སྲས་སུ་སྐྱེས། རྣམ་ཐོས་བུས་ཁྱོད་སུ་ཞིག་ཅེས་དྲིས་པས། ང་
ནི་རྒྱལ་བ་ཁྱུ་མཆོག་གོ་ཞེས་སྨྲས་པས་དེ་བཞིན་བཏགས། མ་སྐྱེས་དགྲ་ཡབ་འདས་
པའི་མྱ་ངན་གྱིས་ནོན་ཏེ། མྱ་ངན་སེལ་ཕྱིར་བློན་པོ་རྣམས་ཀྱིས་ལྷོ་ཕྱོགས་ནས་འོང་
བའི་གར་མཁན་ཞིག་བོས་པས་ཀྱང་མྱ་ངན་མ་སངས། གར་མཁན་རྣམས་ཕྱིར་བྱུང་
བ་ན། ཕྱོགས་དེར་སངས་རྒྱས་བྱོན་པ་མཐོང་སྟེ་དད་པ་སྐྱེས་ནས་རྫ་རྔ་བརྡུངས་ཤིང་
གར་བྱས་སོ། ། སྟོན་པས་གར་མཁན་དེ་རང་སངས་རྒྱས་རྔ་སྒྲ་ཞེས་བྱ་བར་འགྱུར་
169



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བར་ལུང་བསྟན་ཏོ། །
༨༠ ལྷས་བྱིན་གྱི་ལོག་སྒྲུབ་ནི། ལྷས་བྱིན་གྱིས་མ་སྐྱེས་དགྲ་ལ། ངས་ཁྱོད་
རྒྱལ་སྲིད་ལ་བསྐོས་ཟིན་གྱི། ཁྱོད་ཀྱིས་ང་སངས་རྒྱས་སུ་སྐོས་ཤིག རྒྱལ་བོས་སྨྲས་པ།
སྟོན་པ་གསེར་མདོག་ཏུ་འདུག་ན། ཁྱོད་ལ་དེ་མེད་དོ་ཟེར་བས། ལྷས་བྱིན་གྱིས་
གསེར་མགར་བཀུག་ནས་གཡོག་ཐབས་བྱས་པས་ཚོར་བ་མི་བཟད་པ་མྱོང་བ་དང་།
ཡང་མ་སྐྱེས་དགྲ་ལ་སྔར་བཞིན་སྨྲས་པས། སྟོན་པའི་ཞབས་མཐིལ་ན་འཁོར་ལོའི་
མཚན་ཡོད་ཀྱང་། ཁྱོད་ལ་མེད་དོ་ཞེས་པས་ལྷས་བྱིན་གྱིས་ལྕགས་མགར་བཀུག་སྟེ་
འཁོར་ལོའི་མཚན་མ་བྱས་པས་སྡུག་བསྔལ་མི་བཟད་པ་མྱོང་ངོ༌། ། དེ་ནས་ལྷས་
བྱིན་གྱིས་ངས་ཁྱོད་རྒྱལ་སྲིད་དུ་བཞག་ན། ཁྱོད་ཀྱིས་ང་སངས་རྒྱས་སུ་བསྐོ་མ་ཐུབ་ཀྱི།
ད་ནི་ཁོ་བོས་གོ་ཏ་མ་གསོད་ཀྱི། ཁྱོད་ཀྱིས་རེ་ཞིག་སུ་ལའང་མ་སྨྲ་ཞིག་ཟེར་རོ། །
དེ་ནས་ལྷོ་ཕྱོགས་ནས་འོངས་པའི་འཁྲུལ་འཁོར་མཁན་གྱི་སློབ་དཔོན་ཞིག་ལ་སྒྲོགས་
རྡོ་ཆེས་ཆེ་བ་འཕེན་པའི་ཐབས་འཆའ་ནུས་སམ་དྲིས་པས། ནུས་ཟེར་རོ། ། དེར་
མུ་ཏིག་གི་དོ་ཤལ་སྲང་བརྒྱ་སྟོང་རི་བ་ཞིག་བྱིན། གླ་མི་སྟོང་ཕྲག་གཅིག་ཙམ་བཙལ་
ནས། སོ་སོར་གླ་ཕྱིན། བྱ་རྒོད་ཕུང་བོའི་རིའི་སྟོན་པ་བཞུགས་པའི་ཐད་དྲང༌། བར་
ངོས་ཀྱི་རིའི་སྟེང་དུ་སྐྱོགས་བཅས། དེ་འཕེན་པའི་མི་ལྔ་བརྒྱ། ལམ་འབྲེལ་བའི་
གནད་དུ་མི་ཉིས་བརྒྱ་ལྔ་བཅུ། ལམ་སྲང་འདུས་པ་སོགས་ལ་མི་ཉིས་བརྒྱ་ལྔ་བཅུ་
བཀྲམ་སྟེ་བཞག དེ་རྣམས་ཀྱིས་མ་ནུས་ན་བདག་གིས་བྱ་སྙམ་ནས་རལ་གྲི་རྣོན་པོ་
ཐོགས་ནས་ཕྱོགས་ཀུན་ཏུ་ལྟ་ཞིང་ཉུལ་ལོ། ། དེར་འཁྲུལ་འཁོར་གྱི་སློབ་དཔོན་མི་ལྔ་
བརྒྱ་དང་བཅས་པས་སྒྲོགས་སུ་ལ་འཕང་དྲིས་པས། གོ་ཏ་མ་ལ་འཕང་ངོ་ཟེར་བས།
དེ་བས་ཤི་བ་བླ་སྙམ་ནས་བྲོས་པ་ན་རིའི་ཕར་ཕྱོགས་གཡང་ས་ཡིན་ཡང་། སྟོན་པས་
དེ་ཕྱོགས་སུ་ཐེམ་སྐས་སྤྲུལ་བས། མི་ལྔ་བརྒྱ་བོ་དེ་ལས་བྲོས། འཕོངས་ཀྱི་སློབ་དཔོན་
170



༄༅ ། །བོད་སོག་ཆོས་འབྱུང་གི་སྟོད་ཆ།
ཡང་ཕྱི་བཞིན་སོང་། དེ་དག་སྟོན་པའི་སྤྱན་སྔར་སོང་བ་ན། ཆོས་བསྟན་པས་ཐམས་
ཅད་ཀྱིས་བདེན་པ་མཐོང་། སྐྱབས་འགྲོ་དང་བསླབ་པའི་གཞི་ལ་བཀོད་ནས་གཞན་
དུ་བྲོས་ ཤིག་ གསུངས། ལྷས་བྱིན་ གྱིས་ རྒྱོགས་འཕང་བར་ བསྐུགས་ ཀྱང་། མ་
འཕངས་པས་བལྟས་ཚེ་སློབ་དཔོན་དང་བཅས་བྲོས་པ་མཐོང༌། བཅོམ་ལྡན་འདས་
བླ་གབ་མེད་པ་ནས་རིའི་ཕུག་ཏུ་གཤེགས་ཏེ་བཞུགས། ལྷས་བྱིན་རང་ཉིད་གྲོགས་ལྔ་
བརྒྱ་དང་བཅས་པས་སྒྲོགས་རྡོ་མི་བཟད་པ་འཕངས་པས། གནོད་སྦྱིན་ལག་ན་རྡོ་
རྗེས་སྒྲོགས་རྡོ་ལ་རྡོ་རྗེ་བསྣུན་པས་ཕྱེ་མར་བཤིག་ནས། དུམ་བུ་ཆེ་བ་ཞིག་རྒྱལ་བོའི་
ཁབ་ཀྱི་གནོད་སྦྱིན་ཀུ་དྷར་ལ་ཕོག་པས་དུས་ལས་འདས་ཏེ་སུམ་ཅུ་རྩ་གསུམ་གྱི་ལྷར་
སྐྱེས། རྡོའི་དུམ་བུ་ཕྲ་མོ་ཡར་བ་ཞིག་བཅོམ་ལྡན་འདས་ཀྱི་ཞབས་ཀྱི་མཐེ་བོ་ལ་ཕོག་
སྟེ་རྨ་བྱུང་ནས་སྐུ་མཚལ་གྱི་རྒྱུན་བབས་པས། བཅོམ་ལྡན་འདས་ཀྱི་རིམ་གྲོ་བ་ཆེན་པོ་
འཚོ་བྱེད་གཞོན་ནུའི་གསོས་ཀྱིས་སྨན་དཀོན་པ་དག་བཙལ་ནས་གསོས་ཤིང་། སྟོན་
པས་གནང་ནས་བདེན་པ་གསོལ་བས་སྐུ་མཚལ་ཆད་དོ། ། མ་ག་དྷའི་ཡུལ་མཐའ་
བ་རྣམས་ཀྱིས་ལྷས་བྱིན་གྱིས་དེ་ལྟར་བྱས་པ་ཐོས་ནས་གོ་མཚོན་ཐོགས་ཏེ་གསོད་པར་
འོངས་སོ། ། ལྷས་བྱིན་ལ་བྱ་གཏོང་བ་བྱུང་སྟེ། ད་ལྟ་བྲོས་པའམ་འཐབ་པར་མི་
ནུས་ཀྱི། ཐབས་འདི་བཟང་སྙམ་ནས། ཤིང་དྲུང་དུ་ཏིང་ངེ་འཛིན་ལ་གནས་པ་ལྟར་
བྱེད་དོ། ། དམག་གིས་མཐོང་དུས་དུལ་བ་ལྟར་གནས་པས། སྔར་གྱི་དེ་མི་བདེན་
ནོ་སྙམ་ནས་ཕྱིར་ལྡོག་གོ ། དེ་ནས་ལྷས་བྱིན་གྱིས་སྒྲོགས་རྡོ་འཕངས་པ་དོན་མེད་པ་
དང་སྐྱེ་བོ་ཀུན་གྱིས་ཚོར་བས་བདག་ཉིད་ངན་པའི་གྲངས་སུ་འགྲོའོ་སྙམ་མོ། །
༨ ༡ གླང་ཆེན་སྨྱོན་པ་བཏུལ་བ་ནི། བཅོམ་ལྡན་འདས་རྒྱལ་བོའི་ཁབ་ཀྱི་
འོད་མའི་ཚལ་ན་བཞུགས་སོ། ། མ་སྐྱེས་དགྲ་ལ་གླང་བོ་ཆེ་ནོར་སྐྱོང་ཞེས་བྱ་བ་
སྟོབས་ལྡན་མ་རུངས་པ་ཞིག་ཡོད་པས། ཕྱིར་བྱུང་རེས་ཀྱིས་མི་དང་ཕྱུགས་མང་བོ་
171



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གསོད་པ་ཞིག་གོ ། ཕྱིར་འདོན་ཚེ་སྔ་ནས་དྲིལ་སྒྲོག་པར་བྱེད་དོ། ། རྒྱལ་བོའི་
ཁབ་ཀྱི་ཁྱིམ་བདག་ཞིག་གིས་སངས་རྒྱས་དགེ་འདུན་དང་བཅས་པ་ལ་གདུགས་ཚོད་
ཞུས་པ་ཞལ་ གྱིས་བཞེས་ སོ། ། ལྷས་བྱིན་ གྱིས་དེ་ཐོས་ནས། གླང་ཆེན་འདུལ་
མཁན་ལ་མུ་ཏིག་གི་དོ་ཤལ་སྲང་བརྒྱ་སྟོང་རི་བ་བྱིན་ནས། གོ་ཏ་མའི་སྟེང་དུ་གླང་
ཆེན་ནོར་སྐྱོང་རྒོད་ཅིག་ཟེར། བདག་གིས་བགྱི་མོད་ལྷ་མཁྱེན་པར་མཛོད་ཅིག ལྷས་
བྱིན་གྱིས་མ་སྐྱེས་དགྲ་ལའང་རིག་པར་བྱས་པས། མ་སྐྱེས་དགྲ་ན་རེ། སྟོན་པ་མ་
འདུལ་བ་འདུལ་བ་ཡིན་ཞེས་མ་ཐོས་སམ། ལྷས་བྱིན་ན་རེ། ང་མ་ཐུལ་ལོ་ནོར་སྐྱོང་
ཆད་དགོས་སོ། ། དེས་ཁས་བླངས། རང་རང་ལ་སྒྲིམ་ཞེས་དྲིལ་བསྒྲགས་སོ། །
བསོད་སྙོམས་ཕུལ་བ་བོ་ཁྱིམ་བདག་གིས་ཐོས་ནས་སང་སྔ་བར་བཤོས་ཁྱེར་ཡོང་སྟེ་
དྲང་ཞེས་གསོལ་བ་ན། དེ་བཞིན་གཤེགས་པ་ལ་གླང་བོ་ཆེའི་འཇིགས་པ་མེད་དོ་ཞེས་
གསུངས། དགེ་སློང་ལྔ་བརྒྱ་དང་བཅས་ཏེ་རྒྱལ་བོའི་ཁབ་ཏུ་གཤེགས་པ་ན། གླང་
ཆེན་ནོར་སྐྱོང་ཅད་དོ། ། དེ་སྐད་བཏོན་ཏེ་ཤུགས་ཅི་ཡོད་ཀྱིས་སངས་རྒྱས་ཀྱི་ཕྱོགས་
སུ་རྒྱུགས་སོ། ། ལྷས་བྱིན་དང་མ་སྐྱེས་དགྲ་གཉིས་ཁང་བཟང་གི་སྟེང་ན་ལྟ་ཞིང་
འདུག་པ་ལ། ལྷས་བྱིན་དགའ་སྟེ། གླང་ཆེན་ཙ་མ་ལ་ལྟས་ན། །ཁྱོད་ནི་གླང་ཆེན་
མཐུས་རྫི་བས། །ཤཱཀྱའི་བུ་ཁྱོད་དེ་རིང་དུ། །ཉན་ཐོས་བཅས་ཏེ་རེ་སྙམ་མེད། །
ཅེས་ཟེར་བ་ལ། བཅོམ་ལྡན་འདས་ཀྱིས། སྟོབས་བཅུའི་སྟོབས་ལྡན་རྨད་བྱུང་
བའི། །སྟོབས་ཀྱི་མཐུ་ལ་ད་ལྟོས་ཤིག ། ཅེས་བསྩལ་ནས། ཕྱག་གཡས་ཀྱི་སོར་མོ་
ལྔ་ལས་སེངྒེ་རལ་བ་ཅན་ལྔ་སྤྲུལ་ཏེ། དེའི་དྲི་ཚོར་བ་ཙམ་གྱིས་ནོར་སྐྱོང་སྐྲག་ནས་
གར་བབ་བབ་ཏུ་བྲོས་པ་ན། ཕྱོགས་ཀུན་མེ་འབར་བར་མཐོང་ནས་འབྲོས་གནས་མ་
རྙེད་པར་སྟོན་པའི་མདུན་ཞི་བར་ཤེས་ནས་ཞབས་དྲུང་དུ་སོང་ངོ༌། ། དགེ་སློང་
གཞན་ལྔ་བརྒྱ་རྣམས་ཕྱོགས་བཞིར་བྲོས། ཀུན་དགའ་བོ་གཅིག་བུ་སྟོན་པའི་དྲུང་ན་
a
172
：



༄༅། །བོད་སོག་ཆོས་འབྱུང་གི་སྟོད་ཆ།
འདུག་གོ ། སྟོན་པས་གླང་ཆེན་ལ་ཆོས་བསྟན་པས། ང་ལ་དད་པར་གྱིས་དང་དུད་
འགྲོའི་སྐྱེ་གནས་ལས་ཐར་བར་འགྱུར་རོ་ཞེས་གསུངས། དེ་ནས་གླང་བོ་དགའ་བས་
བཅོམ་ལྡན་འདས་ཀྱི་ཕྱི་བཞིན་འབྲང་ངོ༌། ། བསོད་སྙོམས་སུ་གཤེགས་པ་སྒོ་དྲུང་དུ་
སྡོད་དོ། ། དེ་ནས་སྟོན་པ་ཕྱིར་གཤེགས་པ་ན་གླང་ཆེན་དེ་སྟོན་པའི་ཕྱི་བཞིན་སོང་
ངོ༌། ། དེར་མ་སྐྱེས་དགྲས། རྒྱལ་བོ་གཞན་གྱིས་ང་ལ་གནོད་མ་ནུས་པ་གླང་ཆེན་
འདིའི་མཐུ་ཡིན་ན། ད་ནི་ཁྱོད་ཀྱིས་མེད་པར་བྱས་སོ་ཞེས་ལྷས་བྱིན་ལ་གྱོང་བརྡལ་
ལོ། ། དེ་ནས་རྒྱལ་བོས་གྲོང་ཁྱེར་གྱི་སྒོ་ཆོད་ལ་གླང་ཆེན་འགྲོར་མ་འཇུག་ཟེར་བས།
གླང་ཆེན་ནོར་སྐྱོང་སངས་རྒྱས་མ་མཐོང་བས་རང་གི་སྣ་ཤལ་རང་གི་རྡོག་པས་བརྫིས་
ཏེ་ཤིའོ། ། དེ་མ་ཐག་རྒྱལ་ཆེན་བཞིའི་ལྷར་སྐྱེས་ཏེ་སྟོན་པའི་དྲུང་དུ་འོངས་ནས་
ཆོས་ཉན་པས་བདེན་པ་མཐོང་།
༨༢ འཚོ་བྱེད་གཞོན་ནུའི་གསོས་བདེན་པ་ལ་བཀོད་པ་ནི། འཚོ་བྱེད་
གཞོན་ནུའི་གསོས་ལ། རྒྱལ་བོ་གཟུགས་ཅན་སྙིང་བོས་ལན་གཉིས་དང་། མ་སྐྱེས་
དགྲས་ལན་གཅིག་སྟེ། སྨན་པའི་རྒྱལ་བོར་ལན་གསུམ་དུ་དབང་བསྐུར་བས་དྲེགས་
པ་སྐྱེས་པ་དང་། སྟོན་པ་རིན་པོ་ཆེ་ཆོས་ཀྱི་ཕྱོགས་ནས་ཐམས་ཅད་མཁྱེན་པ་ཡིན་
མོད། སྨན་གྱི་ཕྱོགས་ནས་ང་དང་འདྲའོ་སྙམ་སྟེ། ང་རྒྱལ་གྱིས་བདེན་པ་མ་མཐོང་བ་
ན། སྟོན་པའི་ཆོས་གོས་ཀྱི་གྲྭ་ལ་འཚོ་བྱེད་འཇུས་བཅུག་སྟེ། རིའི་རྒྱལ་བོ་གངས་ཅན་
དང༌། རི་སྤོས་ངད་ལྡན་སོགས་སུ་ཕེབས་ཏེ། སྨན་རྣམས་བསྟན་ཏེ་ལོངས་ཤིག་
གསུངས། སྨན་མང་བོ་སྟོན་པའི་སྤྱན་སྔར་ཁུར་འོངས་པ་ལ་དྲི་མེད་མཛད་པས་མང་
བོ་ཞིག་མ་ཤེས་པ་ལ། སྟོན་པས་སྨན་སོ་སོའི་མིང་དང་རོ་ནུས་ཞིབ་རྒྱས་སུ་གསུངས་
པས། འཚོ་བྱེད་ང་རྒྱལ་ཆག་སྟེ། དེ་བཞིན་གཤེགས་པ་ནི་ཡན་ལག་བཞི་དང་ལྡན་
པའི་སྨན་པའི་རྒྱལ་བོ་བླ་ན་མེད་པའོ་ཞེས་ཆེད་དུ་བརྗོད། སྟོན་པས་ཀྱང་ཆོས་བསྟན་
++++
173



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པས་འཚོ་བྱེད་རྒྱུན་དུ་ཞུགས་པའི་འབྲས་བུ་ཐོབ་པོ། ། དེ་ནས་དེ་བཞིན་གཤེགས་
པ་ལ་གྲང་ནད་ཀྱི་སེར་མས་བསྣུན་པར་གྱུར་པ་ལ། འཚོ་བྱེད་ཀྱིས་ཨུཏྤལ་སོ་གཉིས་
ཞེས་བྱ་བའི་བཀྲུ་སྨན། དྲི་མནམས་པས་ཆོག་པ་དག་ཕུལ་བ་སོགས་ཀྱིས་བསྙུན་
དྭངས་སོ། །
༨ ༣ རྒྱལ་ཆེན་བཞིས་བདེན་པ་མཐོང་བ་ནི། སྟོན་པ་ཨུ་དུམ་ཝ་རའི་ནགས་
ནས་ཉིན་རྫིང་བུ་དལ་འབབ་ཀྱི་འགྲམ་དུ་ཕེབས་ཏེ་བཞུགས་སོ། ། དེར་སྟོན་པས་
འཇིག་རྟེན་པའི་ཐུགས་བསྐྱེད་པ་ན། རྣམ་ཐོས་ཀྱི་བུས་ཤེས་ནས། གནོད་སྦྱིན་ལྔ་
རྩེན་མཚོ་དེའི་འགྲམ་དེར་སྟོན་པའི་བཞུགས་ཁྲི་བཤམས་པ་དང་། ཕྱོགས་དེ་ན་དྲང་
སྲོང་ཀེ་ནའི་བུ་གནས་པས། དེ་ལ་འབྱུང་བོའི་གནོད་པ་བསྲུང་ཕྱིར་བསྐོས་སོ། ། ཀེ་
ནའི་བུས་གདན་འདི་ཅི་ལ་བཤམས་དྲིས་པས། བཅོམ་ལྡན་འདས་ཀྱི་ཕྱིར་དུའོ་ཟེར།
ཁྱོད་ཅི་ལ་སྡོད། ཁྱོད་ཉིད་འབྱུང་བོས་གནོད་པ་བསྲུང་བའི་ཕྱིར་དུའོ། ། གོ་ཏ་མ་
སུས་བསྲུང་། དེ་ནི་བསྲུང་མི་དགོས་ཏེ་གཞན་རྣམས་བསྲུང་བར་མཛད་དོ། ། དེ་
ནས་སྟོན་པ་འཁོར་བཅས་བྱོན་ཏེ་གདན་བཤམས་པ་ལ་བཞུགས། རྒྱལ་བོ་ཆེན་པོ་
བཞི་འཁོར་དང་བཅས་པ་འོངས་ནས་རིན་པོ་ཆེ་ཕུལ་ཏེ་ཕྱོགས་སུ་འཁོད་དོ། ། ཡུལ་
འཁོར་སྲུང་དང་འཕགས་སྐྱེ་བོ་ཡུལ་དབུས་པའི་རིགས་དང་། མིག་མི་བཟང་དང་།
རྣམ་ཐོས་སྲས་ནི་མཐའ་འཁོབ་ཀྱི་རིགས་ཡིན་པས་བག་ཆགས་སད་པའི་ཁྱད་པར་
ཡོད་པ་དགོངས་ནས་སོ་སོའི་སྐད་ཀྱིས་ཆོས་བསྟན་པས། དེ་བཞིས་བདེན་པ་མཐོང་
ཞིང་འགྲོ་བ་དཔག་མེད་སྨིན་གྲོལ་ལ་བཀོད་དོ། ། དེ་ནས་སྟོན་པས་ང་ནི་མྱ་ངན་
ལས་འདའ་བར་ཁད་ཀྱིས་ཉེ་ཡི། བསྟན་པ་ལྷ་ལ་གཏད་ན་བག་མེད་པའི་སྐྱོན་དང་།
མི་ཁོ་ན་ལ་གཏད་ན་ཚེ་ཐུང་བའི་སྐྱོན་གྱིས་ཡུན་རིང་མི་གནས། གཉིས་ཀ་ལ་གཏད་
དོ་དགོངས་ནས། ང་མྱ་ངན་ལས་འདས་ནས་བསྟན་པ་ཁྱེད་རྣམས་ཀྱིས་སྲུངས་ཤིག་
174



༄༅། །བོད་སོག་ཆོས་འབྱུང་གི་སྟོད་ཆ།
*
,
་
..
༌. ་..
ཅེས་བཀའ་བསྒོས། དེ་རྣམས་དགའ་བས་ཕྱོགས་བཞི་ནས་བསྲུང་བར་ཁས་བླངས།
དེ་ནས་འཕགས་པ་འོད་སྲུང་ཆེན་པོ་ལ་བསྟན་པ་མཐའ་དག་གི་བྱ་བ་རྣམས་གཏད་པ་
དང་། ཀུན་དགའ་བོ་ལ་ཡང་ཁྱེད་ཀྱིས་བསྟན་པའི་དོན་བྱ་བ་ལ་བརྩོན་པར་གྱིས་ཤིག་
ཅེས་བསྒོ་བར་མཛད་དོ། ། དེ་ལྟ་བུ་དྲང་སྲོང་ཀེ་ནའི་བུས་མཐོང་ཞིང་ཐོས་ནས་
དད་དེ་ཕྱིར་མི་འོང་གི་འབྲས་བུ་ཐོབ། ཀེ་ནའི་བུས་སྟོན་པ་འཁོར་བཅས་ལ་གདུགས་
ཚོད་སྦྱར་བ་ན། དེའི་སྲིང་མོའི་བུ་དྲང་སྲོང་རི་བོ་ཞེས་པ་དེར་འོང་བ་དང་འགྲིག་སྟེ་
དྲིས་པས། སངས་རྒྱས་འཁོར་བཅས་ལ་གདུགས་ཚོད་གསོལ་ལོ་ཞེས་པར། མཚན་
ཐོས་པ་ཙམ་གྱིས་དད་ཅིང་། སང་སྟོན་པ་འཁོར་བཅས་བྱོན་པ་ན། རི་བོ་འཁོར་ལྔ་
བརྒྱ་དང་བཅས་པ་བསྙེན་པར་རྫོགས། ཀེ་ནའི་བུས་ཀྱང་བསོད་སྙོམས་ཕུལ་ཟིན་པ་
ན་འཁོར་ལྔ་བརྒྱ་དང་བཅས་བསྙེན་པར་རྫོགས། སྟོན་པ་རབ་ཏུ་བྱུང་བ་སྟོང་ཕྲག་
གཅིག་པོ་དེ་དང་ལྷན་དུ་འབབ་ཆུ་རབ་ཏུ་བཟང་བོའི་འགྲམ་དུ་དབྱར་ཞལ་གྱིས་
བཞེས་སོ། ། དེའི་ཚེ་དགེ་སློང་ལྔ་བརྒྱ་ནི་ཚེ་དང་ལྡན་པ་ཀ་པི་ན་ཆེན་པོ་ལ་གཏད།
ཕྱེད་དང་ཉིས་བརྒྱ་མོངྒལ་གྱི་བུ་ལ། ཕྱེད་དང་ཉིས་བརྒྱ་ཤཱ་རིའི་བུ་ལ་གཏད་དོ། །
དེ་རྣམས་ཀྱིས་ཆོས་བསྟན་པས། ཀ་པི་ནིའི་རྣམས་ཀྱིས་དགྲ་བཅོམ་ཐོབ། མོངྒལ་གྱི་
བུའི་རྣམས་ཀྱིས་ཕྱིར་མི་འོང་། ཤཱ་རིའི་བུའི་རྣམས་ཀྱིས་རྒྱུན་ཞུགས་ཐོབ་པོ། །
༨༤ སོར་འཕྲེང་ཅན་བཏུལ་བ་ནི། མཉན་ཡོད་དུ་བྲམ་ཟེའི་ཁྱེའུ་མི་གདུང་
བ་ཞེས་བྱ་བ་གྱད་ཆེན་པོའི་སྟོབས་དང་ལྡན་པ། མི་སྟོང་ཕྲག་གཅིག་ཐུབ་པ། ནམ་
མཁའ་ལ་བྱ་འཕུར་བ་མཆོངས་པས་ཟིན་པ། རྟ་མཆོག་གི་འགྲོས་དང་ལྡན་པ་ཞིག་
ཡོད། བྲམ་ཟེའི་སློབ་དཔོན་ཞིག་ལ་སློབ་མ་ལྔ་བརྒྱ་ཡོད་པ་དེར་སོང་ནས་རིག་བྱེད་
བསླབས་པ་མྱུར་དུ་བྱང་བར་གྱུར་ཏོ། ། བྲམ་ཟེ་འཁོར་བཅས་ཁྱིམ་བདག་གཅིག་གི་
ཟླ་གསུམ་མགྲོན་དུ་གཉེར་བ་ལས། ཁྱེའུ་མི་གདུང་བ་ཁྱིམ་གྱི་སོ་རྩིས་ལ་བཞག་གོ །
175



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ། །
དེར་སློབ་དཔོན་གྱི་ཆུང་མས་ཁྱེའུ་དེ་ལ་འདོད་པའི་དུས་བཏབ་ཀྱང༌། ཁྱེའུས་མི་
རིགས་པ་མི་བྱ་ཞེས་དང་དུ་མ་བླངས་པ་ན། བུད་མེད་དེས་འཁོན་དུ་བཟུང་ནས།
སློབ་དཔོན་འོང་དུས་ཁྱེའུ་དྲ་བ་ཅན་ལ་ཉལ་གོས་ཧྲུལ་བོ་བགོས། ལུས་ལ་རྨ་བྱུང་སྟེ་
འདུག་གོ ། བྲམ་ཟེས་དྲིས་པས་ཁྱེའུས་འདི་ལྟར་བྱས་ཞེས་རྫུན་དུ་སྨྲས་པ་ན། བློན་
པོའི་ཁྱེའུ་འདི་སྟོང་ཐུབ་པ་ཡིན་པས་དངོས་སུ་རྒོལ་མི་ནུས་ཀྱི། རང་འཆི་བའི་ཐབས་
བྱ་སྙམ་ནས། བྲམ་ཟེས་ཁྱེའུ་མི་གདུང་བ་ལ་དགའ་དགའ་ལྟར་བྱས་ཏེ། མི་རིང་བ་
ན། བྲམ་ཟེས་ངས་གསང་བའི་ཆོས་གཞན་ལ་མ་བསྟན་པ་ཞིག་སྟོན་ཟེར་ནས། ཁྱོད་
ཉིད་ཞག་བདུན་གྱི་རིང་ལ་མི་སྟོང་གི་མགོ་བོ་ཆོད་ལ་སོར་མོ་རེ་རེ་བླངས་ནས་ཕྲེང་བ་
བྱས་ཏེ་ལུས་ལ་དཀྲིས་ན། ཚངས་པའི་ལྷ་མངོན་སུམ་དུ་མཐོང་ནས་ཤི་མ་ཐག་ཚངས་
པའི་ལྷར་འགྱུར་རོ། ། ཟེར་བ་ལ། རིགས་པ་མ་ཡིན་པར་ཤེས་ནས་ལན་གཉིས་སུ་
བཟློག་གོ ། སློབ་དཔོན་གྱིས་ང་ལ་ཡིད་མི་ཆེས་པ་ལྟ་ཞེས་སྤྱོས་ནས། སྨྱོ་བྱེད་ཀྱི་
རིག་སྔགས་བཏབ་པའི་རལ་གྲི་གཅིག་ས་ལ་བཙུགས་པ་ན། མི་གདུང་བ་རབ་ཏུ་ཁྲོས་
པའི་སེམས་སྐྱེས་ནས་རལ་གྲི་ཐོགས་ཏེ་རྒྱུགས་ནས། མི་ཕྲད་རྒྱུ་བསད་པ་དང་། མི་
དགུ་བརྒྱ་དང་དགུ་བཅུ་གོ་དགུ་བསད་དེ་སོར་མོའི་ཕྲེང་བ་ཡང་བྱས་སོ། ། དེ་ལྟར་
ཞག་བདུན་དུ་ཁྱེའུ་དེ་ཁ་ཟས་མེད་ཅིང་འཁྱམས་པ་མས་མཐོང་སྟེ་རྒྱང་ནས་ཡོང་བ་ན།
དེ་མ་ཡང་གསོད་པར་བསམ་སྟེ། རལ་གྲི་ཐོགས་ནས་རྒྱུགས་སོ། ། དེ་ནས་བཅོམ་
ལྡན་འདས་དགེ་སློང་ཕལ་བའི་གཟུགས་ཀྱིས་དེའི་དྲུང་དུ་བྱོན་པ་ན། ཁྱེའུ་དེ་རྗེས་སུ་
རྒྱུགས། དགེ་སློང་དལ་བུས་གཤེགས་པ་ན། དེས་བང་ཐག་པ་ནས་རྒྱུགས་ཀྱང་རྗེས་
མ་ཟིན་ཏེ། དགེ་སློང་སྡོད་ཅིག་ཅེས་བོས་སོ། །ང་ནི་རྟག་ཏུ་སྡོད་ན་ཁྱོད་ནི་མི་སྡོད་
དོ་ཅེས་བཀའ་བསྩལ་ནས། སློབ་དཔོན་སྡིག་པ་ཅན་གྱིས་ལོག་པར་བསྟན་པ་ལས་
ཁྱེད་ཀྱི་སེམས་བསྡུས་སོ་ཞེས་སོགས་གསུངས་པས། སྡིག་པའི་ལས་ལ་འགྱོད་ནས་
176
：



༄༅། །བོད་སོག་ཆོས་འབྱུང་གི་སྟོད་ཆ།
:
རལ་གྲི་ས་ལ་བོར། རྒྱང་རིང་བོ་ནས་ཕྱག་འཚལ་ཞིང་སྐྱབས་སུ་སོང་། དེ་ནས་སྐུ་
དངོས་སུ་བསྟན་པས་ལུས་ས་ལ་བརྡབས་ནས་ཉེས་པ་མཐོལ་ཞིང་བཤགས། ཆོས་
བསྟན་པས་སོར་མོའི་ཕྲེང་བ་ཅན་གྱིས་བདེན་པ་མཐོང་། དེ་ནས་ཚུར་ཤོག་གིས་
བསྙེན་པར་རྫོགས་པ་ནས་མི་རིང་བར་དགྲ་བཅོམ་ཐོབ་པོ། ། དེའི་ཚེ་སོར་མོའི་ཕྲེང་
བ་ཅན་གྱི་མིང་ཐོས་པ་ཙམ་གྱིས་སྐྱེ་བོ་ཐམས་ཅད་སྐྲག་པ་བྱུང་བས་དེ་འདུལ་བར་རྒྱལ་
བོ་གསལ་རྒྱལ་དཔུང་ཚོགས་བཞི་དང་བཅས་འགྲོ་བའི་ལམ་ནས་རྒྱལ་བྱེད་ཚལ་གྱི་ཐད་
དུ་སླེབས་པ་ན། སྙན་པ་བཟང་ལྡན་གྱི་དབྱངས་སྙན་ཐོས་པས། རྟ་དང་གླང་བོ་
རྣམས་ཀྱང་དེར་མི་འགྲོའོ། ། དེར་རྒྱལ་བོས་པ་ན་སྟོང་ཕྲག་བརྒྱད་ཅུའི་ཡོན་ཕུལ་ཏེ་
དགེ་སློང་དེའི་ཞལ་ལ་བལྟས་སོ། ། རྒྱལ་བོ་ཆེན་པོ་གར་འགྲོ་ཞེས་དྲིས་པ་ན། སོར་
ཕྲེང་ཅན་འདུལ་བར་འགྲོ་ཞུས། དེ་ རབ་ ཏུ་ བྱུང་ནས་ དགྲ་ བཅོམ་པ་ ཐོབ་ཚུལ་
གསུངས་པས། རྒྱལ་བོ་སོར་ཕྲེང་ཅན་ལ་ལྟ་བར་ཕྱིན་ཚེ། སྒོ་དྲུང་དུ་སླེབ་པ་ན་ལུད་
པའི་སྒྲ་ ཕྱུང་བས་རྒྱལ་ བོ་འཁོར་བཅས་སྐྲག་པར་གྱུར་ པ་ སོགས་ ཀྱི་ ལོ་ རྒྱུས་ཀྱང་
བྱུང་ངོ༌། །
༨༥ ལེགས་འོངས་ཀྱི་ལོ་རྒྱུས། ཆུ་སྲིན་བྱིས་པ་གསོད་ཀྱི་རི་ལ། ཁྱིམ་བདག་
རྟོག་ལྡན་ཞེས་བྱ་བ་ཡོད་པའི་བུ་ལེགས་འོངས་ཟེར་བ་ཕྱིས་མུལ་ལྟོ་བར་སོང་སྟེ་མིང་
ཉེས་འོངས་སུ་གྲགས་སོ། ། དེ་ཕྱིས་མཉན་ཡོད་དུ་འོངས་ན། རང་གི་སྤུན་ཟླ་མོ་ཆེ་
བ་ཞིག་མགོན་མེད་ཟས་སྦྱིན་གྱི་མནའ་མར་གྱུར་ཡོད་ཀྱང་། དེས་ཀྱང་མ་བལྟས་
སོ། ། ལན་ཅིག་སྟོན་པ་དགེ་འདུན་དང་བཅས་པ་ལ་མགོན་མེད་ཟས་སྦྱིན་གྱིས་
གདུགས་ཚོད་དྲངས་པ་ན། སྒོ་སྲུང་ནས་མུལ་ལྟོ་བ་རྣམས་ནང་དུ་མ་བཏང་བ་ན།
མུལ་ལྟོ་བ་རྣམས་ཀྱིས་ཅིའི་ཕྱིར་བཟློག་སྙམ། བདག་ཅག་གི་ནང་དུ་ཉེས་འོངས་
ཞུགས་སམ་ལྟོས་ཤིག་ཟེར། བལྟས་པས་འདུག་ནས་ཉེས་འོངས་བརྡུངས་ཤིང་རྨ་
177



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཕོག་ནས་ཕྱག་དར་ཁྲོད་དུ་འཕང་ངོ༌། བཅོམ་ལྡན་འདས་ཀྱིས་མཁྱེན་ནས། སྲིད་པ་
ཐ་མ་བ་ཡང་འདི་འདྲ་ན་ཡོ་བྱད་ཀྱིས་ངོམས་པར་བྱ་དགོངས་ནས། ཀུན་དགའ་བོ་
ལེགས་འོངས་ལ་ལྷུང་བཟེད་ཀྱི་ལྷག་མ་ཞོག་ཅིག ཀུན་དགའ་པོས་བརྗེད་ནས་ལྷག་
མ་མ་བཞག་གོ ། སྟོན་པས་ལྷུང་བཟེད་ཀྱི་ལྷག་མ་ཅུང་ཟད་ཡོད་དེ། བཀའ་བསྩལ་
པ། སོང་ལ་ལེགས་འོངས་བོས་ཤིག དེས་བོས་པས། དེས་རང་གི་མིང་བརྗེད་དེ་
ལན་མི་ཟེར་རོ། ། ཁྱིམ་བདག་རྟོག་ལྡན་གྱི་བུ་ལེགས་འོངས་ཚུར་ཤོག་བྱས་པས།
དེས་སྔོན་གྱི་མིང་དྲན་ནས་འོངས་པ་ན། སྟོན་པའི་དྲུང་དུ་ཁྲིད། སྟོན་པས་ལྷག་མ་
ཆུང་ངུ་ཞིག་བསྩལ། འདི་ཆུང་ངོ་སྙམ་པ་ན། ཁྱོད་མ་ཚིམ་བར་དུ་ཟད་པར་མི་འགྱུར་
རོ་གསུངས། ཟོས་པས་ཚིམ་མོ། ། དེ་ནས་སྟོན་པའི་ཕྱི་བཞིན་སོང་བ་ན། བཀའ་
བསྩལ་པ། ཁྱོད་ལ་པ་ན་ཡོད་དམ། དེས་བརྗེད་ནས་མ་མཆིས་སོ། ། བཀའ་
བསྩལ་པ། གོས་ཀྱི་གྲྭ་ལ་ལྟོས་གསུངས། བལྟས་པས་ཕའི་གྲོགས་པོ་ཆོད་པས་བྱིན་
པའི་པ་ན་དག་འདུག་སྟེ། གསོལ་བས། རྒྱལ་བུ་དུམ་བུ་བ་ལ་ཨུཏྤལ་སྔོན་པོ་ཉོས་
ཤིག་གསུངས། ཨུཏྤལའི་ཁུར་བོ་ཁྱེར་ཏེ་སྤྱན་སྔར་ཕྱིན་པ་ན། ཨུཏྤལ་དགེ་འདུན་ལ་
བྲིམས་ཤིག་གསུངས་པ་ལྟར་བྲིམས་པས། མི་ལེན་ལ། འདིའི་ལས་སྦྱངས་པའི་ཕྱིར་
ལོངས་ཤིག་ཅེས་བཀའ་བསྩལ་པས་བླངས་སོ། ། དེ་མ་ཐག་ལེགས་འོངས་ཀྱིས་ཟད་
པར་སྔོན་པོའི་ཏིང་ངེ་འཛིན་ཐོབ་ཅིང་རབ་ཏུ་བྱུང་ནས་མི་རིང་བ་ན་དགྲ་བཅོམ་པ་
ཐོབ་སྟེ་མཐུ་དང་རྫུ་འཕྲུལ་ཆེ་བར་གྱུར་ཏོ། ། །
༨༦ བྱིས་པ་གསོད་ཀྱི་རི་ལ་དབྱར་གནས་མཛད་པ། མུ་སྟེགས་ཅན་དག་ན་
རེ། གོ་ཏ་མས་ད་ནི་མུལ་ལྟོ་བ་ཡང་རབ་ཏུ་བྱུང་ངོ་ཞེས་འཆའ་བ་ན། དེར་རི་རབ་ལྟ་
བུའི་ཉན་ཐོས་ལ་སྨོད་པ་མི་རིགས་པས། དེའི་ཡོན་ཏན་བསྒྲགས་པར་དགོངས་ནས།
ཀུན་དགའ་བོ། ཡུལ་ངན་སྤོང་གི་བུའི་ལྗོངས་རྒྱུ་བར་སྤྲོ་བ་དག་ཆོས་གོས་ལོངས་ཤིག་
178



༄༅། །བོད་སོག་ཆོས་འབྱུང་གི་སྟོད་ཆ།
ཅེས་བཀའ་བསྩལ། སྟོན་པ་འཁོར་བཅས་ངན་སྤོང་གི་ལྗོངས་རྒྱུ་ཞིང་། ཆུ་སྲིན་བྱིས་
པ་གསོད་ཀྱི་རི་ལ་བྱོན་པ་ན། ཡུལ་མི་རྣམས་ཀྱིས་གདུགས་ཚོད་གསོལ་ཞིང་མཆོད་
ནས་འདི་སྐད་ཅེས། བཅོམ་ལྡན་འདས་ཀྱིས་ གནོད་སྦྱིན་དང་ཀླུ་གདུག་པ་ཅན་
བཏུལ་ན། ཀླུ་ཨ་གྲྭ་ཆུ་ངོགས་པ་འདིས་བདག་ཅག་ལ་གནོད་པ་བགྱིས་པས་དེ་འདུལ་
དུ་གསོལ་ཞེས་ཞུས་སོ། དེ་ནས་ཀུན་དགའ་བོ་ལ་ཀླུ་དེ་འདུལ་བར་སྤྲོ་བ་ལ་ཚུལ་ཤིང་
བྲིམས་ཤིག་ཅེས་བཀའ་བསྩལ། ཚུང་ཤིང་སྟོན་པས་མ་བཞེས་པ་ན། གནས་བརྟན་
རྣམས་ཀྱིས་བརྟགས་པས་ལེགས་འོངས་ལ་དགོངས་པ་གཏད་པ་ཤེས་ནས་སོ་སོས་མ་
བླངས། ལེགས་འོངས་ཀྱིས་ཀྱང་ཤེས་ནས་སྟན་ཕྱེད་ལས་འཕགས་ཏེ་བླངས་སོ། །
བཀའ་བསྩལ་པ། ཀླུ་དེ་ནི་གདུག་པ་ཅན་ཡིན་གྱི། ལུས་ཀྱི་དབང་བོ་སྲུངས་ཤིག
ནངས་པར་འཕགས་པ་ལེགས་འོངས་ཀྱིས་བསོད་སྙོམས་ཁྱེར་ཏེ་ཀླུའི་གནས་སུ་སོང་།
ཀླུའི་བསམ་པར། ང་ཤི་བར་ཐོས་སམ། རྒྱུས་མེད་པར་ཡོང་བ་ཡིན་སྙམ། ཟས་ཀྱི་
བྱ་བ་བྱས་ནས་ཀླུ་གདུག་ཅན་དཀྲུགས་པར་དགོངས་ཏེ། ལྷུང་བཟེད་འཁྲུད་ཆུ་ཀླུའི་
གནས་སུ་བླུགས་པས། ཀླུ་ཁྲོས་ཏེ་མཚོན་ཆ་དང་མེ་མདག་གི་ཆར་ཕབ་པ་མེ་ཏོག་གི་
ཆར་དུ་བསྒྱུར། མི་གཙང་བའི་ཆར་ཕབ་སྤོས་སུ་གྱུར། དུ་བ་དང་མེ་སྦར་བས་མ་ཐུབ།
འཕགས་པ་མེ་ཁམས་ལ་སྙོམས་པར་བཞུགས་པས། ཀླུ་རྣམས་འབྲོས་ས་མེད་པར་
ལེགས་འོངས་ཀྱི་དྲུང་དུ་འཁོད་དེ། བཙུན་པས་བདག་ལ་མཐོ་བརྩམས་སོ། །
ལེགས་འོངས་ན་རེ། མ་ཡིན་ཏེ་ཁྱོད་ཀྱིས་བརྩམས་སོ། ། དེ་ནས་ཀླུ་དེ་ལྷུང་བཟེད་
དུ་བཅུག་སྟེ་ཐོགས་ནས་སྟོན་པ་ལ་ཕུལ་ལོ། ། སྟོན་པས་དེ་ལ་ཆོས་བསྟན་ནས་
སྐྱབས་འགྲོ་དང་བསླབ་པའི་གཞི་ལ་བཀོད། ཡུལ་དེའི་སྐྱེ་བོ་རྣམས་ལ་གནོད་པ་མི་
བྱེད་པར་བཀའ་བསྒོས་ནས་ཁས་བླངས་སོ། ། སྐྱེ་བོ་རྣམས་ཀྱིས་སྟོན་པ་ལ་ཀླུ་
བཏུལ་ལམ་ཞུས་པ་ན། ངས་མིན་གྱི་ལེགས་འོངས་ཀྱིས་བཏུལ་ལོ། ། སྔོན་བཀྲེས་
179



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
++
པའི་དུས་ན་ཉེ་དུ་རྣམས་ཀྱིས་མི་མཐོང་ཡང་། སྐབས་དེ་ནས། བདག་གི་ཕུ་བོའི་
བུའོ། ། བདག་ཅག་གི་ཞང་བོའོ། ། བདག་གི་ཚ་བོའོ་ཞེས་སྒྲོག་པ་མང་ཞིང་
བཅའ་བ་དག་ཕུལ་ལོ། ། ལེགས་འོངས་ལ་བརྟེན་ནས་སྟོན་པ་འཁོར་བཅས་དགུང་
བདུན་དུ་གདུགས་ཚོད་གསོལ་ཞིང་རྒྱལ་བུ་རྟོག་ལྡན་གྱིས་ཀྱང་མཆོད་དོ། །
༨༧ གསལ་རྒྱལ་གྱིས་འོད་སྲུང་མཆོད་པ། མགོན་མེད་ཟས་སྦྱིན་གྱིས་སྟོན་
པ་འཁོར་བཅས་གདུགས་ཚོད་ལ་སྤྱན་དྲངས་པའི་ཚེ། འོད་སྲུང་ཆེན་པོ་འབྲོག་དགོན་
པ་ནས་བྱོན་ཏེ་སྐྲ་དང་ཁ་སྤུ་རིང་ཞིང་ཕྱག་དར་ཁྲོད་གྱོན་པས། སྒོ་སྲུང་རྣམས་ཀྱིས་
ནང་དུ་མ་བཏང་བར་ཕྱིར་ལྡོག་སྟེ་སྐྱེད་མོས་ཚལ་དུ་འགྲོ་ལམ་ན། གྲོང་གི་ཕྱི་སྙུག་མ་
ཞེས་སྤྲང་མོ་མཛེ་ནད་ཀྱིས་ཐེབས་པ་ཞིག་གིས་རང་གིས་བསླངས་པའི་འབྲས་ཁུ་ཕུལ་
ལོ། ། དེར་སྦྲང་བུ་ལྷུང་བ་སེལ་དུ་ཕྱིན་པས། དེའི་བསམ་པར་ངའི་ངོ་སྲུང་ཕྱིར་
བླངས་པ་མ་གཏོགས། མི་གསོལ་སྙམ་པ་ན། འཕགས་པས་མཁྱེན་ཏེ་ཕྱོགས་དེ་ཉིད་
དུ་གསོལ། སྤྲང་མོ་དགའ་ཞིང་དད་པས་ཚེའི་དུས་བྱས་ཏེ་དགའ་ལྡན་དུ་སྐྱེས། སྟོན་
པའི་དྲུང་དུ་ཆོས་ཉན་པས་བདེན་པ་མཐོང་། དེ་གསལ་རྒྱལ་གྱིས་ཐོས་ཏེ། འོད་སྲུང་
ཆེན་པོའི་ཆེད་དུ་སངས་རྒྱས་དགེ་འདུན་དང་བཅས་པ་ལ་ཞག་བདུན་དུ་གདུགས་
ཚོད་ཞུས་པའི་ཚེ། མུལ་ལྟོ་བ་ཞིག་གིས་མཐོང་ནས་རྗེས་སུ་ཡི་རང་བྱས། ཡོན་བསྔོ་
མཛད་པའི་ཚེ། རྒྱལ་བོ་ཁྱེད་ཀྱི་མིང་ནས་བསྔོའམ། ཁྱེད་ལས་ལྷག་པའི་བསོད་
ནམས་བསྐྱེད་པ་དེའི་མིང་ནས་བསྔོ་གསུང༌། རྒྱལ་བོའི་བསམ་པར། ངེད་ལས་ལྷག་
པ་དེ་སུ་ཡིན་སྙམ་ནས། དེའི་མིང་ནས་བསྔོ་བར་ཞུས་པས། རྗེས་སུ་ཡི་རང་བྱེད་པའི་
མུལ་ལྟོ་བ་དེའི་མིང་ནས་བསྔོ་བར་མཛད། གཞན་དུ་དབུལ་བོ་དེ་བ་ཞེས་ཀྱང་སྣང་
ངོ་། ། དེ་ལྟར་ཉི་མ་དྲུག་གི་བར་དུ་མཛད་པས། རྒྱལ་བོ་སེམས་ཁོང་དུ་ཆུད་པ་ལ།
བློན་པོ་མཁས་པ་རྣམས་ཀྱིས་ལྷའི་མཚན་ནས་བསྔོ་ཆེད། ཁ་ཟས་བསོད་པ་མང་བོ་སྟ་
180



༄༅། །བོད་སོག་ཆོས་འབྱུང་གི་སྟོད་ཆ།
གོན་གྱིས་ལ། འབྲིམ་པ་ན་ཕྱེད་དགེ་སློང་རྣམས་ཀྱི་ལྷུང་བཟེད་ཀྱི་ནང་དུ་འོང་བ་དང་།
ཕྱེད་ས་ལ་བོ་བ་དེ་ལྟར་བྱས་པས། མུལ་ལྟོ་བ་དག་ཟས་ས་ལ་བོ་བ་དག་བསྡུད་པའི་
ཕྱིར་ཆས་པ་ན། ཕྱག་ཚང་འགྲིམ་པ་དག་གིས་ཕྱིར་བསྐྲད་དོ། ། དེར་སྔར་གྱི་མུལ་
ལྟོ་བ་དེ་སེམས་འཁྲུགས་པས་རྗེས་སུ་ཡི་རང་བ་མ་བྱུང་ངོ་། ། ཉིན་དེར་ཡོན་བཤད་
མཛད་དུས། སྟོན་པས་རྒྱལ་བོའི་མིང་ནས་སྨོས་ཏེ། གླང་བོ་ཤིང་རྟ་རྟ་དང་དཔུང་བུ་
ཆུང་། །ཞོན་ནས་གྲོང་ཁྱེར་ཡུལ་བཅས་འཁོར་བྱེད་པ། །ཟན་དྲོན་ལན་ཚྭ་དག་གིས་
མ་བཏབ་ཅིང༌། ། སྣུམ་བག་ཡིན་པའི་མཐུ་ནི་ཡིན་པར་ལྟོས། ། ཞེས་གསུངས།
དེའི་རྒྱུ་ཞུས་པས། སྔོན་རྒྱལ་བོ་འདི་བྱིས་པར་གྱུར་དུས་རང་སངས་རྒྱས་ལ་ཟན་དྲོན་
ལན་ཚྭ་མེད་པ་ཅིག་ཕུལ་བས། སྔར་སུམ་ཅུ་རྩ་གསུམ་པའི་ལྷའི་རྒྱལ་བོ་དྲུག་དང༌།
མཉན་ཡོད་ཀྱི་རྒྱལ་བོ་དྲུག་བྱས། ལས་ཀྱི་ལྷག་མས་ད་ཡང་རྒྱལ་བོར་གྱུར་ཏོ་ཞེས་ལུང་
བསྟན་ཏོ། །
༨༨ དབུལ་མོ་ཞིག་སངས་རྒྱས་སུ་ ལུང་བསྟན་པ། རྒྱལ་བོ་གསལ་རྒྱལ་
བཅོམ་ལྡན་འདས་ཀྱི་ཞབས་དྲུང་དུ་སོང་ནས། སྟོན་པ་དགེ་འདུན་དང་བཅས་པ་ཟླ་
གསུམ་གྱི་བར་དུ། ཆོས་གོས་དང་། བསོད་སྙོམས། སྨན་དང༌། ཡོ་བྱད་རྣམས་
འབུལ་བར་ཞུས་པས་གནང་སྟེ། རྒྱལ་བོ་དགའ་ནས་མཆོད་པའི་སྟ་གོན་བྱེད་པ་ན་སྒྲ་
ཆེན་པོ་བྱུང་བའི་ཚེ། དབུལ་མོ་གྲོང་ཉུག་མ་བུ་མོ་སློང་བ་མོ་གཅིག་གིས་དྲིས་པས་
ཤེས་ཏེ། དབུལ་མོ་དེས་གཞན་ལ་འབྲུ་མར་ཉུང་ཟད་ཉུང་ཟད་བསླངས་ནས་རྙེད་པ།
གྱོ་དུམ་གྱི་ནང་དུ་བླུགས་མར་མེ་གཏམས་ནས། བཅོམ་ལྡན་འདས་ལ་དད་པ་བླ་ན་
མེད་པས་ཕུལ་ཏེ་འཆག་པར་བཞག་གོ ། སྟོན་པའི་ཞབས་སྤྱི་བོས་གཏུག་སྟེ་སྨོན་
ལམ་བཏབ་པ། དགེ་བའི་རྩ་བ་འདིས་ཤཱཀྱ་ཐུབ་པ་ཇི་ལྟ་བར་ཚེ་ལོ་བརྒྱ་བར་ཤཱཀྱ་ཐུབ་
པ་ཞེས་བྱ་བའི་སངས་རྒྱས་སུ་གྱུར་ཅིག མཆོག་ཟུང་དང་ཀུན་དགའ་བོ། ཡུམ་སྒྱུ་
181



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འཕྲུལ་ཆེན་མོ་དང་། སྲས་སྒྲ་གཅན་འཛིན་དང་། གྲོང་ཁྱེར་སེར་སྐྱ་དང༌། སྐུ་གདུང་
རྒྱས་པར་འགྱུར་བ་དེ་བཞིན་དུ་བདག་ཀྱང་འདྲ་བར་གྱུར་ཅིག་ཅེས་སོ། ། མཚན་
མོའི་དུས་མར་མེ་གཞན་ཐམས་ཅད་མནལ་བ་ན། དེས་ཕུལ་བའི་མར་མེ་རབ་ཏུ་
འབར་བར་སྣང་ངོ་། ། སྟོན་པ་མར་མེའི་འོད་ལ་མནལ་བར་མི་མཛད་པས། ཀུན་
དགའ་བོས་མར་མེ་དེ་ལ་ཆོས་གོས་ཀྱི་གྲ་དང་རླུང་ཡབ་ཀྱིས་བསད་པར་མ་ནུས་སོ། །
བཀའ་བསྩལ་པ། འདི་ནི་རྣམ་པར་འཐོར་བའི་རླུང་གིས་ཀྱང་བསད་པར་མི་ནུས་ན།
གཞན་གྱིས་ལྟ་ཅི་སྨོས། སེམས་མངོན་པར་འདུ་བྱེད་པ་ཆེན་པོས་སྦྱར་བ་ཡིན་ཏེ།
བུ་མོ་འདིས་སྨོན་ལམ་ལྟར་ཤཱཀྱ་ཐུབ་པ་ཞེས་བྱ་བའི་སངས་རྒྱས་སུ་འགྱུར་རོ་ཞེས་
གསུངས། མར་མེ་ཞག་བདུན་གྱི་བར་དུ་འབར་རོ། ། རྒྱལ་བོས་ཀྱང་འབྲུ་མར་གྱི་
བུམ་པ་སྟོང་དང་ནོར་བུའི་སྒྲོན་མེ་བཞི་འཆག་སའི་སླད་དུ་བཞག་ཅིང་། ཟླ་གསུམ་དུ་
གདུགས་ཚོད་མཆོག་གིས་གསོལ། དགེ་སློང་རེར་ཆོས་གོས་འབུམ་རི་བ་རེ་དང༌།
འབྲུ་མར་གྱིས་མར་མེ་མཐའ་ཡས་པ་བསྒྲེངས་པར་བྱས་སོ། །
༨༩ གསལ་རྒྱལ་གྱི་ཁེངས་པ་བསལ་བ་ནི། རྒྱལ་བོ་གསལ་རྒྱལ་གྱིས་གསོལ་
བ། བདག་གིས་དགེ་བའི་རྩ་བ་འདི་ཙམ་བགྱིས་ན། བླ་མེད་བྱང་ཆུབ་ལུང་བསྟན་དུ་
གསོལ། བཀའ་བསྩལ་པ། རྒྱལ་བོ་ཆེན་པོ། བླ་མེད་བྱང་ཆུབ་ནི་ཟབ་པ། ལྟ་བར་
དཀའ་བ། རྟོག་དཀའ་བ་སྟེ། ཁྱེད་ཀྱི་སྦྱིན་པ་བརྒྱ་སྟོང་མང་བོས་ཀྱང་མ་ཡིན། ཁྱོད་
བྱང་ཆུབ་འདོད་ན། སྦྱིན་དང་བསོད་ནམས་དང་། དགེ་བའི་བཤེས་གཉེན་ལ་
བསྙེན་བཀུར་བྱས་ན། ཁྱོད་ནམ་ཞིག་སངས་རྒྱས་སུ་འགྱུར་གྲང་། དེ་ནས་རྒྱལ་བོ་
ངུས་ཤིང་མཆི་མ་ཕྱིས་ཏེ། བཅོམ་ལྡན་འདས་ཀྱིས་སྔོན་སྦྱིན་པ་དང་བསོད་ནམས་ཇི་
སྙེད་མཛད་པ་ལགས། བཀའ་བསྩལ་པ། ངས་བསྐལ་བ་གྲངས་མེད་པ་གསུམ་དུ་
སྦྱིན་པ་དག་བྱིན། བསོད་ནམས་བྱས། སངས་རྒྱས་དག་ལ་མཆོད་པ་བྱས་པའི་ཚུལ་
182



༄༅། །བོད་སོག་ཆོས་འབྱུང་གི་སྟོད་ཆ།
Wwwwwwwwwwwwwwwww
wwwww
....
.
.：.
་......
་
.:
：：： ..
:
་,་ ：་
་,་་... : ，
：::་...:
：
.་ ་. ...，
པོ་
གྱི་སྐྱེས་རབས་མང་དུ་གསུངས་པས། རྒྱལ་བོ་དད་ནས་རབ་ཏུ་དགའ་བས་རྗེས་སུ་ཡི་
རངས་ཏེ་སྟོན་པའི་དྲུང་ནས་སོང་ངོ༌། །
༩༠ མ་སྐྱེས་དགྲ་འཇིགས་པ་ལས་བསྐྱབས་པ། རྒྱལ་བོ་མ་སྐྱེས་དགྲ་ལ་
མཐའི་རྒྱལ་ཕྲན་བཅུ་བདུན་ཙམ། གྲོས་གཅིག་ཏུ་བྱས་ནས་ངོ་ལོག་སྟེ་མ་སྐྱེས་དགྲ་
འདིས་ཕ་ཆོས་དང་ལྡན་པའི་རྒྱལ་བོ་བཀྲོངས། བདག་ཅག་རྣམས་ཀྱང་གཙེས་ཀྱི།
འདི་བསད་པའམ་རྒྱལ་སྲིད་ལས་བསྐྲད་པར་བྱའོ་ཞེས་དཔུང་ཚོགས་ཡན་ལག་བཞིའི་
གོ་བསྐོན་ནས་འོངས་ཏེ། རྒྱལ་བོའི་ཁབ་ཀྱི་གྲོང་ཁྱེར་བསྐོར་ཏེ་འདུག་གོ ། ཀླུ་སོག་
མ་མེད་ཀྱང་ཁྲོས་ནས་སེར་བ་ཕབས་པས་ལོ་ཏོག་བཅོམ། དཀའ་ཐུབ་ཀྱི་ཆུ་ལྔ་བརྒྱ།
ཆུ་མིག་དང་མཚེའུ་རྣམས་བསྐམ། ཆུ་གཞན་རྣམས་མཐའི་རྒྱལ་ཕྲན་རྣམས་ཀྱིས་
དུག་བཏབ། ནད་ཡམས་མི་བཟད་པས་ཤི་བ་མང་བོའི་རོ་སྐྱེལ་བ་རྒྱུན་མི་འཆད། མ་
སྐྱེས་དགྲ་ཡང་ནད་ཚབས་ཆེན་པོས་བཏབ་ནས་སྡུག་བསྔལ་ཞིང་ཡིད་ཁོང་དུ་ཆུད་པ་
ལ། མ་ལུས་འཕགས་མས། ཁྱོད་ཀྱིས་སངས་རྒྱས་ལ་བཀུར་སྟི་མ་ཡིན་པ་བྱས་པའི་
མཐུ་ལས་ཡིན་ན། སངས་རྒྱས་ལ་བཟོད་པ་གསོལ་ཅིག མ་སྐྱེས་དགྲས་ཕོ་ཉ་བ་ཞིག་
མངགས་ཏེ། སངས་རྒྱས་ཀྱི་སྤྱན་སྔར་སོང་ནས། མ་སྐྱེས་དགྲའི་མིང་གིས་བཅོམ་
ལྡན་འདས་ལ་ཕྱག་འཚལ། བསྙུན་ཡང་དྲིས་ནས། མ་སྐྱེས་དགྲའི་ཞུ་བ་གསོལ་བ་ནི།
གང་འཇིག་རྟེན་ན་བུ་ངན་པ་མཆིས་ལ། ཕ་ངན་པ་ནི་མ་མཆིས་པས། དེའི་སླད་དུ་
ཐུགས་བརྩེ་བས། སྟོན་པ་རྒྱལ་བོའི་ཁབ་ཏུ་ གཤེགས་སུ་ གསོལ་ཞེས་ཞུས་པ་ན།
འདུལ་བའི་དུས་སུ་དགོངས་ཏེ། བཅོམ་ལྡན་འདས་མཉན་ཡོད་ནས་རིམ་གྱིས་མ་ག་
དྷར་གཤེགས་སོ། ། དེར་སངས་རྒྱས་ལ་དད་པའི་ལྷ་རྣམས་འདུས་ཏེ་རླུང་གིས་དུག་
ཆུ་བསྐམས། ཆར་ཕབས་པས་ཆུ་བཟང་བོ་བྱུང་། ནད་ཡམས་ཀྱང་ཞི། མཐའི་རྒྱལ་
ཕྲན་རྣམས་ཀྱིས་ཀྱང་སྟོན་པ་འབྱོན་པར་ཐོས་ཏེ་དམག་རྣམས་རང་གནས་སུ་ལྡོག་
183



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གོ ། མ་སྐྱེས་དགྲ་བཅོམ་ལྡན་འདས་ལ་བསུ་བར་སོང་སྟེ། མཐོང་བ་ཙམ་གྱིས་དད་
པ་ཆེན་པོ་སྐྱེས། གྲོང་ཁྱེར་གྱི་སྒོའི་ཡ་ཐེམ་ལ་ཞབས་བཞག་པས། ས་གཡོ་བ་སོགས་
ཆོ་འཕྲུལ་སྣ་ཚོགས་བསྟན། ཟླ་གསུམ་དུ་མ་སྐྱེས་དགྲས་ཡོ་བྱད་ཐམས་ཅད་ཀྱིས་
མཆོད། རྒྱལ་བོའི་ཁབ་འཚོ་བྱེད་ཀྱི་ཀུན་དགའ་ར་བ་ཨ་མྲའི་ཚལ་དུ་དབྱར་གནས་
པར་བཞུགས་སོ། ། །
༩༡ མ་སྐྱེས་དགྲ་དད་པ་ལ་བཀོད་པ་ནི། དེ་ནས་མི་རིང་བ་ན་དབྱར་ཟླ་
འབྲིང་བོའི་ཉའི་མཚན་མོ་ཟླ་འོད་ལ་མ་སྐྱེས་དགྲ་བློན་པོའི་ཚོགས་ཀྱིས་བསྐོར་ནས་
ཁང་བཟང་དུ་སོང་སྟེ་དུས་བཟང་བོ་འདི་ལ། ངས་ཅི་ཞིག་བྱས་ན་བཟང་ཞེས་འཁོར་
རྣམས་ལ་དྲིས་པས། འགའ་ཞིག་ན་རེ་འདོད་ཡོན་ལྔ་ལ་རོལ་ན་ལགས་སོ་ཟེར། ཡང་
གཞན་དག་གྲོང་ཁྱེར་གྱི་ལམ་སྲང་ཉུལ་ནས་ལྟ་རྟོག་མཛད་ན་ཞེས་དང༌། ཡང་གཞོན་
ནུ་འཆར་བྱེད་གོ་བསྐོན་ཏེ་དགྲ་གཞོམ་ན་ཞེས་དང་། ཡང་འོད་སྲུང་རྫོགས་བྱེད་
བཀུར་ན་ཞེས་སོགས་བློན་པོ་སྡིག་པའི་ཆོས་ཅན་རྣམས་ཀྱིས་དགེ་བ་ལ་སྤྲོ་བ་བསྐྱེད་པ་
སུ་ཡང་མེད་དོ། ། གཞོན་ནུའི་གསོས་ཀྱིས་ཅང་མི་སྨྲའོ། ། རྒྱལ་བོས་ཁྱོད་ཅིའི་
ཕྱིར་མི་སྨྲ། དེ་ན་རེ། བདག་གི་ཨ་མྲའི་ཚལ་ན་བཅོམ་ལྡན་འདས་བཞུགས་ཏེ།
ལྷས་བསྙེན་བཀུར་མཛད་ན་ལེགས་སྙམ་མོ། ། རྒྱལ་བོས་དེ་སྙིང་ལ་བབས་ཏེ། དེ་
མ་ཐག་གླང་བོ་ཆེ་གྲབས་གྱིས་ཤིག འཚོ་བྱེད་ཀྱིས་གླང་བོ་ཆེ་ཁ་བསྒྱུར་བ་བྱས་དེའི་
རྒྱབ་ཏུ་རྒྱལ་བོ་བཞུགས། སྒྲོན་མེ་ཐོགས་པ་ལྔ་བརྒྱ་ཡང་ཕྱི་བཞིན་སོང་ནས་འབྱོར་བ་
ན། གླང་བོ་ཆེ་བཏབ་ནས་རྒྱལ་བོ་ཀུན་དགའ་ར་བའི་ནང་དུ་ཞུགས་ཏེ། སྟོན་པ་
འཁོར་སྟོང་ཉིས་བརྒྱ་ལྔ་བཅུའི་དགེ་འདུན་གྱི་དབུས་ན་མཚོ་ལྟར་དྭངས་ཤིང་། རྙོག་
པ་མེད་པར་བཞུགས་འདུག་པ་འཚོ་བྱེད་ཀྱིས་རྒྱལ་བོ་ལ་བསྟན་པ་ན། རྒྱལ་བོས་ཀྱང་
ཕྱག་འཚལ་ཏེ། སྟོན་པ་དགེ་འདུན་དང་བཅས་པ་ཐུགས་དུལ་ཞིང་ཞི་བ་བཞིན་དུ།
184



༄༅ ། །བོད་སོག་ཆོས་འབྱུང་གི་སྟོད་ཆ།
བྱ
བདག་གི་བུ་འཆར་བྱེད་བཟང་བོ་ཡང་ཞི་ཞིང་དུལ་བར་གྱུར་ཅིག་ཅེས་ཞུས། སྟོན་
པས་ཀྱང་ལེགས་སོ་བསྩལ། རྒྱལ་བོས་བདག་སྡིག་པའི་གྲོགས་པོས་ཟིན་པས་ཕ་ཆོས་
དང་ལྡན་པ་བཀུམས་པ་ནི་བདག་བླུན་པ་ལགས་ཏེ། བདག་ནོངས་པ་ལ་ནོངས་པར་
བཟུང་དུ་གསོལ་ཞེས་མཆི་མ་ཕྱུང་ཞིང་རིང་དུ་བཤུམས། བཀའ་བསྩལ་པ། དེ་ནི་
བདེན་ཏེ་འོན་ཀྱང་ཉེས་པ་ཤེས་ཤིང་མཐོང་ན་བཤགས་ཏེ། ཕྱིན་ཆད་སྡོམ་པར་བྱེད་
ན་དགེ་བའི་ཆོས་མི་ཉམས་ཤིང་འཕེལ་བ་ཉིད་དུ་འདོད་པར་བྱའོ་གསུངས། དེ་ལྟར་
སྟོན་པས་མ་སྐྱེས་དགྲ་གཞི་མེད་པའི་དད་པ་ལ་བཀོད། སང་གདུགས་ཚོད་ལ་འབྱོན་
པར་ཞུས་ནས་སོང་ངོ༌། ། ནངས་པར་མ་སྐྱེས་དགྲས་གདུགས་ཚོད་གསོལ་ཞིང་།
ཆོས་ཀྱང་མཉན་རྗེས་སྟོན་པ་འཁོར་བཅས་གཤེགས་སོ། ། གང་གི་ཚེ་མ་སྐྱེས་དགྲ་
དེ་ཕྱིན་ཆད་རང་ཉིད་ཁང་སྟེང་ངམ། གླང་བོ་ཆེའི་སྟེང་ལ་སོགས་པ་གང་ན་ཡོད་ཀྱང་།
སྟོན་པ་མཐོང་མ་ཐག་ཚམ་ཚོམ་མེད་པར་མཆོངས་ནས་འགྲོའོ། ། སྟོན་པས་ཀྱང་རྫུ་
འཕྲུལ་གྱིས་བར་སྣང་ནས་བླངས་ཏེ་ས་ལ་འཇོག་པར་མཛད་དོ། ། དེར་མ་སྐྱེས་
དགྲས་འཁོར་རྣམས་ལ་བསྒོ་བ། དེང་ཕྱིན་སངས་རྒྱས་དགེ་འདུན་དང་བཅས་པ་ལ་
སྐྱབས་སུ་སོང་གི་སྟོན་པ་འཁོར་རྣམ་བཞི་དང་བཅས་པ་ནམ་ཡང་སྒོ་དབྱེའོ། ། ལྷས་
བྱིན་སློབ་མ་དང་བཅས་པ་ལ་ནི་སྒོ་ཆོད་ཅིག་ཅེས་བཤད་པས་དེ་བཞིན་བྱས་སོ། །
༩༢ ལྷས་བྱིན་ལུང་བསྟན་པ། དེར་ལྷས་བྱིན་ཕོ་བྲང་ནང་དུ་མ་ཆུག་པ་ན།
ཁོ་རང་གི་བསམ་པར། ངས་དགེ་འདུན་དབྱེན་དང༌། དེ་བཞིན་གཤེགས་པ་ལ་ངན་
སེམས་ཀྱིས་ཁྲག་འབྱིན་པ། འཕགས་མ་ཨུཏྤལའི་མདོག་བསད་པས་དགྲ་བཅོམ་པ་
བསད་པ་དེ་མཚམས་མེད་གསུམ་བྱས་ཀྱང་དགོས་པ་ཅུང་ཟད་ཀྱང་མ་འགྲུབ་སྟེ། ད་
དམྱལ་བར་སྐྱེའོ་སྙམ་ནས་ཡིད་ཁོང་དུ་ཆུད་དོ། ། དེར་འོད་སྲུང་རྫོགས་བྱེད་ཕྱི་མ་དེ་
འོངས་ནས། ལྷས་བྱིན་ལ་ཤཱཀྱའི་ནང་ན་ཁྱོད་འབའ་ཞིག་མཁས་སོ་སྙམ་ན། ཁྱོད་
པ
185



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཀྱང་བླུན་པ་ལྟ། འཇིག་རྟེན་ཕ་རོལ་ལྟ་ག་ལ་ཡོད། རྫའི་རིལ་བ་སྤྱི་བླུགས་གཅིག་
བཅག་ནས་སླར་མི་འབྱོར་བ་དཔེར་བྱས་སོ། ། སོང་ལ་སེར་སྐྱའི་རྒྱལ་སྲིད་གྱིས་ཤིག
ངས་བློན་པོའི་མཆོག་བྱའོ་ཟེར། དེར་ལྷས་བྱིན་ལོག་ལྟ་སྐྱེས་ཏེ་དགེ་བའི་རྩ་བ་ཆད་
པས་ལྷས་བྱིན་རྒྱུད་གསོར་མི་རུང་ངོ་ཞེས་སྟོན་པས་ལུང་བསྟན་ཏོ། ། དེ་བཞིན་
གཤེགས་པ་བསྐྲུན་པའི་ཚུལ་མཛད་པ་ན། གཞོན་ནུའི་གསོས་ཀྱིས་སྨན་མར་སྲང་
སུམ་ཅུ་རྩ་གཉིས་ཕུལ། ལྷག་མ་དགེ་འདུན་ལ་བྲིམས་པས། ལྷས་བྱིན་ཡང་སྟོན་པའི་
དེ་ཙམ་དགོས་ཟེར་རོ། ། མི་འཇུའོ་ཞེས་པ་ལ། ཅིའི་ཕྱིར་མི་འཇུ་ཟེར་ནས་འཐུང་།
ཕྱི་ཉིན་སྟོན་པ་ལ་འཇམ་གསོལ་བ་ན། ལྷས་བྱིན་གྱིས་ཀྱང་དགོས་སོ་ཟེར་ནས་འཐུང་
བས། མ་ཞུ་བར་གཟེར་བ་དྲག་པོ་བྱུང་ནས་འགྲེ་ལྡོག་བྱེད་དོ། ། ཀུན་དགའ་བོས་
སྟོན་པ་ལ་ཞུས་པས། བྱ་རྒོད་ཕུང་བོའི་རི་ནས་ཕྱག་བརྐྱངས་ཏེ་ལྷས་བྱིན་གྱི་མགོ་བོར་
བཞག་སྟེ་བདེན་སྟོབས་བརྗོད་པས་དེ་མ་ཐག་ནད་ཞིའོ། ། གོ་ཏ་མ་ནི་སྨན་དཔྱད་
ཁོང་དུ་ཆུད་པས་ཡིན་ཟེར། དེ་ཕྱིན་ཤཱཀྱ་རྣམས་ཀྱིས་ལྷས་བྱིན་ལ། ཁྱོད་སངས་རྒྱས་
ལ་བཟོད་པར་གསོལ་ཞེས་བསྐུལ་བས། ལྷས་བྱིན་གྱིས་དུག་གིས་སེན་མོའི་གསེབ་
བཀང་ནས་ཞབས་ལ་བསྐུ་སྙམ་ནས་བཟོད་པ་གསོལ་བ་ན། སྟོན་པས་དེའི་སེམས་
མཁྱེན་ཏེ། ཞབས་ཀྱི་པུས་མོ་མན་ཆད་ཤེལ་དུ་སྤྲུལ་ཏོ། ། དེས་ཞབས་ལ་འདུད་པ་
ལྟར་བྱས་ནས་བསྐུ་བའི་ཕྱིར་སེན་མོ་བཏབ་པས། ཤེལ་རྡོའི་རང་བཞིན་ལ་ཐུག་པས་
སེན་མོ་ཆག་སྟེ་ཀུན་གྱི་མཐོང་སར་དུག་ལྷུང་བས། དེ་སྐྱེངས་བཞིན་དུ། སངས་རྒྱས་
ལ་སྐྱབས་སུ་སོང་ན་ངན་འགྲོར་མི་འགྲོ་གསུངས་ན། ཁྱེད་ལ་སྐྱབས་སུ་མཆི་ཡི། ངན་
འགྲོར་སོང་ན་དེ་རྫུན་ལགས་སོ་ཟེར་རོ། ། དེ་ནས་མི་རིང་བ་ཞིག་ན་ལྷས་བྱིན་ས་ལ་
གོམ་པ་བོར་ཏེ་འགྲོ་བ་ན། སའི་གསེབ་ནས་མེ་ཅུང་ཟད་འཐོན་ནས་རྐང་བ་ལ་རེག་
པས་ཚའོ་ཞེས་རྒྱུགས་པ་ན། དེ་མ་ཐག་སའི་མཐོངས་ཕྱེ་སྟེ། ལུས་དེར་ཆུག་ནས་
186



. ： ་..
......... ....：
.....
་：: .
：:::：：
:：་，་ ：་ ...:
.:.
༄༅། །བོད་སོག་ཆོས་འབྱུང་གི་སྟོད་ཆ།
དམྱལ་བའི་མེ་ལྕེས་ལུས་གཡོགས་པས་ཚིག་སྟེ། ཀུན་དགའ་བོ་ལ་བོས་ནས་ང་ཚིག་གོ་
ཟེར་བ་ལ། ཀུན་དགའ་བོས་ཁྱོད་སངས་རྒྱས་ལ་སྐྱབས་སུ་སོང་ཞིག་བྱས་པ་ན། སྙིང་
ཁོང་རུས་པའི་གཏིང་ནས་སངས་རྒྱས་ལ་སྐྱབས་སུ་མཆིའོ་ཟེར་ཏེ། ལུས་དེ་ཉིད་ཀྱིས་
དམྱལ་བར་སོང་ངོ་། དམྱལ་བར་འགྲོ་ཁར་རུས་པའི་གཏིང་ནས་སྐྱབས་སུ་སོང་བའི་
འབྲས་བུས་ཕྱི་མའི་དུས་ན་རང་སངས་རྒྱས་རུས་པ་ཅན་ཞེས་བྱ་བར་འགྱུར་རོ་ཞེས་
སྟོན་པས་ལུང་བསྟན་ཏོ། །
༩༣ མཆོག་ཟུང་གིས་དམྱལ་བའི་རྒྱུད་གཟིགས་པ། དེ་ནས་དུས་ཕྱིས་ཞིག་
ན། མཆོག་ཟུང་དམྱལ་བའི་རྒྱུད་ལ་ལྟ་བར་གཤེགས་ཏེ། མོངྒལ་གྱི་བུས་རྫུ་འཕྲུལ་
གྱིས་ཆར་རྒྱུན་ཅི་ཙམ་ཕབས་ཀྱང་ལས་ཀྱི་དབང་གིས་མེ་ལྕེའི་ཚ་དབལ་གྱིས་བསྐམས་
ཏེ་ས་ལ་མ་བབས་སོ། ། ཤཱ་རིའི་བུས་མོས་པའི་ཏིང་ངེ་འཛིན་གྱིས་དམྱལ་གནས་
ཆུས་གང་བར་མཛད་དོ། ། མོངྒལ་གྱི་བུས་ལྷས་བྱིན་ཚུར་ཤོག་བྱས་པས། འོངས་ཏེ་
མཆོག་ཟུང་གཅིག་གི་ཞབས་ལ་གཏུགས་སོ། ། སྡུག་བསྔལ་དྲིས་པས་མནར་མེད་ཀྱི་
སྡུག་བསྔལ་གྱི་སྟེང་དུ། ལྕགས་ཀྱི་རི་འབར་བས་འཐག་པ་དང་སོག་ལེ་སོ་གཉིས་པས་
གཏུབ་པ་དང་། ལྕགས་ཀྱི་ཐོ་བར་མེ་འབར་བས་མགོ་བོ་ཕྱེ་མར་འཐག་པ་དང༌།
ཕྱོགས་བཞི་ནས་གླང་བོ་ཆེ་འོངས་ནས་འབྲས་ཕྱེ་བཞིན་འཐག་པ་སྟེ་སྡུག་བསྔལ་ལྷག་
པོ་བཞི་ཡོད་ཚུལ་ཞུས། དེ་དག་ཀྱང་རིམ་པས། སྟོན་པ་ལ་སྐྱོགས་འཕངས་པ་དང་།
དགེ་འདུན་དབྱེན་དང་། དགྲ་བཅོམ་པ་ཨུཏྤལའི་མདོག་བཀྲོངས་པ། སྟོན་པ་ལ་
ནོར་སྐྱོང་རྩོད་པའི་རྣམ་སྨིན་ཡིན་ནོ། ། ཕྱིས་རང་སངས་རྒྱས་སུ་ལུང་བསྟན་པ་
བཤད་པས། འོ་ན་དེ་བར་དུ་སྡུག་བསྔལ་རྣག་དཀའ་བ་བཟོད་པར་བྱའོ་ཟེར། ཀོ་ཀ་
ལི་ཀའི་ལྕེ་ལ་ཐོང་གཤོལ་བརྒྱུས་རྨོད་པ་ལས། སྐབས་དེར་མཆོག་ཟུང་མཐོང་བས་ཞེ་
སྡང་སྐྱེས་ཏེ། སྡིག་ཅན་འདི་གཉིས་ང་དམྱལ་བར་སྐྱེས་ཀྱང་འོངས་པ་ལྟ་ཞེས་སྨྲས་མ་
JA
187



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཐག་ལྕེ་ལ་ཐོང་གཤོལ་སྟོང་གིས་རྨོད་པར་གྱུར་ཏོ། ། འོད་སྲུང་རྫོགས་བྱེད་ཀྱི་སར་
ཕྱིན་པས། མཆོག་ཟུང་གི་ཞབས་ལ་ཕྱག་འཚལ་ནས། བདག་སྔོན་ཆོས་ལོག་བཤད་
པས་ལྕེ་ལ་ཐོང་གཤོལ་ལྔ་བརྒྱས་རྨོད་པར་བྱེད་ལ། སློབ་མ་རྣམས་ཀྱིས་མི་ཡུལ་དུ་དེ་
ལྟར་བཤད་པ་ན་ལྷག་པར་སྡུག་བསྔལ་འཕེལ་བར་བཤད་དོ། ། །
༩༤ ཡངས་པ་ཅན་དུ་གཤེགས་པའི་ལམ་ཁར་བྱུང་བའི་གཏམ། ཡངས་པ་
ཅན་དུ་ནད་རིམས་མི་བཟད་པ་བྱུང་ནས། ལི་ཙ་བཱི་རྣམས་ཀྱིས་མདུན་ན་འདོན་བྲམ་
ཟེ་མངའ་བོ་ཆེ་སྟོན་པ་སྤྱན་འདྲེན་པར་མངགས་ནས་ཞུས་པ་ན། བཀའ་བསྩལ་པ།
རྒྱལ་བོ་ལ་རྟོགས་ཤིག་དེས་གནང་ན་འོང་ངོ༌། ། མ་སྐྱེས་དགྲ་ལ་ཞུས་པས་དང་བོར།།
ཡངས་པ་ཅན་སྟོངས་ན་བསམ་པ་རྫོགས་ཀྱི། མི་གནང་ངོ་ཞེས་ཚིག་རྩུབ་པོས་སྤྱོས་
སོ། ། མངའ་བོ་ཕྱིར་ལྡོག་པར་བརྩམ་པ་ན། བློན་པོ་ཤེས་ལྡན་རྣམས་ཀྱིས་རྒྱལ་བོ་
ལ། ཁྱེད་ཀྱིས་གནང་ཡང་རུང་མ་གནང་ཡང་རུང་། བཅོམ་ལྡན་འདས་ནི་ཐུགས་རྗེ་
ཆེན་པོས་སེམས་ཅན་མི་གཏོང་ན་ཡངས་པ་ཅན་དུ་གཤེགས་པར་འགྱུར་རོ་ཞུས་པས།
འོ་ན་དེ་ཁུག་ཅིག དྲུང་དུ་འོང་བ་ན། རྒྱལ་བོས་སྨྲས་པ། ངེད་ཀྱིས་བསྙེན་བཀུར་
བྱེད་པ་དང་འདྲ་བར་ཁྱེད་རྣམས་ཀྱིས་ཀྱང་བྱེད་ན་གནང་ངོ་ཞེས་འཕྲིན་བསྐུར་རོ། །
དེ་ནས་རྒྱལ་བོས་སྟོན་པ་འཁོར་བཅས་ལ་གདུགས་ཚོད་དྲངས་ནས། ཀླུ་སོག་མ་མེད་
འདི་ཤ་འཁོན་མེད་པ་ལ་ཤ་འཁོན་བགྱིད་པས་འདུལ་དུ་གསོལ་ཞུས་པས། ཞལ་གྱིས་
བཞེས་སོ། ། དེའི་ཚེ་སྟོན་པས་ཀུན་དགའ་བོ་ལ་བྱང་ཕྱོགས་ན་ཕན་ཡོན་ལྔ་ཡོད་
པས་དེ་འདུལ་དུ་འགྲོ་གསུངས། མ་སྐྱེས་དགྲས་རྒྱལ་བོའི་ཁབ་ནས་གད་བར་ལམ་
བརྒྱན་ཅིང་བསྟར་བར་བྱས། དེ་ཐོས་ནས་ཡངས་པ་ཅན་རྣམས་ཀྱིས་གངྒཱའི་བྱང་
ངོས་ཀྱི་ལམ་དེ་བས་ཀྱང་བསྟར་བར་བྱས་སོ། ། དེ་ནས་སྟོན་པ་མ་ག་དྷའི་གྲོང་ཁྱེར་
ན་ལ་དར་བྱོན་པ་ན། ཀུན་ཏུ་རྒྱུ་འདམ་བུའི་ཚོང་བ་ཞེས་བྱ་བ་ལ་ལྷ་ཞིག་གིས་ལུང་
188



་ ་
" ་་་' .:. ་.
..………..
་་ "
.
་
...
་ " .：. : ་.
：
་ ：
"
༄༅། །བོད་སོག་ཆོས་འབྱུང་གི་སྟོད་ཆ།
བསྟན་ཏེ་དྲི་བ་བཞི་ཡིད་ཀྱིས་དྲིས་ནས་ཤེས་པ་དེའི་རྗེས་སུ་ཞུགས་ཤིག་ཅེས་ཟེར་བ་
ལྟར་དྲིས་པས་ཤེས་མཁན་མ་བྱུང༌། གོ་ཏ་མའི་སྤྱན་སྔར་སོང་ནས་ཡིད་ཀྱིས་དྲིས་
པས། དྲི་བ་བཞི་བོའི་ལན་ཚིགས་སུ་བཅད་པས་བཀའ་བསྩལ་པ་ན། མཆོག་ཏུ་དད་
དེ་རབ་ཏུ་བྱུང་ཞིང་དགྲ་བཅོམ་པ་ཐོབ་པོ། དེ་ནས་འོད་མའི་དབྱུག་པ་ཅན་ཞེས་བྱ་
བའི་གྲོང་དུ་ནུབ་མོ་བཞུགས་ནས་བདེན་བཞིའི་ཆོས་གསུངས། ཕྱི་ཉིན་གྲོང་ཁྱེར་
དམར་བུ་ཅན་དུ་གཤེགས་ཏེ་ཉེ་སྐོར་གྱི་མཆོད་རྟེན་གྱི་གནས་སུ་བཞུགས། སྐྱེ་བོའི་
ཚོགས་ལ་བག་ཡོད་ལས་བརྩམས་པའི་ཆོས་བསྟན། མ་སྐྱེས་དགྲའི་མདུན་ན་འདོན་
བྲམ་ཟེ་དབྱར་བྱེད་དམར་བུ་ཅན་དུ་གནས་པ་ལས། སྟོན་པ་འཁོར་བཅས་ལ་བསོད་
སྙོམས་དྲངས། རྒྱལ་བོའི་དོན་དུ་དགེ་བ་བསྔོ་བར་ཞུས་པ་ལྟར་གནང༌། དབྱར་བྱེད་
ཀྱི་བསམ་པར། སྟོན་པ་གཤེགས་པའི་སྒོ་ལ་གོ་ཏ་མའི་སྒོ་དང་། གངྒཱའི་ངོགས་གང་
ནས་གཤེགས་པ་ལ་གོ་ཏ་མའི་འཇུག་ངོགས་འདོགས་པར་སྙམ་པ་ལ། སྟོན་པས་དེ་མི་
ལེགས་པར་མཁྱེན་ནས། དམར་བུ་ཅན་གྱི་དབུས་ནས་ནམ་མཁའ་ལ་གཤེགས་ཏེ་
གངྒཱའི་འགྲམ་དུ་བཞུད་དོ། ། དེར་མ་སྐྱེས་དགྲས་མངགས་པའི་མི་རྣམས་ཀྱིས་
གདུགས་ལྔ་བརྒྱ། ཡངས་པ་ཅན་པས་གདུགས་ལྔ་བརྒྱ། ཀླུ་རྣམས་ཀྱིས་རིན་པོ་ཆེའི་
གདུགས་ལྔ་བརྒྱ། རྒྱལ་ཆེན་བཞིས་གདུགས་ལྔ་བརྒྱ། བརྒྱ་བྱིན་གྱིས་གདུགས་ལྔ་
བརྒྱ་རྣམས་བཟུང་སྟེ། དེ་དག་རེ་རེ་ཡང་སྟོན་པའི་དབུ་སྟེང་ན་རང་རང་གི་གདུགས་
འཛིན་པར་མཐོང་བར་བྱིན་གྱིས་བརླབས་སོ། ། དེ་ནས་མ་སྐྱེས་དགྲས་གང་ལ་གྲུ་
ཟམ་བཙུགས་པས། ཡངས་པ་ཅན་པས་དེ་བཞིན་བཙུགས། གངྒཱར་གནས་པའི་
ཀླུས་ཀྱང་གདེངས་ཀའི་ཟམ་བཙུགས་སོ། ། བཅོམ་ལྡན་འདས་དང་ཀུན་དགའ་བོ་
གདེངས་ཀའི་ཟམ་དང་། དགེ་སློང་རྣམས་གྲུ་ཟམ་གཉིས་པོ་ལས་འོངས། ཆུ་བོའི་
ཕར་འགྲམ་གྱི་སྒང་ཐོག་ཏུ་བྱོན་ནས་ཕྱག་གཡས་ས་ལ་རེག་པས། དགེ་སློང་རྣམས་ལ་
•
189



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལྷའི་མཆོད་སྡོང་བསྟན། དེ་ནས་ཤིང་ཤ་བའི་ཚལ་དུ་གཤེགས་ནས་ཟག་མེད་ཕུང་བོ་
ལྔའི་གདམས་པ་བསྟན། དེ་ནས་གྲོང་ཁྱེར་སྒྲ་ཅན་དུ་བྱོན། ཨ་མྲ་སྐྱོང་མས་ནེ་ཙོ་
བཞིན་རྒྱུས་མངགས་ནས་བསྙུན་གསོལ་ཏེ། ཡངས་པ་ཅན་དུ་བྱོན་པའི་ཐོག་མར་
བདག་གི་ཁྱིམ་དུ་གདུགས་ཚོད་ལ་སྤྱན་དྲོངས་ཤིག ནེ་ཙོ་སོང་བ་དང་། ལམ་དུ་ཁྱེའུ་
དག་གིས་སྨད་འཚོང་མའི་ནེ་ཙོ་ཡིན་ནོ་ཟེར་ནས་མདའ་འཕངས་པས་མདའ་ཕྱིར་
འཕེན་མཁན་རྣམས་ཀྱི་ཐོག་ཏུ་ལྷུང༌། ནེ་ཙོས་སྨྲས་པ། ཡུལ་འཁོར་གཞན་ཡང་
འགྱེད་པ་ན། །ཕོ་ཉ་མི་གསོད་ཅེས་གྲགས་ན། །བདག་ལྟ་རྒྱལ་བའི་ཕོ་ཉ་བ། །ལུས་
ཅན་ཀུན་གྱིས་གང་ལ་གསོད། ། ཅེས་གསོལ་དེ་ནས་སྟོན་པའི་སྤྱན་སྔར་སོང་ནས་
ཨ་མྲ་སྐྱོང་མའི་ཞུ་བ་ཞུས། སྟོན་པས་ཀྱང་བཀས་གནང་ངོ༌། །
༩༥ ཡངས་པ་ཅན་པ་རྣམས་བདེ་བར་མཛད་པ་ནི། བཅོམ་ལྡན་འདས་
ཡངས་པ་ཅན་གྱི་ཨ་མྲའི་ཚལ་དུ་ཕེབས་ཏེ་བཞུགས། ཨ་མྲ་སྐྱོང་མ་རྒྱན་ཐམས་ཅད་
ཀྱིས་བརྒྱན། འཁོར་བུད་མེད་རྣམས་ཀྱིས་ཡོངས་སུ་བསྐོར་ཏེ་རང་ཁྱིམ་ནས་འོངས་
པ་གཟིགས་པ་ན། དགེ་སློང་རྣམས་དྲན་པ་ཤེས་བཞིན་གནས་པར་གྱིས་སོགས་ཡང་
དག་སྤོང་བཞི་རྒྱས་པར་གསུངས། ཨ་མྲ་སྐྱོང་མས་གདུགས་ཚོད་ལ་སྙན་གསན་ཕབ་
པོ། ། ལི་ཙ་བྱི་རྣམས་ཀྱིས་ཡབ་སྲས་མཇལ་བའི་སྐབས་ལྟར་བསུ་བ་བྱས་ཤིང་སྤྱན་
སྔར་འོངས་པ་ན་ཆོས་ཀྱི་བཀའ་མཆིད་རྒྱས་པར་བསྩལ། བྲམ་ཟེའི་ཁྱེའུ་སེར་སྐྱའི་བུ་
ཞེས་བྱ་བས་སྟོན་པ་ལ་ཚིགས་སུ་བཅད་པས་བསྟོད། ལི་ཙ་བྱི་རྣམས་ཀྱིས་དེ་ལ་བླ་
གོས་ལྔ་བརྒྱ་བྱིན། ནངས་པར་ཨ་མྲ་སྐྱོང་གིས་ཐོག་མར་སྤྱན་དྲངས། སེར་སྐྱའི་བུས་
སྟོན་པ་ལ་བླ་གོས་ལྔ་བརྒྱ་ཕུལ་བ་ལ། དེ་བཞིན་གཤེགས་པ་འཇིག་རྟེན་དུ་བྱོན་པའི་
ཕན་ཡོན་ལྔ་གསུངས། སྟོན་པས་ཀུན་དགའ་བོ་ལ་བཀའ་བསྩལ་ཏེ། ཀུན་དགའ་
བོས་ཡངས་པ་ཅན་གྱི་གྲོང་ཁྱེར་གྱི་ལྕགས་རིའི་སྒོ་ཐེམ་ལ་རྐང་བ་བཞག་སྟེ། ཡངས་
190



༄༅། །བོད་སོག་ཆོས་འབྱུང་གི་སྟོད་ཆ།
པའི་གྲོང་ཁྱེར་དུ་འཇུག་པའི་མདོ་བཏོན་པས། ནད་ཡམས་གཏོང་བའི་འབྱུང་བོ་
རྣམས་བྱེར་ཞིང་ནད་ཐམས་ཅད་ཞིའོ། ། རྗེས་སུ་ལི་ཙ་བྱི་རྣམས་ཀྱིས་གདུགས་ཚོད་
གསོལ་བ་སོགས་མཆོད་པ་རྒྱ་ཆེར་ཕུལ་ནས། ཡངས་པ་ཅན་གྱི་ཉེ་བའི་གྲོང་འོད་མ་
ཅན་གྱི་བྱང་། ཤིང་ཤ་བའི་ཚལ་དུ་དབྱར་གནས་པར་མཛད་དོ། ། དུས་དེར་མུ་གེ་
ཤིན་ཏུ་ཆེ་བས། བཀའ་བསྩལ་པ། དགེ་སློང་དག་སྨོས་འདྲིན་ཇི་ལྟ་བུ་ཡོད་པ་དག་
ལས་དབྱར་གནས་པར་བྱོས་ཤིག་ཅེས་གསུངས་ནས། དགེ་སློང་རྣམས་གྲོང་དང་ཡུལ་
ཐ་དད་པའི་གནས་མལ་སྣ་ཚོགས་པ་དག་བརྟེན་ཞིང་འཐོར་ཐབས་སུ་གནས་སོ། །
དེར་དེ་བཞིན་གཤེགས་པ་སྐུ་བསྙུན་པར་གྱུར་ཀྱང་། མྱ་ངན་འདའ་བའི་དུས་མིན་
པར་དགོངས་ཏེ། ཚོར་བ་དེ་ཏིང་ངེ་འཛིན་གྱིས་ཟིལ་གྱིས་མནན་ཏེ་ལྷག་པར་འཚོ་
བར་མཛད་དོ། །
༩༦ ཡུལ་མི་ཐི་ལ་སོགས་སུ་བྱོན་པ་ནི། ཡུལ་མི་ཐི་ལའི་ཨ་མའི་ཚལ་དུ་
བཞུགས་ཏེ་འཛུམ་པ་མཛད་དོ། ། རྒྱུ་ཞུས་པས་ཕྱོགས་དེར་སྟོན་པ་ཉིད་རྒྱལ་བོ་ལྷ་
ཆེན་པོར་གྱུར་པའི་སྐྱེས་རབས་གསུངས་ནས། ཡུལ་ལུས་འཕགས་སུ་སངས་རྒྱས་
བཞིའི་གདན་སྟོན་པར་མཛད་དོ། ། དེ་ནས་སྟོན་པ་ས་ལའི་གྲོང་དུ་བསོད་སྙོམས་
མཛད་པ་ན། དེར་བདུད་སྡིག་ཅན་གྱིས་དེ་བཞིན་གཤེགས་པ་ལ་བསོད་སྙོམས་
འགའ་ཡང་འབུལ་བ་མེད་པ་ལྟར་བྱས་ཏེ། ཇི་ལྟར་ལྷུང་བཟེད་བཀྲུས་ཏེ་བཞག་པ་དེ་
ལྟ་བུར་བྱས་སོ། ། སྟོན་པ་ཕྱིར་གཤེགས་པ་ན་བདུད་སྡིག་ཅན་བྲམ་ཟེའི་ཁྱེའུར་སྤྲུལ་
ཏེ། སངས་རྒྱས་ཀྱི་ཕྱི་བཞིན་དུ་སོང་ནས་བསོད་སྙོམས་ཁམ་འགའ་རྙེད་དམ་ཟེར་བ་
ལ། བཀའ་བསྩལ་པ། དེ་བཞིན་གཤེགས་པ་ཁྱད་བསད་པས། །ཁྱེད་ཀྱིས་བསོད་
ནམས་མིན་ཡང་བསགས། །སངས་རྒྱས་རྣམས་ནི་རྒལ་དཀའ་བ། །སྡིག་ཅན་ཁྱོད་
ཅིག་མི་ཤེས་སམ། ། བདུད་ན་རེ། ད་བསོད་སྙོམས་ལ་བཞུད་དང་རྙེད་པར་འགྱུར་
191



：
༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རོ། ། བཀའ་བསྩལ་པ། ང་ལ་ཅི་ཡང་མི་དགོས་ཏེ། །ཀྱེ་མ་ཤིན་ཏུ་བདེ་བར་
འཚོ། །འོད་གསལ་ལྷ་རྣམས་ཇི་ལྟ་བར། །དགའ་བ་ཡི་ནི་ཟས་ཟའོ། ། བཅོམ་
ལྡན་འདས་ཀྱིས་ངའི་སེམས་ཤེས་སོ་སྙམ་ནས་སྐྱེངས་ཏེ་མི་སྣང་བར་སོང་ངོ༌། །
༩༧ ཡུལ་སྡིག་ཅན་གྱི་གྱད་རྣམས་བཏུལ་བ། བཅོམ་ལྡན་འདས་ཡུལ་སྡིག་
པ་ཅན་དུ་བྱོན་ཏེ། དེར་ལམ་ཁ་ན་ཕ་བོང་ཆེན་པོ་བསྐོར་ནས་འགྲོ་དགོས་པ་ཞིག དེ་
ཡུལ་སྡིག་ཅན་གྱི་གྱོད་ལྔ་བརྒྱས་སྤོ་བའམ་བཤིག་པར་བརྩམས་ཀྱང་མ་ནུས་པར་ཡོད་
པ་ལ། སྟོན་པ་བྱོན་ནས་བཀའ་བསྩལ་པ། གནས་འཇོག་དག་ཅི་བྱེད། གསོལ་བ།
ཕ་བོང་དོར་བ་རྔོ་མི་ཐོག་གོ ། འོ་ན་ངས་དོར་རམ། དོར་བར་མཛོད་ཅིག བཅོམ་
ལྡན་འདས་ཀྱིས་ཞབས་གཡོན་པའི་མཐེ་བོས་ཕ་བོང་དེ་གནམ་དུ་འཕངས་ཏེ། མིག་
གིས་མི་མཐོང་བ་ཙམ་དུ་སོང་བ་ན་བྱེ་མར་མཛད་ནས་རྡུལ་དུ་བབས་པ་ན། གསོལ་
བ། རྡུལ་འདི་ཅི་ལས་བྱུང་། བཀའ་བསྩལ་པ། ཕ་བོང་དེའོ། ། མ་ལགས་སོ། །
འོ་ན་སླར་སྦྱར་རམ། སྦྱར་དུ་གསོལ། དེ་མ་ཐག་ལམ་དུ་འགྲོ་བ་ལ་གནོད་པ་མེད་
པའི་སར་ཕ་བོང་སྔོན་བཞིན་གྱུར་ཏོ། བཅོམ་ལྡན་འདས་ཀྱིས་སྟོབས་གང་གིས་ཕ་
བོང་འཕངས་པ་ལགས། བཀའ་བསྩལ་པ། ཡབ་ཡུམ་ལས་བྱུང་བའི་སྟོབས་ཀྱིས་
སོ། ། ཕྱེ་མར་གང་གིས་བརླགས། རྫུ་འཕྲུལ་གྱི་སྟོབས་ཀྱིས་སོ། ། གང་གིས་སྦྱོར་
བར་མཛད་པ་ལགས། མོས་པའི་སྟོབས་ཀྱིས་སོ། ། དེ་ལས་ལྷག་པའི་སྟོབས་གང་
དག་མཆིས་སམ། བདུད་འཇོམས་པ་བསོད་ནམས་ཀྱི་སྟོབས། ཉོན་མོངས་བཅོམ་
པ་ཡེ་ཤེས་ཀྱི་སྟོབས། མུ་སྟེགས་འཇོམས་པ་ཆོ་འཕྲུལ་གྱི་སྟོབས། མི་རྟག་པའི་སྟོབས་
ཀྱིས་ཤིང་སཱ་ལ་ཟུང་གི་དྲུང་དུ་མྱ་ངན་ལས་འདའ་བར་འགྱུར་རོ་གསུངས། རྡོ་འདི་ནི་
བསྐལ་བ་དང་བོའི་མི་རྣམས་ཀྱི་བོངས་ཚད་ཡིན་ཏེ་ལག་རྗེས་ཀྱང་ཡོད་དོ་ཞེས་སྟོན་
པར་མཛད་དོ། ། དེ་ལྟར་རྒྱུད་ལྔ་བརྒྱ་དྲེགས་པ་བྲལ་བ་ལ་ཆོས་བསྟན་པས་ཐམས་
192



༄༅ ། །བོད་སོག་ཆོས་འབྱུང་གི་སྟོད་ཆ།
ས
ཅད་ཀྱིས་རྒྱུན་ཞུགས་ཐོབ་པོ། །
༩༨ ནྱ་གྲོ་དྷའི་གྲོང་སོགས་སུ་གཤེགས་པ་ནི། བཅོམ་ལྡན་འདས་རྒྱ་གྲོ་དྷའི་
གྲོང་དུ་བྱོན་ཏེ། སེར་སྐྱ་ནས་དེ་ལ་བག་མར་བཏང་བའི་བུ་མོ་ཞིག་གིས་སྟོན་པ་བྱོན་
པར་མཐོང་བས་དད་ནས་བསོད་སྙོམས་འབུལ་སྙམ་པ་ལ། སྟོན་པས་ཕུལ་ཞིག་
གསུངས། དེས་ཀྱང་བདག་གི་སེམས་མཁྱེན་ནོ་སྙམ་དུ་ལྷག་པར་དད་དེ་ཕུལ་ལོ། །
རང་སངས་རྒྱས་ཤིན་ཏུ་ལེགས་སྨོན་ཞེས་བྱ་བར་ལུང་བསྟན་ཏོ། ། བུ་མོའི་ཁྱོ་བྲམ་
ཟེའི་ཁྱིམ་དུ་འོངས་ནས་གཏམ་དྲིས་པས། བུ་མོས་དེ་ལྟར་བཤད་དོ། ། དེ་སྟོན་
པའི་དྲུང་དུ་སོང་ནས། ཁྱེད་བཤོས་ཙམ་གྱི་སླད་དུ་རྫུན་གསུང་ངམ། སྟོན་པས་གྲོང་
འདིའི་ཤར་ནྱ་གྲོ་དྷའི་སྡོང་བོའི་ཡལ་གའི་འོག་ནས་ཤིང་རྟ་ལྔ་བརྒྱ་མ་རེག་པར་འགྲོ་བ་
ཡོད་དོ། ། དེའི་ས་བོན་ཡུངས་དཀར་གྱི་བཞི་ཆ་ཙམ་མོ། ། དེ་བཞིན་དུ་ནང་གི་རྒྱུ་
ཆུང་ངུ་ལས་འབྲས་བུ་ཆེན་པོ་མཐོང་ངོ༌། ། ཞེས་བཀའ་བསྩལ། དེར་ལྗགས་ཀྱིས་
ཞལ་རས་ཁེབ་པ་བསྟན་ཏེ། ལྕེ་འདི་ལྟ་བུས་རྫུན་གསུང་ངམ། གསོལ་བ། མ་ལགས་
སོ། ། དེར་བྲམ་ཟེ་དེ་དད་པར་གྱུར་པ་ལ་ཆོས་བསྟན་པས་བདེན་པ་མཐོང་ངོ༌། །
སྟོན་པ་དེ་ནས་ཡུལ་ཀ་པི་ལར་བྱོན་ཏེ། ཀ་པི་ལ་ཆོས་ཉན་པར་ལན་གསུམ་བསྐུལ་ཡང་
ཅང་མི་ཟེར་བས། ཀུན་དགའ་བོར་དྲན་པ་ཉེར་བཞག་བཞི་ གསུངས་ནས་དེའི་
ནགས་ཁྲོད་དུ་བཞུགས། སྟོན་པས་མོངྒལ་གྱི་བུ་ལ་ཁྱོད་ཀྱི་ཞང་བོ་དེ་དང་ཉེ་བར་ཡོད་
པ་དེ་ལ་སོམས་ཤིག་གསུངས། མོངྒལ་གྱི་བུ་དེའི་བསྟི་གནས་སུ་ཕྱིན་པ་ན། དགེ་སྦྱོང་
བྲམ་ཟེའི་བསྟི་གནས་སུ་མ་འདུག་ཟེར། མོངྒལ་གྱི་བུས་ང་ཡང་བྲམ་ཟེའོ། ། དེས་
སྨྲས་པ། ཁྱོད་ལ་གཙང་བྱེད་དང་། བླུགས་གཟར་སོགས་མེད་ན་ཞེས་ཟེར་བ་ལ།
བྲམ་ཟེ་ང་ཡིན་ངོ་ཚ་ཤེས། །གཙང་བྱེད་བླུགས་གཟར་ཤེས་རབ་ཉིད། །ཅེས་སོགས་
གསུངས། མོངྒལ་གྱི་བུས་རླུང་དང་ཆར་དྲག་ཕབ་སྟེ། རང་ཉིད་ཤིང་དྲུང་དུ་བཞུགས་
193



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པ་ལ་ཀླུ་དག་གིས་སྐུ་ལུས་དཀྲིས་ནས་གདེངས་ཀ་བྱས་ཏེ་འདུག་གོ ། དེར་ཞང་བོ་ན་
རེ། ངའི་བསྟི་གནས་སུ་ཞུགས་ཤིག མོངྒལ་གྱི་བུས། ཁྱོད་དྲང་སྲོང་གི་ཆོས་ལས་
ཉམས་སམ་ཅི་ཞེས་གསུངས་པས། དེས་བརྟགས་ནས་སྐད་ལས་ངོ་ཤེས་ནས་ཁྱེད་
མོངྒལ་གྱི་བུ་ཡིན་ནམ། ཡིན་ནོ། ། ཅིའི་ཕྱིར་འདིར་འོངས། ཁྱོད་ཀྱི་ཕྱིར་དུ་སྟེ།
ད་སྟོན་པའི་དྲུང་དུ་བཞུད་དོ་ཞེས་ཁྲིད་དེ་ཕྱིན། སྟོན་པས་ཆོས་གསུངས་པས་ཕྱིར་མི་
འོང་གི་འབྲས་བུ་ཐོབ། ཚུར་ཤོག་གིས་བསྙེན་པར་རྫོགས། བསྟི་གནས་དེ་ན་གནས་
པའི་དྲང་སྲོང་ཐམས་ཅད་བདེན་པ་ལ་བཀོད། དེ་ནས་སྟོན་པ་ཡུལ་ཀུ་རུའི་ཞིང་དུ་
ཕེབས། བང་མཛོད་སྟུག་པོ་ཅན་གྱི་གྲོང་ཁྱེར་དང་ཉེ་བའི་ནགས་ན་བཞུགས་སོ། །
སྐབས་དེར་ཀུ་རུའི་ཡུལ་གྱི་རྒྱལ་བོས། འཕགས་པ་ཡུལ་འཁོར་སྐྱོང་ལས་ཆོས་ཉན་ཏེ་
དད་པ་ལ་བཀོད་ཅིང༌། སྟོན་པ་ཡང་གཤེགས་ཏེ་ཀུ་རུའི་ཡུལ་གྱི་སྐྱེ་བོ་མང་བོ་ལ་ཆོས་
སྟོན་ཅིང་། བྱང་ཕྱོགས་ལྔ་ལེན་གྱི་གྲོང་རྡལ་གླང་བོ་ཅན་དུ་གཤེགས་པ་ན། བྲམ་ཟེ་
གཅིག་གིས་མཐོང་ནས་དད་དེ་བསྟོད་པ་བྱས་པས། འཛུམ་པ་མཛད་དེ་བསྐལ་བ་ཉི་
ཤུ་ནས་རང་སངས་རྒྱས་བསྟོད་འོས་ཞེས་བྱ་བར་ལུང་བསྟན། དེ་ནས་ཡུལ་སྲུབ་སྣར་
བྱོན་ཏེ་སྐྱེ་བོ་རྣམས་ལ་ཆོས་སྟོན་པ་ན། བྲམ་ཟེ་དབང་བོ་བྱ་བས། སྟོན་པའི་སྐུ་ཅི་
འདྲ་སྙམ་ནས་བལྟ་བར་འོངས་པ་ན། བདག་ལས་མཛེས་མོད་ཀྱི། ཚད་ལྷག་པ་མ་
ཡིན་སྙམ་སྟེ། གཙུག་ཏོར་གྱི་སྟེང་བལྟ་བར་བརྩམ་པ་ན། སྐུ་ཚད་ཇེ་མཐོར་སོང་
ནས། མཐོ་སར་ཕྱིན་ཀྱང་བལྟ་བར་མ་ནུས། བཅོམ་ལྡན་འདས་ཀྱིས་བཀའ་བསྩལ་
པ། ཁྱོད་རི་རབ་ཀྱི་རྩེར་ཕྱིན་ཀྱང་གཙུག་ཏོར་གྱི་མཐའ་མི་མཐོང་སྟེ། འོན་ཀྱང་ཁྱོད་
ཉིད་སྦྱིན་སྲེག་བྱེད་པའི་ཐབ་ཀྱི་ས་འོག་ན། ཙན་དན་ས་མཆོག་གི་མཆོད་སྡོང་ཡོད་
དེ། དེ་ཐོན་ལ་ཚད་འཇལ་བར་གྱིས་དང་སྐུ་ཚད་ཡིན་ནོ་གསུངས། ས་བྲུས་པས་
མཆོད་སྡོང་ཐོན་ཏེ་དད་ནས་ཆོས་ཉན་པས་བདེན་པ་མཐོང་ངོ༌། ། སྟོན་པ་ལ་
194



༄༅ ། །བོད་སོག་ཆོས་འབྱུང་གི་སྟོད་ཆ།
་་་
+
+
+
+
གནང་བ་ཞུས་ཏེ། མཆོད་སྡོང་གི་དུས་སྟོན་ས་ཕྱོགས་ཡངས་པར་བཙུགས་པས་
དབང་བོའི་དུས་སྟོན་ཞེས་གྲགས་སོ། །
༩༩ བྲམ་ཟེའི་གྲོང་དུ་བྱོན་པ་སོགས་ནི། སྟོན་པ་བྲམ་ཟེའི་གྲོང་དུ་ཆས་པ་
ན། བྲམ་ཟེའི་གྲོང་དུ་སྟོན་པས་ཆོ་འཕྲུལ་ཆེན་པོ་བསྟན་ནས་བྲོས་པའི་མུ་སྟེགས་མང་
བོ་ཡོད་དེ། དེ་དག་གིས་འཚོ་བ་ལ་གནོད་སྙམ་ནས། བྲམ་ཟེའི་སྐྱེ་བོ་རྣམས་ལ་ཁྱེད་
རྣམས་ཀྱི་འབྱོར་བ་མཐོང་ཟིན་གྱི། རྒུད་པ་མ་མཐོང་བ་ལ་འགྲོའོ་ཟེར་བ་གྲོང་ཁྱེར་
བཟང་བྱེད་ཀྱི་སྐབས་དང་འདྲ། གལ་ཏེ་གོ་ཏ་མ་གསོད་ན་ཁོ་བོ་ཅག་སྡོད་དོ། །
དེར་སྐྱེ་བོ་མང་བོ་དག་གོ་བགོས་ཤིང་མདའ་གཞུ་སོགས་ཐོགས་ཏེ་སོང་ངོ༌། ། ཤཱཀྱ་
རྒན་པོ་གཅིག་དང་ལམ་དུ་ཕྲད་ནས་གར་འགྲོ་དྲིས་པས། དགྲ་གསོད་དུའོ། ། དེ་
དགྲ་ཡིན་ན། བྱམས་པ་སུ་ཡིན། སླར་ལྡོག་ཅིག་བྱས་ཀྱང་ལྡོག་མ་བཏུབ་སྟེ། དེ་
རྣམས་སོང་སྟེ་བྲག་ཅིག་ཏུ་བྲང་བཏབ་པོ། ། རྒན་པོ་དེས་བསམ་པ། འདི་དག་
ཆོས་བཤད་པའི་སྣོད་དུ་མི་འགྱུར་གྱི། ད་དུང་གནོད་པ་བྱའོ་སྙམ་སྟེ། རི་བྲག་དེའི་
ནགས་ལ་མེ་བཏང་བས་མཐའ་ཀུན་ཏུ་མེས་འཁོར་བས་ཀུ་ཅོ་བཏབ་པ་ན། རི་བྲག་
དེའི་སྐྱེ་བོ་ཀུན་གྱིས་མེ་བསད་ཀྱང་མ་ཞི་བ་ལ། བཅོམ་ལྡན་འདས་ཕྱོགས་དེར་བྱོན་ཏེ་
མེ་ཞི་བར་འདོད་དམ་གསུངས་པ་ན། ཞི་བར་མཛད་དུ་གསོལ་ཞུས་པས། དེ་མ་ཐག་
མེ་རང་ཞིའོ། ། དེ་རྣམས་དོད་པ་ལ་ཆོས་གསུངས་པས། བྲམ་ཟེའི་གྲོང་གི་སྐྱེ་བོ་
རྣམས་དང་། རི་བྲག་པ་དེ་རྣམས་ཕལ་ཆེར་བདེན་པ་ལ་བཀོད། དེ་ནས་ཡུལ་རོ་ཧེ་
ཏ་ཀའི་ནག་པོའི་གྲོང་དུ་བྱོན་ཏེ། འཁོར་བ་འཇིག་དང་གསེར་ཐུབ། འོད་སྲུང་
གསུམ་བཞུགས་པའི་ས་གཞི་བསྟན་ཞིང་། ཁོང་ཡང་བཞུགས་པས་ཕྱོགས་འདིར་
སངས་རྒྱས་བཞི་བཞུགས་པའི་གདན་སྟོན་པར་མཛད་ཅིང་། ནག་པོའི་གྲོང་གི་
གནོད་སྦྱིན་ གྱི་གནས་སུ་ གཤེགས་ནས་ཆོས་བསྟན་པས། གནོད་སྦྱིན་གླང་ཆེན་
195
ག་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྟོབས་ཀྱིས་དགུན་འབྲུ་གཟབ་མ་ལྔ་བརྒྱ་ཕུལ་ཏེ་དགེ་འདུན་ལ་བྲིམས་སོ། ། གནོད་
སྦྱིན་དེ་དག་མང་བོ་སྐྱབས་འགྲོ་དང་བསླབ་པའི་གཞི་ལ་བཀོད། དེ་རྣམས་ཀྱིས་
གཙུག་ལག་ཁང་ལྔ་བརྒྱ་བཞེངས་སོ། ། དེ་ལྟར་ཡངས་པ་ཅན་གནོད་པ་ལས་སྐྱབས་
པ་ནས། དེའི་བར་གྱི་བྱང་ཕྱོགས་དང་ཉེ་བའི་ཡུལ་རྣམས་ཀྱི་འགྲོ་དོན་མཛད་པ་
ཡིན་ནོ། །
༡༠༠ བྱང་ཕྱོགས་ཀྱི་རྒྱུད་པ་བཏུལ་བ་ནི། བཅོམ་ལྡན་འདས་ནག་པོའི་
གྲོང་གི་གཙུག་ལག་ཁང་ན་བཞུགས་ཏེ། ཐུགས་ཀྱི་དགོངས་པར། ངའི་སྐུ་ཚེ་ལྷག་མ་
ནི་ཡུན་ཐུང་། གདུལ་བྱ་མང་བས། གལ་ཏེ་ཀུན་དགའ་བོ་དང་ལྷན་ཅིག་གཤེགས་ན་
ནི་ལོ་བརྒྱར་ཡང་བྱང་ཕྱོགས་ཀྱི་འགྲོ་དོན་སྤྱོད་པར་མི་ནུས་པས། ད་ནི་གསང་བའི་
བདག་པོ་དང་ལྷན་ཅིག་གཤེགས་པར་བགྱིའོ་དགོངས་ཏེ། བཅོམ་ལྡན་འདས་དང་
ལག་ན་རྡོ་རྗེ་ལྷན་ཅིག་གཤེགས་ཏེ། ནགས་ཚལ་གཟིགས་པས་འདི་ནི་ཨུ་ཤི་རི་ཡིན་
ཏེ། ང་འདས་ནས་ལོ་བརྒྱ་ན། ཞི་གནས་དང་རྗེས་སུ་མཐུན་པའི་གནས་ར་མ་ས་
ལའི་ཚལ་ཞེས་བྱ་བར་འགྱུར་རོ་ཞེས་ལུང་བསྟན། དེ་ནས་ཡུལ་སྤུངས་པ་ཅན་དུ་བྱོན་
ཏེ། དེའི་སྐྱེ་བོའི་ཚོགས་ལ་ཆོས་བསྟན། དེ་རྣམས་ཀྱིས་གནོད་སྦྱིན་སངས་རྒྱས་
སྟོབས་འདིས་གནོད་པས་དེ་འདུལ་དུ་གསོལ། སངས་རྒྱས་སྟོབས་ཀྱང་འཁོར་དེ་ཉིད་
ན་ཡོད་པས། བཀའ་བསྩལ་པ། སངས་རྒྱས་སྟོབས་ཐོས་སམ། སྡིག་པའི་ཆོས་དེ་
ལས་ལྡོག་ཅིག དེས་ཀྱང་སྐྱབས་འགྲོ་དང་བསླབ་གཞི་བླངས། གཙུག་ལག་ཁང་དང་
གནས་མལ་བརྩིགས། གནོད་སྦྱིན་གནས་དེ་ཉིད་སྐྱོང་བར་བསྐོས། དེ་ནས་ཡུལ་རེ་
ཏུ་ཀར་སྐྱེ་བོ་རྣམས་ལ་ཆོས་བསྟན་ཅིང་། གནོད་སྦྱིན་ཆོས་སྟོབས་བཏུལ་བའང་དེ་
དང་འདྲ། དེ་ནས་སིནྡྷཱའི་ཡུལ་གྱི་མཉན་པ་ལ་ཆོ་འཕྲུལ་བསྟན་ཅིང་ཆོས་གསུངས་
པས་བདེན་པ་ལ་བཀོད། གནོད་སྦྱིན་འཁོར་ཆེན་བཏུལ་ནས་གཙུག་ལག་ ཁང་
196



༄༅། །བོད་སོག་ཆོས་འབྱུང་གི་སྟོད་ཆ།
བརྩིགས་པའི་བར་སྔར་དང་འདྲ། དེ་ནས་དྲང་སྲོང་གྲུ་མཁན་བསྟི་གནས་དྲང་སྲོང་
མགོ་བྲེག་དང་། རིལ་བ་སྤྱི་བླུགས་ཅན་གཉིས་བདེན་པ་ལ་བཀོད། དེ་ནས་སོག་མ་
མེད་ཀྱི་གནས་དང་ཉེ་བར་བྱོན་པ་ན། སོག་མ་མེད་ཁྲོས་ནས་སེར་བའི་ཆར་དང་
མཚོན་ཆའི་ཆར་ཕབ་པ་རྣམས་ཨ་ཀ་རུའི་ཕྱེ་མ་དང་མེ་ཏོག་གི་ཆར་དུ་གྱུར། ཡང་དུ་
བ་དང་མེ་སྦར་བ་བྱས་པས། དེ་དང་འདྲ་བའི་རྫུ་འཕྲུལ་བསྟན། ལག་ན་རྡོ་རྗེས་ཀླུའི་
གནས་དང་ཉེ་བའི་རི་རྩེ་ལ་རྡོ་རྗེ་ཕངས་པས་རི་ཉིལ་ཏེ། སོག་མ་མེད་ཀྱི་གནས་
རྣམས་ནོན། འབྲོས་པར་བརྩམས་པ་ལ་ཕྱོགས་ཀུན་མེར་འབར་བས། སྟོན་པའི་
ཞབས་ལ་བཏུད་པ་ན། སོག་མ་མེད་དང་། ཆུང་མ་དང༌། མནའ་མ་རྣམས་སྐྱབས་
འགྲོའི་གནས་ལྔ་ལ་བཀོད། བུ་རི་བོ་ཡང་དེ་ལྟར་འདོད་པ་ལ། སོག་མ་མེད་ཀྱིས་
གསོལ་བ། བདག་ཅག་ཀླུ་རྣམས་ནི་མི་མཛའ་བ་མང་བ་ལགས་ཀྱི། འདི་ལ་བསླབ་
གཞི་མི་འབོག་པར་གསོལ་ཞེས་ཞུས་པས། བུ་རི་བོ་སྐྱབས་འགྲོ་ཙམ་ལ་བཀོད། དེར་
སོག་མ་མེད་འཁོར་དྲུག་ཁྲི་དང་བཅས་ཆོས་ལ་བཀོད། ཡང་བཅོམ་ལྡན་འདས་དང་
ལག་ན་རྡོ་རྗེ་ནམ་མཁའ་ལ་གཤེགས་པ་ན། ནགས་ཚལ་མཚོ་དང་བཅས་པ་གཟིགས་
ཏེ། འདི་ནི་ཁ་ཆེའི་ཡུལ་ཏེ། ང་འདས་ནས་ལོ་བརྒྱ་ན། ཉི་མ་གུང་བ་འབྱུང་སྟེ་
བསྟན་པ་དར་བར་འགྱུར་ལ། ལྷག་མཐོང་དང་རྗེས་སུ་མཐུན་པའི་གནས་མལ་གྱི་
མཆོག་སྟེ། གྲོང་རྡལ་དྲུག་ཁྲི་དྲུག་ཅུ་རྩ་གསུམ་མོ་ཞེས་ལུང་བསྟན་ཏོ། ། བར་
འདིར་ཡུལ་གཉིད་གྲོགས་སུ་དྲང་སྲོང་དང་གནོད་སྦྱིན་ཉམས་པ་འཁོར་བཅས་བཏུལ་
བ་དང་། ཡུལ་ཀ་རན་ཊའི་གནོད་སྦྱིན་མོ་བཏུལ་བ། ཡུལ་འབྲས་གྲོང་དུ་རྒྱལ་བོ་བདེ་
མཆོག་གི་མ་བདེན་པ་ལ་བཀོད་པ། ཡུལ་དབང་ལྡན་དུ་རྫ་མཁན་བདེན་པ་ལ་བཀོད་
པ། ཡུལ་སིང་མ་ཅན་དུ་གནོད་སྦྱིན་སྲིན་པོ་བདེན་པ་ལ་བཀོད་པ། ཡུལ་བརྩེགས་
སྐྱོང་དུ་ཀླུ་བ་ལང་སྐྱོང་དང་དགར་བ་བཏུལ་བ། ཡུལ་དགའ་འཕེལ་དུ་རྒྱལ་བོ་སྲིད་
197



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པའི་ལྷ་འཁོར་བཅས་དང༌། གཏུམ་བྱེད་ཀྱི་བདུན་དང་། གནོད་སྦྱིན་ས་འཚོ་འཁོར་
བཅས་ཆོས་ལ་བཀོད་པ་སོགས་མང་བོ་ཞིག་མཛད་ནས། དྲུག་སྡེའི་ནང་གི་ནབ་སོ་
དང་། འགྲོ་མགྱོགས་གཉིས་ཤི་ནས་ཀླུར་སྐྱེས་པ་ན། སྟོན་པས་ང་འདས་ནས་འདུལ་
བ་བོ་གཞན་མི་འབྱུང་དགོངས་ཏེ། ཆོས་བསྟན་པའི་ཚུལ་དང་། དེ་ནས་བཅོམ་ལྡན་
འདས་མདུང་ཅན་གྱི་གྲོང་དུ་གཤེགས་ཏེ། དེ་ན་གནོད་སྦྱིན་མོ་མདུང་ཅན་མ་ཞེས་བྱ་
བ་གྲོང་བའི་བུ་བཙས་པ་ཐམས་ཅད་ཟ་བར་བྱེད་པ་ཞིག་ཡོད་དེ། གྲོང་མི་རྣམས་ཀྱིས་
འདུལ་བར་ཞུས་པས། མདུང་ཅན་ཡང་འཁོར་དེ་ན་འདུག་པ་ལ། དྲི་མེད་མཛད་
ནས་སྡིག་པའི་ཆོས་དེ་ལས་ལྡོག་ཅིག་གསུངས་པ་ན། བདག་གི་སླད་དུ་འདི་དག་གིས་
གཙུག་ལག་ཁང་རྩིག་ན་ལྡོག་གོ་ཟེར་བས། དེར་གཙུག་ལག་ཁང་བརྩིགས་སོ། ། དེ་
ནས་ཡུལ་འབྲ་གོར་བྱིས་པ་ཆུང་ངུ་ཞིག་རྡུལ་གྱིས་མཆོད་རྟེན་ལ་རྩེ་བ་རྒྱལ་བོ་ཀ་ནི་ཀར་
ལུང་བསྟན་ཏོ། ། དེ་དག་ནི་མཚོན་པར་བྱེད་པ་ཙམ་སྟེ། རོ་ཧི་ཏ་ཀའི་གཙུག་ལག་
ཁང་ནས་བྱོན་པ་ནས་བརྩམས་ཏེ་སོག་མ་མེད་བཏུལ་བའི་བར། སྲོག་ཆགས་འབུམ་
ཕྲག་བདུན་ཅུ་རྩ་བདུན་བཏུལ་ཞེས་འབྱུང་སྟེ། དེ་དག་ཀྱང་མི་དང་མི་མ་ཡིན་པ་གཙོ་
བོར་གྱུར་པ་རྣམས་སྨོས་པ་ཡིན་ཏེ། གཞན་དུ་ན་མཐའ་ཡས་སོ། ། ད་དུང་བྱང་
ཕྱོགས་ཀྱི་གནས་ཁ་ཅིག་ན། མི་མང་བོ་དང་། མི་མ་ཡིན་མང་བོ། དེ་བཞིན་དུ་སྲིན་
པོའི་གནས། ཀླུའི་གནས། གནོད་སྦྱིན་གྱི་གནས། མིའམ་ཅིའི་གནས། དྲི་ཟའི་
གནས། འབྱུང་བོའི་གནས། ནམ་མཁའ་ལྡིང་གི་གནས། ལྷ་མིན་གྱི་འགྲོ་བའི་
གནས་ལ་ སོགས་པ་བགྲང་ལས་འདས་པ་ཞིག་ཏུ་གཤེགས་ཏེ། སྐྱབས་འགྲོ་དང་
བསླབ་པའི་གནས་དང་། བྱང་ཆུབ་ཏུ་སེམས་བསྐྱེད་པ་སོགས་ཐར་བ་བླ་ན་མེད་པའི་
ལམ་ལ་འགོད་པར་མཛད་དོ། ། དེ་ལྟར་བྱང་ཕྱོགས་ཀྱི་རྒྱུད་བཏུལ་བའི་སྐོར་ཕྱག་ན་
རྡོ་རྗེ་དང་ལྷན་ཅིག ཐུན་ཚོད་གཅིག་ལ་གྲུབ་པར་མཛད་པ་ཡིན་ནོ། །
་ ་
：
198



༄༅། །བོད་སོག་ཆོས་འབྱུང་གི་སྟོད་ཆ།
༡༠༡ བཅོམ་བརླག་ཏུ་བྱོན་པའི་སྐོར། བྱང་ཕྱོགས་ཀྱི་རྒྱུད་བཏུལ་བ་ཀུན་
དགའ་བོས་ཀྱང་མ་གསན་ཏེ། བཅོམ་ལྡན་འདས་ནང་དུ་ཡང་དག་འཇོག་ལས་
བཞེངས་ནས། ཀུན་དགའ་བོ་ལ་ང་དང་བོའི་རྒྱལ་སྲིད་ལྟར་འདོང་ངོ་གསུངས་པར།
གསོལ་བ། སྔར་སོག་མ་མེད་འདུལ་བར་གསུངས་ན། ད་ཅི་ལགས་གསོལ་བ་ན། ང་
ལག་ན་རྡོ་རྗེ་དང་ལྷན་ཅིག་གཤེགས་ནས་བཏུལ་ཟིན་ཏོ་གསུངས། དེ་ནས་གྲོང་ཁྱེར་
རྟ་བཟང་བརྒྱུད་ནས་བཅོམ་བརླག་གི་ལྗོངས་རྒྱུ་ཞིང་གཤེགས་པ་ན། རི་ནགས་ཚལ་
སྔོན་པོས་བརྒྱན་པ་ཞིག་གཟིགས་ནས། འདི་ནི་རི་རྩེ་མཐོ་ཞེས་བྱ་སྟེ། ང་འདས་
ནས་ལོ་བརྒྱ་ན་གར་མཁན་དང་དཔའ་བོ་ཞེས་བྱ་བས་གཙུག་ལག་ཁང་བརྩིགས་ཏེ།
ཞི་ལྷག་གཉིས་ཀ་དང་མཐུན་པའི་གནས་མལ་གྱི་མཆོག་ཏུ་འགྱུར་རོ། ། འདིར་སྤོས་
འཚོང་སྦས་བའི་བུ་ཉེར་སྦས་ཞེས་བྱ་བ་འབྱུང་སྟེ་མཚན་མེད་པའི་སངས་རྒྱས་སུ་
འགྱུར་རོ་ཞེས་ལུང་བསྟན་ཏོ། ། དེ་ནས་བཅོམ་བརླག་གི་བྲམ་ཟེ་རྣམས་འདུས་ཏེ།
དགེ་སྦྱོང་གོ་ཏ་མ་ལ་བཀུར་སྟི་མ་ཡིན་པ་བྱས་ན་འདིར་མི་འོང་ངོ་ཞེས་གྲོས་བྱས་ནས།
བྲམ་ཟེའི་གཙོ་བོ། བྲམ་ཟེ་སྔོར་གྱུར་ཞེས་བྱ་བ་མངགས་ཏེ་བཀུར་སྟི་མ་ཡིན་པའི་ཚིག་
གིས་སྤྱི་བར་གསོལ། དེས་སྨྲས་པ། བདག་གི་ལྕེ་འདི་ནི་བདེན་པའི་རྗེས་སུ་འབྲང་སྟེ།
བསྟོད་པར་འོས་ན་ནི་བསྟོད། སྤྱི་བར་འོས་ན་ནི་སྤྱོའོ། ། དེ་ནས་དེ་སྟོན་པ་བྱོན་
པའི་ལམ་དུ་སོང་བ་ན། སྐུ་མཐོང་བ་ཙམ་གྱིས་ཤིན་ཏུ་དད་དེ་བསྟོད་པ་ལྔ་བརྒྱས་
བསྟོད་དོ། ། སྟོན་པས་ཀྱང་ཆོས་བསྟན་པས་དེ་ཉིད་དུ་བདེན་པ་མཐོང་། དེ་ནས་
ཕྱིར་འོངས་པ་ན། བྲམ་ཟེ་རྣམས་ཀྱིས་ཚིག་རྩུབ་པོས་སྤྱོས་པ་ན། དེས་སྨྲས་པ། ཁོ་
བོ་ནི་བདེན་པར་སྨྲའོ་ཞེས་སྔར་མ་སྨྲས་སམ། བཅོམ་ལྡན་འདས་ནི་བསྟོད་པར་འོས་
པའོ་ཞེས་སོ། ། དེ་ནས་སྟོན་པས་ གྲོང་ཁྱེར་བཅོམ་བརླག་ན་ཉེས་དམིགས་ལྔ་
གསུངས། དེའི་ནུབ་གྲོང་ཁྱེར་གྱི་ལྷ་མོའི་རྒྱུ་སྐར་གྱི་དུས་ཡིན་པས་ལྷ་མོས་ངའི་དུས་
199



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཆེན་ལ་བར་ཆད་དུ་འགྱུར་སྙམ་པ་ཐུགས་ཀྱིས་དགོངས་ནས། གྲོང་ཁྱེར་གྱི་ནང་དུ་མ་
བྱོན་པར་ལམ་གཟུར་ནས་གནོད་སྦྱིན་བོང་བུའི་གནས་སུ་གཤེགས་ཏེ་ཤིང་དྲུང་ཞིག་
ན་བཞུགས་སོ། ། གནོད་སྦྱིན་བོང་བུ་ནི། ཉིན་མོ་བོང་བུའི་གཟུགས་སུ་སྤྲུལ་ནས་
འཁྱམས་པ་ན། ཁྱེའུ་དང་བུ་མོ་རྣམས་དེ་ལ་ཞོན་ཅིང་རྩེ་བའི་ཚེ། སྐད་ཅིག་གིས་
ནགས་ཐིབས་པོར་ཁྱེར་ཏེ་ཟ་བར་བྱེད་པས་གནོད་སྦྱིན་བོང་བུ་བ་ཞེས་གྲགས་སོ། །
བཅོམ་བརླག་གི་སྐྱེ་བོ་རྣམས་ཀྱིས་བཟའ་བཅའ་མང་བོ་ཤིང་རྟ་ལ་བཀལ་ཏེ། གནོད་
སྦྱིན་བོང་བུའི་གནས་སུ་སོང་ནས་ཡུལ་དེའི་ཉེ་སྐོར་གྱི་དགེ་འདུན་ཐམས་ཅད་བསྡུས་
ཏེ། སངས་རྒྱས་དགེ་འདུན་དང་བཅས་པ་ལ་བསོད་སྙོམས་ཕུལ་ནས། གནོད་སྦྱིན་
བོང་བུ་འདུལ་བར་གསོལ་བ་བཏབ། གནོད་སྦྱིན་ན་རེ། འདི་རྣམས་ཀྱིས་བདག་གི་
ཆེད་དུ་ཕྱོགས་བཞིའི་དགེ་འདུན་ལ་གཙུག་ལག་ཁང་རྩིག་ན་ལྡོག་གོ ། དེ་རྣམས་
ཀྱིས་གཙུག་ལག་ཁང་ལྔ་བརྒྱ་བརྩིགས། །གནོད་སྦྱིན་བོང་བུ་འཁོར་ལྔ་བརྒྱ་དང་
བཅས་བཏུལ་ནས་ཆོས་ལ་བཀོད། དེ་ནས་གནོད་སྦྱིན་མདའ་ཅན་དང་། ནག་ལྡན་
གཉིས། གནོད་སྦྱིན་མོ་གླང་རྙེད་དང་། མཆུ་ཅན་གཉིས་ཏེ་བཞི་བོ་ཡང་བཏུལ། དེ་
ནས་བཅོམ་བརླག་གི་ནང་དུ་བྱོན་ཏེ། གནོད་སྦྱིན་མོ་འགྲམ་ཟླ་མ་འཁོར་ལྔ་བརྒྱ་དང་
བཅས་པ་བཏུལ་ནས་གཙུག་ལག་ཁང་ལྔ་བརྒྱ་བྱས། སྤྱིར་བཅོམ་བརླག་ཕྱི་ནང་དུ་
གནོད་སྦྱིན་མོ་ཉིས་སྟོང་ལྔ་བརྒྱ་བཏུལ་ནས། གཙུག་ལག་ཁང་ཉིས་སྟོང་ལྔ་བརྒྱ་
བྱས་སོ། །
༡༠༢ ཡུལ་ཨོ་ཏ་ལར་བྱོན་པ་ནི། ཨོ་ཏ་ལར་བསོད་སྙོམས་ཀྱི་ལམ་དུ་ཞིང་བ་
ལྔ་བརྒྱ་ཙམ་ཡོད་པས། སངས་རྒྱས་མཐོང་བ་ཙམ་གྱིས་དད་དེ་ལམ་ནས་ཕྱག་འཚལ་
བ་ལ་ཆོས་གསུངས་པས་དེ་ཉིད་དུ་བདེན་པ་མཐོང༌། གླང་རྣམས་ཀྱིས་གཉའ་ཤིང་
བོར། རྒྱུ་ཐག་བཅད། རྨོད་གླང་སྟོང་བོ་དེ་དག་ཀྱང་སྟོན་པའི་དྲུང་དུ་འོང་བ་ལ་ཚིག་
200



༄༅ ། །བོད་སོག་ཆོས་འབྱུང་གི་སྟོད་ཆ།
གསུམ་གྱི་ཆོས་བསྟན་པས། སྟོན་པ་ལ་དད་བཞིན་དུ་ཤི་འཕོས་ནས་རྒྱལ་ཆེན་བཞིའི་
རིགས་ཀྱི་ལྷར་སྐྱེས་ནས། སངས་རྒྱས་ལས་ཆོས་ཉན་པས་འདེན་པ་མཐོང་བའི་བར་
དུ་གྱུར། དེ་ནས་ཨོ་ཏ་ལའི་གྲོང་དུ་བསོད་སྙོམས་ལ་ཕེབས་ཏེ། དེར་བྲན་མོ་རྒན་མོ་
ཀ་ཙང་གལ་ཞེས་བྱ་བ་ཁྲོན་པའི་རྩར་ཆུ་ལེན་དུ་འགྲོ་བ་ལ། ཀུན་དགའ་བོས་བཅོམ་
ལྡན་འདས་ལ་སྐྱེམས་ཀྱི་ཆུ་ཕུལ་ཅིག་སྨྲས་པས། རྒན་མོ་དེས་ཀྱང་ཆུ་བུམ་གང་ཁྱེར་
འོངས་པ་ན། སྟོན་པ་མཐོང་མ་ཐག་ཏུ་བུ་ཡིན་པའི་འདུ་ཤེས་སྐྱེས་ཏེ། བུ་བུ་ཞེས་སྨྲ་
ཞིང་རྒྱུགས་ཏེ་སྐུ་ལ་འཁྱུད་པར་བརྩམས་པ་ན། དགེ་སློང་རྣམས་ཀྱིས་བཟློག་པར་
ཞུགས་པའི་ཚེ། བཀའ་བསྩལ་པ། མ་ཟློག་ཅིག འདི་ངའི་ཚེ་རབས་ལྔ་བརྒྱའི་ཡུམ་
ཡིན་ནོ། ། དེར་བུའི་སྲེད་པ་དང་བྲལ་ཏེ་ཆོས་ཉན་པས་བདེན་པ་མཐོང་། སྐྱེ་
དགུའི་བདག་མོ་ལ་གཏད་དེ་རབ་ཏུ་བྱུང་ནས་དགྲ་བཅོམ་པ་ཐོབ། དགེ་སློང་མ་མདོ་
སྡེ་རྣམ་པར་འབྱེད་ པའི་མཆོག་ ཏུ་ ལུང་བསྟན་ཏོ། ། དེ་ནས་ཡུལ་ དགྲ་མཐར་
གཤེགས་པ་ན། བྲམ་ཟེ་ཞིག་ཁྲོན་པ་ནས་ཆུ་དྲངས་ཤིང་ཀུན་དགའ་ར་བ་འཆུ་བ་ན།
དེས་སྟོན་པ་བྱོན་པ་མཐོང་ནས་ཆུ་སྣོད་དང་དཔྱང་ཐག་སྦས་ཏེ་གནས་པ་ལས། སྟོན་
པ་དེར་བྱོན་པ་ན་རྫུ་འཕྲུལ་ གྱིས་ཀུན་དགའ་ར་བ་ཐམས་ཅད་ཆུས་གང་བར་གྱུར་
ཏོ། ། བྲམ་ཟེ་ན་རེ། ཚུར་བྱོན་དང་། དཔྱང་ཐག་དང་ཆུ་སྣོད་འདི་ལགས་སོ་ཞེས་
བསྟན་པས། ཐམས་ཅད་ན་ཆུ་ཡོད་ན་ཁྲོན་པའི་ཆུས་ཅི་ཞིག་བྱ་ཞེས་གསུངས་ཏེ་ཆོས་
བསྟན་པས་དད་དེ་ཚུར་ཤོག་གིས་བསྙེན་པར་རྫོགས་ནས་དགྲ་བཅོམ་པ་ཐོབ་པའི་
བར་དུ་གྱུར་ཏོ། །
༡༠༣ གྲོང་ཁྱེར་དགྲ་མཐར་དབྱར་གནས་མཛད་པ་ནི། དེ་ལྟར་དཔའ་བོའི་
སྡེར་ལྗོངས་རྒྱུ་ཞིང་། གྲོང་ཁྱེར་དགྲ་མཐའ་དང་ཉེ་བ་ཤིང་ནིམ་པའི་དྲུང་དུ་བཞུགས་
སོ། ། དེར་དགྲ་མཐའི་རྒྱལ་བོ་མེ་སྦྱིན་ཞེས་བྱ་བས་ཐོས་ཏེ། དགེ་སྦྱོང་གོ་ཏ་མ་ནི་
201



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྒྱལ་བོ་ཆེན་པོ་ཐམས་ཅད་ཀྱིས་བཀུར་སྟི་བྱེད་ན། བདག་གིས་ཀྱང་བསྙེན་བཀུར་
བྱའོ་སྙམ་ནས་སྟོན་པའི་དྲུང་དུ་སོང་ནས་ཕྱག་འཚལ་ཏེ། ཟླ་གསུམ་དུ་བསྙེན་བཀུར་
བགྱིད་པར་ཞུས། དེས་ཕོ་བྲང་དུ་འོངས་ནས་ནང་མི་རྣམས་ལ་ཟླ་བ་གསུམ་དུ་ཉི་མ་
རེ་རེ་བཞིན་བཟའ་བ་སྣ་བཅོ་བརྒྱད་དང་ཚོད་མ་རྣམ་པ་དུ་མ་སོགས་མི་ལྔ་བརྒྱ་ཚིམ་
པར་ནུས་པའི་ཁ་ཟས་དག་སྦྱོར་ཤིག་ཅེས་དང་། གྲོང་ཁྱེར་དུ་ཡང་གོ་ཏ་མ་ལ་གཞན་
གྱིས་གདུགས་ཚོད་མ་གསོལ་ཅིག གསོལ་ན་ཆད་པས་གཅོད་དོ་ཞེས་དྲིལ་བསྒྲགས་
སོ། ། དེའི་ནུབ་མོར་རྒྱལ་བོ་མེ་སྦྱིན་གྱི་རྨི་ལམ་དུ་རང་གི་རྒྱུ་མས་དགྲ་མཐའི་གྲོང་
ཁྱེར་དཀྲིས་པ་རྨིས་སོ། ། གཉིད་སད་ནས་སྐྲག་སྟེ་མདུན་ན་འདོན་བྲམ་ཟེ་ལ་དྲིས་
པས། དེས་ཀྱང་བཟང་བར་ཤེས་མོད། དེ་ལྟར་བརྗོད་ན་གོ་ཏ་མ་ལ་དད་པར་འགྱུར་
སྙམ་ནས། རྨི་ལམ་ངན་པར་སྨྲས་སོ། ། འདི་ལ་ཐབས་ཅི་ཡོད། མིས་མི་མཐོང་
བའི་ཕྱོགས་སུ་ཟླ་བ་གསུམ་བཞུགས་ན་དེ་ལྟར་མི་འགྱུར་རོ། ། དེ་ནས་རྒྱལ་བོ་ཟླ་
གསུམ་དུ་མི་སྣང་བའི་ཕྱོགས་སུ་འདུག་གོ ། དེ་ནས་ནངས་པར་ཀུན་དགའ་བོ་རྒྱལ་
བོའི་སྒོར་སོང་ནས་དགེ་འདུན་ལ་ཁ་ཟས་སྟ་གོན་གྱིས་ཤིག་ཅེས་གསུངས་ཀྱང་། སུ་ལ་
བསྩལ་མི་གསུང་སྟེ། ད་ནི་ཞུ་མི་ནུས་སོ་ཟེར་རོ། ། སྟོན་པ་ལ་ཞུས་པས། བསོད་
སྙོམས་འབུལ་བར་སྤྲོ་བ་ཡོད་དམ་ཞེས་དྲིས་ཤིག གྲོང་ཁྱེར་བ་རྣམས་ཤིན་ཏུ་སྤྲོ་མོད་
ཀྱི། རྒྱལ་བོ་གདུག་པ་ཅན་གྱིས་བཀག་གོ་ཞེས་ཟེར། དེར་བྱང་ཕྱོགས་ནས་འོངས་
པའི་དེད་དཔོན་རྟ་ལྔ་བརྒྱ་ཁལ་བཀལ་ནས་དགྲ་མཐར་ཡོང་བ་ཞིག་ཡོད་པས། དེས་
བདག་གི་རྟ་ཅང་ཤེས་ལས་གཞན་པའི་རྟ་གཞན་རྣམས་ལ་ནས་བྲེ་རེ་རེ་ལགས་ན།
སྟོན་པ་དགེ་འདུན་དང་བཅས་པ་གསོལ་བར་སྤྲོ་ན་འབུལ་ལོ། ། དེ་ཀུན་དགའ་བོས་
སྟོན་པ་ལ་གསོལ་བས། དགེ་སློང་རྣམས་ལ་བཅོམ་ལྡན་འདས་དང་ལྷན་ཅིག་ཟླ་བ་
གསུམ་དུ་རྟ་ཆག་གིས་འཚོ་བས་གནས་པར་སྤྲོ་བ་རྣམས་ཚུལ་ཤིང་ལོངས་ཤིག དེར་
202



༄༅ །
བོད་སོག་ཆོས་འབྱུང་གི་སྟོད་ཆ།
ན
ཚུལ་ཤིང་བྲིམས་པ་ན། ཤཱ་རིའི་བུ་ནི་རླུང་ནད་ ཤས་ཆེ་བས་ནས་ཀྱིས་མི་འཚོ་ལ།
མོངྒལ་གྱི་བུ་ ཡང་དེའི་ གཡོག་ ལ་ དགོས་ པས་དེ་ གཉིས་ ཀྱིས་ཚུལ་ ཤིང་མ་བླངས།
གཞན་ལྔ་བརྒྱར་གཉིས་ཀྱིས་མ་ཚང་བས་བླངས་སོ། ། མཆོག་ཟུང་གཅིག་རི་རྩེ་མོ་
གསུམ་པར་སོང་ནས་ལྷའི་དབང་བོས་བདུད་རྩི་ཕུལ་ཏེ་འཚོའོ། ། ཀུན་དགའ་བོས་
སྟོན་པའི་གསོལ་རྒྱུའི་ནས་དེ་བརྡུང་ཞིང་བཙོ་བའི་ལས་བྱེད་པ་རྒན་མོ་གཅིག་ལ་
བཅོལ་བས། ང་རྒས་ཀྱི་བདག་གི་བུ་མོ་འདི་ལ་བཅོལ་ཞིག དེ་ལ་བཅོལ་བས། གང་
གི་དོན་དུ་ཆོས་ཚིག་འགའ་གསུངས་ན་བགྱིད་དོ་ཞེས་ལས་དེ་བྱེད་པ་ན། བུ་མོ་ན་རེ།
སངས་རྒྱས་ཞེས་བྱ་བ་དེ་ཅི་ལགས། ཀུན་དགའ་བོའི་བསམ་པ། ཆོས་ཟབ་མོ་གོ་མི་
ནུས་ཀྱི་འཁོར་སྒྱུར་གྱི་བསྔགས་པ་བརྗོད་དོ་སྙམ་ནས་དེ་རྒྱ་ཆེར་བཤད་པས། དེའི་
གཏམ་རྫོགས་ནས་སངས་རྒྱས་ཀྱི་ཆེ་བ་མ་བརྗོད་གོང་། བྱ་བ་དེ་འགྲུབ་སོང་ནས།
བུ་མོས་འོ་ན་དགེ་བ་འདིས་བདག་འཁོར་ལོས་སྒྱུར་རྒྱལ་གྱི་བཙུན་མོ་དམ་པར་གྱུར་
ཅིག་ཅེས་སྨོན་ལམ་བཏབ་པོ། ། སྟོན་པ་ལ་དེ་གསོལ་བས། བཀའ་བསྩལ་པ།
ཀུན་དགའ་བོ་ཁྱོད་ཉེས་ཏེ། སངས་རྒྱས་ཀྱི་བསྔགས་པ་བརྗོད་ན། ཕྱིར་མི་ལྡོག་པ་
ཐོབ་པ་ལ་ད་འཁོར་སྒྱུར་གྱི་བཙུན་མོར་འགྱུར་རོ། ། དེ་ལྟར་ལུང་བསྟན་པ་དགེ་
འདུན་གྱི་ནས་ཀྱི་ལས་བྱེད་པའི་བུ་མོ་ལྔ་བརྒྱར་གཉིས་ཀྱིས་མ་ཚང་བ་ཐོས་ཏེ། བཙུན་
མོ་རིན་པོ་ཆེའི་འཁོར་དུ་སྨོན་ལམ་བཏབ་པོ། ། དེ་ནས་ཀུན་དགའ་བོ་མཆི་མ་ཕྱུང་
སྟེ། ཉིད་ཀྱི་སྐྱེས་རབས་དུ་མར་སྦྱིན་པ་བསྩལ་ན། ནས་རུལ་བ་གསོལ་དགོས་པ་ལྟ་
ཞུས་པས། སྟོན་པའི་ཚེམས་མཆེ་བའི་བར་ནས་ནས་ཆན་གཅིག་བཏོན་ཏེ། ཀུན་
དགའ་བོར་འཚལ་དུ་བཅུག་པ་ན། དེ་ལྟ་བུའི་རོ་ཕུན་སུམ་ཚོགས་པ་སྔར་མྱོང་བ་མི་
དྲན། དེ་བཞིན་གཤེགས་པ་རོ་བྲོ་བའི་མཆོག་བརྙེས་ཕྱིར། རོ་བཟང་ངན་གང་ཡང་
རོ་བརྒྱ་བར་འགྱུར་རོ། ། དེ་ལྟ་བུའི་ཚེ་མཐའི་རྒྱལ་ཕྲན་རྣམས་ཀྱིས་མེ་སྦྱིན་ལ་ཕོ་ཉ་
203



་ར །
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཏང་ཡང་དེ་དག་ནང་དུ་མ་ཚུད་དོ། ། མགོན་མེད་ཟས་སྦྱིན་གྱིས་ཀྱང་དེ་ལྟར་
ཐོས་ནས། ཤིང་རྟ་ལྔ་བརྒྱ་འབྲས་ས་ལུས་བཀང་སྟེ་འབུལ་བུ་བཏང་བ་ན། ལམ་དུ་
སྡིག་ཅན་ཀུན་དགའ་བོར་སྤྲུལ་ཏེ་ལྷས་བདུད་རྩི་གསོལ་གྱི་ཕྱིར་ལྡོག་ཅིག་ཟེར་རོ། །
འོན་ཀྱང་མ་ལྡོག་པར་འོང་བ་ན། བདུད་ཀྱིས་ཆར་ཆེན་པོ་ཕབ་ཏེ་ཤིང་རྟ་འགྲོ་མ་ཐུབ།
དེ་ལྟར་ཟླ་གསུམ་འདས་པ་ན། དེད་དཔོན་དེས་གདུགས་ཚོད་བཟང་བོ་ཕུལ་ཏེ།
བདག་འཁོར་ལོས་སྒྱུར་རྒྱལ་དུ་གྱུར་ཅིག རྟ་ཅང་ཤེས་ནི་བུ་ཐུ་བོ་དང་། རྟ་ལྔ་བརྒྱ་བུ་
ལྔ་བརྒྱ། བཙུན་མོར་ལུང་བསྟན་པ་དང་བུ་མོ་ལྔ་བརྒྱ་བོ་ཡང་དེ་ལྟར་གྱུར་ཅིག་ཅེས་
སྨོན་ལམ་བཏབ་པས། སྟོན་པས་དེ་ལྟར་འགྲུབ་པར་ལུང་བསྟན། ཟླ་གསུམ་པོ་
འདས་པ་དེར་མེ་སྦྱིན་ཡང་ཕྱིར་བྱུང་བ་ན། རྒྱལ་ཕྲན་རྣམས་ཀྱི་ཡི་གེ་མཐོང་སྟེ་བསོད་
སྙོམས་ཁས་བླངས་ནས་མ་ཕུལ་བར། རྟ་ཆག་གི་ནས་གསོལ་ལོ་བྱ་བ་ཡོད་དོ། །
རྒྱལ་བོས་ཀུན་དགའ་བོ་ལ་དེ་བདེན་ནམ་དྲིས་པས། ཇི་ལྟར་གྱུར་པ་བསྙད་པས།
རྒྱལ་བོ་དྲན་མེད་དུ་བརྒྱལ། སླར་ནང་མི་རྣམས་ལ། ངས་ཁ་ཟས་འདི་ལྟར་སྦྱོར་ཞེས་
མ་བསྒོས་སམ། དེ་རྣམས་ན་རེ། ཉིན་བཞིན་དུ་སྦྱོར་ལ་ད་དུང་ཡང་སྦྱོར་མོད། སུ་
ལ་བསྩལ་མ་ཤེས་སོ། ། དེ་ནས་མེ་སྦྱིན་སྟོན་པའི་སྤྱན་སྔར་སོང་ནས་ནོངས་པ་
བཤགས་ཏེ་ཇི་སྲིད་འཚོའི་བར་དུ་བསྙེན་བཀུར་ཞུས། དེ་མ་གནང་བར་ལོ་བདུན་
དང་། དེ་བཞིན་ཟླ་བདུན། དགུང་བདུན་གྱི་བར་དུ་ཞུས་ཀྱང་མ་གནང་སྟེ། བཀའ་
བསྩལ་པ། རྒྱལ་བོ་ང་ལ་གདུལ་བྱ་ནི་མང་། ང་མྱ་ངན་ལས་འདས་པའི་དུས་དང་ཉེ་
བས་རྩོམ་པ་འདི་ཐོངས་ཤིག་གསུངས། སང་ཉིན་གདུགས་ཚོད་གསོལ་བར་ཞུས་པས་
དེ་གནང་ངོ༌། ཟླ་གསུམ་དུ་ཁ་ཟས་སྦྱར་བ་རྣམས་ས་ལ་བཀྲམས་ཏེ། དགེ་འདུན་
གྱིས་ཞབས་ཀྱིས་བཅགས་པས་ལོངས་སྤྱད་པར་འགྱུར་བ་བྱས། སྟོན་པ་འཁོར་བཅས་
ཀྱིས་གདུགས་ཚོད་གསོལ་ཞིང་། སྟོན་པས་ཆོས་བསྟན་པ་དང་ཡོན་བསྔོའི་བར་
204



༄༅ ། །བོད་སོག་ཆོས་འབྱུང་གི་སྟོད་ཆ།
མཛད་ནས་ ཕྱིར་ གཤེགས་པ་ན། དགེ་སློང་ འགས་སྤྱིལ་བོ་རྣམས་བཤིག་པ་ལ།
བཀའ་བསྩལ་པ། སྤྱིལ་བོ་དག་ཇི་སྲིད་གནས་པ་དེ་སྲིད་དུ་བསོད་ནམས་འཕེལ་ལ།
མལ་ཆ་ཆོས་གོས་གནས་མལ་ཡང་དེ་དང་འདྲའོ། །
༡༠༤ ལྔ་ལེན་གྱི་ལམ་བར་དུ་བྱུང་བའི་གཏམ་ནི། སྟོན་པ་ལྷོ་ཕྱོགས་ལྔ་ལེན་
གྱི་ཆུ་ཀླུང་གངྒཱའི་འགྲམ་ན་མར་གཤེགས་པ་ན། དགེ་སློང་ཞིག་གིས་མདོར་བསྡུས་
པའི་ཆོས་ཀྱིས་དགྲ་བཅོམ་ཐོབ་པ་བཤད་དུ་གསོལ་ཞུས་པས། གངྒཱའི་ཆུ་ལ་ཤིང་སྡོང་
ཞིག་ཁྱེར་བ་དེ། ཕར་འགྲམ། ཚུར་འགྲམ། དབུས་སུ་མ་ཆགས། སྐམ་ལ་མ་བྱུང་།
མི་དང་མི་མ་ཡིན་པས་མ་བཟུང་། ཀློང་དུ་མ་རུལ་ན་རྒྱ་མཚོར་གཞོལ་བར་འགྱུར་
རོ། ། དེ་བཞིན་དུ་ཁྱོད་ཀྱང་ཕ་རོལ་ཚུར་རོལ་ལ་མ་ཆགས་པར་སོང་ན་མྱ་ངན་ལས་
འདས་པ་ལ་གཞོལ་བར་འགྱུར་རོ། ། མདོར་བསྡུས་པ་དེའི་དོན་རྒྱས་པར་གསུངས་
པས་དེས་དགྲ་བཅོམ་པ་ཐོབ་པོ། ། དེའི་ཉེ་ལོག་ན་གནག་རྫི་དགའ་བོ་མཁར་བ་ས་
བཙུགས་པ་དེས་ཆོས་དེ་ཐོས་སོ། ། སྦལ་བ་ཞིག་ཀྱང་ཆོས་དེ་ཉན་པ་ན། གནག་
རྫིས་མ་བརྟགས་པར་མཁར་བ་བཙུགས་པ། སྦལ་བའི་རྒྱབ་ཏུ་ཕོག་སྟེ་གནད་ཆད་ལ་
ཐུག་ཀྱང༌། བདག་གིས་སྐད་ཕྱུང་ན་གཞན་གྱིས་ཆོས་ཉན་པའི་བར་ཆད་དུ་འགྱུར་
སྙམ་སྟེ་སྲན་ནས་འདུག་གོ ། སྦལ་བ་དེ་དེ་མ་ཐག་ཏུ་ཤི་ནས་རྒྱལ་ཆེན་བཞི་རིགས་
ཀྱི་ལྷར་སྐྱེས། སྟོན་པའི་སྤྱན་སྔར་ཆོས་ཉན་ནས་བདེན་པ་མཐོང་། གནག་རྫི་དགའ་
བོས་གསོལ་བ། བདག་ཀྱང་ཕར་འགྲམ་ཚུར་འགྲམ་དུ་མི་ཆགས་པ་ནས། མི་རུལ་
བར་བགྱིད་པས་རབ་ཏུ་དབྱུང་དུ་གསོལ། བཀའ་བསྩལ་པ། ཕྱུགས་རྣམས་སོ་སོར་
གཏོད་ལ་ཤོག དགའ་བོས་ཕྱུགས་རྣམས་གཏད་ནས་གྲོགས་ཕྱུགས་རྫི་ལྔ་བརྒྱ་ཁྲིད་
ནས་འོངས་ཏེ། སྟོན་པའི་སྤྱན་སྔར་རབ་ཏུ་བྱུང་ཞིང་ཆོས་ཉན་པས་ལྔ་བརྒྱ་བོས་དགྲ་
བཅོམ་ཐོབ་པོ། ། དེ་ནས་སྟོན་པ་འཁོར་བཅས་ལྔ་ལེན་གྱི་གངྒཱ་བརྒལ་བ་ན། རེས་
205



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གྲུ་ལ་གཤེགས། རེས་ཆུ་སྟེང་དུ་གཤེགས་པ་ན། ངང་བ་ལྔ་བརྒྱ་དང་། ཉ་ལྔ་བརྒྱ་
རུས་སྦལ་ལྔ་བརྒྱ་རྣམས་དད་པ་ལ་ཚིག་བཞི་བའི་ཆོས་རེ་གསུངས་པས། དེ་དག་ཤི་
ནས་རྒྱལ་ཆེན་བཞི་རིགས་ཀྱི་ལྷར་སྐྱེས་ནས་བདེན་པ་མཐོང་བའི་བར་དུ་གྱུར། དེར་
ཡི་དྭགས་ལྔ་བརྒྱ་འོངས་ནས་ཆབ་སྩོལ་བར་ཞུས་པས། སྟོན་པའི་བྱིན་རླབས་ཀྱིས་ཁ་
བཀྱེད་ནས། མོངྒལ་གྱི་བུས་ཆུ་བླུད་དེ། དེ་དག་སྟོན་པ་ལ་དད་བཞིན་དུ་ཤི་ནས་རྒྱལ་
ཆེན་བཞི་རིགས་ཀྱི་ལྷར་སྐྱེས་པ་སོགས་གོང་ལྟར་རོ། །
༡༠༥ བྲམ་ཟེ་དབུལ་བོས་བདེན་པ་མཐོང་བ་སོགས་ནི། བཅོམ་ལྡན་འདས་
ཡུལ་གཞོན་ནུ་བསྐྱེད་པ་ནས་ཡུལ་མང་བརྒྱུད་ནས། མཉན་ཡོད་ཀྱི་ཡུལ་མཐའ་ཟིན་
པར་བྱོན་པ་ན། བྲམ་ཟེ་དབུལ་བོ་ཞིག་སྔ་དྲོ་ཟས་མ་ཟོས་པར་ཞིང་ལས་བྱས་པ་ལ།
བུ་མོ་ཐུག་པ་སྐྱེལ་དུ་འོངས་པ་དང་སྟོན་པ་ཕྱོགས་དེར་བྱོན་པ་དང་འཛོམས་ནས།
བྲམ་ཟེ་དད་པ་སྐྱེས་ནས་སངས་རྒྱས་ལ་ཐུག་པ་ཕུལ་བ་ན། སྟོན་པས་ཁྲོན་པ་རྙིང་བ་
ཞིག་བསྟན་ནས་དེར་ཐུག་པ་བླུགས་གསུངས་པས། དེར་བླུག་པ་ན། ཁྲོན་པ་ཐུག་
པས་མེར་གྱིས་གང༌། དགེ་འདུན་ཐམས་ཅད་ལ་བྲིམས་ཀྱང་མ་ཟད་དེ། བྲམ་ཟེ་
མཆོག་ཏུ་དད་པ་ལ་ཆོས་བསྟན་པས་བདེན་པ་མཐོང་། བྲམ་ཟེ་དེའི་ཞིང་ཐམས་ཅད་
གསེར་གྱི་ལྗང་བུ་དང་སྙེ་མ་སྐྱེས། རྒྱལ་བོ་གསལ་རྒྱལ་གྱིས་སྤྱན་པ་བཏང་ནས་བགོ་
བཤའ་བྱས་པས་རྒྱལ་བོའི་སྐལ་ནས་འབྲུར་གྱུར་པ་སོགས་ཡ་མཚན་བྱུང་ངོ༌། །
སྐབས་འདིར་ཞིང་བ་ལྔ་བརྒྱ་བདེན་པ་ལ་བཀོད་པ་སྔར་དང་འདྲ། དེ་ནས་གྲོང་ཁྱེར་
ཆུ་མངས་སུ་གཤེགས་ཏེ། བྲམ་ཟེ་ཞིང་རྨོད་པས་སྟོན་པ་བྱོན་པ་མཐོང་ནས་ཞིང་ལས་
ལ་བྲེལ་བ་ཆེ་སྟབས། ལྕགས་ལག་ཏུ་ཐོགས་བཞིན་དུ་འདུག་ས་དེ་ཉིད་ནས་ཕྱག་བྱས་
སོ། ། སྟོན་པས་གསུངས་པ། འདིར་འོངས་ཏེ་ཕྱག་བྱས་ན་སངས་རྒྱས་གཉིས་ལ་
ཕྱག་བྱས་པར་འགྱུར་གསུངས། དེའི་རྒྱུ་ཞུས་པས། ཕྱོགས་འདི་ན་སངས་རྒྱས་འོད་
*
206



༄༅། །བོད་སོག་ཆོས་འབྱུང་གི་སྟོད་ཆ།
སྲུང་གི་རིང་བསྲེལ་མ་ཉམས་པར་ཡོད་ཀྱི་བལྟ་བར་འདོད་དམ་གསུངས། འཚལ་
ལོ། ། ས་འོག་གི་ཀླུ་དང་ལྷ་རྣམས་ཀྱིས་རིན་པོ་ཆེའི་སྒྲོམ་བུའི་སྣོད་བླངས་ཏེ་བསྟན་
པས། སྐྱེ་བོ་ཐམས་ཅད་ལྟ་ཞིང་མཆོད་པར་བྱེད། དེ་ནས་མི་རིང་བར་ས་འོག་ཏུ་
ནུབ་པོ། ། དགེ་བསྙེན་ཞིག་གིས་ཕྱོགས་དེར་སྐོར་བ་བྱས་པ་དང་། སྟོན་པས་
བཀའ་བསྩལ་པ། མཁས་པ་གང་ཞིག་རབ་ཏུ་སེམས་དང་བས་ཞེས་སོགས་གསུངས་
པས། འབྲས་བུ་བཞི་ཐོབ་པ་དང་བྱང་ཆུབ་ཏུ་སེམས་བསྐྱེད་པ་སོགས་དཔག་ཏུ་མེད་
པ་བྱུང་བས། དེར་དུས་སྟོན་བཙུགས་པས་ཆུ་མངས་ཀྱི་དུས་སྟོན་ཞེས་གྲགས་སོ། །
༡༠༦ ལས་ཀྱི་རྒྱུ་བ་ལུང་བསྟན་པ། བཅོམ་ལྡན་འདས་མཉན་ཡོད་དུ་
བཞུགས་ཚེ། དགེ་སློང་རྣམས་ཀྱིས་ལས་ཀྱི་རྒྱུ་བ་ལུང་བསྟན་པར་ཞུས་སོ། ། བཅོམ་
ལྡན་འདས་ཀྱི་གདོན་མི་ཟ་བར་མཛད་པ་ནི་བཅུ་སྟེ། འགའ་ཞིག་སངས་རྒྱས་སུ་ལུང་
སྟོན་པ། མང་བོ་དག་བྱང་ཆུབ་ཏུ་སེམས་བསྐྱེད་པ། གདུལ་བྱ་ཐམས་ཅད་བཏུལ་བ།
མཆོག་ཟུང་གཅིག་བསྟན་པ། མཚམས་བཅད་པ། སྐུ་ཚེའི་ཆ་ལྔ་བཏང་བ། ཆོ་
འཕྲུལ་ཆེན་པོ་བསྟན་པ། ལྷ་བབས། ཡབ་ཡུམ་བདེ་ལ་བཀོད་པ། ཉན་ཐོས་རྣམས་
ཀྱི་ལས་ཀྱི་རྒྱུ་བ་ལུང་སྟོན་དུ་འཇུག་པར་མཛད་པ་རྣམས་སོ། ། འདིར་ལས་ཀྱི་རྒྱུ་བ་
ལུང་སྟོན་པའི་ཆེད། བཅོམ་ལྡན་འདས་དགྲ་བཅོམ་ལྔ་བརྒྱ་གཅིག་གིས་མ་ཚང་བ་
དང་ལྷན་ཅིག་མཚོ་མ་དྲོས་པར་གཤེགས་སོ། ། ཀླུ་དགའ་བོ་དང་ཉེར་དགའ་དེར་
འོངས། རིན་པོ་ཆེའི་པདྨའི་སྡོང་བོ་བྱུང་སྟེ། དབུས་ཀྱི་ཐོར་ཏོ་ལ་གསེར་གྱི་པདྨ་
འདབ་སྟོང་ དང་ ལྡན་ པ་ ཚད་ ཤིང་ རྟའི་འཕང་ལོ་ཙམ་ པ་ ལ་ བཅོམ་ ལྡན་འདས་
བཞུགས། གཞན་པདྨ་སོ་སོར་ཉན་ཐོས་རྣམས་འདུག་གོ །དེའི་ཚེ་ཤཱ་རིའི་བུ་བྱ་
རྒོད་ཕུང་བོའི་རིར་སྣམ་སྦྱར་འདྲུབ་པོ། ། དེའི་ དུས་ན་སྟོན་པས་མོངྒལ་གྱི་བུ་
མངགས་པས། ད་འདོང་ངོ་ཞེས་པ་ན། སྣམ་སྦྱར་དྲུབས་ལ་འགྲོ་ཟེར་བས། མོངྒལ་
207



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གྱི་བུས་སོར་མོ་ལྔ་ཆར་གྱིས་དྲུབས་ཏེ་ཟིན་པ་བྱས་སོ། ། སྣམ་སྦྱར་དེ་རྒྱུ་ཅང་གིས་
བསྡམས་ཏེ། སྣེ་མོ་བྱ་རྒོད་ཕུང་བོའི་རི་དང་། རི་རབ། སྟོན་པ་བཞུགས་པའི་པདྨའི་
གདན་ལ་བཏགས་པ་སོགས་རྫུ་འཕྲུལ་སྣ་ཚོགས་བསྟན། མོངྒལ་གྱི་བུས་ད་འདོང་
ངོ༌། ། ཤཱ་རིའི་བུ་ན་རེ། ཁྱོད་སོང་ང་འོང་ངོ་། ། མོངྒལ་གྱི་བུ་སྐད་ཅིག་དེ་ཉིད་ལ་
རྫུ་འཕྲུལ་གྱིས་མཚོ་མ་དྲོས་པར་ཕྱིན་པ་ན། ཤཱ་རིའི་བུ་དེའི་སྔོན་ནས་སླེབས་ཟིན།
དགེ་སློང་རྣམས་ཀྱིས་མོངྒལ་གྱི་བུ་རྫུ་འཕྲུལ་དང་ལྡན་པའི་མཆོག་ཏུ་ལུང་བསྟན་ན།
ཤཱ་རིའི་བུའི་རྫུ་འཕྲུལ་གྱིས་ཕམ་པར་བྱས་པ་ལ་གཟིགས་ཞེས་ཞུས་པས། མཆོག་ཟུང་
གི་ལོ་རྒྱུས་གསུངས་ནས། དེ་བཞིན་གཤེགས་པའི་ཏིང་ངེ་འཛིན་གྱི་མིང་གི་རྣམ་
གྲངས་རང་སངས་རྒྱས་ཀྱིས་མི་ཤེས། དེ་བཞིན་དུ་རང་རྒྱལ་གྱི་དེ་འདྲ་བ་ཤཱ་རིའི་བུ།
ཤཱ་རིའི་བུའི་དེ་འདྲ་བ་མོངྒལ་གྱི་བུ་དང་། དེས་ཐོབ་པའི་ཏིང་ངེ་འཛིན་གྱི་མིང་ཡང་
ཉན་ཐོས་ གཞན་གྱིས་མི་ཤེས་སོ། ། འོན་ཀྱང་མང་དུ་གནས་པ་ལ་བརྟེན་ནས་
མོངྒལ་གྱི་བུ་རྫུ་འཕྲུལ་ཆེ་བའི་མཆོག་ཏུ་ལུང་བསྟན་ཏོ་གསུངས། དེ་ནས་འདི་སྐད་
ཅེས་བྱ་སྟེ། འོད་སྲུང་ཆེ་དང་མཆོག་ཟུང་མཛེས་ལྡན་དང༌། །བྱེ་བ་ཉི་ཤུ་ངག་དབང་
བསོད་སྙོམས་ལེན། །ལེགས་འོངས་དགའ་ཡོད་གྲགས་པ་དཔལ་བསྐྱེད་དང༌། །བ་
ཀུ་ལ་དང་འོད་སྲུང་སྤྱན་གསུམ་དང༌། །གྲགས་པ་གཞན་དང་མེ་སྐྱེས་ཡུལ་འཁོར་
སྐྱོང་། །ས་ག་བྱིན་པ་ཅན་དང་ལམ་ཕྲན་བསྟན། །སྦྲུལ་ཁོལ་མ་འགགས་རི་དྭགས་
འཛིན་གྱི་བུ། །སྒྲ་གཅན་འཛིན་དང་དགའ་བོ་གྱད་བུ་ནོར། །ཉེ་སྡེ་བཟང་ལྡན་
མཛེས་བཟང་སྦྲང་རྩི་ཅན། །རྒྱུ་ཅན་ཀོའུ་དཱི་ནྱ་དང་ཉེ་བ་འཁོར། །འོད་བྱེད་ནམ་གྲུ་
ལ་སོགས་དགྲ་བཅོམ་ཚོགས། ། ཞེས་བྱའོ། ། མདོ་ལས་དངོས་སུ་སྨོས་པ་དེ་དག་
རང་རང་གི་ལས་ཀྱི་རྒྱུ་བ་ལུང་བསྟན་ཅིང་། གཞན་ཡང་དགྲ་བཅོམ་ལྔ་བརྒྱའི་བར་དུ་
ལས་ཀྱི་རྒྱུ་བ་ལུང་བསྟན་པའི་མཐར། སྟོན་པ་ཉིད་ཀྱིས་ལོ་དྲུག་དཀའ་བ་སྤྱོད་དགོས་
208



༄༅། །བོད་སོག་ཆོས་འབྱུང་གི་སྟོད་ཆ།
པའི་རྒྱུ་ལ་སོགས་པ་འཕྲིན་ལས་ཀྱི་རྒྱུ་བ་ཐམས་ཅད་ལུང་སྟོན་པར་མཛད་དོ། ། དེ་
ནས་མཚོ་མ་དྲོས་པར་སྟོན་པ་འཁོར་བཅས་མི་སྣང་བར་གྱུར་ནས། མཉན་ཡོད་རི་
དྭགས་འཛིན་གྱི་མ་ས་གའི་ཀུན་དགའ་ར་བར་བྱོན། ས་གས་དེ་ཐོས་ནས་སྟོན་པ་
འཁོར་བཅས་ ལ་ གདུགས་ཚོད་ རྒྱ་ཆེར་ གསོལ། དེ་ནས་ཡུལ་ ཐིགས་ པ་ ཅན་ དུ་
གཤེགས་ནས་སྐྱེ་བོ་རྣམས་དང་དེ་དག་གི་ཡི་དྭགས་ལྔ་བརྒྱ་བདེན་པ་ལ་བཀོད། བྲམ་
ཟེ་སྨྲ་འདོད་ཀྱི་སེངྒེ་རབ་ཏུ་བྱུང་ནས་དགྲ་བཅོམ་པའི་བར་བཀོད། ཉན་ཐོས་བདུག་
པས་རྣམ་པར་གྲོལ་བའི་མཆོག་ཏུ་ལུང་བསྟན། །
༡༠༧ ཤཱཀྱ་ལྷག་མ་རྣམས་བདེན་པ་ལ་བཀོད་པ། སྟོན་པ་སེར་སྐྱ་དང་
མཉན་ཡོད་ཀྱི་བར་མཚམས་ཤཱཀྱ་རྣམས་ཀྱི་གྲོང་རྡལ་མི་ཙུ་རུ་དི་ཞེས་བྱ་བར་ཡུན་རིང་
དུ་བཞུགས་ཏེ། ཤཱཀྱའི་རིགས་ཤས་ཆེ་བ་དང་། གཞན་ཡང་སྐྱེ་བོ་མང་བོ་བདེན་པ་
ལ་བཀོད། དེའི་ཚེ་རྒྱལ་བོ་གསལ་རྒྱལ་གྱི་བུ་གཞོན་ནུ་འཕགས་སྐྱེས་པོ་ནི། མདུན་ན་
འདོན་གྱི་བུ་བྲམ་ཟེ་ཁྱེའུ་མ་ལ་གནོད་ཅེས་བྱ་བ་སྡིག་པའི་གྲོགས་པོར་གྱུར་ནས། ཡབ་
རྒྱལ་བོ་གསལ་རྒྱལ་དང༌། བློན་པོ་ལྔ་བརྒྱ་བོ་རྣམས་ཀྱི་བར་ལ་ཕྲ་མ་བཅུག་སྟེ། བློན་
པོ་སྤྱོད་པའི་བུ་རིང་བོ་མ་གཏོགས་ཐམས་ཅད་གསལ་རྒྱལ་ལ་འཁོན་དུ་འཛིན། ཡབ་
བུ་ལ་སྙིང་ཉེ་བས་དོགས་པ་མི་བྱེད་དོ། ། རྒྱལ་བོ་གསལ་རྒྱལ་རིང་ཞིག་སྟོན་པ་མ་
མཐོང་བས་སྐྱོ་སྟེ། གྲོང་རྡལ་མི་ཚུ་རུ་དི་ན་སྟོན་པ་བཞུགས་པའི་སྤྱན་སྔར་འོངས་ནས་
མཇལ་ཏེ་ཞུ་བ་མང་བོ་ཞུ་བའི་སྐབས། སྒོ་ན་སྤྱོད་པའི་བུ་རིང་བོས་བསམ་པར། ད་
ནི་འཕགས་སྐྱེས་པོ་རྒྱལ་སྲིད་དུ་མ་བསྐོས་ན། ཡབ་རྒྱལ་བོ་བཀྲོངས་པའི་གནས་ཡོད་
པ་དང་། བདག་ལ་ཡང་གནོད་པར་འགྱུར་སྙམ་ནས། རྒྱལ་བོའི་ཆས་ལྔ་ཁྱེར་ཏེ་
མཉན་ཡོད་དུ་ལྡོག་སྟེ་འཕགས་སྐྱེས་པོ་རྒྱལ་སྲིད་ལ་བསྐོས་སོ། ། རྒྱལ་བོ་གསལ་རྒྱལ་
སྟོན་པའི་ཞབས་ལ་ཕྱག་འཚལ་ནས་གཙུག་ལག་ཁང་གི་སྒོ་དྲུང་འོངས་པ་ན། གཡོག་
209



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དང་གཞོན་པ་སུ་ཡང་མེད་དེ། གཏམ་དྲིས་པ་ན། སྔ་ནས་སོང་ངོ་ཟེར་བས། རྒྱལ་
བོ་རང་ཉིད་རྐང་བས་ཅུང་ཟད་སོང་བ་ན། བཙུན་མོ་གཉིས་འོངས་པ་དང་ཕྲད་ནས་
ཇི་ལྟར་གྱུར་པ་བསྙད་པ་ན། དེས་རྒྱལ་སྲིད་ཐོབ་ན་ལེགས་ཀྱི་ཕྲེང་ལྡན་མ་ཁྱོད་ད་ནི་
སོང་ལ་བུའི་རྒྱལ་སྲིད་མྱོང་བར་གྱིས་ཤིག་ཅེས་ཟེར་ཏེ་དབྱར་ཚུལ་མ་དང་ལྷན་ཅིག་
རྒྱལ་བོའི་ཁབ་ཏུ་སོང་ངོ༌། ། དེ་ནས་འཕགས་སྐྱེས་པོ་ཤཱཀྱ་རྣམས་འཇོམས་པའི་
ཕྱིར་དམག་འོངས་པ་ལ། སྟོན་པས་དགོངས་པར། ད་དུང་ཤཱཀྱའི་རིགས་བདེན་པ་
མ་མཐོང་བ་མང་བར་གཟིགས་ཏེ། ལམ་ཁར་ཤིང་ཤ་ཁོ་ཌའི་ལོ་མ་ཆུང་བའི་དྲུང་དུ་
བཞུགས་སོ། ། འཕགས་སྐྱེས་པོས་མཐོང་ནས་ཞབས་ལ་ཕྱག་བྱས་ཏེ། ལྗོན་ཤིང་
དམན་པ་འདིར་ཅི་ལ་བཞུགས་ཞུས་པས། བཀའ་བསྩལ་པ། འདི་ནི་ངའི་ཉེ་དུ་
རྣམས་ཀྱིས་བསྐྱེད་པ་ཡིན་པས། གཉེན་བཤེས་ཀྱི་གྲིབ་མ་འདི་ནི་རབ་ཏུ་བསིལ་
ལོ། ། འཕགས་སྐྱེས་པོ། བཅོམ་ལྡན་འདས་ཉེ་དུ་ཤཱཀྱ་རྣམས་ལ་ཐུགས་བརྩེའོ་སྙམ་
སྟེ། ལན་ཅིག་དམག་ཕྱིར་ལྡོག་སྟེ་སོང་ངོ༌། ། དེར་བཅོམ་ལྡན་འདས་ཀྱིས། སེར་
སྐྱ་དང་ལྷས་བསྟན་དུ་བྱོན་ཏེ། ཤཱཀྱ་རྣམས་ལ་ཆོས་བསྟན་པས་བདེན་པ་མཐོང་བ་
ཤིན་ཏུ་མང་ཞིང་། ལོག་སྲེད་ཅན་རེ་རེ་མ་གཏོགས་གཏན་གྱི་བདེ་བ་བླ་ན་མེད་པ་ལ་
བཀོད་དོ། ། དེའི་རྗེས་སུ་སྡིག་ཅན་འཕགས་སྐྱེས་པོས་ཤཱཀྱ་བདུན་ཁྲི་བདུན་སྟོང་ཁ་
བཏགས་པ་སོགས་མྱོང་ཚུལ་འཇིགས་སུ་རུང་བ་བྱུང་ངོ༌། །
༡༠༨ བྲམ་ཟེ་གང་བོ་བྱང་ཆུབ་ཏུ་ལུང་བསྟན་པ་ནི། སྟོན་པ་རྒྱལ་བོའི་ཁབ་
འོད་མའི་ཚལ་ན་བཞུགས་སོ། ། དེའི་ཚེ་ལྷོ་ཕྱོགས་ཀྱི་རི་ལ་བྲམ་ཟེ་གང་བོས་མཆོད་
སྦྱིན་རྒྱུ་ཆེན་གཏོང་བ་ན། མུ་སྟེགས་བྱེད་དང་བྲམ་ཟེ་འོངས། གང་བོའི་བསམས་
པར། དགེ་སྦྱོང་གོ་ཏ་མ་དེ་འོངས་ཀྱང་ཅི་མ་རུང་སྙམ་མོ། ། དེ་སྟོན་པས་མཁྱེན་
ནས། འཁོར་དགེ་སློང་སྟོང་དང་ལྷན་ཅིག་གཤེགས། དེར་འཁོར་སྟོང་བོ་མི་མཐོང་
2r0



.
..
；
.…་ ་..:: ་
.
་....
་
：
：
.. .：.
་ ：
. " .:...་
.
་.
་.
་
.་"
..
་:་ ་.
： .......，:་:
:
་
：：.....་ ་
་
G
༄༅། །བོད་སོག་ཆོས་འབྱུང་གི་སྟོད་ཆ།
བར་བྱིན་གྱིས་བརླབས། སྟོན་པ་བྱོན་པ་བྲམ་ཟེ་གང་བོས་མཐོང་ནས་མཆོད་སྦྱིན་
ལོངས་སྤྱོད་ཅིག བཀའ་བསྩལ་པ། དང་བོར་ངའི་ལྷུང་བཟེད་འདི་གང་བར་གྱིས་
ཤིག ཕྱིས་ལོངས་སྤྱད་པར་བྱའོ། ། དེར་ཁ་ཟས་མང་བོ་བླུགས་ཀྱང་མ་གང་ནས།
བྲམ་ཟེ་ང་རྒྱལ་སྐྱེས་ཏེ། འདི་མ་གང་ན་མཆོད་སྦྱིན་ཇི་ལྟར་བགྱི་སྙམ་ནས་བུངས་
བཀྱེད་དེ་བླུགས་པས་མི་སྟོང་ཚིམ་པའི་ཁ་ཟས་ཀྱིས་གང་བར་གྱུར། ད་ནི་ལོངས་སྤྱད་
དུ་གསོལ། དེ་ནས་བྲམ་ཟེ་ལ་སོགས་པ་སྐྱེ་བོ་ཐམས་ཅད་ཀྱིས་དགེ་སློང་སྟོང་ཡང་
མཐོང་། བཅོམ་ལྡན་འདས་འཁོར་བཅས་ཀྱིས་གདུགས་ཚོད་གསོལ་བར་གྱུར་ཏོ། །
བྲམ་ཟེ་ཡང་དད་པ་ཆེན་པོ་སྐྱེས་ཏེ། བསོད་སྙོམས་གསོལ་བའི་མཐར་སྟོན་པ་ལ་ན་
བཟའ་འབུམ་རི་བ་དང་། དགེ་སློང་རྣམས་ལ་ན་བཟའ་ཕྲུགས་རེ་ཕུལ་ཏེ་བླ་ན་མེད་
པའི་སངས་རྒྱས་ཐོབ་པར་སྨོན་ལམ་བཏབ་པ་ན། བླ་ན་མེད་པའི་བྱང་ཆུབ་ཐོབ་པར་
ལུང་ཡང་བསྟན་ཏོ། །
༡༠༩ མི་ཉམས་པའི་རྒྱུ་བདུན་གྱི་རྣམ་གྲངས་གསུངས་པ། སྟོན་པ་བྱ་རྒོད་
ཕུང་བོའི་རི་ལ་བཞུགས་པ་ན། རྒྱལ་བོ་མ་སྐྱེས་དགྲས་བྲམ་ཟེ་དབྱར་བྱེད་སྟོན་པའི་
སྤྱན་སྔར་བཏང་ནས། ངས་སྤོང་བྱེད་པ་རྣམས་རྨེག་མེད་པར་བྱས་ན་བཀའ་ཅི་
བསྩལ་ཞེས་ཞུས་ཤིག ཇི་སྐད་ལུང་བསྟན་པ་དེ་ཟུངས་ཤིག་ཟེར་རོ། ། དབྱར་བྱེད་
ཀྱིས་དེ་ལྟར་ཞུས་པ་ན། བཀའ་བསྩལ་པ། སྤོང་བྱེད་པ་མི་ཉམས་པའི་རྒྱུ་བདུན་
བཤད་དོ། ། བདུན་ནི། ཡང་དང་ཡང་དུ་འདུ་ཞིང་འདུ་བ་ལ་རིང་དུ་གནས་པ་
དང་། འགྲོ་འདུག་དང་དགོས་པ་དང་བྱ་བ་མཐུན་པར་གནས་པ་དང་། སྨོན་པར་བྱ་
བ་མ་ཡིན་པ་ལ་མི་མོས་སྨོན་པ་མི་འདོར་ཁྲིམས་བཅས་པ་བཞིན་དུ་སྤྱོད་པ་དང་།
བུད་མེད་བགྲོད་བྱ་མ་ཡིན་པ་ལ་མི་བགྲོད་པ་དང་། རྒན་རབས་ལ་བཀུར་སྟི་བྱེད་ཅིང་
ཚིག་ཉན་པ་དང༌། མཆོད་རྟེན་ལ་མཆོད་ཅིང་སྔོན་གྱི་མཚན་མ་མི་འདོར་བ་དང་།
211



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཡུལ་གྱི་དགྲ་བཅོམ་པ་རྣམས་ལ་དད་པས་བསྙེན་བཀུར་བྱེད་པའོ། ། སྤོང་བྱེད་པ་
རྣམས་དེ་དག་གཅིག་དང་ལྡན་ནའང་མ་སྐྱེས་དགྲས་ཐུབ་པར་མི་འགྱུར་ན། བདུན་
དང་ལྡན་ན་ལྟ་ཅི་སྨོས་གསུངས། དེ་ནས་དབྱར་བྱེད་སོང་ངོ༌། ། དེ་རྗེས་དགེ་སློང་
རྣམས་བསྡུས་ཏེ་དགེ་འདུན་ཉམས་པར་མི་འགྱུར་བའི་རྒྱུ་བདུན་གསུངས་ཏེ། དང་བོ་
གསུམ་སྤོང་བྱེད་པའི་སྐབས་དང་འདྲ། ལྷག་མ་བཞི་ནི། འདོད་ཆགས་ཀྱི་དབང་དུ་
མ་གྱུར་པ། གནས་བརྟན་རྒན་རིམ་ལ་བསྙེན་བཀུར་བྱེད་པ། དབེན་པར་གནས་
མལ་འཆའ་བ། ཚངས་པ་མཚུངས་པར་སྤྱོད་པ་རྣམས་ལ་ དད་པས་ཆོས་གོས་ལ་
སོགས་པ་བསྙེན་བཀུར་བྱེད་པའོ། ། གཞན་ཡང་ཉམས་པར་མི་འགྱུར་བའི་ཆོས་
བདུན་ཚན་མང་བོ་དང༌། ཀུན་ཏུ་དགའ་བར་འགྱུར་བའི་ཆོས་དྲུག་གསུངས་སོ། །
༡ ༡༠ ཡངས་པ་ཅན་གྱི་ལམ་དུ་ཞུགས་པའི་སྐབས་ནི། ཡངས་པ་ཅན་པས་སྤྱན་
དྲངས་པ་ལྟར། བྱ་རྒོད་ཕུང་བོའི་རི་ནས་འོད་མའི་དབྱུག་པ་ཅན་དང་། དེ་ནས་
དམར་བུ་ཅན་དུ་གཤེགས་ནས་ཁྱིམ་པ་རྣམས་ལ་བག་མེད་པའི་ཉེས་དམིགས་ལྔ་
གསུངས་པའི་ལོངས་སྤྱོད་ལས་ཉམས་པ་ དང༌། ཚོགས་སུ་འགྲོ་ན་ཞུམ་པ་དང་།
གྲགས་པ་ངན་པ་དང་། རང་འགྱོད་པ་དང༌། ཤི་ནས་ངན་སོང་དུ་འགྲོ་བའོ། །
བག་ཡོད་པ་ནི་དེ་ལས་ལྡོག་པའི་ཕན་ཡོན་ལྔ་གསུངས། གྲོང་ཁྱེར་དང་བཙན་གནས་
བརྩིགས་པ་བོ་བྲམ་ཟེ་དབྱར་བྱེད་ཀྱིས་གདུགས་ཚོད་གསོལ་ཏེ། དམར་བུ་ཅན་གྱི་
གྲོང་ཁྱེར་བ་རྣམས་ཀྱི་དོན་དུ་དགེ་བ་བསྔོ་བར་ཞུས། སྟོན་པས་ཀྱང་དེ་ལྟར་མཛད་
ནས་ནུབ་སྒོར་གཤེགས་ནས་ཕྱིར་ཕེབས་ཏེ། བྱང་ཕྱོགས་སུ་འཁྱོགས་ནས་གངྒཱའི་
ཚུར་རོལ་གྱི་འགྲམ་ནས་མི་སྣང་བར་གྱུར་ཏེ། ཕ་རོལ་གྱི་འགྲམ་དུ་སྐད་ཅིག་གིས་སྣང་
བར་མཛད་པའི་ཆོ་འཕྲུལ་གྱིས་གཤེགས། འཁོར་ཕལ་བ་རྣམས་གྲུ་སོགས་ལ་སོང་།
གངྒའི་བྱང་གྲོང་ཁྱེར་དཔྱིལ་བོ་ཅན་བརྒྱུད་དེ། བྱང་ཤ་བའི་ཚལ་ན་བཞུགས་ཏེ་དགེ་
212



༄༅ ། །བོད་སོག་ཆོས་འབྱུང་གི་སྟོད་ཆ།
རw
སློང་རྣམས་ལ་བསླབ་པ་བསྲུངས་པའི་ཕན་ཡོན་གསུངས་ཏེ་གྲོང་ཁྱེར་སྒྲ་གཅན་དུ་བྱོན་
ཏོ། ། དེར་སྔ་ལོར་མི་ངས་ཆེན་པོ་བྱུང་སྟེ། དགེ་བསྙེན་ཀ་ཊ་ཀ་ལ་སོགས་པ་མང་བོ་
དུས་ལས་འདས་པ་ཐོས་ནས། དགེ་སློང་རྣམས་ཀྱིས་དེ་དག་གར་སྐྱེ་ཞུས་པས། དགེ་
བསྙེན་ཀ་ཊ་ཀ་ཕྱིར་མི་འོང་ཡིན་པས། གཟུགས་ཁམས་སུ་སྐྱེས་ནས་མྱང་འདས་ཐོབ་
ལ། གཞན་དགེ་བསྙེན་སུམ་བརྒྱ་ཕྱིར་མི་འོང་ཡིན། ལྔ་བརྒྱ་རྒྱུན་ཞུགས་ཡིན། ཁྱེད་
དེ་བཞིན་གཤེགས་པ་ལ་དུས་ལས་འདས་སོ་དུས་ལས་འདས་སོ་ཞེས་ཞུ་བ་ནི་མཐོ་
འཚམ་པ་ཡིན་ཏེ། སྐྱེ་བ་ཡོད་ན་འཆི་བ་འབྱུང་བས་དེ་མཚར་མི་ཆེའོ་ཞེས་རྟེན་འབྲེལ་
ལུགས་འབྱུང་ ལྡོག་ ཏུ་ གསུངས་ནས། ཆོས་ ཀྱི་ མེ་ ལོང་ ཤེས་ ནས་ དད་ པ་ དང་།
འཕགས་པ་དགྱེས་པའི་ཚུལ་ཁྲིམས་གཉིས་གསུངས་ནས་ཡངས་པ་ཅན་དུ་བྱོན་ཏེ་ཨ་
མྲ་སྐྱོང་མའི་ཚལ་ན་བཞུགས་སོ། ། དེར་ཨ་མྲ་སྐྱོང་མ་འོངས་པ་དང་། ལི་ཙ་བཱི་
རྣམས་ཀྱང་འོངས། བྲམ་ཟེ་སེར་སྐྱས་བླ་གོས་ལྔ་བརྒྱ་ཕུལ་ཞིང་། སངས་རྒྱས་འཇིག་
རྟེན་དུ་བྱོན་ན་ངོ་མཚར་ཆེ་བའི་ཆོས་ལྔ་འཇིག་རྟེན་དུ་བྱུང་སྟེ། ཆོས་སྟོན་པ་དང་།
གུས་པས་ཉན་པ་དང་། ཐོས་ན་དགའ་བ་དང་། དེ་སྒྲུབ་པ་དང༌། དོན་ཟབ་མོ་སོ་
སོར་རྟོགས་པའོ་ཞེས་གསུངས་པའི་བར་སྔར་དང་འདྲའོ། །
༡༡༡ འོད་མ་ཅན་གྱི་བྱང་ཕྱོགས་ཤ་བའི་ཚལ་དུ་བཞུགས་པ་ནི། དེ་ནས་
འོད་མ་ཅན་གྱི་གྲོང་ཁྱེར་དུ་བྱོན་ནས་ཤ་བའི་ཚལ་དུ་བཞུགས་ཏེ། དེའི་ཚེ་མུ་གེ་ཆེན་
པོ་བྱུང་བས། དགེ་སློང་སྨོས་འགྲིན་དང་ངོ་ཤེས་ཡོད་པ་རྣམས་དེ་དག་ལ་བརྟེན་པ་
དང་། བཅོམ་ལྡན་འདས་སྐུ་བསྙུན་ཚབས་ཆེན་པོ་བྱུང་བ་སོགས་གོང་དང་འདྲ། ད་
ལྟ་དགེ་འདུན་འཐོར་བས་མྱ་ངན་ལས་འདའ་བའི་དུས་མིན་གྱི་དགོངས་ནས་འཚོ་
བར་མཛད། ཀུན་དགའ་བོས། དགེ་འདུན་གྱི་སླད་དུ་ཞལ་ཆེམས་ཅུང་ཟད་ཅིག་
བཀའ་མ་བསྩལ་གྱི་བར་དུ་མྱ་ངན་ལས་མི་འདའོ་སྙམ་མོ། །བཀའ་བསྩལ་པ། ཀུན་
213



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དགའ་བོ། གང་དགེ་འདུན་ནི་བདག་གི་ཡིན་ཏེ། བདག་གིས་དགེ་འདུན་ལ་བརྟེན་
པར་བྱའོ་སྙམ་པ་དེ་ནི་ཁ་ཆེམས་ཅུང་ཟད་སྨྲ་བར་འགྱུར་བ་མེད། ང་ལ་ནི་དེ་འདྲའི་
དགོངས་པ་མི་མངའ་བས་ཁ་ཆེམས་བསྟན་དུ་ཅི་ཡོད། ངས་རྟག་ཏུ་གོམས་པར་བྱས་
པའི་བྱང་ཕྱོགས་སོ་བདུན་ནི་ཡང་དང་ཡང་དུ་བཤད་ཟིན་ཏོ། ། ཀུན་དགའ་བོ། ང་
ནི་རྒས་འཁོགས་ཏེ། གཉིས་ལ་བརྟེན་ནས་འཚོའོ། ། ཁྱོད་མྱ་ངན་མ་བྱེད་ཅིག
འདུས་བྱས་ལ་མི་འཇིག་པ་ག་ལ་ཡོད། ཀུན་དགའ་བོ་དེ་ལྟ་བས་ན། བདག་ཉིད་
སྐྱབས་དང་། གནས་དང་། གླིང་དང་། ཆོས་སྐྱབས་སུ་བཙལ་བར་བྱ་ཡི། གཞན་
མ་ཡིན་ནོ་ཞེས་གསུངས། །
༡༡༢ ཁྱིམ་བདག་ནོར་ཅན་གྱི་གཏམ་ནི། སྟོན་པ་ཡངས་པ་ཅན་གྱི་སྤྲེའུའི་
རྫོང་འགྲམ་གྱི་ཁང་བརྩེགས་ན་བཞུགས་སོ། ། དེའི་ཚེ་ཡངས་པ་ཅན་ན་མི་བསོད་
ནམས་ཅན་བཞི་ཡོད་དེ། ཁྱིམ་བདག་ནོར་ཅན་དང༌། དེའི་ཆུང་མ་དང་། བུ་དང་།
མནའ་མའོ། ། སྐབས་དེར་ལི་ཙ་བཱི་རྣམས་ཀྱིས་སྟོན་པ་འཁོར་བཅས་ལ་གདུགས་
ཚོད་གསོལ་བ་ཁྱིམ་རེས་མི་ཐོབ་པས། ཚོགས་གཞུང་ནས་གསོལ་བའི་ཁྲིམས་བཅས་
སོ། ། ནོར་ཅན་གྱིས་ཁྲིམས་བཅས་པ་མ་ཐོས་ནས། སྟོན་པ་འཁོར་བཅས་སྤྱན་
དྲངས་པས་གནང་ངོ༌། ། དེ་མ་ཐག་ལི་ཙ་བཱི་ཚོགས་ཀྱིས་ཞུས་པས། བཀའ་བསྩལ་
པ། ནངས་པར་ནོར་ཅན་གྱིས་སྤྱན་དྲངས་ཟིན་ཏོ། ། འགའ་ཞིག་གིས། དེ་
ཁྲིམས་ལས་འདས་སོ་ཟེར། ཁ་ཅིག་གིས་ཁྲིམས་མ་ཐོས་སོ་ཟེར། ལ་ལ་དག་སྐྱེས་བུ་
མཆོག་ཡིན་པས་གསོལ་དུ་ཆུག་ཅིག་ཟེར་ཏེ་གྱེས་སོ། ། སང་སྔ་བར་ཀུན་དགའ་བོ་
ཤར་སྒོར་བལྟས་པས། གྲབས་བྱེད་པ་མེད་དེ། ལྷོ་སྒོ་ནས་ཞུགས་ཤིག་ཟེར་རོ། །
དེར་བལྟས་པས་སྟ་གོན་བྱེད་པ་མཐོང་ནས་སྟོན་པ་འཁོར་བཅས་བསོད་སྙོམས་གསོལ་
ཞིང་ཆོས་ཉན། དེའི་སང་ཉིན་ནོར་ཅན་གྱི་ཆུང་མས་ཞུས་ཏེ་གནང་ངོ༌། ། ནངས་
214



༄༅། །བོད་སོག་ཆོས་འབྱུང་གི་སྟོད་ཆ།
ར
པར་ཀུན་དགའ་བོ་ལྷོ་སྒོ་ནས་ཞུགས་པས་གྲབས་མ་བྱས། ཤར་སྒོ་ནས་ཞུགས་ཤིག་
ཟེར། དེར་བསོད་སྙོམས་གསོལ་བ་སོགས་སྔར་དང་འདྲ། ཉི་མ་གསུམ་པར་ནོར་
ཅན་གྱི་བུས་སྤྱན་དྲངས། ཀུན་དགའ་བོ་ཤར་སྒོ་ནས་ཞུགས། དེ་ནས་ནུབ་སྒོར་
ཞུགས་པ་སོགས་སྔ་མ་དང་འདྲ། ཉི་མ་བཞི་བར། ནོར་ཅན་གྱི་མནའ་མས་སྤྱན་
དྲངས། ཀུན་དགའ་བོ་ནུབ་སྒོ་ནས་ཞུགས། དེ་ནས་བྱང་སྒོ་ནས་ཞུགས་པ་སོགས་
སྔར་དང་འདྲའོ། ། ཉི་ མ་བཞི་བའི་སྐབས་དེར་ སྟོན་ པ་ འཁོར་བཅས་གདན་
བཤམས་པ་ལ་བཞུགས་པ་ན། ཡངས་པ་ཅན་པའི་ལི་ཙ་བཱི་ཐམས་ཅད་དེའི་སྒོ་ན་
འདུས་ཏེ། ནོར་ཅན་གཅིག་བུ་ལ་ནོར་ཡོད་དམ། འོ་སྐོལ་སངས་རྒྱས་ལ་མཆོད་པའི་
སྐབས་མེད་པར་བྱེད། བཅོམ་ལྡན་འདས་ཁྱིམ་ནས་ཕར་གཤེགས་པ་ན། ཁྱིམ་གྱི་རྡོ་
རེ་རེ་མི་རེ་རེས་བཀོག་སྟེ་ཁྱིམ་བཤིག་པར་བྱའོ་ཞེས་འདུག་པ་ལ། སྟོན་པས་ནོར་ཅན་
ལ་བཀའ་བསྩལ་པ། ཡངས་པ་ཅན་པ་རྣམས་སྒོ་ན་འདུག་གི སོང་ལ་བཟོད་པ་
གསོལ་ཞིག སོང་ནས་སྦྱངས་ཤིང་བཟོད་པ་གསོལ་བས། མཐར་བཟོད་པར་བྱས་
སོ། ། ཡངས་པ་ཅན་པ་རྣམས་ནང་དུ་བོས། རིན་པོ་ཆེ་དག་བྱིན། དེ་ནས་བཅོམ་
ལྡན་འདས་ཀྱིས་ཆོས་བསྟན་པས་ནོར་ཅན་སོགས་བཞི་དང་། སྐྱེ་བོ་དཔག་ཏུ་མེད་པ་
ཞིག་བདེན་པ་ལ་བཀོད་དོ། །
༡༡༣ སྐུ་ཚེའི་འདུ་བྱེད་བཏང་བ་ནི། དེའི་རྗེས་སུ་ལི་ཙ་བཱི་རྣམས་ཀྱིས་
མཆོད་ནས་དུས་ལན་ཅིག་བསོད་སྙོམས་མཛད་དེ། ཤིང་གཅིག་གི་དྲུང་དུ་བཞུགས་
ནས་བཀའ་བསྩལ་པ། ཀུན་དགའ་བོ་མི་རྣམས་ཚེ་ལ་གཅེས་ཏེ། གང་སུ་ཡང་རུང་རྫུ་
འཕྲུལ་གྱི་རྐང་བ་བཞི་ལ་བརྟེན་ཅིང་སྒོམ་པ་ལན་མང་དུ་བྱས་པ་དེ་ནི་འདོད་ན་བསྐལ་
བའམ་བསྐལ་བ་ལས་ལྷག་པའི་བར་དུ་ཡང་འདུག་གོ ། དེ་བཞིན་གཤེགས་པས་
ཡང་རྫུ་འཕྲུལ་གྱི་རྐང་བ་བཞི་ལ་བརྟེན་སྒོམ་ལན་མང་དུ་བྱས་པས་ན། བཞེད་ན་
215



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བསྐལ་བའམ་བསྐལ་བ་ལས་ལྷག་པའི་བར་དུ་ཡང་བཞུགས་སོ་ཞེས་བཀའ་བསྩལ་ན།
ཀུན་དགའ་བོ་ཅང་མི་ཞུའོ། ། ལན་གཉིས་ལན་གསུམ་དུ་གསུངས་ཀྱང་མི་ཞུ་སྟེ།
འདི་བདུད་ཀྱིས་ཁེབས་སོ་སྙམ་དུ་དགོངས་ནས་ཀུན་དགའ་བོ་ལ་བཀའ་བསྩལ་པ།
འོ་སྐོལ་གཉིས་འཁྲུགས་པོར་མི་འགྱུར་བའི་ཕྱིར། ང་ནི་འདིར་འདུག་ན། ཁྱོད་ཤིང་
གཞན་གྱི་དྲུང་དུ་སོང་ཞིག ཀུན་དགའ་བོ་ཤིང་གཞན་གྱི་དྲུང་དུ་སོང་། སྟོན་པ་ཤིང་
དྲུང་དེར་བཞུགས་པའི་དྲུང་དུ། བདུད་སྡིག་ཅན་འོངས་ཏེ། ད་མྱ་ངན་ལས་འདའ་
བའི་དུས་ལ་བབས་སོ། ། བཀའ་བསྩལ་པ། སྡིག་ཅན་ཁྱོད་རྩོམ་པ་མ་ཆེ་ཞིག དེ་
བཞིན་གཤེགས་པ་ཟླ་བ་གསུམ་ནས་འདའོ། ། དེར་བདུད་དེ་དགའ་ནས་མི་སྣང་
བར་གྱུར། དེའི་ཚེ་བཅོམ་ལྡན་འདས་སྐུ་ཚེའི་འདུ་བྱེད་ནི་བཏང༌། འཚོ་བའི་འདུ་
བྱེད་ནི་བྱིན་གྱིས་བརླབས་སོ། ། དེའི་ཚེ་ས་གཡོས། སྐར་མདའ་ལྟུང༌། ཕྱོགས་
རྣམས་ནི་ཚིག ལྷའི་རྔ་རྡུང་ངོ༌། ། དེར་ཀུན་དགའ་བོས་ས་གཡོས་པའི་རྒྱུ་ཞུས་
པས། རླུང་གི་ཁམས་འཁྲུགས་པ་དང་། རྫུ་འཕྲུལ་ཅན་གྱིས་ས་ཆུང་ཞིང་ཆུ་ཆེ་བར་
བསྒོམས་པ་དང་། བྱང་ཆུབ་སེམས་དཔའ་ལྷུམས་སུ་ཞུགས་པ་དང༌། བལྟམས་པ་
དང་། སངས་རྒྱས་པ་དང་། ཆོས་འཁོར་བསྐོར་བ་དང༌། སྐུ་ཚེའི་འདུ་བྱེད་བཏང་བ་
དང་། མྱ་ངན་ལས་འདས་པ་སྟེ་རྒྱུ་བརྒྱད་གསུངས་པས། ཀུན་དགའ་བོ་དོགས་པ་
སྐྱེས་ཏེ། ཉིད་ཀྱི་སྐུ་ཚེའི་འདུ་བྱེད་བཏང་བར་མ་གྱུར་ཏམ་ཞེས་ཞུས་པ་ན། དེ་བཞིན་
ནོ་ཞེས་བཀའ་བསྩལ། དེ་ནས་བསྐལ་བའམ་བསྐལ་བ་ལས་ལྷག་པར་བཞུགས་པར་
གསོལ་བ་བཏབ་པ་ན། ཀུན་དགའ་བོ་ཁྱོད་ཀྱིས་ཉེས་ཏེ། ངས་ལན་གསུམ་སྨྲས་ཀྱང་
ཁྱོད་བདུད་ཀྱིས་ནོན་ཏེ་ཅང་མི་སྨྲའོ། ། ངས་བདུད་ལ་ཁས་བླངས་ཟིན་ཏེ། གཉིས་
གསུངས་པའི་གནས་མེད་དོ། ། དེ་ནས་དགེ་སློང་ཐམས་ཅད་བསྡུས་ཏེ། འདུས་
བྱས་ཐམས་ཅད་མི་རྟག་པ་ཡིན། ཚེ་འདི་དང་ཕྱི་མ་ལ་གང་ཕན་པ་དང་བདེ་བ་དེ་
216



wwwwwwwwwwwww
༄༅། །བོད་སོག་ཆོས་འབྱུང་གི་སྟོད་ཆ།
གཟུང་བར་བྱ་སྟེ། དེ་གང་ཞེ་ན། བྱང་ཕྱོགས་སོ་བདུན་ནོ། །
༡༡༤ རྩྭ་ཅན་དུ་བཞུད་པ་ནི། དེ་ནས་ཡངས་པ་ཅན་གི་གྲོང་ཁྱེར་ལ་གཡས་
ཕྱོགས་ནས་གཟིགས་ཏེ་ཕྱི་ལྟས་སུ་མཛད་ནས། འདི་ཡངས་པ་ཅན་ལ་གཟིགས་པའི་
ཐ་མ་ཡིན་ནི་ཞེས་གསུངས་ཤིང་། དགེ་སློང་རྣམས་ལ་བསླབ་པ་གསུམ་གྱི་གདམས་པ་
གསུངས་སོ། ། དེ་ནས་རུ་ཏའི་གྲོང་དང་། དུམ་བའི་གྲོང་། ཨ་མྲའི་གྲོང་། ཛམྦུའི་
གྲོང་། རྫི་གྲོང་། ཤུར་བའི་གྲོང༌། ལོངས་སྤྱོད་ཀྱི་གྲོང༌། མལ་ལའི་གྲོང་སྟེ་དེ་དག་
རིམ་ཅན་དུ་བྱོན་ནས། ལོངས་སྤྱོད་གྲོང་གི་བྱང་ ཤ་བའི་ཚལ་དུ་བཞུགས་སོ། །
དེར་ཡང་ས་གཡོས་སྐར་མདའ་ལྟུང་བ་སོགས་བྱུང་བས། རྒྱུ་ཞུས་པས། སྔར་གྱི་
བརྒྱུད་ལས་དང་བོ་གཉིས་དང་། ཕྱི་མ་གསུམ་སྟེ། རྒྱུ་ལྔ་གསུངས་ནས་དགེ་སློང་
རྣམས་ལ། མདོ་སྡེ་ལ་འཇུག འདུལ་བ་ལ་སྣང་། ཆོས་ཉིད་ལ་མི་འགལ་ན་ཆོས་ཡིན་
གྱི། དེ་ལས་ཟློག་ན་ནི་མ་ཡིན་ནོ་ཞེས་སོགས་དང༌། དགེ་སློང་དག་མདོ་སྡེའི་མཐའ་
ལ་བརྟེན་གྱི། གང་ཟག་ལ་བརྟེན་པར་མི་བྱའོ་ཞེས་གསུངས། དེ་ནས་མལ་ལའི་གྲོང་
ལྗོངས་རྒྱུ་ཞིང་གཤེགས་ནས། ས་པའི་གྲོང་གི་ཛ་ལུ་ཀའི་ཚལ་དུ་བཞུགས་ནས་ཆོས་
བསྟན། དེ་ནས་མགར་བའི་བུ་ཙུན་དས་གདུགས་ཚོད་ཞུས་ཐོག དགེ་སློང་སྡིག་
པའི་ཆོས་ཅན་ལ་བརྟེན་ནས་དྲིས་ལན་རྒྱས་པར་མཛད། དེ་ནས་བཅོམ་ལྡན་འདས་
གྲོང་ཁྱེར་རྩྭ་ཅན་གྱི་ལྗོངས་རྒྱུ་ཞིང་གཤེགས་ཏེ། སྡིག་པ་ཅན་དང་ཆུ་བོ་དབྱིག་ལྡན་གྱི་
བར་མཚམས་སུ་ཕེབས་ནས་སྐུ་རྒྱབ་མི་བདེ་སྟེ། སྣམ་སྦྱར་དབུ་འཕང་དུ་བཅུག བླ་
གོས་བཞི་ལྟབ་ཏུ་བཏིང་བའི་སྟེང་དུ། སྐུ་ངལ་གསོ་བའི་ཚུལ་དུ་གཟིམས་ནས། ཀུན་
དགའ་བོ་ལ་ཆུ་ལོངས་ཤིག བཏུང་བ་དང་ལུས་ལ་གཏོར་བར་བྱའོ་གསུངས། ཀུན་
དགའ་བོ་ཆུ་ཀླུང་ཀ་ཀུ་ཏའི་འགྲམ་དུ་སོང་བ་ན། ཤིང་རྟ་ལྔ་བརྒྱས་རྙོག་མར་གྱུར།
ཆུ་དྭངས་པ་གཞན་མ་རྙེད་ནས་ལྷུང་བཟེད་གང་བླངས་ཏེ། འདིས་ཞབས་བསིལ་བ་
་་་
217



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དང་། ཞལ་བཤལ་དུ་གསོལ། འདི་ནས་མི་རིང་བ་ན་ཆུ་བོ་དབྱིག་ལྡན་མཆིས་ཏེ།
ཆུ་དེས་སྐུ་ལ་གདབ་པ་དང༌། མགུལ་དུ་གསོལ་བར་བགྱིའོ་ཞེས་ཞུས་ནས། ཆུ་རྙོག་
པ་དེས་ཞལ་བཤལ་ཞིང་ཞབས་བཀྲུས་པས་སྐུ་བདེ་བར་གྱུར་ཏེ་སྐྱིལ་ཀྲུང་གིས་བཞུགས་
སོ། ། དེ་ནས་གྱད་གཡུང་བོ་ཞེས་བྱ་བ་རིང་འཕུར་གྱི་ཚངས་པར་སྤྱོད་པ་ལ་དད་པ་
ཞིག སངས་རྒྱས་ཀྱི་ཆོས་ཀྱི་ཆེ་བ་ལྷག་པར་མཐོང་ནས་དད་པས་བཅོམ་ལྡན་འདས་
ལ་ན་བཟའ་གསར་བ་གསེར་གྱི་ཁ་དོག་ལྟ་བུ་ཟུང་གཅིག་ཕུལ་ཏེ། བདག་གིས་སྟོན་པ་
དགེ་འདུན་དང་བཅས་པ་ལ་རིམ་གྲོ་བགྱིའོ་ཞེས་ཁས་བླངས། རས་དེའི་ཁ་ཚར་
བཅད་དེ་དེ་མ་ཐག་སྐུ་ལ་གསོལ་ཞིང་། དེ་ཉིད་དུ་སྟོན་པའི་སྐུའི་ཁ་དོག་སྔར་ལས་
གསལ་ཞིང་དྭངས་པར་སྣང་སྟེ། ཀུན་དགའ་བོས་བདག་ལོ་ཉི་ཤུའི་རིང་འདུག་པ་ལ་
སྐུའི་ཁ་དོག་གསལ་བ་འདི་ལྟ་བུ་མ་མཐོང་སྟེ། རྒྱུ་གང་ལགས་ཞུས་པ་ན། གང་གི་ཚེ་
བྱང་ཆུབ་སེམས་དཔའ་སངས་རྒྱས་པ་དང་། ཡང་ན་ཡོངས་སུ་མྱ་ངན་ལས་འདའ་བ་
ན། གཞན་པས་ཁ་དོག་གསལ་བར་འགྱུར་རོ་ཞེས་གསུངས། དེ་ནས་ཡང་གཤེགས་
ཏེ་ཆུ་བོ་དབྱིག་ལྡན་འགྲམ་དུ་སྐུ་ཁྲུས་གསོལ། དབྱིག་ལྡན་བརྒལ་ནས་ན་བཟའ་ཚིག་
རྐྱང་གསོལ་ཏེ། སྐུ་སྐེམ་ཞིང་ བཞུགས་ནས་ ཀུན་ དགའ་ བོ་ ལ་ བཀའ་ བསྩལ་ པ།
མགར་བའི་བུ་ཙུན་ད་ལ་གཞན་དག་གིས་དེ་བཞིན་གཤེགས་པ་ལ་བསོད་སྙོམས་ཐ་མ་
གསོལ་ནས་མྱ་ངན་ལས་འདས་པ་ནི། ཁྱོད་ཀྱིས་ལེགས་པ་མ་རྙེད་དེ་ཉེས་པ་རྙེད་པའོ་
ཞེས་འགྱོད་པ་བསྐྱེད་འདུག་གི འདི་ལ་ཁྱོད་སོང་ལ་གནས་གཉིས་ཀྱིས་འགྱོད་པ་
བསལ་དགོས་ཏེ། བསོད་སྙོམས་ཕུལ་ནས་སངས་རྒྱས་པ་དང་། བསོད་སྙོམས་ཕུལ་
ནས་མྱ་ངན་ལས་འདས་པ་བསོད་ནམས་མཉམ་སྟེ། ཚེ་དང་ཁ་དོག་དང་། སྟོབས་
དང་ལོངས་སྤྱོད་དང༌། བདེ་འགྲོ་དང༌། ཕྱུག་པ་དང་། འཁོར་དང་བཅས་པར་
འགྱུར་བའི་ལས་བྱས་ཤིང་བསགས་པ་ཡིན་ནོ་ཞེས་སྨྲོས་ཤིག་ཅེས་གསུངས་པ་ལྟར།
218



༄༅ ། །བོད་སོག་ཆོས་འབྱུང་གི་སྟོད་ཆ།
，
，
་
་
.:.
..
ཀུན་དགའ་བོས་དེའི་འགྱོད་པ་བསལ་ལོ། ། དེ་ནས་སྟོན་པ་གྱོད་ཡུལ་གྱི་ལྗོངས་རྒྱུ་
ཞིང་། རྩྭ་ཅན་གྱི་ལམ་གྱི་ཕྱེད་དུ་ཡང་སྐུ་རྒྱབ་མི་བདེ་ནས་སྔར་བཞིན་གཟིམས་པར་
མཛད། ཀུན་དགའ་བོ་ལ་བྱང་ཆུབ་ཀྱི་ཡན་ལག་སྨྲོས་ཤིག་གསུངས། དེས་ཀྱང་
བཤད་པ་ན། བརྩོན་འགྲུས་སྨྲས་སམ་གསུངས་པ་ན། སྨྲས་ལགས་ཞུས་པས་བརྩོན་
འགྲུས་ཀྱི་ཆེ་བ་བརྗོད་ནས་སྐྱིལ་ཀྲུང་གིས་བཞུགས་སོ། །
༡༡༥ རྩྭ་ཅན་ཉིད་དུ་བྱོན་པའི་མཛད་པ་ནི། བཅོམ་ལྡན་འདས་གྲོང་ཁྱེར་
རྩྭ་ཅན་ཉིད་དུ་བྱོན། དེ་ནི་རྩྭ་མཆོག་གྲོང་ཡིན་ལ་དེང་སང་མིང་ལ་མ་ཐ་ཀུ་ཝར་ཟེར།
རྩྭ་ཅན་གྱི་གྱོད་གྲོང་དང་ཉེ་བ་ཤིང་སཱ་ལ་ཟུང་གི་ཚལ་དུ་བྱོན་ནས། ཤིང་སཱ་ལ་ཟུང་གི་
བར་དུ་ཁྲི་བཅས་ལ་དབུ་འཕང་བྱང་དུ་སྟོན་ཅིག དོ་ནུབ་ནམ་གྱི་གུང་ཐུན་ལ་མྱ་ངན་
ལས་འདའོ། ། ཞེས་བཀའ་བསྩལ། ཀུན་དགའ་བོས་དེ་ལྟར་བྱས་ཏེ། བཅོམ་ལྡན་
འདས་དེར་ཕེབས་ནས་གློ་གཡས་པ་ཕབ། ཞབས་ཀྱི་སྟེང་དུ་ཞབས་བཞག་པར་
མཛད། སྣང་བའི་འདུ་ཤེས་དང་། དྲན་པ་དང༌། ཤེས་བཞིན་དང༌། མྱ་ངན་ལས་
འདས་པའི་འདུ་ཤེས་མཛད་དོ། ། དེར་ཀུན་དགའ་བོས་གསོལ་བ། གྲོང་ཁྱེར་དྲུག་
སྤངས་ནས། གྲོང་ཁྱེར་ངན་པ་ཐོ་ཤུ་ཙམ་པ་འདིར་མྱ་ངན་ལས་འདའ་བ་གང་ལགས་
ཞུས་པ་ན། གྲོང་ཁྱེར་ངན་ཞེས་མི་བྱ་སྟེ། རྒྱལ་བོ་ཀུ་ཤ་ཅན་དང་། རྒྱལ་བོ་ལེགས་
མཐོང་སོགས་ཀྱི་གཏམ་རྒྱུད་གསུངས། ཤིང་སཱ་ལ་ཟུང་གི་ཚལ་དང་། གྱད་ཀྱིས་དབུ་
རྒྱན་བཏགས་པའི་མཆོད་རྟེན་གྱི་བར་ལ་དཔག་ཚད་བཅུ་གཉིས་ཁོར་ཡུག་གི་གནས་
འདིར་ངས་སྔར་འཁོར་ལོས་སྒྱུར་བ་དྲུག་གི་ལུས་བླངས་ཤིང་དོར་བའི་ཚུལ་སོགས་
གསུངས། དེའི་ཚེ་དགེ་སློང་དཔེ་ཅན་སྟོན་པའི་མདུན་ན་འདུག་གོ ། དགེ་སློང་
དེའི་གཟི་བརྗིད་ཀྱིས་ལྷ་རྣམས་འོངས་མི་ནུས་པ་མཁྱེན་ནས། ཀྱེ་དགེ་སློང་ངའི་
མདུན་དུ་མ་འདུག་པར་སོང་ཞིག་ཅེས་བཀའ་བསྩལ་པས་ཕྱིར་སོང་། དཔག་ཚད་
219



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཅུ་གཉིས་ཁོ་ར་ཁོར་ཡུག་ཏུ་ལྷ་རྣམས་ཀྱིས་ཁྱབ་པོ། ། དེ་ནས་ཀུན་དགའ་བོས་
སྟོན་པའི་གདུང་ལ་མཆོད་པ་ཇི་ལྟར་བགྱི་ཞུས་པས། འཁོར་ལོས་སྒྱུར་བའི་གདུང་ལ་
ཇི་ལྟར་བྱ་བ་བཞིན་བྱེད་ཚུལ་གྱི་ཞུ་ལན་རྒྱས་པར་གསུངས། ཡང་ཀུན་དགའ་བོ་ལ་
བཀའ་བསྩལ་པ། ཁྱོད་སོང་ལ་དེ་བཞིན་གཤེགས་པ་དོ་ནུབ་ཀྱི་གུང་ཐུན་ལ་མྱ་ངན་
ལས་འདའ་བར་འགྱུར་བས། ཁྱེད་རྣམས་ཀྱིས་བྱ་བ་གང་ཡིན་པ་དེ་སྒྲུབས་ཤིག་ཅེས་
སྦྲན་པར་བྱའོ། ། ཀུན་དགའ་བོས་དེ་ལྟར་བྱས་པས། རྩྭ་ཅན་གྱད་རྣམས་དེ་
བཞིན་གཤེགས་པའི་ཞལ་ལ་ལྟ་བ་དང་བསྙེན་བཀུར་བྱ་བའི་ཕྱིར་སྤྱན་སྔར་འོངས་པ་
ལ་ཆོས་ཀྱིས་ཚིམ་པར་མཛད། དེ་དག་བསླབ་པའི་གནས་ལྔ་ལེན་པར་འདོད་པ་ལ།
ཀུན་དགའ་བོ་ལ་བཀའ་བསྩལ་ཏེ་དགེ་བསྙེན་འབོགས་སུ་མཛད་པས། གྱོད་ལྔ་བརྒྱ་
ལ་དུས་གཅིག་ཏུ་དགེ་བསྙེན་གྱི་སྡོམ་པ་ཕོག་གོ ། །
༡༡༦ རབ་དགའ་བཏུལ་བ་ནི། སྟོན་པའི་དགོངས་པར། ད་ནི་གདུལ་བྱའི་
དོན་གཉིས་ལུས་ཏེ་རབ་དགའ་དང་རབ་བཟང་གི་འོ། ། རབ་བཟང་ནི་སེམས་
སྦྱངས་པའི་ཕྱིར་གདུལ་སླ་ན། དྲི་ཟ་རབ་དགའ་ནི་གདུལ་དཀའ་ལ། སངས་རྒྱས་ཀྱི་
གདུལ་བྱ་ནི་ཉན་ཐོས་ཀྱིས་མ་ཡིན་པས། ང་འདས་པའི་འོག་ཏུ་གཞན་གྱིས་འདུལ་མི་
ནུས་པར་དགོངས་སོ། ། དེ་ལ་དྲི་ཟའི་རྒྱལ་བོ་རབ་དགའ་ནི་བརྒྱ་བྱིན་དང་གྲོགས་པོ་
ཡིན་ལ། བྱང་ཆུབ་ སེམས་ དཔའ་ཡུམ་གྱི་ལྷུམས་སུ་ཞུགས་པ་ནས་བརྩམས་ཏེ།
གཟིམས་ཁྲི་མཐའ་ཅན་དུ་གྱུར་པའི་བར་དུ། སྟོན་པའི་དྲུང་དུ་མཆོད་པ་ལ་འགྲོ་བར་
ཡང་ཡང་བསྐུལ་ཀྱང་། ཀོ་ཤི་ཀ་སོང་ཞིག ཁོ་བོ་རེ་ཞིག་གླུ་དབྱངས་ལེན་ནོ་ཞེས་ང་
རྒྱལ་གྱིས་འགྲོར་མ་བཏུབ་པོ། ། དེའི་ཚེ་བཅོམ་ལྡན་འདས་ཀྱི་སྤྲུལ་བ་ གཅིག་
བཻཌཱུརྱའི་པི་ཝང་རྒྱུད་སྟོང་དང་ལྡན་པ་བསྣམས་ཏེ། རབ་དགའ་ཅི་འདྲ་བའི་གཟུགས་
ཀྱིས་སུམ་ཅུ་རྩ་གསུམ་གྱི་གནས་དང་ཉེ་བ་དྲི་ཟ་རབ་དགའི་ཕོ་བྲང་གི་སྒོར་བྱོན་ཏོ། །
220



༄༅། །བོད་སོག་ཆོས་འབྱུང་གི་སྟོད་ཆ།
དེར་སྒོ་བས་རབ་དགའ་ལ་སྦྲན་པ་ན། དེ་ང་རྒྱལ་གྱིས་ང་ལས་གཞན་པའི་དྲི་ཟ་ཡོད་
དམ་ཞེས་ ཕྱིར་བྱུང་བ་ན། དེ་དང་འགྲན་ཏེ་པི་ཝང་རྡུང་ཞིང་གླུ་བླངས་པས་སྒྲ་
གདངས་ཁྱད་པར་མེད་དོ། ། དེ་ནས་རྒྱུད་གཅིག་བཅད། གཉིས་བཅད་པ་ནས་
དགུ་བརྒྱ་དང་གོ་དགུའི་བར་བཅད་དེ། རྒྱུད་གཅིག་བརྡུང་བའི་བར་དུ་ཡང་འགྲན་
ནོ། ། དེ་ནས་རབ་དགའི་རྒྱུད་གཅིག་པོ་བཅད་པས་སྒྲ་མ་བྱུང་ལ། བཅོམ་ལྡན་
འདས་སྔོན་བཞིན་དུ་སྒྲ་བྱུང་བས། ང་ལས་འཕགས་པའི་དྲི་ཟ་ཡོད་ལྟ་ཞེས་ང་རྒྱལ་
ཆག་གོ ། དེར་སྟོན་པའི་སྐུ་དངོས་སུ་བསྟན་ཅིང་ཆོས་བཤད་པས་རྒྱུན་ཞུགས་ཐོབ་
སྟེ་སྐྱབས་འགྲོ་དང་བསླབ་གཞི་བླངས་སོ། །
༡༡༧ ཀུན་ཏུ་རྒྱུ་རབ་བཟང་བཏུལ་བ་ནི། དེའི་ཚེ་ཀུན་ཏུ་རྒྱུ་རབ་བཟང་
ཞེས་བྱ་བ། ལོ་བརྒྱ་ཉི་ཤུ་ལོན་པ། ཡུལ་དེས་དགྲ་བཅོམ་པར་བཀུར་བ་ཞིག་ཡོད།
ལྷ་རྣམས་ཀྱིས་དོ་ནུབ་སྟོན་པ་འདའོ་ཟེར་བ་ཐོས་ནས། བདག་གི་ཐེ་ཚོམ་བསལ་བར་
བྱ་སྙམ་སྟེ་ཤིང་སཱ་ལ་ཟུང་གི་ཚལ་དུ་སོང་བ་ན། ཀུན་དགའ་བོ་ཕྱི་རོལ་ན་འཆག་པ་
དང་འཕྲད་དེ། དགེ་སྦྱོང་གོ་ཏ་མ་དོ་ནུབ་འདའ་ཞེས་ཐོས་ན། ཐེ་ཚོམ་འགའ་ཞིག་
ཞུའོ་ཟེར་བ་ལ། དེ་བཞིན་གཤེགས་པ་ལ་འཚེ་བར་མ་བྱེད་ཅིག་ཅེས་ཀུན་དགའ་བོས་
བཟློག་གོ ། རབ་བཟང་གིས་ལན་གསུམ་སྨྲས་ཀྱང་བཟློག་པ་ན། བཅོམ་ལྡན་
འདས་ཀྱིས་གསན་ཏེ། ང་དང་མུ་སྟེགས་བྱེད་ལྷན་ཅིག་གཏམ་བྱེད་པའི་ཐ་མ་འདི་
ཡིན་གྱི། ཐོངས་ཤིག་ཅེས་གསུངས། རབ་བཟང་ནང་དུ་བཏང༌། དེས་ཀྱང་ཞུ་བ་
ཞུས་པ་ལ། བཀའ་བསྩལ་པ། རབ་བཟང་ངས་ནི་རབ་ཏུ་བྱུང་བ་དེ་ཡི་ཚེ། །ཚུལ་
ཁྲིམས་དང་ནི་ཏིང་འཛིན་རིག་པ་རྐང་བ་དང་། །ང་ཡིས་རྩེ་གཅིག་སེམས་ནི་ཀུན་ཏུ་
བསྒོམས་བྱས་ཏེ། །རིགས་པའི་ཆོས་ནི་ཕྱོགས་ཙམ་བཤད་པར་བྱས་གྱུར་ན། །འདི་
ལས་ཕྱི་རོལ་ དག་ན་ དགེ་ སྦྱོང་ གཞན་ཡང་མེད། ། ཅེས་ དང་། དེ་བཞིན་དུ་
221



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འཕགས་པའི་ལམ་ཡན་ལག་བརྒྱད་ཡོད་པ་ལ་དགེ་སྦྱོང་ཡོད་ཀྱི། དེ་མེད་པ་ལ་དེ་ཡང་
མེད་པར་གསུངས་པས། རབ་བཟང་གིས་བདེན་པ་མཐོང་ཞིང་ཚུར་ཤོག་གིས་བསྙེན་
པར་རྫོགས་ནས་དགྲ་བཅོམ་པ་ཐོབ་པོ། ། དེའི་བསམ་པར། སྟོན་པ་འདའ་བ་ལྟ་
བར་མི་བཟོད་ཀྱི་སྔོན་དུ་ང་ཉིད་འདའོ་སྙམ་སྟེ་སྟོན་པ་ལ་ཞུས་པས་གནང་ངོ༌། །
དེས་གནས་ལྔ་བྱིན་གྱིས་བརླབས་ཏེ་ཆོ་འཕྲུལ་དང་བཅས་མྱ་ངན་ལས་འདས་སོ། །
གནས་ལྔ་ནི། དགེ་སློང་གིས་བལྟས་ན་དགེ་སློང་གི་ཆ་བྱད་དང་། མུ་སྟེགས་པས་
བལྟས་ན་མུ་སྟེགས་ཀྱི་ཆ་བྱད་དུ་མཐོང་བ་དང་གཅིག གདུང་འདེགས་པའི་ཁྱོགས་
མུ་སྟེགས་པས་འདེགས་མི་ནུས་ལ་དགེ་སློང་གིས་འདེགས་ནུས་པ་དང་གཉིས། རྫོང་
བུ་ཞིག་སྤྲུལ་ཏེ་དེར་མུ་སྟེགས་པ་རྣམས་བྱིང་འགྲོ་བ་དང་། དགེ་སློང་རྣམས་མི་བྱིང་
བར་སྤྱོད་པ་དང་གསུམ། རྫིང་དེར་མུ་སྟེགས་ཅན་ལ་ཉ་དང་རུས་སྦལ་གྱིས་གནོད།
དགེ་སློང་ལ་མི་གནོད་པ་དང་བཞི། གདུང་སྲེག་པའི་མེ་མུ་སྟེགས་ཅན་རྣམས་ཀྱིས་
སྦྱོར་མི་ནུས། དགེ་སློང་རྣམས་ཀྱིས་སྦྱོར་ནུས་པ་སྟེ་ལྔའོ། ། རབ་བཟང་ཆོ་འཕྲུལ་
དང་བཅས་ཏེ་འདས་པ་མུ་སྟེགས་ཅན་རྣམས་ཀྱིས་ཐོས་པས་རྒྱལ་མཚན་བསྒྲེངས་ཤིང་
ལམ་སྲང་རྣམས་བསྐོར་ཏེ། གོ་ཏ་མས་ངའི་བསྟན་པ་ལས་གཞན་དུ་མྱ་ངན་ལས་
འདས་པ་ཐོབ་པ་མེད་ཅེས་ཟེར་ན། དེང་ཁོ་བོ་ཅག་གི་ཚངས་པ་མཚུངས་པར་སྤྱོད་པ་
རབ་བཟང་མྱ་ངན་ལས་འདས་པ་ཐོབ་པོ་ཞེས་ཟེར་རོ། ། དེར་གྱད་ལ་སོགས་པའི་སྐྱེ་
བོའི་ཚོགས་འདུས། རྫོང་དེའི་དབུས་སུ་རྡོ་སྟེགས་ཀྱི་སྟེང་དུ་ཞུགས་ལ་འབུལ་བར་
བྱས་ནས། དགེ་སློང་དང་མུ་སྟེགས་བྱེད་རྣམས་བདེན་པའི་སྟོབས་བོར་ནས། རབ་
བཟང་འདི་སངས་རྒྱས་པའམ། མུ་སྟེགས་བྱེད་སུའི་ཚངས་པ་མཚུངས་པར་སྤྱོད་པ་
ཡིན་པ་དེས། གདུང་འདེགས་ཐུབ་པ་དང༌། རྫིང་གི་ཆུ་ལ་མི་བྱིང་བ་དང་། རྫིང་གི་
ཉ་ལ་སོགས་པས་མི་གནོད་པ་གདུང་ལ་མེ་སྦར་ནུས་པར་འགྱུར་ལ། མ་ཡིན་པ་དེས་
.
222



༄༅། །བོད་སོག་ཆོས་འབྱུང་གི་སྟོད་ཆ།
མི་ནུས་སོ་བྱས་ནས་བྱ་བ་དེ་དག་ལ་ཞུགས་པ་ན། མུ་སྟེགས་ཅན་གྱིས་མ་ནུས་ཤིང་།
དགེ་སློང་རྣམས་ཀྱིས་དེ་ལྟར་ནུས་པས། སྐྱེ་བོའི་ཚོགས་ཆེན་པོས་མུ་སྟེགས་རྣམས་
ཚར་བཅད་ལ། གྱད་རྣམས་དེ་བཞིན་གཤེགས་པ་ལ་ལྷག་པར་དད་པར་གྱུར་ཏོ། །
༡༡༢ མྱ་ངན་ལས་འདས་པར་བསྟན་པ་ནི། དེར་རབ་བཟང་གི་སྔོན་བྱུང་བའི་
གཏམ་གསུངས་པ་ལས་འཕྲོས་ནས། སྐྱེས་བུ་དམ་པ་ལ་བརྟེན་པར་གདམས། རང་
གཞན་ལ་ཕན་པའི་ཕྱིར་གསུང་རབ་ཡན་ལག་བཅུ་གཉིས་ལ་བསླབ་པ་དང༌། སོ་སོར་
ཐར་བའི་མདོ་ནི་སྟོན་པ་ཡིན་པར་བསྔགས་པ་དང་། བསླབ་པའི་གཞི་ཕྲན་ཚེགས་
རྣམས་ལ་དགེ་འདུན་ཚོགས་ནས་སྐབས་དབྱེ་བར་གནང་བ་དང་། དགེ་སློང་གསར་
བུས་རྒན་རབས་ལ་མིང་འབོད་མི་བྱ་བ་དང༌། རྒན་པས་ཀྱང་ཆོས་གོས་ལྷུང་བཟེད་
སོགས་ཀྱིས་བསྡུ་བ་དང༌། སྟོན་པ་སྐུ་འཁྲུངས་པ་དང་། སངས་རྒྱས་པ་དང་། ཆོས་
འཁོར་བསྐོར་བ་དང་། མྱ་ངན་ལས་འདས་པ་སྟེ་བཞི་བོའི་ ས་ཕྱོགས་དྲན་ཞིང་།
གཞན་ལ་བཤད་པས་སངས་རྒྱས་ལ་སེམས་དད་པ་བསྐྱེད་ན། མཐོ་རིས་སུ་འགྲོ་བར་
བྱའོ་ཞེས་བཀའ་བསྩལ་ཞིང་། གཞན་ཡང་ཐེ་ཚོམ་ཡོད་པ་དག་ཞུས་ཤིག་གསུངས།
ཀུན་དགའ་བོས་གསོལ་བ། སུ་ལ་ཡང་ཐེ་ཚོམ་མ་མཆིས་སོ། ། དེ་ནས་བཅོས་ལྡན་
འདས་ཀྱིས་སྟོད་གཡོགས་བསལ་ཏེ། དགེ་སློང་དག་ལྟོས་ཤིག དེ་བཞིན་གཤེགས་པ་
མཐོང་བ་ནི་རྙེད་པར་དཀའ་བ་ཡིན་ནོ། ། འདུས་བྱས་ཐམས་ཅད་མི་རྟག་པའི་ཆོས་
ཅན་ཡིན་ཏེ། འདི་ནི་དེ་བཞིན་གཤེགས་པའི་གསུང་གི་ཐ་མ་ཡིན་ནོ་ཞེས་གསུངས་
ནས། བསམ་གཏན་དང་བོའི་ཏིང་ངེ་འཛིན་ལ་སྙོམས་པར་ཞུགས་སོ། ། དེ་བཞིན་
དུ་གཉིས་པ་དང་། གསུམ་པ་དང་། བཞི་བ་དང་། ནམ་མཁའ་མཐའ་ཡས་དང་།
རྣམ་ཤེས་མཐའ་ཡས་དང་། ཅི་ཡང་མེད་པ་དང་། སྲིད་རྩེ་དང༌། འགོག་པའི་
སྙོམས་པར་འཇུག་པ་ལ་ཞུགས་སོ། ། ཀུན་དགའ་བོས། དེ་བཞིན་གཤེགས་པ་མྱ་
223



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ངན་ལས་འདས་སམ་ཞེས་མ་འགགས་པ་ལ་དྲིས་པས། དེ་ན་རེ། མ་ཡིན་ཏེ།
འགོག་པ་ལ་སྙོམས་པར་ཞུགས་ན། བཅོམ་ལྡན་འདས་ནི་བསམ་གཏན་བཞི་བ་ལས་
འདའོ་ཞེས་མངོན་སུམ་དུ་གསུངས་པ་ཐོས་སོ། ། དེ་ནས་ཡང་འགོག་པ་ལས་
བཞེངས་ནས། སྲིད་རྩེ་དང་། ཅི་ཡང་མེད་དང་། རྣམ་ཤེས་མཐའ་ཡས་དང་།
ནམ་མཁའ་མཐའ་ཡས་དང་། བསམ་གཏན་བཞི་བ་དང་། གསུམ་པ་དང་། གཉིས་
པ་དང་། དང་བོ་དང་། སླར་ཡང་གཉིས་པ་དང་། གསུམ་པ་དང་། བཞི་བ་ལ་ཡང་
དག་པར་ཞུགས་ཏེ། བཞི་བའི་རབ་མཐའ་ལ་བརྟེན་ནས་ཡོངས་སུ་མྱ་ངན་ལས་
འདས་པ་སྟོན་པར་མཛད་དོ། ། དེ་མ་ཐག་ས་གཡོས། སྐར་མདའ་ལྟུང་། ཕྱོགས་
རྣམས་ཚིག ལྷའི་རྔ་གྲགས་པར་བྱས་སོ། ། དེའི་ཚེ་འོད་སྲུང་ཆེན་པོ་རྒྱལ་བོའི་ཁབ་
ན་ཡོད་པས། ས་གཡོས་པ་བརྟགས་ནས་བཅོམ་ལྡན་འདས་མྱ་ངན་ལས་འདས་པར་
ཤེས་ནས། མ་སྐྱེས་དགྲས་གློ་བུར་དུ་ཐོས་ན་ཁྲག་དྲོན་མོ་སྐྱུགས་ནས་འཆི་བར་འགྱུར་
བས། དེའི་ཐབས་སུ་བྲམ་ཟེ་དབྱར་བྱེད་ཀྱི་སར་ཕེབས་ནས་དབྱར་བྱེད་ཤེས་པར་
གྱིས་ཤིག སྟོན་པ་མྱ་ངན་ལས་འདས་པ་རྒྱལ་བོས་གློ་བུར་དུ་ཐོས་མི་རུང་བས།
ལྷུམས་སུ་ཞུགས་པ་ནས་ཐ་མའི་གཟིམས་ཁྲི་ལ་ཕེབས་པའི་བར་སྐྱེད་མོས་ཚལ་དུ་རི་
མོར་བྲིས་ལ། རྒྱལ་བོ་སྒོའི་ཕྱིར་བྱུང་བ་ཞིག་ལ་སྐྱེད་མོས་ཚལ་གྱི་རི་མོ་གཟིགས་སུ་
གསོལ་བྱས་ལ། རི་མོ་རེ་རེ་བཞིན་འདི་དང་འདིའོ་ཞེས་རྗོད་ཅིག འདི་གྲོང་ཁྱེར་རྩྭ་
ཅན་ཐ་མའི་གཟིམ་མལ་དུ་གཤེགས་པ་ལགས་སོ་ཞེས་བརྗོད་པ་ན། རྒྱལ་བོ་མ་སྐྱེས་
དགྲ་བརྒྱལ་ཞིང་ས་ལ་ལྷུང་བར་འགྱུར་གྱི། དེར་ཁྱོད་ཀྱིས་གཞོང་རིངས་མར་གསར་
གྱིས་བཀང་བ་བདུན་གྱི་ནང་དུ་རིམ་གྱིས་ཆུག་ལ། བརྒྱུད་པ་ཙན་དན་གོར་ཤི་ཁའི་ལྡེ་
གུས་གང་བའི་གཞོང་རིངས་སུ་ཆུག་ཅིག དེས་སོས་པར་འགྱུར་རོ་ཞེས་སློབ་པར་
མཛད་ནས། འོད་སྲུང་གྲོང་ཁྱེར་རྩྭ་ཅན་གྱི་ཕྱོགས་སུ་རིམ་གྱིས་བྱོན། བཅོམ་ལྡན་
224



༄༅། །བོད་སོག་ཆོས་འབྱུང་གི་སྟོད་ཆ།
འདས་མྱ་ངན་ལས་འདས་མ་ཐག་ཏུ། བརྒྱ་བྱིན་དང་ཚངས་པས་མི་རྟག་པ་ཆེད་དུ་
བརྗོད། ཁ་ཅིག་ནི་ངུ་། ཁ་ཅིག་ནི་འགྲེ་ཞིང་ལྡོག ཁ་ཅིག་ནི་ཆོས་ཉིད་ལ་བརྟེན་ཅིང་
འདུག་གོ ། ཆགས་བྲལ་མ་ཐོབ་པའི་དགེ་སློང་མང་བོ་ནི་མྱ་ངན་བྱེད་ཅིང་སྨྲེ་སྔགས་
འདོན། མང་བོ་ཞིག་ཆོས་ཉིད་ལ་བརྟེན་ཏེ། གང་ཡིད་དུ་འོང་བ་དང་སྡུག་པ་ཐམས་
ཅད་ནི་འབྲལ་བའི་ཆོས་ཅན་ནོ། ། ཞེས་སྔར་ནས་གསུངས་ཟིན་ཏོ་སྙམ་མོ། ། མ་
འགགས་པས། ཀུན་དགའ་བོ་ལ་དགེ་སློང་དག་དལ་བུས་ཟིལ་གྱིས་མ་མནན་ན། ལྷ་
རྣམས་འཕྱ་བར་འགྱུར་རོ་བྱས་ཏེ། ཀུན་དགའ་བོས་ཀྱང་དགེ་སློང་མྱ་ངན་བྱེད་པ་
རྣམས་དལ་བུས་བརྡ་སྤྲད་དེ་ཟིལ་གྱིས་མནན་ནོ། །
༡༡༩ སྐུ་གདུང་ཞུགས་ལ་ཞེན་པ་ནི། དེ་ནས་ནམ་ལངས་པ་ན། མ་
འགགས་པས་བསྐུལ་ཏེ། ཀུན་དགའ་བོ་རྩྭ་ཅན་དུ་སོང་སྟེ་གྱད་ལྔ་བརྒྱ་འདུས་པ་ལ།
མདང་གི་གུང་ཐུན་ལ་སྟོན་པ་མྱ་ངན་ལས་འདས་ཀྱི། ཁྱེད་རྣམས་ཀྱིས་བྱ་བ་སྒྲུབ་པ་
དང་མཆོད་པ་གྱིས་ཤིག གྱད་རྣམས་མྱ་ངན་དུ་གྱུར་ཅིང་། མཆོད་པ་སྣ་ཚོགས་པས་
སྐུ་གདུང་ལ་མཆོད། གྱད་རྣམས་ཀྱིས་སྐུ་གདུང་ཞུགས་ལ་མཆོད་པ་བགྱིད་ན་ཇི་ལྟར་
བགྱིད་ཅེས་ཀུན་དགའ་བོ་སྨྲས་པས། འཁོར་ལོས་བསྒྱུར་རྒྱལ་ལ་བྱ་བ་ལྟར་བྱེད་
དགོས་ཞེས་སྨྲས། འོ་ན་ཞག་བདུན་ནས་བྱའོ། ། ཞེས་ཞག་རེ་བཞིན་སྤྱོད་རྣམས་
ཀྱིས་མཆོད་ལ། གཞན་ལྷ་དང་མི་རྣམས་ཀྱིས་ཀྱང་དཔག་ཏུ་མེད་པས་མཆོད་དོ། །
ཞག་བདུན་ནས་ཡོ་བྱད་རྣམས་ཀྱང་ཚོགས། སཱ་ལ་ཟུང་གི་ཚལ་ནས་རྩྭ་ཅན་གྱི་གྲོང་
ཁྱེར་དང༌། རྩྭ་ ཅན་ གྱི་ ལམ་སྲང་ ཀུན་ དང་། རྩྭ་ ཅན་ནས་ གྱད་ ཀྱིས་དབུ་རྒྱན་
འདོགས། མཆོད་རྟེན་གྱི་ལམ་བར་ཐམས་ཅད་ནི་བྱི་དོར་བྱས། རྒྱལ་མཚན་དང༌།
བ་དན། ལྡ་ལྡི་སོགས་ཀྱིས་བརྒྱན། མེ་ཏོག་དང༌། བདུག་སྤོས་སོགས་མཆོད་པ་སྣ་
ཚོགས་བཤམས། འཁོར་ལོས་སྒྱུར་བའི་གདུང་ལ་བྱ་བ་བཞིན་བཀུར་སྟི་ཆེན་པོ་དང་
225



E
༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཅས་རིན་པོ་ཆེའི་ཁྱོགས་ལ་གདུགས་དང་ཕྲེང་བ་སོགས་ཀྱིས་བརྒྱན་ནས། གྱད་ཀྱི་
ཆུང་མ་རྣམས་ཀྱིས་བླ་རེ་བྲེས། གཞོན་ནུ་རྣམས་ཀྱིས་ཁྱོགས་བཏེགས། རྒྱུད་རྣམས་
ཀྱིས་མཆོད་པ་བྱེད་ཅིང་འགྲོའོ་ཞེས་བྱས་ནས། སྐུ་གདུང་གི་ཁྱོགས་བཏེག་པ་ན།
བསྒུལ་མ་ནུས་ཏེ། མ་འགགས་པས་བརྟགས་ནས་ལྷ་རྣམས་ཀྱི་བསམ་པ་ཤེས་ཏེ།
ལྷ་རྣམས་ཀྱི་འདོད་པ་ལྟར་གྱིས་ཤིག་བྱས་ནས། གྱད་ཀྱི་བུད་མེད་རྣམས་ཀྱིས་བླ་བྲེ་
བཟུང༌། གཞོན་ནུ་རྣམས་ཀྱིས་ཁྱོགས་བཏེག སྐུ་གདུང་གི་སྟེང་འོག་ནས་མཆོད་པ་
རྣམས་ནི་ལྷ་རྣམས་ཀྱིས་བྱེད། གྱོད་གཙོ་བོ་རྣམས་དེ་དག་གི་གོ་རེ་ལོང་བྱས་ཏེ། སཱ་
ལ་ཟུང་གི་ཚལ་ནས་ཁྱོགས་བཏེགས་ཏེ་རྩྭ་ཅན་གྱི་ནུབ་སྒོ་ནས་ཞུགས། ལམ་སྲང་གི་
དབུས་བརྒྱུད་ཤར་སྒོ་ནས་ཐོན་ཏེ་གྱད་ཀྱིས་དབུ་རྒྱན་བཏགས་པའི་མཆོད་རྟེན་གྱི་དྲུང་
དུ་སྤྱན་དྲངས་སོ། ། གྱད་རྣམས་ཀྱི་དེ་བཞིན་གཤེགས་པའི་སྐུ་གདུང་ལ་མཆོད་པར་
འདོད་ནས། སྐུ་གདུང་ཤིང་བལ་གྱི་འདབ་མས་གཡོགས། རས་ཟུང་མཆོག་ཏུ་གྱུར་
པ་ལྔ་བརྒྱས་དཀྲིས། ལྕགས་ཀྱི་སྒྲོམ་དུ་བཅུག དྲི་ཞིམ་པོའི་འབྲུ་མར་གྱིས་བཀང་སྟེ།
དྲི་ཞིམ་གྱི་ཤིང་སྤུངས་པའི་སྟེང་བཞག་ནས་མེ་སྦར་བར་བརྩམས་པ་ན་སྦྱར་མ་ནུས་
སོ། ། དེར་མ་འགགས་པས་མངོན་ཤེས་ཀྱིས་བརྟགས་པ་དང༌། ལྷ་རྣམས་ཀྱིས་
ཀྱང་སྨྲས་ཏེ། སྟོན་པའི་སྐུ་གདུང་མ་ཉམས་པ་འོད་སྲུང་ཆེན་པོས་མཇལ་བར་མ་གྱུར་
གྱི་བར་དུ་སུས་ཀྱང་མེ་སྦར་བར་མི་ནུས་པ་ཤེས་ཏེ། རྒྱུད་རྣམས་ལ་གོ་བར་བྱས་ཏེ་
ཅུང་ཟད་བསྡད་དོ། ། དེར་འོད་སྲུང་ཆེན་པོ་འཁོར་ལྔ་བརྒྱ་དང་བཅས་པ་གྱད་ཀྱིས་
དབུ་རྒྱུན་བཏགས་པའི་མཆོད་རྟེན་གྱི་ཕྱོགས་དེར་བྱོན་ཏོ། ། དེར་གདུང་སྒྲོམ་ཞལ་
ཕྱེ་ཞིང་གཟིགས་ནས་ཕྱག་འཚལ། དེའི་ཚེ་སྐུ་གདུང་གི་དྲུང་དུ་ཉན་ཐོས་ཆེན་པོ་བཞི་
ཡོད་དེ། ཀོའུ་དཱི་ནྱ་དང་། སྐུལ་བྱེད་དང༌། འོད་སྲུང་སྟོབས་བཅུ་བ་དང་། འོད་
སྲུང་ཆེན་པོའོ། ། འོད་སྲུང་ཆེན་པོས་རས་ཟུང་མཆོག་ཡིན་པ་ལྔ་བརྒྱ་ཡང་དེ་ཉིད་དུ་
226



༄༅། །བོད་སོག་ཆོས་འབྱུང་གི་སྟོད་ཆ།
འབྱོར་ཏེ། སྔར་དང་ལྷན་ཅིག་རས་ཟུང་སྟོང་དང་ཆོས་གོས་སྟོང་གིས་དཀྲིས་ནས་
སྔར་བཞིན་གདུང་སྒྲོམ་དུ་བཞུགས། མི་རྣམས་ཅུང་ཟད་ཕྱིར་བཀྱེད་དེ་འདུག་པ་ཙམ་
ན་མེ་རང་འབར་དུ་གྱུར་ཏོ། ། དེ་ནས་མི་རིང་བ་ན་སྐུ་གདུང་ཞུགས་ལ་གཞེན་པར་
ཤེས་ཏེ། རྒྱུད་རྣམས་ཀྱིས་རིན་པོ་ཆེའི་བུམ་པ་ནས་འོ་མ་དང་དྲི་ཆབ་བླུགས་ཏེ།
མེའི་ལྷག་མ་ཞི་བར་བྱས་ནས་གདུང་སྒྲོམ་ཞལ་ཕྱེ་བ་ན། ཚེམས་མཆེ་བ་བཞི་དང་ཆ་
ཤས་རེ་མ་གཏོགས་ཐམས་ཅད་རིང་བསྲེལ་ཡུངས་འབྲུ་ལྟ་བུའི་ཕུང་བོར་གྱུར་ཏོ་ཞེས་
གྲག་གོ ། རས་ཟུང་སྟོང་དང་ཆོས་གོས་སྟོང་གིས་དཀྲིས་པ་ཐམས་ཅད་ཚིག་སྟེ་ཐལ་
བ་ཡང་མེད་ལ། ཀུན་གྱི་ནང་མ་སྐུ་ལ་དཀྲིས་པའི་ཆོས་གོས་དང་། ཐམས་ཅད་ཀྱི་ཕྱི་
གཡོགས་ཀྱི་ཆོས་གོས་ནི་ཅུང་ཟད་ཀྱང་མ་ཚིག་ལ། འབྲུ་མར་གྱིས་ཀྱང་མ་གོས། ནག་
ནོག་ཀྱང་མེད་པར་འདུག་གོ ། འོ་མས་མེ་གཞིལ་བའི་མཚམས་དེར་གདུང་སོལ་གྱི་
གསེབ་ནས་མེ་ཏོག་དུ་མ་དང་བཅས་པའི་ཤིང་བཞི་སྐད་ཅིག་དེ་ལ་སྐྱེས་སོ། ། དེར་
ཀུན་དགའ་བོས་ཆེད་དུ་བརྗོད་པ་ཡང་མཛད་ཅིང་གདུང་རྣམས་གསེར་གྱི་བུམ་པར་
བཅུག རིན་པོ་ཆེའི་ཁྱོགས་ལ་བཏེགས་ཏེ་གྲོང་ཁྱེར་རྩྭ་ཅན་ཉིད་ཀྱི་དབུས་ཕྱོགས་
ཡངས་པར་སྟེགས་བུ་མཐོན་པོ་བཞག་སྟེ་མཆོད་པ་དུ་མས་མཆོད་པར་བྱེད་དོ། །
༡༢༠ སྐུ་གདུང་ཆ་བརྒྱད་དུ་བགོས་པ་ནི། དེའི་ཚེ་ཡུལ་སྡིག་པ་ཅན་གྱི་གྱད་
རྣམས་ཀྱིས། སྟོན་པ་འདས་ནས་ཞག་བདུན་ལོན། སྐུ་གདུང་ཞུགས་ལ་གཞེན་པ་
ཐོས་ནས་དཔུང་ཡན་ལག་བཞི་ཡོང་ནས། བཅོམ་ལྡན་འདས་ནི་ངེད་རྣམས་ལ་སྡུག་
ཅིང་འཕངས་པ་ཡིན་ན། ད་ཁྱེད་རྣམས་ཀྱིས་གདུང་ཤཱ་རི་རམ་གྱི་སྐལ་བ་བྱིན་ཅིག་
ཟེར་བ་ལ་རྩྭ་ཅན་རྣམས་ཀྱིས་ཁས་མ་བླངས་པས། འཕྲོག་གོ་ཞེས་འཁོན་རྒྱས་པར་
གྱུར། གཞན་ཡང་ཡུལ་རྟོག་པ་གཡོ་བ་ན། རྒྱལ་རིགས་ཨུ་ལུ་ ཀ་དང་། ཡུལ་སྒྲ་
སྒྲོགས་ཀྱི་རྒྱལ་རིགས་རཎྜ་ཀ་དང་། ཁྱབ་འཇུག་གི་གླིང་གི་བྲམ་ཟེ་དང༌། སེར་སྐྱའི་
227



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སང་
ཤཱཀྱ་དང་། ཡངས་པ་ཅན་གྱི་ལི་ཙ་བཱི་རྣམས་ཀྱང་དཔུང་དང་བཅས་པ་འོངས་ཏེ་སྔ་མ་
བཞིན་ནོ། ། རྒྱལ་བོ་མ་སྐྱེས་དགྲ་ནི། སྔར་འོད་སྲུང་ཆེན་པོས་བསྟན་པ་བཞིན་
བྲམ་ཟེ་དབྱར་བྱེད་ཀྱིས་ཀྱང་དེ་བཞིན་བྱས་པས་བརྒྱལ་སངས་ཤིང་ཅུང་ཟད་བདེ་བར་
གནས་པ་ན། སྐུ་གདུང་གི་སྐལ་བ་ལེན་པར་གཞན་དག་སོང་ཞེས་ཐོས་ཏེ། ང་ཡང་
འགྲོའོ་ཞེས་དཔུང་བཤམས། གླང་བོ་ཆེ་ ལ་ཞོན་ནས་འགྲོ་བར་ བརྩམས་པ་ན།
བཅོམ་ལྡན་འདས་དྲན་ཏེ་བརྒྱལ་ཞིང་བོག་གོ ། ཡང་དེ་སངས་པ་ན། རྟ་ལ་བསྐྱོན་
ནས་འགྲོ་བར་བརྩམས་ཀྱང་དེ་བཞིན་དུ་བརྒྱལ་ཏེ། རྒྱལ་བོ་འགྲོ་མ་ཐུབ་ནས་བྲམ་ཟེ་
དབྱར་བྱེད་དམག་དཔུང་དང་བཅས་པ་བཏང་སྟེ་སྔ་མ་དང་འདྲ་བར་སྨྲས་སོ། ། དེ་
དག་གི་བར་དུ་དམག་འདུས་པ་མཐོང་སྟེ། རྩྭ་ཅན་གྱི་གྱད་རྣམས་ཀྱི་ཆུང་མ་དང་།
གཞོན་ནུ་དང་། བུ་མོ་རྣམས་ཀྱང་མདའ་ལ་སོགས་པའི་སྒྱུ་རྩལ་སློབ་པར་བྱེད་དོ། །
སྐབས་དེར་བྲམ་ཟེ་བྲེ་བོ་དང་མཉམ་པ་ཞེས་བྱ་བ་ཚིག་བཙན་པ། རྟག་ཏུ་དགེ་བའི་
རང་བཞིན་ཅན་དྲང་ཞིང་བློ་གྲོས་ཆེ་བ་ཞིག་ཡོད་པ་དེས། དེ་དག་ཕན་ཚུན་འཐབ་ན་
སྐྱེ་བོ་མང་བོ་གསོད་པར་རིག་ནས། རྩྭ་ཅན་གྱི་རྒྱུད་ལ་སོགས་པ་སྡེ་བརྒྱད་པོ་རེ་རེའི་
སར་སོང་ནས། བཅོམ་ལྡན་འདས་ནི་ཡུན་ རིང་ བོར་བཟོད་ པ་ ལ་ གནས་ ཤིང་།
བཟོད་པའི་བསྔགས་པ་བརྗོད་ན། དེའི་སྐུ་གདུང་གི་ཕྱིར་གསོད་པ་མི་རིགས་པས།
ངས་སྐུ་གདུང་ཆ་བརྒྱད་དུ་བགོ་བར་བྱ་ཡི། སྐུ་གདུང་བཞུགས་པའི་སྒྲོམ་དེ་ང་ལ་བྱིན་
ཅིག ངས་གྲོང་ཁྱེར་དུ་མཆོད་རྟེན་བྱའོ་ཞེས་སོ་སོར་སྨྲས་པས། ཀུན་འཁོན་ཞི་ཞིང་
བློ་གྲོས་གཅིག་ཏུ་གྱུར་ནས་ཁས་བླངས་སོ། ། བྲམ་ཟེས་སོ་སོར་བགོས་ཏེ་གཏད།
གདུང་སྒྲོམ་མམ་བུམ་པ་བྲམ་ཟེ་ཉིད་ཀྱིས་བླངས། གདུང་སོལ་རྣམས་རྒྱ་གྲོ་དྷའི་བྲམ་
ཟེས་བླངས་ཏེ། སོ་སོས་བཀུར་སྟི་ཆེན་པོས་སྤྱན་དྲངས། ཚེམས་མཆེ་བ་དང་བོ་ལྷ་
ཡུལ་སུམ་ཅུ་རྩ་གསུམ་ན་ཡོད། གཉིས་པ་ཡུལ་ཚིགས་འཛིན་ནའོ། ། གསུམ་པ་ཀ་
228



༄༅ ། །བོད་སོག་ཆོས་འབྱུང་གི་སྟོད་ཆ།
ལིང་ཀ་ནའོ། ། མཆེ་བ་བཞི་བ་དང་སྐུ་གདུང་ཆ་གཅིག་སྒྲ་སྒྲོགས་པས་ཐོབ་པ་དེ་ཀླུ་
རྣམས་ཀྱིས་ཕྲོགས་ཏེ་ཀླུ་ཡུལ་ན་བཞུགས། གཞན་སྐུ་གདུང་ཆ་བདུན་པོ་རྣམས་རང་
རང་གི་ཡུལ་དུ་བཞུགས་སོ། ། དེ་ལྟར་དེ་བཞིན་གཤེགས་པ་མྱང་འདས་ཆེན་པོའི་
མཛད་པ་གནང་བ་མཐོང་ནས་རང་དབང་ཐོབ་པའི་དགྲ་བཅོམ་པ་རྣམས་གང་མང་
ཞིག་འདས་ཤིང༌། མཆོག་ཟུང་ལ་སོགས་པ་དགྲ་བཅོམ་པ་མང་རབས་ཤིག་གིས་
བཅོམ་ལྡན་འདས་ཀྱིས་ཐ་མའི་མཛད་པ་སྟོན་པར་བཞེད་པ་མཐོང་ན་མི་ལེགས་པར་
དགོངས་ཏེ་སྔོན་ནས་སྐུ་འདའ་བར་མཛད་པ་སོགས། མྱ་ངན་ལས་འདས་པ་མང་དུ་
བྱུང་བ་ནི། ཤཱ་རིའི་བུ་འཁོར་བརྒྱད་ཁྲི། མོངྒལ་གྱི་བུ་འཁོར་བདུན་ཁྲི། སྟོན་པ་
འཁོར་དགེ་སློང་ཁྲི་བརྒྱད་སྟོང་དང་བཅས་པ་མྱ་ངན་ལས་འདས་པ་ཡིན་ཏེ། རྒྱ་གར་
ཆོས་འབྱུང་དུ་དགྲ་བཅོམ་པ་ཁྲི་ཕྲག་བཅུ་དྲུག་དང་སྟོང་ཕྲག་བརྒྱུད་དང་བཅས་པ་རབ་
ཏུ་ཞི་བར་གཟིམས་ཞེས་བྱུང་བ་ལྟར་རོ། །
དེ་ཡང་བཅོམ་ལྡན་འདས་ཞལ་བཞུགས་པའི་ཚེ་བཞུགས་གནས་གང་དུ་གནང་
བ་ཡིན་ཞེ་ན། རྒྱལ་བོའི་ཁབ་ཏུ་ལོ་ཉེར་དགུ་དང་། ནི་རཉྫ་ནར་ལོ་དྲུག སངས་
རྒྱས་པའི་ལོ་ནས་བཟུང་རིམ་བཞིན་དབྱར་གནས་ཆོས་འཁོར་གནས་སུ་ལོ་གཅིག་
དང་། བེ་ལུ་བ་ནེར་ལོ་གསུམ། བི་ཤ་ཕྱི་དང་། གོ་ལེ་དང་། སུམ་རྩེན་དང༌། སུ་ཤུ་
མར་གི་རི་དང་། ཀོ་ཤ་ནི་དང་། གླང་ཆེན་བེ་རི་ཡི་ནགས་དང་། རྒྱལ་ཁབ་དང་།
བཻ་རཉྫའི་གྲོང་དང་། མཆོད་རྟེན་རི་དང་། རྒྱལ་བོ་ཛེ་ཏ་པ་ནིའི་ལྷ་ཁང་དང་། ཀ་པི་
ལ་བསྡུ་ཤིང་ནྱ་གྲོ་དྷའི་ཀུན་དགའ་ར་བ་དང་། ཨ་ཊ་པ་ག་དང་། རྒྱལ་བོའི་ཁབ་
རྣམས་སུ་ལོ་རེ་དང་། ཛ་ལི་ནའི་བྲག་ཕུག་ཏུ་ལོ་གཉིས་དང་། རྒྱལ་བོའི་ཁབ་ཏུ་
གཅིག་དང༌། མཉན་ཡོད་ཤར་ཕྱོགས་མ་མོ་སྲྀ་ག་རའི་ཀུན་དགའ་ར་བར་ལོ་བཞི་
དང་། གྲོང་ཁྱེར་མཉན་ཡོད་དུ་ལོ་ཉེར་གཅིག་སྟེ་ཞེ་ལྔ་མཛད་པར། འཕགས་པ་
ས་ ཞུ
229



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱུལ་མཚན་གྱི་གསུང་འབུམ།
གནས་བརྟན་པས་འདོད་ཅེས་འདུ་བྱས་འདུ་མ་བྱས་རྣམ་ངེས་ལེའུ་སོ་གསུམ་པ་ལས་
གསུངས་པས་སོ། ། བཅོམ་ལྡན་འདས་འཁྲུངས་འདས་ཀྱི་ལོ་ཚིགས་ལ་བཞེད་པ་མི་
མཐུན་པ་མང་ཡང་། བསྡུ་ན་འདས་ལོ་མང་བའི་ཕྱོགས་དང་། ཅུང་མང་བའི་ཕྱོགས།
ཉུང་བའི་ཕྱོགས་དང་། ཆེས་ཉུང་བའི་ཕྱོགས་ཏེ་བཞིའི་ནང་དུ་བཞེད་པ་གཙོ་བོ་
རྣམས་འདུས་ཡོད། (༡) འདས་ལོ་མང་བའི་ཕྱོགས་འཛིན་ལ། ཇོ་བོ་ཨ་ཏི་ཤའི་
ལུགས་དང་། ས་སྐྱའི་ལུགས། རས་ཆུང་བའི་ལུགས། ཙནྡན་ཇོ་བོའི་ལོ་རྒྱུས་ཀྱི་
ལུགས། རྒྱ་ནག་གི་ཡིག་ཚང་རྙིང་བའི་ལུགས་ཏེ་ལྔ་ཡོད། ཇོ་བོའི་ལུགས་ལ་སྟོན་པ་
ཤིང་གླང་ལ་སྐུ་བལྟམས་ནས་ཤིང་སྤྲེལ་ལ་འདས་པར་བཞེད། དེ་ལྟར་ན་འདས་པའི་
ལོ་དེ་ནས་ད་ལྟའི་རབ་རྒྱན་ས་འབྲུག་ཡན་ལ་འདས་ལོ་༤༡༢ ༣སོང་། འདིར་ཇོ་བོ་
ཞེས་པ་ཡར་ལུང་ཇོ་བོའི་ཆོས་འབྱུང་རྩོམ་པ་བོ་སྟོད་ལུང་ཇོ་བོ་དང་མཚན་གྱི་འཁྲུལ་
གཞི་བྱས་ཚུལ་གསུངས་པ་ལྟར་དཔྱད་རྒྱུ་སྣང་ངོ༌། ། ས་སྐྱའི་ལུགས་ནི། ས་པཎ་
གྱིས་སྟོན་པ་ས་འབྲུག་ལ་བལྟམས་ནས་ས་བྱི་ལོར་འདས་པར་གསུངས་པས། རབ་
རྒྱན་ས་འབྲུག་ཡན་ལ་ལོ་༤༡༢ ༡སོང་། རས་ཆུང་ལུགས་ལ། རབ་རྒྱན་ས་འབྲུག་
ཡན་ལ་ལོ་༣༩༧༠སོང་། ཙནྡན་ཇོ་བོའི་ལུགས་ལ། སྟོན་པ་ཤིང་སྟག་ལ་འཁྲུངས་
ནས་ཆུ་ བྱ་ ལ་ འདས་ པ་ སྟེ། འཁྲུངས་ ལོ་ ནས་ ད་ ལྟའི་ ས་ འབྲུག་ ཡན་ ལ་ ལོ་
༣༠ ༡༤འདས། རྒྱ་ནག་གི་ཡིག་ཚང་རྙིང་བའི་ལུགས་ལ། སྟོན་པ་འཁྲུངས་ལོ་ཤིང་
སྟག་ནས་ད་ལྟའི་རབ་རྒྱན་ས་འབྲུག་བར་ལོ་༣༠༧༥འདས་སོ། ། (༢) འདས་ལོ་
ཅུང་མང་བའི་ཕྱོགས་ལ། ཕུག་ལུགས་དང་། དེའི་ཕྱོགས་མཐུན། གཡུང་སྟོན་དང་།
སྟག་ལོ། མཚུར་ཕུ་བ་རྣམས་ཡིན། ཕུག་ལུགས་རྗེས་འབྲངས་དང་བཅས་པས།
དྲག་པོ་ལྕགས་སྤྲེལ་ལ་སྐུ་འཁྲུངས་ནས་ལྕགས་འབྲུག་ལ་འདས་པར་གསུངས་ཏེ། དེ་
ལྟར་ན་ད་ལྟའི་རབ་རྒྱན་ས་འབྲུག་ཡན་ལ་ལོ་༢༨༦༨ འདས་སོ། ། འདི་ལ་མཁས་
230



༄༅། །བོད་སོག་ཆོས་འབྱུང་གི་སྟོད་ཆ།
དབང་ཚེ་ཏན་ཞབས་དྲུང་བས་དྷུ་ཝ་ཡར་སློག་བྲིས་ཏེ་སྟོན་པ་སངས་རྒྱས་པའི་དུས་ཀྱི་
ཟླ་འཛིན་ལ་གཏུག་པ་ན་ཕུག་ལུགས་འདི་ཐོ་ཐུག་པས་གཙིགས་པར་གསུངས་པ་དེ།
འདུལ་བ་ལུང་གཞིའི་བམ་པོ་ལྔ་བཅུ་བ་ལས། བཅོམ་ལྡན་འདས་ཀྱིས་བླ་ན་མེད་པའི་
ཡེ་ཤེས་བརྙེས་པ་ན། གྲགས་འཛིན་མ་ལ་ཡང་ཁྱེའུ་ཞིག་བཙས་སོ། ། ཟླ་བ་ཡང་སྒྲ་
གཅན་གྱིས་ཟིན་ཏོ། ། ཞེས་གསུངས་པའི་ཁུངས་དང་འབྱོར་ཞིང་། འདུལ་ལུགས་
ཀྱང་མཐུན་ནོ། ། དེ་དང་ཕྱོགས་མཐུན། གཡུང་སྟོན་རྡོ་རྗེ་དཔལ་དང་། སྟག་ཚང་
ལོ་ཙཱ་བས། ཕུག་ལུགས་སྟོན་པ་དགུང་ལོ་ལྔ་བཞེས་པའི་ཤིང་བྱི་ལ་འཁྲུངས་ནས་
བརྒྱད་ཅུ་བ་ཆུ་ལུག་ལ་འདས་པར་འདོད་པ་དང༌། མཚུར་ཕུ་ལྟར་ན། ཤིང་བྱི་ལ་
བལྟམས་ནས་ཆུ་ལུག་ལ་འདས་པར་གསུངས་སོ། ། (༣) འདས་ལོ་ཉུང་བའི་
ཕྱོགས། བུ་སྟོན་རིན་པོ་ཆེ་དང་མཁས་གྲུབ་ཐམས་ཅད་མཁྱེན་པའི་ལུགས་ཏེ། ཕུག་
ལུགས་སྟོན་པ་དགུང་ལོ་ཞེ་བདུན་པ་མེ་རྟ་ལ་སྐུ་འཁྲུངས་པ་དང་། བུ་སྟོན་གྱིས་དགུང་
ལོ་སོ་དྲུག་པ་ལྕགས་སྦྲུལ་ལ་སངས་རྒྱས་པ་དང་། མཁས་གྲུབ་རྗེས། དགུང་ལོ་སོ་
བདུན་པ་ཆུ་རྟ་ལ་སངས་རྒྱས་པར་གསུངས་པ་དང༌། གྱ་གཅིག་པ་མེ་སྟག་ལ་འདས་
པར་ བཞེད་ དེ། དེ་ ལྟར་ ན། ད་ ལྟའི་ རབ་ རྒྱན་ ས་ འབྲུག་ འདི་ ཡན་ ལ་ ལོ་
༢༨༢༠འདས་སོ། ། (༤) འདས་ལོ་ཆེས་ཉུང་བའི་ཕྱོགས་ནི། སིང་གྷ་ལའི་
གནས་བརྟན་སྡེ་བ་རྣམས་ཀྱིས། ཕུག་ལུགས་སྟོན་པ་འདས་ནས་ལོ་ཉིས་བརྒྱ་དང་ང་
བདུན་མེ་སྤྲེལ་ལ་འཁྲུངས་ནས། གྱ་གཅིག་པ་མེ་འབྲུག་ལ་འདས་པར་བཤད་ལ།
འདི་དང་ཕྱོགས་མཐུན་ཁ་ཆེ་པཎ་ཆེན་ཤཱཀྱ་ཤྲཱི་ཡིན། དེ་ལྟར་ན་རབ་རྒྱན་ས་འབྲུག་
འདི་ཡན་ལ་ལོ་༢༥༣༢འདས་པ་ཡིན་ནོ། ། བརྩི་ལུགས་འདི་རྒྱ་གར་དང༌། བྷར་
མ། སི་ཡམ། སིང་གྷ་ལ། ཀམ་པོ་ཛ་སོགས་ལ་གྲགས་ཆེ་བ་ཡིན་ནོ། །
231



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འདིར་སྨྲས་པ།
ཚོགས་གཉིས་བརྒྱ་བའི་དཔལ་ལས་ལེགས་འཁྲུངས་ཤིང་། །
མཚན་མཆོག་ལྡན་པ་དྲི་མ་མེད་པའི་སྐུ། །
འཇིག་རྟེན་ལྷ་མིས་མཆོད་འོས་སྐྱབས་ཀྱི་ཕུལ། །
ཐུབ་པའི་གསང་གསུམ་མཛད་པས་འགྲོ་འདི་སྐྱོངས། །
རྒྱལ་བའི་འཕྲིན་ལས་ཟད་མེད་ནམ་མཁའ་མཛོད། །
འདེགས་བཟོད་འཕྲིན་ལས་རྣམ་བཞིའི་རྟ་བདུན་དབང༌། །
རབ་འབྱམས་མཛད་བཟང་འོད་སྣང་བྱེ་བ་བརྒྱས། །
མཐའ་ཀླས་སྐྱེ་དགུའི་ཕན་བདེའི་འདབ་སྟོང་གྲོལ། །
དེ་ཕྱིར་སྐལ་ལྡན་ཡོངས་ཀྱི་དད་གསུམ་གྱི། །
པདྨོའི་གཉེན་དུ་བསོད་ནམས་སྐྱ་རེངས་ཀྱིས། །
དྲངས་པའི་མཛད་རྣམ་འོད་བརྒྱའི་ཉི་མ་འདི། །
ལུས་ཅན་སྐྱེ་འགྲོའི་ལེགས་པའི་ལམ་སྟོན་ཉིད།
འཇིག་རྟེན་ཕན་བདེར་སྨིན་པའི་གདུལ་བྱ་ཡི། །
བསོད་ནམས་ཀ་བ་མེད་པའི་མཐོངས་ཕྱེ་བའི། །
རྒྱལ་བསྟན་གཙུག་ལག་ཆོས་ཀྱི་འབྱུང་གནས་ཆེ། །
བསྟན་འགྲོའི་དཔལ་དུ་བཞུགས་པ་འཛམ་གླིང་རྒྱན། །
དེ་ལྟ་ན་ཡང་རྒྱལ་བའི་མཛད་རྣམ་གྱི། །
ངོ་མཚར་བརྒྱ་ཕྲག་གླེང་བའི་སྤོབས་པ་འདི། །
ཉིན་བྱེད་ཕྱོགས་བརྒྱར་གཡོ་བ་ལ་བརྟེན་ནས། །
232



༄༅། །བོད་སོག་ཆོས་འབྱུང་གི་སྟོད་ཆ།
བདེ་བླག་ཉིད་དུ་བྱིན་པ་སུ་ཡིས་འགོག །
ཀུན་ལ་སྙོམས་པ་བྱམས་བརྩེའི་ཉི་འོད་ཀྱིས། །
གདུལ་བྱའི་ཡིད་ཀྱི་མུན་པ་བསལ་བྱས་ནས། །
ལུས་ཅན་ཐར་བར་བཀོད་པའི་རྣམ་པར་ཐར། །
ཐུབ་པའི་མཛད་བཟང་རྟོགས་བརྗོད་འདི་རྨད་བྱུང་། །
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
༄༄༅། །མཛད་པའི་མཆོག་ཆོས་ཀྱི་འཁོར་
ལོ་བསྐོར་ཚུལ།
༄༅ ། །དེ་ཡང་བཅོམ་ལྡན་འདས་ཀྱི་མཛད་པའི་རྣམ་ཐར་བསམ་གྱིས་མི་
ཁྱབ་པ་མཐའ་ཡས་པ་ལས་གསུང་གི་མཛད་པ་ནི་མཛད་པའི་མཆོག་ཡིན་ཏེ། ལུས་
ཅན་ཡོངས་ཀྱི་གདུལ་བྱ་རྣམས་འཁོར་བའི་སྡུག་བསྔལ་གྱི་རྒྱ་མཚོ་ལས་བསྒྲལ་ནས་
མངོན་མཐོ་དང་ངེས་ལེགས་ཀྱི་ཐར་བ་དམ་པའི་ལམ་ལ་འཇུག་པའི་གཞི་གཅིག་བུ་ནི་
དམ་པའི་ཆོས་ཡིན། དེ་ཡང་དམ་པའི་ཆོས་ནི། གང་ལ་དམིགས་ན་ལུས་ཅན་རྣམས་
ཀྱི་སྒྲིབ་པ་ཟད་པར་འགྱུར་བའི་ཐབས་སུ་གྱུར་པ་ལ་བྱ་སྟེ། སྡུག་བསྔལ་དག་ནི་ཐམས་
ཅད་དང་། །སྒྲིབ་ཀུན་སེལ་བྱེད་དམ་པའི་ཆོས། ། ཞེས་གསུངས་ཤིང་། སྤྱིར་ཆོས་
ཀྱི་སྒྲ་ནི། རྣམ་བཤད་རིག་པར། ཆོས་ནི་ཤེས་བྱ་ལམ་དང་ནི། །མྱ་ངན་འདས་དང་
ཡིད་ཀྱི་ཡུལ། །བསོད་ནམས་ཚེ་དང་གསུང་རབ་དང༌། །འབྱུང་འགྱུར་ངེས་དང་ཆོས་
ལུགས་ལའོ། ། ཞེས་དོན་བཅུ་ལ་འཇུག་པར་གསུངས་པས། དེ་ཆོས་ཀྱི་སྐད་དོད་
233



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དང་སྦྱར་ན། དྷརྨ་ཞེས་པ་འཛིན་པའམ་འཆང་བའི་དོན་དུ་འཇུག་པས། འཛིན་
པའི་དོན་དུ་འཇུག་ཚུལ་ནི། ཤེས་བྱའི་ཆོས་ནི་རང་གི་མཚན་ཉིད་འཛིན་པ་དང༌།
ཡང་དག་པའི་ལྟ་བ་ནི་ལོག་པར་ལྟ་བའི་གོལ་ས་ལས་འཛིན་པ་དང་། མྱང་འདས་ནི་
འཁོར་བར་ལྟུང་བ་ལས་འཛིན་པ་དང༌། ཡུལ་ནི་ཡིད་འཛིན་པ་དང་། བསོད་ནམས་
ནི་ངན་འགྲོར་འགྲོ་བ་ལས་འཛིན་པ་དང༌། ཚེ་ནི་རིས་མཐུན་འཛིན་པ་དང་། གསུང་
རབ་ནི་བརྗོད་དོན་ཕྱིན་ཅི་མ་ལོག་པར་འཛིན་པ་དང་། འབྱུང་འགྱུར་ནི་མ་འོངས་པ་
འཛིན་པ་དང་། ངེས་པ་ནི་བྱ་དགོས་པའི་བྱ་བ་བྱེད་པས་འཛིན་པ་དང་། ཡུལ་ཆོས་
ནི་ཡུལ་ལུགས་དང་རིགས་ཀྱི་སྤྱོད་པ་འཛིན་པ་བཅས་བཅུ་ལ་འཇུག་པར་གསུངས། །
དམ་པའི་ཆོས་ལ་དབྱེ་ན། ལུང་གི་ཆོས་དང་། རྟོགས་པའི་ཆོས་གཉིས།
ཡང་ན་འབྲས་བུའི་ཆོས་འགོག་བདེན། སྒྲུབ་པའི་ཆོས་ལམ་བདེན། བཤད་པའི་ཆོས་
གསུམ་དུ་དབྱེར་ཡང་རུང་། བཤད་པའི་ཆོས་དང་ལུང་གི་ཆོས་མིང་གི་རྣམ་གྲངས་
སོ། ། དེ་ཡང་ལུང་གི་ཆོས་བཅོམ་ལྡན་འདས་ཀྱིས་གསུངས་པའི་བཀའ་ནི། བརྗོད་
བྱ་དོན་ལྡན་གྱི་ཆོས་དང་འབྲེལ་ཞིང༌། བྱེད་ལས་ཁམས་གསུམ་གྱི་ཉོན་མོངས་སྤོང་བ།
འབྲས་བུ་ཞི་བ་མྱང་འདས་ཀྱི་ཕན་ཡོན་སྟོན་པ། རང་གི་བདག་རྐྱེན་སངས་རྒྱས་ལ་
བརྟེན་ནས་བྱུང་བའི་གསུང་རབ་དེ་བཀའི་འཇོག་བྱེད་ཡིན་ཏེ། རྒྱུད་བླ་མ་ལས།
གང་ཞིག་དོན་ལྡན་ཆོས་དང་ཉེ་འབྲེལ་ཞིང་། །ཁམས་གསུམ་ཀུན་ནས་ཉོན་མོངས་
སྤོང་བྱེད་གསུང་། །ཞི་བའི་ཕན་ཡོན་སྟོན་པར་མཛད་པ་གང་། །དེ་ནི་དྲང་སྲོང་
གསུང་ཡིན་བཟློག་པ་གཞན། ། ཞེས་པ་ལྟར་སྤོབས་པ་བཞི་ལྡན་ལ་དགོངས། ཡང་
ན་རིག་པའི་དབང་ཕྱུག་གིས། འབྲེལ་བ་དང་ནི་རྗེས་མཐུན་ཐབས། །སྐྱེས་བུའི་དོན་
ནི་རྗོད་བྱེད་ངག ། ཅེས་པ་ལྟར་ཁྱད་པར་གསུམ་ལྡན་གྱི་ལུང་ལ་གསུངས་ཤིང་།
སྤོབས་པ་བཞི་ལྡན་དང་ཁྱད་པར་གསུམ་ལྡན་ནི་གནད་གཅིག་སྟེ། གང་ཞིག་དོན་
234



༄༅། །བོད་སོག་ཆོས་འབྱུང་གི་སྟོད་ཆ།
ལྡན་ཞེས་པ་དང་སྐྱེས་བུའི་དོན་ནི་ཞེས་པ་གནད་གཅིག དེ་བཞིན་དུ་ཆོས་དང་ཉེ་
འབྲེལ་ཞིང་ཞེས་པ་དང་འབྲེལ་བ་དང་ནི་ཞེས་པ་གཉིས་གནད་གཅིག ཁམས་གསུམ་
ཀུན་ནས་ཉོན་མོངས་སྤོང་བྱེད་གསུངས་ཞེས་པ་དང་། རྗེས་མཐུན་ཐབས་ཞེས་པ་
གཉིས་གནད་གཅིག་པ་ཡིན་ནོ། ། བཀའི་སྐད་དོད་ཀྱི་དབང་དུ་བྱས་ན། སུ་བྷཱ་ཥི་
ཏ་ཞེས་པའི་སུ་ཞེས་པ་དོན་ལྔ་ལ་འཇུག་ཀྱང་གཙོ་བོ་ལེགས་པ་དང་། བྷཱ་ཥི་ཏ་ཞེས་པ་
གསུངས་པ་སྟེ། ལེགས་པར་གསུངས་པས་ན་བཀའོ། ། དེ་དོན་རྣམ་པ་བཅུས་
ལེགས་པར་གསུངས་ཏེ། རྣམ་བཤད་རིག་པར། ཇི་ལྟར་ལེགས་པར་གསུངས་པ་
ཡིན་ཞེ་ན། རྣམ་པ་བཅུ་དག་གིས་ཏེ། ཡང་དག་པར་བླངས་པ་ཉིད་ཀྱིས་དང་།
རབ་ཏུ་ལྡན་པ་ཉིད་ཀྱིས་དང་། རབ་ཏུ་དབྱེ་བ་ཉིད་ཀྱིས་དང་། རྟེན་ཉིད་ཀྱིས་དང་།
གོ་བར་མཛད་པ་ཉིད་ཀྱིས་དང་། གདགས་པ་ཉིད་ཀྱིས་དང་། དུས་ཉིད་ཀྱིས་དང་།
ཡོན་ཏན་ཡོངས་སུ་འཛིན་པ་ཉིད་ཀྱིས་སོ། ། ཞེས་སོ། ། དེའི་དོན་རིམ་བཞིན་དུ།
མངོན་པར་རྫོགས་པར་ སངས་རྒྱས་ནས་ གསུངས་པའི་ ཕྱིར་དང་། སེམས་ཅན་
ཐམས་ཅད་ཀྱི་དབང་དུ་མཛད་ནས་གསུངས་པའི་ཕྱིར་དང་། རེས་འགའ་མ་ཡིན་
པར་རྒྱུན་དུ་གསུངས་པའི་ཕྱིར་དང་། སློབ་དཔོན་དཔེ་མཁྱུད་ཀྱིས་བར་ཆད་མ་བྱས་
པར་གསུངས་པའི་ཕྱིར་དང་། སེམས་ཅན་གྱི་བསམ་པ་ཇི་ལྟ་བ་བཞིན་དུ་གསུངས་
པའི་ཕྱིར་དང༌། དབྱངས་ཀྱི་ཡན་ལག་ལྔ་དང་ལྡན་པར་གསུངས་པའི་ཕྱིར་དང་།
དབྱངས་གཅིག་གིས་འཇིག་རྟེན་གྱི་ཁམས་མཐའ་ཡས་པའི་གོ་བར་མཛད་པའམ་
འཁོར་གྱི་དཀྱིལ་འཁོར་ཇི་སྙེད་པས་ གོ་ བར་མཛད་པར་གསུངས་པའི་ཕྱིར་དང་།
གདུལ་བྱ་ཡོངས་སུ་སྨིན་པ་རྣམས་ལ་གསུངས་པའི་ཕྱིར་དང་། གསུང་དབྱངས་ཡན་
ལག་དྲུག་ཅུ་དང་ལྡན་པར་གསུངས་པའི་ཕྱིར་ཏེ་ལེགས་པར་གསུངས་པ་རྣམ་པ་བཅུ་
ཡིན་ནོ། ། དེ་ལྟར་ལེགས་པར་གསུངས་པའི་བཀའ་ལ་བྱེ་བྲག་རྣམ་པར་དབྱེ་ན།
235



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དུས་ཀྱི་སྒོ་ནས་དབྱེ་བ་འཁོར་ལོ་བར་མཐའ་གསུམ་དང་། བརྗོད་བྱའི་སྒོ་ནས་དབྱེ་བ་
དྲང་ངེས་གཉིས། རྗོད་བྱེད་ཀྱི་སྒོ་ནས་གསུང་རབ་ཡན་ལག་བཅུ་གཉིས། གདུལ་
བྱའི་སྒོ་ནས་ཐེག་ཆེན་ཐེག་དམན་གྱི་བཀའ་གཉིས། བདག་རྐྱེན་གྱི་སྒོ་ནས་ཞལ་ནས་
གསུངས་པ་དང་། རྗེས་སུ་གནང་བ། བྱིན་གྱིས་བརླབས་པའི་བཀའ་སོགས་ཡོད་
མོད། འདིར་ཆོས་ཀྱི་འཁོར་ལོ་ཞེས་པའི་དོན་ནི། གདུལ་བྱའི་རྒྱུད་ཀྱི་མི་མཐུན་
ཕྱོགས་བཅད་པའི་ཆེད་དུ་གསུངས་པ་གང་ཞིག ལུང་རྟོགས་གང་རུང་གིས་བསྡུས་
པའི་སྟོན་པའི་དམ་ཆོས་དེ་ཆོས་འཁོར་གྱི་འཇོག་བྱེད་དུ་གསུངས་ལ། ལུང་རྟོགས་ཀྱི་
དམ་ཆོས་དེ་ལ། ཅིའི་ཕྱིར་ཆོས་ཀྱི་འཁོར་ལོ་ཞེས་བྱ་ཞེ་ན། དེ་གདུལ་བྱའི་རྒྱུད་ལ་
རིམ་གྱིས་འཕོ་བ་དང་། འདོད་ཆགས་ལ་སོགས་པའི་མི་མཐུན་ཕྱོགས་ལས་རྒྱལ་བར་
བྱེད་པས་ན། འཁོར་ལོ་དང་ཆོས་མཚུངས་པའི་ཕྱིར་ཏེ། དཔེར་ན། འཁོར་ལོས་
སྒྱུར་བའི་རྒྱལ་བོའི་འཁོར་ལོ་རིན་པོ་ཆེ་དེ་ཡུལ་གཞན་དང་གཞན་དུ་རིམ་གྱིས་འཕོ་བ་
དང༌། དེའི་དབང་གིས་མི་མཐུན་པའི་ཕྱོགས་ལས་རྣམ་པར་རྒྱལ་བར་བྱེད་པ་བཞིན་
ནོ། ། དེ་ཡང་ཉན་ཐོས་སྡེ་བའི་ལུགས་ལ། བྱེ་བྲག་སྨྲ་བ་རྣམས་མཐོང་ལམ་ཁོ་ན་
ཆོས་འཁོར་དུ་འདོད་དེ། ཇི་ལྟར་ཆོས་མཐུན་པ་ནི། མཐོང་ལམ་གྱིས་བདེན་པ་མྱུར་
དུ་རྟོགས་པར་བྱེད་པས་མྱུར་དུ་འགྲོ་བ་དང་། བདེན་པ་སྔ་མའི་དམིགས་རྣམ་འདོར་
བ་དང་། ཕྱི་མ་ལ་འཇུག་པ་དང༌། བར་ཆད་མེད་ལམ་གྱིས་སྤང་བྱའི་ཐོབ་པ་གཅོད་
པས་མ་རྒྱལ་བ་ལས་རྒྱལ་བར་བྱེད་པ་དང༌། རྣམ་གྲོལ་ལམ་གྱིས་སྤང་བྱ་དང་བྲལ་བའི་
བྲལ་ཐོབ་འདྲེན་པས་རྒྱལ་བ་རྣལ་དུ་འགོད་པ་དང་། ཁམས་གོང་གི་བདེན་པ་ལ་
དམིགས་པས་འཕར་བ་དང་། འོག་མའི་བདེན་པ་ལ་དམིགས་པས་འབབ་པས་ཆོས་
མཐུན་ཏེ། མཛོད་ལས། ཆོས་ཀྱི་འཁོར་ལོ་མཐོང་བའི་ལམ། མྱུར་བར་འགྲོ་སོགས་
ཞེས་སོ། ། བཙུན་པ་དབྱངས་སྒྲོག་གིས། འཕགས་ལམ་ཡན་ལག་བརྒྱད་ཆོས་
236



༄༅། །བོད་སོག་ཆོས་འབྱུང་གི་སྟོད་ཆ།
འཁོར་དུ་འདོད་དེ། འཁོར་ལོ་ལ་ཡོད་པའི་རྟེན་པའི་ལྟེ་བ་དང་། གཅོད་པའི་རྩིབས་
དང༌། སྡུད་པའི་མུ་ཁྱུད་དང་ཆོས་མཐུན་དུ་སྦྱར་ཚུལ་ཡང༌། མཛོད་ལས། རྩིབས་
སོགས་ཕྱིར་ཞེས་སོ། ། དེ་ལ་བརྟེན་ནས་ལུང་གི་ཆོས་འཁོར་ལ་བདེན་བཞིའི་ཆོས་
འཁོར་གྱིས་ཁྱབ་པར་འདོད་དོ། ། ཐེག་ཆེན་གྱི་ལུགས་ལ། ཚོགས་ལམ་ནས་མི་སློབ་
ལམ་གྱི་བར་ལྔ་བོ་ཐམས་ཅད་ཆོས་ཀྱི་འཁོར་ལོ་ཡིན་ཏེ། ཚིག་གསལ་དང་། མཛོད་
འགྲེལ་དུ་གསལ་བར་གསུངས་ལ། ལམ་དེ་དག་བརྗོད་བྱར་སྟོན་པའི་གསུང་རབ་དེ་
རྣམས་ཀྱང་ཆོས་འཁོར་ཡིན་པར་གསུངས་སོ། ། རྒྱལ་བའི་གསུང་རབ་དེ་རྣམས་
ཀྱང་ཆོས་ཀྱི་ཕུང་བོའི་ཚད་ཇི་ལྟར་འཇོག་ཅེ་ན། མཛོད་ལས། ཁ་ཅིག་བསྟན་བཅོས་
ཚད་ཅེས་ཟེར། ། ཞེས་ཤཱ་རིའི་བུས་ཤོ་ལོ་ཀ་དྲུག་སྟོང་དུ་བཤད་པ་དང་། ཡང་ཕུང་
བོ་ལ་སོགས་གཏམ་རེ་ཡིན། ། ཞེས་ཕུང་ཁམས་སྐྱེ་མཆེད་བདེན་བཞི་རྟེན་འབྲེལ་
སོགས་ལས་བརྩམས་པའི་གཏམ་རྒྱུད་རེ་རེ་ནི་ཆོས་ཕུང་གི་ཚད་དུ་བཞག་པ་དང་།
སློབ་དཔོན་ཆོས་ཀྱི་བཤེས་གཉེན་གྱིས་ཐེག་པ་ཐུན་མོང་བའི་དབང་དུ་བྱས་ན། ཚེག་
བར་སུམ་ཅུ་སོ་གཉིས་ལ་ཤོ་ལོ་ཀ་གཅིག་དེ་སྟོང་དུ་ལོངས་པ་ཆོས་ཕུང་གི་ཚད་དང་།
ཐེག་ཆེན་པའི་དབང་དུ་བྱས་ན། གླང་ཆེན་ས་ལ་རབ་བརྟན་གྱིས་ཁུར་བར་འོས་པའི་
སྣག་ཚས་ཆོས་ཕུང་གཅིག་བྲི་ནུས་པར་བཤད་པ་སོགས་གྲུབ་མཐའི་བཞེད་ཚུལ་མི་འདྲ་
བ་དུ་མ་ཡོད་ཀྱང་། གཙོ་བོ་རང་ལུགས་ལ། ཆགས་སོགས་ཉོན་མོངས་པ་བརྒྱད་ཁྲི་
བཞི་སྟོང་ལ་སྤྱོད་པ་རེ་རེའི་གཉེན་པོ་རྫོགས་པར་སྟོན་པའི་གཞུང་གི་ཚོགས་ལ་ཆོས་ཀྱི་
ཕུང་བོ་ཞེས་བྱ་སྟེ། མཛོད་ལས། སྤྱོད་པ་རྣམས་ཀྱི་གཉེན་པོར་ནི། །ཆོས་ཀྱི་ཕུང་བོ་
མཐུན་པར་གསུངས། ། ཞེས་དང་། བརྒྱད་སྟོང་འགྲེལ་ཆེན་ལས། མདོར་བསྡུས་
ན། འདོད་ཆགས་ལ་སོགས་པའི་སྤྱོད་པ་བརྒྱད་ཁྲི་བཞི་སྟོང་ལ་སྤྱོད་པ་རེ་རེའི་གཉེན་
པོ་གཞུང་ཅི་ཙམ་གྱིས་ཡོངས་སུ་རྫོགས་པར་གྱུར་པ་དེ་ཙམ་གྱི་གཞུང་གི་ཚོགས་ལ་ཆོས་
237



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཀྱི་ཕུང་བོ་ཞེས་བྱ་ཞེས་གསུངས་སོ། ། དེ་ལྟར་དུས་ཀྱི་རིམ་པས་ཕྱེ་བའི་འཁོར་ལོ་
གསུམ་བསྐོར་བའི་མཛད་ པ་ ལས། བཀའ་ དང་ བོ་བདེན་བཞིའི་ཆོས་འཁོར་ནི།
གནས་ཀྱི་ཁྱད་པར། དུས་ཀྱི་ཁྱད་པར། འཁོར་གྱི་ཁྱད་པར། ཆོས་ཀྱི་ཁྱད་པར།
དགོས་པའི་ཁྱད་པར་དང་ལྔ་གསུངས་མོད། དེ་ཡང་གནས་ཝ་ར་ཎ་སི་དྲང་སྲོང་སྨྲ་བ་
རི་དྭགས་ཀྱི་ནགས། དུས་དང་བོར་རོ། ། ཁ་ཅིག་ལོ་དྲུག་ཟླ་བ་དྲུག་གོ་ཟེར།
མཆིམས་ན་རེ། ལོ་བདུན་ཟེར་རོ། ། ཆག་ན་རེ། ལོ་བདུན་དུ་ཟླ་བ་གཉིས་ཀྱི་མ་
ཚང་བའོ་ཟེར། འཁོར། ཀུན་ཤེས་ཀོའུ་དཱི་ནྱ། རྟ་ཐུལ། རླངས་པ། མིང་ཆེན།
བཟང་ལྡན་ཏེ་ལྔ་དང༌། ལྷའི་འཁོར་མང་བོའོ། ། ཆོས་ཀྱི་ཁྱད་པར་ནི། སྟོན་པས་
དུས་དང་བོར་གསུངས་པ་གང་ཞིག ཆེད་དུ་བྱ་བའི་གདུལ་བྱ་ཐེག་དམན་རིགས་ཅན་
ལ་གཙོ་བོར་དགོངས་ནས། གཟུགས་ནས་བྱང་ཕྱོགས་ཀྱི་བར་གྱི་ཆོས་རྣམས་རང་གི་
མཚན་ཉིད་ཀྱིས་གྲུབ་པར་སྟོན་པའི་མདོ་དངོས་སམ། དེའི་སྡེར་གཏོགས་པ་གང་
རུང་ཡིན་པ་དེ་འཁོར་ལོ་དང་བོའི་འཇོག་བྱེད་དུ་གསུངས་སོ། ། དེ་ལྟར་འཁོར་ལོ་
དང་བོ་ཇི་ལྟར་བསྐོར་བའི་ཚུལ་ནི། སྟོན་པ་བཅོམ་ལྡན་འདས་ཁྲི་སྟོང་གི་བཞི་བ་ལ་
བཞུགས་བཞིན་འོད་ཀྱིས་སྟོང་གསུམ་སྣང་བར་བྱས་ཤིང་། ས་རྣམ་པ་དྲུག་ཏུ་གཡོས་
སོ། ། དེའི་ཚེ་སྟོན་པས་བཀའ་བསྩལ་པ། དགེ་སློང་དག་རབ་ཏུ་བྱུང་བས་མཐའ་
འདི་གཉིས་ལ་བརྟེན་པར་མི་བྱ་སྟེ། འདོད་པ་བསོད་ཉམས་ཀྱི་མཐའ་དང་། ངལ་
ཞིང་དུབ་པའི་མཐའོ། ། དབུ་མའི་ལམ་ལ་བརྟེན་དགོས་ཏེ། དེ་ཡང་འཕགས་ལམ་
ཡན་ལག་བརྒྱད་དོ་ཅེས་སོ། ། དེའི་ཚེ་དགེ་སློང་ལྔ་ལས་སྔ་དྲོ་གཉིས་ལ་གདམས་
ངག་འབོགས་ཤིང་། གསུམ་བསོད་སྙོམས་ལ་འཇུག་སྟེ། བསོད་སྙོམས་དེས་སྟོན་པ་
དང་བཅས་པའི་དྲུག་ཅར་འཚོ་བར་བྱེད་ལ། ཕྱི་དྲོ་ནི་གསུམ་ཆོས་ཉན་ཅིང་གཉིས་
བསོད་སྙོམས་ལ་ཞུགས་ནས། བསོད་སྙོམས་དེས་དགེ་སློང་ལྔ་བོ་དག་འཚོ་བར་བྱེད་
238



༄༅། །བོད་སོག་ཆོས་འབྱུང་གི་སྟོད་ཆ།
དེ། དེ་བཞིན་གཤེགས་པ་ནི་རང་བཞིན་གྱིས་ཕྱི་དྲོ་མི་གསོལ་ལོ། །དེ་ནས་དེ་དག་གི་
སྐབས་སུ། བཅོམ་ལྡན་འདས་ཀྱིས། དགེ་སློང་དག་སྔོན་མ་ཐོས་པའི་ཆོས་རྣམས་ལ་
འདི་ནི་སྡུག་བསྔལ་འཕགས་པའི་བདེན་པའོ། ཞེས་ཚུལ་བཞིན་ཡིད་ལ་བྱེད་པ་ན།
མིག་སྐྱེས་སོ། ། ཤེས་པ་སྐྱེས་སོ། རིག་པ་སྐྱེས་སོ། ། བློ་སྐྱེས་སོ། ། རྟོག་པ་
སྐྱེས་སོ། ། དེ་བཞིན་དུ་འདི་ནི་སྡུག་བསྔལ་ཀུན་འབྱུང་བའོ། ། འདི་ནི་སྡུག་
བསྔལ་འགོག་པའོ། ། འདི་ནི་སྡུག་བསྔལ་འགོག་པར་འགྲོ་བའི་ལམ་མོ་ཞེས་ཚུལ་
བཞིན་ཡིད་ལ་བྱེད་པ་ན། མིག་སྐྱེས་སོ། ། ཤེས་པ་དང་། རིག་པ་དང་
། བློ་དང་
རྟོག་པ་སྐྱེས་སོ། ། དགེ་སློང་དག་སྔོན་མ་ཐོས་པའི་ཆོས་རྣམས་ལ་སྡུག་བསྔལ་
འཕགས་པའི་བདེན་པ་དེ། ངས་མངོན་པར་ཤེས་པས་ཡོངས་སུ་ཤེས་པར་བྱའོ། །
ཞེས་སོགས་དང་། སྡུག་བསྔལ་ཀུན་འབྱུང་བ་འཕགས་པའི་བདེན་པ་དེ་སྤང་བར་
བྱའོ་ཞེས་སོགས་དང་། སྡུག་བསྔལ་འགོག་པ་འཕགས་པའི་བདེན་པ་དེ་མངོན་དུ་
བྱའོ་སོགས་དང་། སྡུག་བསྔལ་འགོག་པར་འགྲོ་བའི་ལམ་བསྒོམ་པར་བྱའོ་ཞེས་སོགས་
དང་། དེ་བཞིན་དུ་སྡུག་བསྔལ་ཡོངས་སུ་ཤེས་སོ། ། ཀུན་འབྱུང་སྤངས་སོ། །
འགོག་པ་མངོན་དུ་བྱས་སོ། ། ལམ་བསྒོམས་སོ། ། ཞེས་འཕགས་པའི་བདེན་པ་
བཞི་ལན་གསུམ་དུ་བཟླས་ཤིང་རྣམ་པ་བཅུ་གཉིས་སུ་སྐོར་རོ། ། དེའི་ཚེ་ནམ་མཁའ་
ནས། ཨ་ལ་ལ་འཛམ་གླིང་དུ་ཆོས་ཀྱི་འཁོར་ལོ་བསྐོར་བ་མཐོང་ངོ༌། ། ལྷ་རྒྱལ། ལྷ་
མིན་འགྲིབ། སྐྱེ་བོ་ཐམས་ཅད་བདེའོ། ། ཞེས་རབ་ཏུ་དགའ་བའི་ཆེད་དུ་བརྗོད་
པའི་དབྱངས་ཀྱིས་ཁྱབ་པར་གྱུར་ཏེ། དེ་ལྟར་འཕགས་པའི་བདེན་པ་བཞི་ལ་ལན་
གསུམ་དུ་བཟླས་པ་ལས། དང་བོའི་ཚེ་ཀོའུ་དཱི་ནྱ་དང་ལྷ་བརྒྱད་ཁྲིས་བདེན་པ་མཐོང་།
བཟླས་པ་གཉིས་པའི་ཚེ་ཀུན་ཤེས་ཀོའུ་དཱི་ རྒྱས་དགྲ་བཅོམ་ཐོབ། རྟ་ཐུལ་དང་།
རླངས་པ་དང་། མིང་ཆེན་དང་། བཟང་ལྡན་བཞིས་ཀྱང་བདེན་པ་མཐོང་ངོ༌། །
239



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དེའི་ཚེ་འཇིག་རྟེན་ན་དགྲ་བཅོམ་པ་གཉིས་ཏེ། བཅོམ་ལྡན་འདས་དང་ཀུན་ཤེས་
ཀོའུ་དཱི་ནྱའོ། ། བཟླས་པ་གསུམ་པ་བསྐོར་བའི་ཚེ་འཕགས་པ་རྟ་ཐུལ་ལ་སོགས་པ་
བཞིས་ཀྱང་དགྲ་བཅོམ་ཐོབ་པོ། །དེའི་ཚེ་དགྲ་བཅོམ་པ་དྲུག་གོ ། དེ་ནས་བཅོམ་
ལྡན་འདས་ཀྱིས། ཀོའུ་དཱི་རྒྱ་ཆེན་པོ་ནི། སྣམ་སྦྱར་གྱི་རྒྱལ་མཚན་འཛིན་པ་རྣམས་ཀྱི་
མཆོག་གོ ། ཞེས་ལུང་བསྟན་ཏོ། ། ལྔ་སྡེ་བཟང་བོ་ནི་མཐོང་ལམ་ཐོབ་པའི་ཚེ།
འདུལ་ལུགས་ལ་བསྙེན་རྫོགས་ཀྱི་སྡོམ་པའང་ཐོབ་པར་བཞེད་དེ། ལུང་མ་མོ་ལས།
ལྔ་བོ་རྣམས་ཡེ་ཤེས་ཁོང་དུ་ཆུད་པས་དང་ཞེས་དང་། མཛོད་འགྲེལ་ལས། ངེས་པར་
འཇུག་པས་ནི་རྟེན་ལྔ་བོ་རྣམས་སོ། ། ཞེས་གསུངས་ལ། ངེས་པ་ནི་མཐོང་ལམ་
དང་། འཇུག་པ་ནི་དེ་རྒྱུད་ལ་སྐྱེས་པའི་དོན་ནོ། ། བཟླས་པ་གསུམ་པོ་རེ་རེའི་
མཐར། མིག་སྐྱེས་སོ། ། ཤེས་པ་དང་རིག་པ་བློ་སྐྱེས་སོ་ཞེས་པ་ནི། རྣམ་གྲངས་
བཅུ་གཉིས་དང༌། དེ་བཞི་ རིམ་པ་བཞིན་སྦྱོར་བ་དང་། བར་ཆད་མེད་པ་དང་།
རྣམ་པར་གྲོལ་བ་དང་། ཁྱད་པར་གྱི་ལམ་སྐྱེས་པར་བསྟན་པར་ཡང་གསུངས་ལ།
རྣམ་བཤད་རིག་པ་ལས། ཟག་པ་མེད་པའི་ཤེས་རབ་ནི་མིག་གོ ། ཐེ་ཚོམ་མེད་པའི་
ཕྱིར་ཤེས་པའོ། ། ཡང་དག་པར་དོན་དུ་འགྱུར་བའི་ཕྱིར་རིག་པའོ། ། རྣམ་པར་
དག་པའི་ཕྱིར་བློ་སྟེ། ཞེས་དང༌། རྒྱན་སྣང་ལས་ཀྱང་དེ་བཞིན་གསུངས་ལ། དེ་ཡང་
གསལ་བར་བཤད་ན། རྣམ་པ་བཅུ་གཉིས་ནི། བཟླས་པ་དེ་དག་རེ་རེ་ལའང༌།
སྡུག་བསྔལ་གྱི་ངོ་བོ་མངོན་སུམ་དུ་གྱུར་པའི་མིག་དང༌། ཐེ་ཚོམ་མེད་པའི་ཤེས་པ་
དང་། ཡང་དག་པའི་དོན་ཤེས་པའི་རིག་པ་དང་། རྣམ་པར་དག་ཕྱིར་བློ་ཞེས་པ་
བཞི་རེ་སྐྱེས་པའི་ཕྱིར་བཅུ་གཉིས་སོ། ། དེ་བཞིན་དུ་བདེན་པ་གཞན་གསུམ་ལ་སྦྱར་
ཏེ་བཟླས་པས་བཅུ་གཉིས་ཚན་པ་གསུམ་བྱུང༌། འོ་ན་བདེན་པ་བཞི་བོ་རེ་རེ་ལའང་
བཟླས་པ་གསུམ་གསུམ་བཅུ་གཉིས་དང་། བཟླས་པ་རེ་རེ་ལའང་རྣམ་པ་བཞི་བཞི་
240



༄༅། །བོད་སོག་ཆོས་འབྱུང་གི་སྟོད་ཆ།
ས
ཡོད་པས། རྣམ་པ་བཞི་བཅུ་རྩ་བརྒྱད་ཡོད་པའི་ཕྱིར། བཟླས་པ་གསུམ་དང་རྣམ་པ་
བཅུ་གཉིས་སུ་ཇི་ལྟར་འགྱུར་ཞེ་ན་བདེན་མོད་ཀྱི་བདེན་པ་རེ་རེ་ལའང་བཟླས་པ་
གསུམ་དང་རྣམ་པ་བཅུ་གཉིས་པར་འདྲ་བའི་ཕྱིར་ལན་གསུམ་དུ་བཟླས་ཏེ་རྣམ་པ་
བཅུ་གཉིས་ཞེས་བརྗོད་དེ། དཔེར་ན་གཉིས་བསྟན་པ་དང༌། གནས་བདུན་ལ་
མཁས་པ་བཞིན་ནོ། ། དེ་ལ་གཉིས་བསྟན་ནི། མདོ་ལས། དགེ་སློང་དག་ཁྱེད་ལ་
གཉིས་བསྟན་པར་བྱ་ཡི། དེ་ལེགས་པར་རབ་ཏུ་སྟོན་པ་ཉོན་ལ་ཡིད་ལ་ཟུངས་ཤིག་
དང་ངས་བཤད་དོ། ། གཉིས་གང་ཞེ་ན། མིག་དང་གཟུགས་རྣམས་ཞེས་བྱ་བ་
ནས། ཡིད་དང་ཆོས་རྣམས་སོ་ཞེས་བྱ་བའི་བར་དུ་སྦྱར་ཏེ་གཉིས་ཚན་དྲུག་ཡོད་ཀྱང་
གཉིས་གཉིས་སུ་ཆོས་མཐུན་པའི་ཕྱིར་གཉིས་སུ་གསུངས་པ་དང་། གནས་བདུན་ནི།
མདོ་ལས། དགེ་སློང་གནས་བདུན་ལ་མཁས་པ་ནི་ཆོས་འདུལ་བ་འདི་ལ་མྱུར་དུ་ཟག་
པ་ཟད་པ་འཐོབ་པར་འགྱུར་རོ། ། བདུན་གང་ཞེ་ན། གཟུགས་ཡང་དག་པར་ཇི་
ལྟ་བ་བཞིན་དུ་རབ་ཏུ་ཤེས་སོ། ། གཟུགས་ཀུན་འབྱུང་བ་དང་། གཟུགས་འགོག་
པ་དང་། གཟུགས་འགོག་པར་འགྱུར་བའི་ལམ་དང་། གཟུགས་ཀྱི་རོ་མྱང་བ་དང་།
ཉེས་དམིགས་དང༌། ངེས་པར་འབྱུང་བའང་ཡང་དག་པ་ཇི་ལྟ་བ་བཞིན་རབ་ཏུ་ཤེས་
སོ། ། ཞེས་དང་། དེ་བཞིན་དུ་ཚོར་བ་ལ་སོགས་པའི་ཕུང་བོ་ལའང་སྦྱར་ནས་
བདུན་ལྔ་སུམ་ཅུ་རྩ་ལྔ་ཡོད་ཀྱང་བདུན་ཚན་དུ་འདྲ་བས་བདུན་དུ་གསུངས་པ་བཞིན་
ནོ། ། མདོ་སྡེ་བ་རྣམས་ན་རེ། དེ་ལྟར་ན་ཆོས་ཀྱི་འཁོར་ལོ་ལན་གསུམ་བཟླས་པ་
དང་རྣམ་པ་བཅུ་གཉིས་མ་ཡིན་པར་འགྱུར་ཏེ། མཐོང་ལམ་ཁོ་ན་ལན་གསུམ་བཟླས་
པ་དང་། རྣམ་པ་བཅུ་གཉིས་མ་ཡིན་པའི་ཕྱིར་རོ། ། ཞེས་བྱེ་སྨྲའི་འདོད་པ་སུན་
ཕྱུང་ནས། མདོ་སྡེ་བའི་རང་ལུགས་ལ་ལན་གསུམ་དུ་བཟླས་པ་ནི། ངོ་བོ་ལ་བཟླས་
པ་དང༌། བྱེད་པ་ལ་བཟླས་པ་དང་། བྱ་བ་འབྲས་བུ་དང་བཅས་པ་ལ་བཟླས་པ་དང་
241



ས1
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གསུམ་མོ། ། དང་བོ་ནི་འདི་ནི་སྡུག་བསྔལ་འཕགས་པའི་བདེན་པའོ། ། འདི་ནི་
ཀུན་འབྱུང་འཕགས་པའི་བདེན་པའོ། ། འདི་ནི་འགོག་པ་འཕགས་པའི་བདེན་
པའོ། ། འདི་ནི་ལམ་འཕགས་པའི་བདེན་པའོ། ། ཞེས་པའོ། ། གཉིས་པ་ནི།
སྡུག་བསྔལ་ཤེས་པར་བྱ། ཀུན་འབྱུང་སྤང་བར་བྱ། འགོག་པ་མངོན་དུ་བྱ། ལམ་
བསྒོམ་པར་བྱ། ཞེས་པའོ། ། གསུམ་པ་ནི་སྡུག་བསྔལ་ཤེས་པར་བྱ་སྟེ་ཤེས་པར་
བྱར་མེད། ཀུན་འབྱུང་སྤང་བར་བྱ་སྟེ་སྤང་བར་བྱར་མེད། འགོག་པ་མངོན་དུ་བྱེད་
དེ་མངོན་དུ་བྱར་མེད། ལམ་བསྒོམ་པར་བྱ་སྟེ་བསྒོམ་པར་བྱར་མེད་ཅེས་པའོ། །
རྣམ་པ་བཅུ་གཉིས་ནི། ངོ་བོ་ལ་བཟླས་པའི་ཚེ་རིག་པ་སྐྱེས། མིག་སྐྱེས། བློ་སྐྱེས། །
ཤེས་པ་སྐྱེས་སོ། ། བཞི་བོ་དེ་ཡང་རིམ་པ་བཞིན་དུ། ཐེག་དམན་གྱི་སྦྱོར་ལམ།།
མཐོང་ལམ། སྒོམ་ལམ། མི་སློབ་ལམ་དང་སྦྱོར་རོ། ། བྱེད་པ་ལ་བཟླས་པ་དང་།
བྱ་བ་འབྲས་བུ་དང་བཅས་པ་ལ་བཟླས་པའི་ཚེ་ཡང་རིག་པ་ལ་སོགས་པ་བཞི་བཞི་སྐྱེ་
བར་འདོད་དོ། ། མདོ་སྡེ་བའི་འདོད་ཚུལ་འདི་དག་སློབ་དཔོན་དབྱིག་གཉེན་གྱིས་
བཞེད་པས་འཐད་ཕྱོགས་སུ་བཟུང་བ་ཡིན། འཁོར་ལོ་དང་བོའི་མདོ་འདིའི་གོང་ན་
ངེས་དོན་གྱིས་བསྟན་པའི་མདོ་གཞན་ཡོད་པས་བླ་ན་མཆིས་པ་དང་། རྒོལ་བ་གཞན་
གྱིས་ཀླན་ཀ་འཇུག་པས་སྐབས་མཆིས་པ་དང་། དངོས་བསྟན་སྒྲ་ཇི་བཞིན་པར་ཁས་
བླང་དུ་མི་རུང་བས་དྲང་དོན་དང་མཚན་ཉིད་གསུམ་ལ་བདེན་པར་ཡོད་མེད་སོ་སོར་
མ་ཕྱེ་བས་རྩོད་པའི་གཞིའི་གནས་སུ་གྱུར་པ་ཞེས་བྱའོ། ། དེ་ལྟར་དུས་དང་བོར་
བདེན་བཞིའི་ཆོས་འཁོར་བསྐོར་བའི་དགོས་པ་ནི། ལྔ་སྡེས་དགྲ་བཅོམ་པ་ཐོབ་པ་ནི་
དངོས་ཀྱི་དགོས་པ་ཡིན་ལ། གདུལ་བྱ་གང་ཟག་ཏུ་འཛིན་པ་ལས་ལྡོག་ནས་འབྲས་བུ་
བཞི་ལ་འགོད་པ་ནི་བརྒྱུད་པའི་དགོས་པའོ། ། གཉིས་པ། འཁོར་ལོ་བར་བ་བསྐོར་
བའི་ཚུལ་ནི། བཅོམ་ལྡན་འདས་ཀྱིས་མཚན་ཉིད་མེད་ པའི་ཆོས་འཁོར་བར་བ་
242



ས་
-
: -
:
.
: ,
,，, , .
༄༅། །བོད་སོག་ཆོས་འབྱུང་གི་སྟོད་ཆ།
གསུངས་པའི་གནས་ནི་རྒྱལ་བོའི་ཁབ་བྱ་རྒོད་ཕུང་བོའི་རི་ཡིན་ཏེ། བརྒྱད་སྟོང་འགྲེལ་
ཆེན་ལས། དེ་བཞིན་གཤེགས་པ་རྣམས་ཀྱིས་རྒྱལ་བོའི་ཡུམ་སྟོན་པ་ལ་བྱང་ཆུབ་
སེམས་དཔའི་ཚོགས་ཆེན་པོའི་ཁུར་ཡུལ་གཞན་གྱིས་འདེགས་པར་མི་ནུས་པ་ཉིད་ཀྱིས་
མངོན་པར་བྱང་ཆུབ་པའི་གནས་དང་འདྲ་བར་འདོད་པར་བྱ་བ། རིན་པོ་ཆེ་སྣ་
ཚོགས་ཀྱི་ཕུང་བོར་གྱུར་པ་ཡོད་པ་གང་ཡིན་པ་དེ་ནི་བྱ་རྒོད་ཀྱི་ཕུང་པོའོ། ། ཞེས་
གསུངས། གནས་གཞན་ཡང་ཡོད་དེ། མཉན་ཡོད་དང་། གཞན་འཕྲུལ་དབང་བྱེད་
ཀྱི་ལྷའི་རྒྱལ་བོའི་གཞལ་མེད་ཁང་དང་། བྱ་ཀ་ལན་ཏ་ཀའི་ཚལ་དུའང་གསུངས་སོ། །
འཁོར་ལོ་བར་བ་བསྐོར་བའི་དུས་ནི་བདེན་བཞིའི་ཆོས་འཁོར་བསྐོར་བ་དེའི་འོག་ཏུ་
ཡིན་ལ། ཁྲོ་ལོ་ན་རེ། ལོ་སུམ་ཅུ་ཟེར་རོ། ། མཆིམས་ན་རེ། ལོ་ཉི་ཤུ་རྩ་བདུན་
ཟེར་རོ། ། ཆག་ན་རེ། སོ་གཅིག་ཟེར་རོ། ། ཁ་ཅིག་ལོ་བཅུ་གཉིས་ཟེར་རོ། །
འདི་ལ་སྟོན་པ་དགུང་གྲངས་ལྔ་བཅུ་རྩ་གཅིག་པ་ལྕགས་ཕོ་ཁྱི་ཡི་ལོར་ཆོས་འཁོར་
གཉིས་པ་བསྐོར་ཞེས་སྡེ་སྲིད་སོགས་ཀྱིས་གསུངས་མོད། འདོད་ཚུལ་མང་བས་མཐའ་
གཅིག་ཏུ་བཤད་པར་དཀའོ། །འཁོར་ལོ་བར་བའི་འཁོར་གྱི་ཁྱད་པར་ནི། སྟོང་
ཉིས་བརྒྱ་ལྔ་བཅུའམ་ལྔ་སྟོང་གི་དགེ་སློང་དང་། དགེ་སློང་མ་དང་། དགེ་བསྙེན་ཕ་མ་
དང༌། བྱང་ཆུབ་སེམས་དཔའི་འཁོར་བྱེ་བ་ཕྲག་ཁྲིག་བརྒྱ་སྟོང་ངོ་། དེ་ལ་གླེང་གཞིར་
འཁོར་བརྒྱ་ཕྲག་ཕྱེད་དང་བཅུ་གསུམ་ཞེས་པ་དང་། ལྔ་སྟོང་ཞེས་གྲངས་མང་ཉུང་
བྱུང་བ་དང་འགལ་ཞེ་ན། དགེ་འདུན་བགྲངས་པ་དང་གང་ཟག་བགྲངས་པའི་ཁྱད་
པར་རོ། ། ཆོས་ཀྱི་ཁྱད་པར་ནི། སྟོན་པས་དུས་བར་བར་གསུངས་པ་གང་ཞིག་
ཆེད་དུ་བྱ་བའི་གདུལ་བྱ་ཐེག་ཆེན་གྱི་རིགས་ཅན་འཁོར་ལོ་བར་བའི་མདོའི་དགོངས་
པ་འཁོར་ལོ་ཐ་མས་བཀྲལ་བ་ལ་ལྟོས་མི་དགོས་པའི་རིགས་ཅན་ལ་གཙོ་བོར་དགོངས་
ནས་ཆོས་ཐམས་ཅད་རང་གི་མཚན་ཉིད་ཀྱིས་མ་གྲུབ་པར་སྒྲས་ཟིན་ལ་སྟོན་པའི་མདོ་
243



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དངོས་སམ། དེའི་སྡེར་གཏོགས་པ་གང་རུང་འཁོར་ལོ་བར་བའི་མཚན་ཉིད་དུ་
གསུངས་སོ། ། ཚུལ་ཇི་ལྟར་བསྐོར་ཞེ་ན། བརྒྱད་སྟོང་འགྲེལ་ཆེན་ལས། འདོད་པ་
ཆུང་བ་ལ་དགྱེས་པའི་ཕྱིར། བཅོམ་ལྡན་འདས་ཉིད་ཀྱིས་ཆོས་ཀྱི་གདན་བཤམས་
ནས། མདོ་སྡེ་རིན་པོ་ཆེ་འདི་ནི་མཉམ་པར་བཞག་པ་ཉིད་ཀྱིས་རྟོགས་པར་བྱ་བ་ཡིན་
ནོ་ཞེས་བསྟན་པར་བྱ་བའི་ཕྱིར་ཤིན་ཏུ་སྐྱོང་བ་ལ་སོགས་པའི་ཉེས་པ་དང་བྲལ་བ་ཉིད་
ཀྱིས་རྡོ་རྗེ་སྐྱིལ་མོ་ཀྲུང་དུ་སྐུ་དྲང་བོར་བཞུགས་ནས། ཆོས་ཀྱི་འཁོར་ལོའི་ཕྱག་རྒྱ་
བཅིངས་པ་སྔོན་དུ་འགྲོ་བས། ཞེས་པ་ནས། པདྨ་དེ་རྣམས་ལ་དེ་བཞིན་གཤེགས་པ་
བཞུགས་པ་སྔོན་དུ་འགྲོ་བ་ཅན་རྒྱལ་བའི་ཡུམ་སྟོན་པར་མཛད་པས། སེམས་ཅན་
རྣམས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ངེས་པར་མཛད་པའི་དོན་
དུ་དམ་པའི་ཆོས་ལ་མཆོད་པ་ཕུལ་ནས། བསྐལ་བ་ཇི་ལྟ་བུའི་བྱང་ཆུབ་སེམས་དཔའ་
ཆེན་པོ་ལ་སོགས་པའི་ཚོགས་ཆེན་པོ་འདུས་པ་རྣམས་འོང་བར་ཐུགས་སུ་ཆུད་ནས།
ཐོག་མ་དང་། བར་མ་དང་། ཐ་མར་དགེ་བ་ལ་སོགས་པ་དང་ལྡན་པའི་ཤེས་རབ་ཀྱི་
ཕ་རོལ་ཏུ་ཕྱིན་པ་སྟོན་པར་མཛད་དོ་ཞེས་གསུངས་སོ། ། དེ་ཡང་བཅོམ་ལྡན་འདས་
ཉིད་ཀྱིས་གདན་བཤམས་པར་གསུངས་པས་ནི། འདི་ནི་མདོ་སྡེ་ཀུན་གྱི་གཙོ་བོ་ཡིན་
ནོ་ཞེས་པའི་དོན་ཏེ། ཇི་སྐད་དུ། རྒྱལ་བ་འདས་དང་མ་བྱོན་ད་ལྟར་གང་བཞུགས་
དང་། །ཀུན་ལམ་ཕ་རོལ་ཕྱིན་པ་འདི་ཡིན་གཞན་མ་ཡིན། །ཕ་རོལ་ཕྱིན་འདི་བྱང་
ཆུབ་མཆོག་ལ་ཞུགས་རྣམས་ཀྱི། །གསལ་དང་སྒྲོན་དང་སྣང་དང་སྟོན་མཆོག་ཡིན་
ཞེས་བྱ། ། ཞེས་གསུངས་སོ། ། དེ་ཡང་མདོ་སྡེ་དགོངས་འགྲེལ་ལས། བཅོམ་
ལྡན་འདས་ཀྱིས་ཆོས་རྣམས་ཀྱི་ངོ་བོ་ཉིད་མ་མཆིས་པ་ཉིད་ལས་བརྩམས། སྐྱེ་བ་མ་
མཆིས་པ་དང་། འགག་པ་མ་མཆིས་པ་དང་། གཟོད་མ་ནས་ཞི་བ་དང༌། རང་
བཞིན་གྱིས་ཡོངས་སུ་མྱ་ངན་ལས་འདས་པ་ཉིད་ལས་བརྩམས་ནས། ཐེག་པ་ཆེན་པོ་
244



༄༅། །བོད་སོག་ཆོས་འབྱུང་གི་སྟོད་ཆ།
ལ་ཡང་དག་པར་ཞུགས་པ་རྣམས་ལ་སྟོང་བ་ཉིད་སྨོས་པའི་རྣམ་པས་ཆེས་ངོ་མཚར་
རྨད་དུ་བྱུང་བའི་ཆོས་ཀྱི་འཁོར་ལོ་གཉིས་པ་བསྐོར་ཞེས་རྨད་དུ་བྱུང་བའི་ཆོས་འཁོར་
ཡིན་པར་གསུངས་སོ། །
ཤེར་ཕྱིན་ལ་ཆོས་ཀྱི་བཤེས་གཉེན་གྱིས། སྙིང་བོའི་དོན་སྟོན་པ་དང་། མངོན་
པར་རྟོགས་པའི་དོན་སྟོན་པ་གཉིས་སོ། ། དང་བོ། དོན་དམ་སྟོང་ཉིད་དམ་རྣམ་
ཐར་སྒོ་གསུམ་སྟོན་པ་ཤེར་སྙིང་ལ་སོགས་པའོ། ། གཉིས་པ། ཡུམ་རྒྱས་པ་ནི་སྟོང་
ཕྲག་བརྒྱ་བ་དང༌། འབྲིང་གི་རྒྱས་པ་ཉི་ཁྲི་ལྔ་སྟོང་བ་དང༌། །འབྲིང་གི་འབྲིང་ཁྲི་
བརྒྱད་སྟོང་བ་དང་། འབྲིང་གི་བསྡུས་པ་ཤེས་རབ་ཁྲི་བའོ། ། བསྡུས་པའི་རྒྱུས་པ་
བརྒྱད་སྟོང་བ་དང་། བསྡུས་པའི་བསྡུས་པ་ཡོན་ཏན་རིན་པོ་ཆེ་སྡུད་པའོ་ཞེས་ཆོས་ཀྱི་
བཤེས་གཉེན་གྱིས་གསུངས། དེ་ལས་དང་བོ་ལྔ་གཅིག་ཆར་གསུངས་པ་ཡིན་ཏེ། ཞུ་
བ་བོ་ཐམས་ཅད་མཐུན་པར་བྱུང་ཞིང་། ཞིང་དག་སྦྱོར་བའི་ཐད་དུ་གངྒཱའི་ལྷ་མོ་ལུང་
བསྟན་པར་མཚུངས་པས་སོ། ། སངས་རྒྱས་གཅིག་གིས་གང་ཟག་གཅིག་ཡང་ཡང་
བྱང་ཆུབ་ཏུ་ལུང་སྟོན་པ་ནི་མི་རིགས་པས་སོ། ། ཡང་ཤེར་ཕྱིན་རྒྱས་འབྲིང་བསྡུས་པ་
སྐོར་དགུར་ཕྱེ་བ་ནི། རྒྱས་པའི་རྒྱས་པ་ཤེར་ཕྱིན་བམ་པོ་ལྔ་བརྒྱ་བ། རྒྱས་པའི་འབྲིང་
ཤེར་ཕྱིན་བམ་པོ་བཞི་བརྒྱ་བ། རྒྱས་པའི་བསྡུས་པ་ཤེར་ཕྱིན་འབུམ་པ། འབྲིང་གི་
རྒྱས་པ་སྟོང་ཕྲག་ཉི་ཤུ་ལྔ་བ། འབྲིང་གི་འབྲིང་ཁྲི་བརྒྱད་སྟོང་བ། འབྲིང་གི་བསྡུས་པ་
ཤེས་རབ་ཁྲི་བ། བསྡུས་པའི་རྒྱས་པ་ཤེར་ཕྱིན་བམ་པོ་བཅོ་བརྒྱད་པ། བསྡུས་པའི་
འབྲིང་བརྒྱད་སྟོང་བ། བསྡུས་པའི་བསྡུས་པ་མདོ་སྡུད་པ་རྣམས་སོ། ། འཁོར་ལོ་
བར་བ་འདི་ནི་རྣམ་རིག་པ་རྣམས་དྲང་དོན་དང་། དབུ་མ་བས་ངེས་དོན་དུ་བཞེད་
དོ། ། དེ་ལྟར་ཤེར་ཕྱིན་གྱི་མདོ་སྡེ་རིན་པོ་ཆེའི་དགོངས་པ་འགྲེལ་ཚུལ་ལ། མགོན་
པོ་ཀླུ་སྒྲུབ་ཀྱིས་རིགས་ཚོགས་དྲུག་མཛད་དེ། ཤེར་ཕྱིན་གྱི་མདོར། ཆོས་རྣམས་ཀྱི་ངོ་
245



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བོ་ཉིད་མེད་པ་དང་། མ་སྐྱེས་པ་སོགས་སུ་གསུངས་པ་ནི། ཆོས་རྣམས་བདེན་གྲུབ་
ཀྱི་ངོ་བོ་ཉིད་དུ་མེད་པ་དང་། མ་སྐྱེས་པ་སོགས་སུ་དགོངས་པ་ཡིན་པས། གཟུགས་
ལ་སོགས་པའི་ཆོས་རྣམས་བདེན་གྲུབ་ཀྱིས་སྟོང་བ་ནི་ཟབ་མོ་སྟོང་བ་ཉིད་དང་དོན་
དམ་བདེན་པ་ཡིན་ལ། དེ་དག་རྟོགས་པའི་བློ་ནི་དབུ་མའི་ལྟ་བའོ་ཞེས་བཞེད། རྗེ་
བཙུན་བྱམས་པས་དངོས་པོ་བརྒྱད་དང་དོན་བདུན་ཅུར་དྲིལ་ནས་གསུངས་པ་དང་།
ཡུམ་རྒྱས་འབྲིང་གཉིས་དང་ཁྲི་བརྒྱད་སྟོང་བ་གསུམ་གྱི་གཞུང་འགྲེལ་གནོད་འཇོམས་
ལས། ཡུམ་གསུམ་གྱི་དོན་ཐམས་ཅད་སྒོ་གསུམ་དང་། རྣམ་གྲངས་བཅུ་གཅིག་ཏུ་
བསྡུས་ནས་གསུངས། སློབ་དཔོན་ཕྱོགས་ཀྱི་གླང་བོས་བརྒྱད་སྟོང་བའི་བརྗོད་བྱ་
རྣམས་དོན་ཚན་སུམ་ཅུ་རྩ་གཉིས་སུ་བསྡུས་ནས་གསུངས། འཕགས་པ་ཐོགས་མེད་
ཀྱིས། ཤེར་ཕྱིན་གྱི་མདོ་ལས། ཆོས་རྣམས་ཀྱི་ངོ་བོ་ཉིད་མེད་པར་གསུངས་པ་ནི།
ཆོས་རྣམས་ལ་ཆ་གསུམ་དུ་ཕྱེ་ནས། ཀུན་བཏགས་པའི་ཆོས་རྣམས་མཚན་ཉིད་ངོ་བོ་
ཉིད་མེད་པ་དང་། གཞན་དབང་གི་ཆོས་རྣམས་སྐྱེ་བ་ངོ༌བོ་ཉིད་མེད་པ་དང་།
ཡོངས་གྲུབ་ཀྱི་ཆོས་རྣམས་དོན་དམ་པ་ངོ་བོ་ཉིད་མེད་པ་ལ་དགོངས་ནས་གསུངས་པ་
ཡིན་ནོ། ། དེ་ལྟར་ཆོས་ཀྱི་འཁོར་ལོ་བར་བ་བསྐོར་བའི་དགོས་པ་ནི། དངོས་ཀྱི་
དགོས་པ་གདུལ་བྱ་སྨིན་གྲོལ་ལ་འགོད་པ་དང་། བརྒྱུད་པའི་དགོས་པ་སེམས་ཅན་
ཐམས་ཅད་ཀྱིས་ལྟ་བ་ངན་པ་བསལ་ནས་མཐའ་གཉིས་སུ་རབ་ཏུ་མི་གནས་པའི་མྱང་
འདས་ཆེན་པོ་ཐོབ་པ་ཡིན་ནོ། ། གསུམ་པ། འཁོར་ལོ་ཐ་མ་དོན་དམ་རྣམ་པར་
ངེས་པའི་ཆོས་ཀྱི་འཁོར་ལོ་བསྐོར་ཚུལ་ནི། བཀའ་ཐ་མའི་ཆོས་འཁོར་བསྐོར་བའི་
གནས་རི་མ་ལ་ཡ་དང་ཡངས་པ་ཅན་ལ་སོགས་པ་ཡིན་ལ། འཁོར་ཐེག་པ་ཐམས་ཅད་
དུ་ཡང་དག་པར་ཞུགས་པའི་བྱང་ཆུབ་སེམས་དཔའ་གྲངས་མེད་པའོ། ། དེ་ལྟར་
གསུངས་པའི་དུས་ནི་འཁོར་ལོ་བར་བ་བསྐོར་བ་དེའི་འོག་ཏུའོ། ། མཆིམས་ན་རེ།
246



༄༅། །བོད་སོག་ཆོས་འབྱུང་གི་སྟོད་ཆ།
ལོ་བཅུ་ཟེར་རོ། ། ཁྲོ་ལོ་ན་རེ། ལོ་བཅུ་གཉིས་ཟེར་རོ། ། ཆག་ན་རེ། ལོ་བདུན་
ཟེར་རོ། ། འདི་ལ་བཅོམ་ལྡན་རིག་རལ་གྱི་བསྟན་པ་རྒྱན་གྱི་མེ་ཏོག་ལས། འདི་ལ་
ཡང་ཁ་ཅིག་ན་རེ། བཀའ་དང་བོ་ལ་སོ་བདུན་དང་། བཀའ་གཉིས་པ་ལ་སོ་གསུམ་
དང་། བཀའ་གསུམ་པ་ལ་སོ་བརྒྱད་གསུངས་སོ་ཟེར་ཏེ་འདི་དག་ནི་རྗོད་པར་བྱེད་
པའི་ལུང་མ་མཐོང་ངོ་ཞེས་གསུངས། བུ་སྟོན་རིན་པོ་ཆེས་ཀྱང་། དུས་ཀྱི་ངེས་པ་འདི་
རྣམས་ཁུངས་གསལ་བ་མ་མཐོང་ངོ་ཞེས་གསུངས་པ་ལྟར་དཔྱད་པར་བྱ་བའི་གནས་
སུ་མངོན་ནོ། ། འཁོར་ལོ་ཐ་མ་ནི། སྟོན་པས་དུས་ཐ་མར་གསུངས་པ་གང་ཞིག
ཆེད་དུ་བྱ་བའི་ གདུལ་བྱ་ཐེག་ཆེན་གྱི་རིགས་ཅན་འཁོར་ལོ་བར་བའི་དགོངས་པ་
འཁོར་ལོ་ཐ་མས་བཀྲལ་བ་ལ་ལྟོས་དགོས་པ་རྣམས་ལ་གཙོ་བོར་དགོངས་ནས་མཚན་
ཉིད་གསུམ་ལ་བདེན་པར་ཡོད་མེད་སོ་སོར་ཕྱེ་ནས་སྟོན་པའི་མདོ་དངོས་སམ། དེའི་
སྡེར་གཏོགས་པ་གང་རུང་འཁོར་ལོ་ཐ་མའི་མཚན་ཉིད་དུ་འཇོག དེ་ལྟར་ལེགས་པར་
རྣམ་པར་ཕྱེ་བའི་ཆོས་འཁོར་བསྐོར་ཚུལ་ནི། མདོ་སྡེ་དགོངས་འགྲེལ་ལས། བཅོམ་
ལྡན་འདས་ལ་བྱང་ཆུབ་སེམས་དཔའ་དོན་དམ་ཡང་དག་འཕགས་ཀྱིས་འདི་སྐད་ཅེས་
གསོལ་ཏོ། ། བཅོམ་ལྡན་འདས། འདི་ན་བདག་གཅིག་བུ་དབེན་པ་ཞིག་ན་མཆིས་
པའི་ཚེ་སེམས་ཀྱི་ཡོངས་སུ་རྟོག་པ་འདི་ལྟ་བུ་སྐྱེས་ལེགས་ཏེ། བཅོམ་ལྡན་འདས་ཀྱིས་
རྣམ་གྲངས་དུ་མར་ཕུང་བོ་རྣམས་ཀྱི་རང་གི་མཚན་ཉིད་ཀྱང་བཀའ་བསྩལ། སྐྱེ་བའི་
མཚན་ཉིད་དང༌། འཇིག་པའི་མཚན་ཉིད་དང༌། སྤང་བ་དང་ཡོངས་སུ་ཤེས་པ་ཡང་
བཀའ་བསྩལ། ཕུང་བོ་རྣམས་ཀྱི་ཇི་ལྟ་བ་བཞིན་དུ་སྐྱེ་མཆེད་རྣམས་དང་། རྟེན་ཅིང་
འབྲེལ་བར་འབྱུང་བ་དང་། ཟས་རྣམས་ཀྱི་བར་ཡང་བཀའ་བསྩལ། བཅོམ་ལྡན་
འདས་ཀྱིས་རྣམ་གྲངས་དུ་མར་བདེན་པ་བ་རྣམས་ཀྱི་རང་གི་མཚན་ཀྱང་བཀའ་
བསྩལ། ཡོངས་སུ་ཤེས་པ་དང་། སྤང་བ་དང༌། མངོན་དུ་བགྱི་བ་དང་། བསྒོམ་པ་
247



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཡང་བཀའ་བསྩལ། ཁམས་སྣ་ཚོགས་པ་ཉིད་དང༌། ཁམས་དུ་མ་ཉིད་དང༌། སྤང་བ་
དང་། ཡོངས་སུ་ཤེས་པ་ཡང་བཀའ་བསྩལ། བཅོམ་ལྡན་འདས་ཀྱིས་རྣམ་གྲངས་དུ་
མར་དྲན་པ་ཉེ་བར་བཞག་པ་རྣམས་ཀྱི་རང་གི་མཚན་ཉིད་ཀྱང་བཀའ་བསྩལ། མི་
མཐུན་པའི་ཕྱོགས་དང་། གཉེན་པོ་དང༌། མ་སྐྱེས་པ་རྣམས་སྐྱེ་བ་དང༌། སྐྱེས་པ་
རྣམས་གནས་པ་དང་། མི་བསྐྱུད་པ་དང་སླར་ཞིང་འབྱུང་བ་དང་། འཕེལ་ཞིང་
ཡངས་པ་ཉིད་ཀྱང་བཀའ་བསྩལ། དྲན་པ་ཉེ་བར་བཞག་པ་རྣམས་ཀྱི་ཇི་ལྟ་བ་བཞིན་
དུ་ཡང་དག་པར་སྤོང་བ་རྣམས་དང་། རྫུ་འཕྲུལ་གྱི་རྐང་བ་རྣམས་དང་དབང་བོ་
རྣམས་དང་སྟོབས་རྣམས་དང་། བྱང་ཆུབ་ཀྱི་ཡན་ལག་རྣམས་ཀྱི་ཡང་བཀའ་བསྩལ།
བཅོམ་ལྡན་འདས་ཀྱིས་རྣམ་གྲངས་དུ་མར་འཕགས་པའི་ལམ་ཡན་ལག་བརྒྱད་པའི་
རང་གི་མཚན་ཉིད་ཀྱང་བཀའ་བསྩལ། མི་མཐུན་པའི་ཕྱོགས་དང་། གཉེན་པོ་དང་།
བསྒོམ་པ་དང་། མ་སྐྱེས་པ་རྣམས་སྐྱེ་བ་དང་། སྐྱེས་པ་རྣམས་གནས་པ་དང་། མི་བསྐྱུད་
པ་དང་། སླར་ཞིང་འབྱུང་བ་དང་། འཕེལ་ཞིང་ཡངས་པ་ཉིད་ཀྱང་བཀའ་བསྩལ།
ཡང༌། བཅོམ་ལྡན་འདས་ཀྱིས་ཆོས་ ཐམས་ཅད་ངོ་བོ་ཉིད་མ་མཆིས་པ།
ཆོས་ཐམས་ཅད་མ་སྐྱེས་པ། མ་འགགས་པ། གཟོད་མ་ནས་ཞི་བ། རང་བཞིན་
གྱིས་ཡོངས་སུ་མྱ་ངན་ལས་འདས་པ་ཞེས་ཀྱང་བཀའ་བསྩལ་ལགས་ན། བཅོམ་ལྡན་
འདས་ཀྱིས་ཅི་ལ་དགོངས་ནས་ཆོས་ཐམས་ཅད་ངོ་བོ་ཉིད་མ་མཆིས་པ། ཆོས་ཐམས་
ཅད་མ་སྐྱེས་པ། མ་འགགས་པ། གཟོད་མ་ནས་ཞི་བ། རང་བཞིན་གྱིས་ཡོངས་སུ་
མྱ་ངན་ལས་འདས་པ་ཞེས་བཀའ་བསྩལ་སྙམ་བགྱིད་ལགས་ཏེ། བཅོམ་ལྡན་འདས་
ཀྱིས་ཅི་ལ་དགོངས་ནས་ཆོས་ཐམས་ཅད་ངོ་བོ་ཉིད་མ་མཆིས་པ། ཆོས་ཐམས་ཅད་མ་
སྐྱེས་པ། མ་འགགས་པ། གཟོད་མ་ནས་ཞི་བ་རང་བཞིན་གྱིས་ཡོངས་སུ་མྱ་ངན་
ལས་འདས་པ་ཞེས་བཀའ་བསྩལ་པའི་དོན་དེ་ཉིད། བཅོམ་ལྡན་འདས་ལ་བདག་
248



༄༅། །བོད་སོག་ཆོས་འབྱུང་གི་སྟོད་ཆ།
，，
，
，，
，，
ཡོངས་སུ་ཞུ་ལགས་སོ་ཞེས་པ་ནས། དེ་ནས་བཅོམ་ལྡན་འདས་ཀྱིས་ཚིགས་སུ་བཅད་
པ་འདི་ དག་ བཀའ་བསྩལ་ཏེ། ཆོས་རྣམས་ངོ་བོ་ཉིད་མེད་ཆོས་རྣམས་མ་ སྐྱེས་
དང༌། །ཆོས་རྣམས་མ་འགགས་ཆོས་རྣམས་གཟོད་ནས་ཞི་བ་དང་། །ཆོས་རྣམས་
ཐམས་ཅད་རང་བཞིན་མྱ་ངན་འདས་པར་ནི། །དགོངས་པ་མེད་པར་མཁས་པ་སུ་
ཞིག་སྨྲ་བར་བྱེད། །མཚན་ཉིད་ངོ་བོ་ཉིད་མེད་སྐྱེ་བ་ངོ་བོ་མེད། །དོན་དམ་ངོ་བོ་
ཉིད་མེད་ཅེས་ནི་ངས་བཤད་དོ། །འདི་ལ་མཁས་པ་གང་ཞིག་དགོངས་པ་ཤེས་པ་
ནི། །རབ་ཏུ་ཉམས་པར་འགྱུར་བའི་ལམ་དུ་དེ་མི་འགྲོ། །ཀུན་གྱི་རྣམ་དག་ལམ་ནི་
གཅིག་བུ་འདི་ཡིན་ཏེ། །རྣམ་པར་དག་པའང་གཅིག་སྟེ་གཉིས་པ་གང་ཡང་མེད། །
དེ་ཕྱིར་ཐེག་པ་གཅིག་པ་འདི་ནི་འདོགས་བྱེད་ཀྱང༌། །སེམས་ཅན་རིགས་ནི་རྣམ་པ་
སྣ་ཚོགས་མེད་མ་ཡིན། །སེམས་ཅན་ཁམས་འདི་ན་ནི་གང་དག་བདག་གཅིག་བུ། །
མྱ་ངན་འདའ་བར་བྱེད་པའི་སེམས་ཅན་དཔག་ཏུ་མེད། །གང་དག་མྱ་ངན་འདས་
ཀྱང་སེམས་ཅན་མི་གཏོང་བའི། །བསྟན་པ་སྙིང་རྗེ་ལྡན་པ་དེ་དག་ཤིན་ཏུ་དཀོན། །
གང་གྲོལ་དེ་དག་རྣམས་ཀྱི་ཟག་པ་མེད་པའི་དབྱིངས། །ཕྲ་ཞིང་བསམ་གྱིས་མི་ཁྱབ་
མཉམ་ཞིང་བྱེ་བྲག་མེད། །ཐམས་ཅད་དོན་གྲུབ་སྡུག་བསྔལ་ཉོན་མོངས་སྤངས་པ་
སྟེ། །གཉིས་སུ་བརྗོད་པ་མ་ཡིན་བདེ་ཞིང་བརྟན་པ་ཡིན། ། ཞེས་གསུངས་སོ། །
ཡང་དེ་ཉིད་ལས། བཅོམ་ལྡན་འདས་ཀྱིས་དང་བོར་ཡུལ་ཝཱ་རཱ་ཎ་སཱིའི་དྲང་སྲོང་སྨྲ་བ་
རི་དྭགས་ཀྱི་ནགས་སུ་ཉན་ཐོས་ཀྱི་ཐེག་པ་ལ་ཡང་དག་པར་ཞུགས་པ་རྣམས་ལ་
འཕགས་པའི་བདེན་པ་བཞི་རྣམ་པར་བསྟན་པས་ཆོས་ཀྱི་འཁོར་ལོ་ངོ་མཚར་རྨད་དུ་
བྱུང་བ། སྔོན་ལྷར་གྱུར་པའམ་མིར་གྱུར་པ་སུས་ཀྱང་ཆོས་དང་མཐུན་པར་འཇིག་
རྟེན་དུ་མ་བསྐོར་བ་གཅིག་རབ་ཏུ་བསྐོར་ཏེ། བཅོམ་ལྡན་འདས་ཀྱིས་ཆོས་ཀྱི་འཁོར་
ལོ་བསྐོར་བ་དེ་ཡང་བླ་ན་མཆིས་པ། སྐབས་མཆིས་པ། དྲང་བའི་དོན། རྩོད་པའི་
249



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཞིའི་གནས་སུ་གྱུར་པ་ལགས། བཅོམ་ལྡན་འདས་ཀྱིས་ཆོས་རྣམས་ཀྱི་ངོ་བོ་ཉིད་མ་
མཆིས་པ་ཉིད་ལས་བརྩམས་ཏེ། སྐྱེ་བ་མ་མཆིས་པ་དང༌། འགགས་པ་མ་མཆིས་པ་
དང༌། གཟོད་མ་ནས་ཞི་བ་དང་རང་བཞིན་གྱིས་ཡོངས་སུ་མྱ་ངན་ལས་འདས་པ་ཉིད་
ལས་བརྩམས་ནས། ཐེག་པ་ཆེན་པོ་ལ་ཡང་དག་པར་ཞུགས་པ་རྣམས་ལ། སྟོང་བ་
ཉིད་སྨོས་པའི་རྣམ་པས་ཆེས་ངོ་མཚར་རྨད་དུ་བྱུང་བའི་ཆོས་ཀྱི་འཁོར་ལོ་གཉིས་པ་
བསྐོར་ཏེ། བཅོམ་ལྡན་འདས་ཀྱིས་འཁོར་ལོ་བསྐོར་བ་དེ་ཡང་བླ་ན་མཆིས་པ།
སྐབས་མཆིས་པ། དྲང་བའི་དོན། རྩོད་པའི་གཞིའི་གནས་སུ་གྱུར་པ་ལགས་ཀྱི།
བཅོམ་ལྡན་འདས་ཀྱིས་ཆོས་རྣམས་ཀྱི་ངོ་བོ་ཉིད་མ་མཆིས་པ་ཉིད་ལས་བརྩམས་ཏེ།
སྐྱེ་བ་མ་མཆིས་པ་ཉིད་དང༌། འགགས་པ་མ་མཆིས་པ་ཉིད་དང༌། གཟོད་མ་ནས་ཞི་
བ་དང༌། རང་བཞིན་གྱིས་ཡོངས་སུ་མྱ་ངན་ལས་འདས་པ་ཉིད་ལས་བརྩམས་ནས།
ཐེག་པ་ཐམས་ཅད་ལ་ཡང་དག་པར་ཞུགས་པ་རྣམས་ལ་ལེགས་པར་རྣམ་པར་ཕྱེ་བ་
དང་ལྡན་པ་ངོ་མཚར་རྨད་དུ་བྱུང་བའི་ཆོས་ཀྱི་འཁོར་ལོ་གསུམ་པ་བསྐོར་ཏེ་བཅོམ་
ལྡན་འདས་ཀྱིས་ཆོས་ཀྱི་འཁོར་ལོ་བསྐོར་བ་འདི་ནི་བླ་ན་མ་མཆིས་པ། སྐབས་མ་
མཆིས་པ། ངེས་པའི་དོན་ལགས་ཏེ་རྩོད་པའི་གཞིའི་གནས་སུ་གྱུར་པ་མ་ལགས་སོ་
ཞེས་བདེན་བཞིའི་ཆོས་འཁོར་སོགས་ཀྱི་སྐབས་སུ། གཟུགས་ནས་བྱང་ཕྱོགས་སོ་
བདུན་གྱི་བར་གྱི་ཆོས་རྣམས་རང་གི་མཚན་ཉིད་ཀྱིས་གྲུབ་པར་གསུངས་པས་དྲང་
དོན་དང་། འཁོར་ལོ་བར་བའི་སྐབས་སུ་གཟུགས་ནས་རྣམ་མཁྱེན་གྱི་བར་གྱི་ཆོས་
ཐམས་ཅད་རང་གི་མཚན་ཉིད་ཀྱི་ངོ་བོ་ཉིད་མེད་པར་གསུངས་པས་དྲང་དོན་དང་།
འཁོར་ལོ་ཐ་མའི་སྐབས་སུ། ཆོས་རྣམས་ལས་ཀུན་བཏགས་རང་གི་མཚན་ཉིད་ཀྱིས་
མ་གྲུབ་པ་དང་། གཞན་དབང་ཡོངས་གྲུབ་གཉིས་རང་གི་མཚན་ཉིད་ཀྱིས་གྲུབ་པོ་
ཞེས་རང་གི་མཚན་ཉིད་ཀྱིས་གྲུབ་པ་དང་མ་གྲུབ་པའི་ཆ་ལེགས་པར་ཕྱེ་ནས་བསྟན་
250



༄༅། །བོད་སོག་ཆོས་འབྱུང་གི་སྟོད་ཆ།
པས་ངེས་དོན་གྱི་མདོ་ཡིན་པར་གསུངས་སོ། ། ཡང་དེ་ཉིད་ལས། བཅོམ་ལྡན་
འདས་ཀྱིས་དགོངས་པ་ངེས་པར་འགྲེལ་བའི་ཆོས་ཀྱི་རྣམ་གྲངས་འདིར་བསྟན་པ་
འདིའི་མིང་ཅི་ལགས། འདི་ཇི་ལྟར་གཟུང་བར་བགྱི། བཅོམ་ལྡན་འདས་ཀྱིས་
བཀའ་བསྩལ་པ། དོན་དམ་ཡང་དག་འཕགས། འདི་ནི་དོན་དམ་པ་ངེས་པའི་དོན་
བསྟན་པ་ཡིན་ཏེ། འདི་དོན་དམ་པ་ངེས་པའི་དོན་བསྟན་པ་ཞེས་བྱ་བར་ཟུངས་ཤིག་
ཅེས་གསུངས་ལ། དོན་དམ་པ་ནི། རྣམ་པར་གཏན་ལ་དབབ་པ་བསྡུ་བ་ལས། དོན་
དམ་པ་ནི་མཚན་ཉིད་ལྔ་དང་ལྡན་པ་ཡིན་ཏེ། བརྗོད་དུ་མེད་པའི་མཚན་ཉིད་དང་
གཉིས་སུ་མེད་པའི་མཚན་ཉིད་དང་། རྟོག་གེའི་སྤྱོད་ཡུལ་ལས་ཡང་དག་པར་འདས་
པའི་མཚན་ཉིད་དང་། ཐ་དད་པ་དང་ཐ་དད་པ་མ་ཡིན་པ་ཉིད་ལས་ཡང་དག་པར་
འདས་པའི་མཚན་ཉིད་དང༌། ཐམས་ཅད་དུ་རོ་གཅིག་པའི་མཚན་ཉིད་དོ་ཞེས་
སོ། ། དེ་ལ་དང་བོ་གཉིས་ནི་བྱང་ཆུབ་སེམས་དཔའ་ཚུལ་བཞིན་ཀུན་ཏུ་དྲིས་པ་
དང་། བྱང་ཆུབ་སེམས་དཔའ་དོན་ཟབ་དགོངས་པ་ངེས་པར་འགྲེལ་བ་གཉིས་ཀྱི་
དྲིས་ལན་གྱི་ལེའུ་ལས། ཟབ་མོ་བྱིས་པའི་སྤྱོད་ཡུལ་མ་ཡིན་པ། །བརྗོད་མེད་གཉིས་
མིན་རྒྱལ་བས་བསྟན་མཛད་ཀྱང་། །བྱིས་པ་གཏི་མུག་རྨོངས་པ་འདི་དག་ནི། །སྨྲ་
བའི་སྤྲོས་ལ་དགའ་ཞིང་གཉིས་ལ་གནས། །མ་རྟོགས་པ་འམ་ལོག་པར་རྟོག་ པ་
དག །ལུག་དང་བ་ལང་དག་ ཏུ་ཡང་སྐྱེ་ཞིང༌། །དེ་དག་ཤེས་པའི་སྨྲ་བ་དེ་བོར་
ནས། །ཤིན་ཏུ་ཡུན་རིང་འཁོར་བ་འདིར་འཁོར་འགྱུར། ། ཞེས་དང་། གསུམ་པ་
ནི། བྱང་ཆུབ་སེམས་དཔའ་ཆོས་འཕགས་ཀྱིས་ཞུས་པ་ལས། སོ་སོ་རང་རིག་མཚན་
མེད་སྤྱོད་ཡུལ་ཏེ། །བརྗོད་དུ་མེད་ཅིང་ཐ་སྙད་ཡོངས་ཆད་པ། །རྩོད་དང་བྲལ་བ་
དོན་དམ་ཆོས་ཡིན་ཏེ། །དེ་ནི་རྟོག་གེ་ཀུན་ལས་འདས་མཚན་ཉིད། ། ཅེས་དང༌།
བཞི་བ་ནི། བྱང་ཆུབ་སེམས་དཔའ་བློ་གྲོས་ཤིན་ཏུ་རྣམ་དག་གིས་ཞུས་པ་ལས། འདུ་
251



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བྱེད་ཁམས་དང་དོན་དམ་མཚན་ཉིད་ནི། །གཅིག་དང་ཐ་དད་བྲལ་བའི་མཚན་ཉིད་
དེ། །གཅིག་དང་ཐ་དད་ཉིད་དུ་གང་རྟོག་པ། །དེ་དག་ཚུལ་བཞིན་མ་ཡིན་ཞུགས་པ་
ཡིན། ། ཞེས་དང་། ལྔ་བ་ནི། འཕགས་པ་རབ་འབྱོར་གྱིས་ཞུས་པ་ལས། དོན་
དམ་དེ་ནི་ཐ་དད་མ་ཡིན་ཏེ། །ཀུན་ཏུ་རོ་གཅིག་མཚན་ཉིད་སངས་རྒྱས་གསུངས། །
དེ་ལ་གང་དག་ཐ་དད་ཀུན་རྟོག་པ། །དེ་དག་ང་རྒྱལ་གནས་པ་རྨོངས་པ་ཡིན། །
ཞེས་སོ། ། དེ་ལ་སེམས་ཀྱི་མཚན་ཉིད་ནི། བྱང་ཆུབ་སེམས་དཔའ་བློ་གྲོས་ཡངས་
པས་ཞུས་པ་ལས། ལེན་པའི་རྣམ་པར་ཤེས་པ་ཟབ་ཅིང་ཕྲ། །ས་བོན་ཐམས་ཅད་ཆུ་
བོའི་རྒྱུན་བཞིན་འབབ། །བདག་ཏུ་རྟོག་པར་གྱུར་ན་མི་རུང་ཞེས། །འདི་ནི་བྱིས་པ་
རྣམས་ལ་ངས་མ་བསྟན། ། ཞེས་དང་། ཆོས་རྣམས་ཀྱི་མཚན་ཉིད་ནི། བྱང་ཆུབ་
སེམས་དཔའ་ཡོན་ཏན་འབྱུང་གནས་ཀྱིས་ཞུས་པ་ལས། མཚན་ཉིད་མེད་པའི་ཆོས་
ནི་རབ་ཤེས་ན། །ཀུན་ནས་ཉོན་མོངས་མཚན་ཉིད་ཆོས་སྤང་འགྱུར། །ཀུན་ནས་
ཉོན་མོངས་ ཆོས་ ནི་ རབ་ སྤངས་ན། ། ཤིན་ ཏུ་ རྣམ་ དག་ མཚན་ ཉིད་ ཆོས་ ཐོབ་
འགྱུར། །སྐྱེ་བོ་བག་མེད་ཉེས་རྩོམ་ལེ་ལོ་ཅན། །འདུ་བྱེད་སྐྱོན་ལ་རྟོག་པར་མི་བྱེད་
པ། །བརྟན་མེད་གཡོ་བ་མེད་པའི་ཆོས་རྣམས་ལ། །རབ་ཏུ་ཉམས་པས་སྙིང་བརྩེར་
བྱས་པ་ཡིན། ། ཞེས་ཚིགས་བཅད་དང་བོ་མཚན་ཉིད་གསུམ་ལ་སྦྱར་ནས་གསུངས་
ཤིང༌། ལང་གཤེགས་ལས། བརྟགས་པའི་དངོས་པོ་མེད་པ་ཉིད། །གཞན་གྱི་དབང་
ནི་ཡོད་པ་ཡིན། །སྒྲོ་འདོགས་པ་དང་སྐུར་འདེབས་པའི། །མཐའ་ལ་རྟོག་པ་རྣམ་
པར་བརླག ། ཅེས་ངོ་བོ་ཉིད་མེད་པ་གསུམ་ལ་བདེན་པར་ཡོད་མེད་ཀྱི་ཆ་ཕྱེ་ནས་
གསུངས་སོ། ཞི་གནས་དང་ལྷག་མཐོང་གི་རབ་ཏུ་དབྱེ་བ་ནི། དགོངས་འགྲེལ་ལས།
བཅོམ་ལྡན་འདས་ལ་བྱང་ཆུབ་སེམས་དཔའ་བྱམས་པས་ཞུ་བ་ཞུས་པ། ཞེས་པ་ནས་
རིགས་ཀྱི་བུ་རྣམས་དང་རིགས་ཀྱི་བུ་མོ་དག་གིས་འདི་ལ་ཤིན་ཏུ་བརྩོན་པར་བྱ་བའི་
252



༄༅། །བོད་སོག་ཆོས་འབྱུང་གི་སྟོད་ཆ།
རིགས་སོ། ། དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་
བཀའ་བསྩལ་ཏོ། ། ཆོས་རྣམས་གདགས་པ་རྣམ་བཞག་གང་ཡིན་པ། །དེ་ནི་རྣལ་
འབྱོར་བག་ཡོད་དོན་ཆེན་ཡིན། ། ཞེས་པ་ནས། ལྷར་བཅས་འཇིག་རྟེན་བསྒྲལ་
བར་བྱ་བའི་ཕྱིར། །རྣལ་འབྱོར་འདི་ལ་རབ་ཏུ་བརྩོན་པར་གྱིས། ། ཞེས་གསུངས་
སོ། ། དེ་ཡང་འཁོར་ལོ་གསུམ་པ་དགོངས་པ་ངེས་པར་འགྲེལ་མདོ་ནི། གྲོང་ཁྱེར་
ཡངས་པ་ཅན་གྱི་ཁམས་གསུམ་ལས་རྣམ་པར་རྒྱལ་བའི་གཞལ་མེད་ཁང་ཆེན་པོར་
གསུངས་ལ། ལང་ཀར་གཤེགས་པ་ནི། རྒྱ་གར་ཤར་ལྷོའི་ཕྱོགས་ཀྱི་གླིང་ཕྲན། སྔོན་
སྲིན་པོས་བཟུང་བའི་ཚེ་ལང་ཀའི་ཡུལ་དུ་གྲགས་ཤིང་། ཕྱིས་དེད་དཔོན་སེང་གེས་
བཟུང་བས་སིང་གྷ་ལའི་གླིང་དུ་གྲགས་པར་རི་པདྨ་འདབ་བཞིའི་རྣམ་པའི་དབུས་ཀྱི་རི་
མ་ལ་ཡ་ཞེས་པ་དབྱིབས་ཟླུམ་པོ་བང་རིམ་དྲུག་དང་ལྡན་པ་ཡོད་པར་བཤད་པའི་རྩེ་
མོར། བཅོམ་ལྡན་འདས་ཀྱིས་བྱང་ཆུབ་སེམས་དཔའ་བློ་གྲོས་ཆེན་པོ་ སོགས་ལ་
གསུངས་པ་ཡིན་ནོ། ། གནས་དེ་ནི་སིང་གྷ་ལའི་རི་བོ་བྲི་པ་དེའི་སྟོན་པའི་ཞབས་
རྗེས་ཡོད་པ་དེ་ཡིན་པར་འགའ་ཞིག་གིས་བཤད་དོ། ། དེ་ལྟར་འཁོར་ལོ་གསུམ་པ་
ལེགས་པར་རྣམ་པར་ཕྱེ་བའི་ཆོས་འཁོར་གྱི་སྐབས་སུ་གཞན་དབང་དང་ཡོངས་གྲུབ་
གཉིས་བདེན་གྲུབ་ཏུ་གསུངས་ཀྱང་འཁོར་ལོ་གསུམ་པ་དེ་བཞིན་གཤེགས་པའི་སྙིང་
བོའི་མདོ་ལས། སེམས་ཅན་རྣམས་ཀྱི་སེམས་བདེན་གྲུབ་ཀྱིས་སྟོང་བའི་སྟོང་ཉིད་དེ་
ལ། རང་བཞིན་དུ་གནས་པའི་རིགས་དང་། ཁམས་བདེ་བར་གཤེགས་པའི་སྙིང་བོ་
ཞེས་གསུངས་ཏེ། རྒྱུད་བླ་མ་ལས། སྤྲིན་དང་རྨི་ལམ་རྒྱུ་བཞིན་དེ་དང་དེར། །ཤེས་
བྱ་ཐམས་ཅད་རྣམ་ཀུན་སྟོང་བ་ཞེས། །གསུངས་ནས་ཡང་འདི་རྒྱལ་རྣམས་སེམས་
ཅན་ལ། །སངས་རྒྱས་སྙིང་བོ་ཡོད་ཅེས་ཅི་སྟེ་གསུངས། །སེམས་ཞུམ་སེམས་ཅན་
དམན་ལ་བརྙས་པ་དང་། །ཡང་དག་མི་འཛིན་ཡང་དག་ཆོས་ལ་སྐུར། །བདག་
253



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཆགས་ལྷག་པའི་སྐྱོན་ལྔ་གང་དག་ལ། །ཡོད་པ་དེ་དག་དེ་སྤོང་དོན་དུ་གསུངས། །
ཡང་དག་མཐའ་ནི་འདུས་བྱས་ཀྱིས། ། རྣམ་པ་ཐམས་ཅད་དབེན་པ་སྟེ། །ཉོན་
མོངས་ལས་དང་རྣམ་སྨིན་དོན། །སྤྲིན་ལ་སོགས་པ་བཞིན་དུ་བརྗོད། །ཉོན་མོངས་
སྤྲིན་འདྲ་བྱ་བ་ཡིན། །ལས་ནི་རྨི་ལམ་ལོངས་སྤྱོད་བཞིན། །སྔགས་ནི་དེ་ལྟར་རྣམ་
བཞག་ནས། །སླར་ཡང་བླ་མའི་རྒྱུད་འདིར་ནི། །ཉེས་པ་ལྔ་དག་སྤང་བའི་ཕྱིར། །
ཁམས་ཡོད་ཉིད་ཅེས་བསྟན་པ་ཡིན། ། ཞེས་དང་། རྒྱུད་བླ་དར་ཊཱིཀ་ལས། ཤེར་
ཕྱིན་གྱི་མདོར་ཆོས་ཐམས་ཅད་རང་བཞིན་གྱིས་སྟོང་བ་གློ་བུར་བ་ལྟར་གསུངས་པ་
དང་། འཁོར་ལོ་ཐ་མ་འདིར་སེམས་ཀྱི་རང་བཞིན་ལ་ཞུགས་པའི་རང་བཞིན་ཡོད་
པར་གསུངས་པ་ལ་འགལ་བ་མེད་དེ། ཡང་དག་པའི་མཐའ་སེམས་ཅན་གྱི་སེམས་
རང་བཞིན་གྱིས་རྣམ་པར་དག་པ་ནི། འདིར་གསུངས་པའི་དེ་བཞིན་གཤེགས་པའི་
སྙིང་བོ་ཡིན་ལ། དེ་ཉིད་སྡུག་ཀུན་གྱིས་བསྡུས་པའི་འདུས་བྱས་ཀྱི་རྣམ་པ་ཐམས་ཅད་
ཀྱིས་དབེན་པ་སྟེ། སེམས་ཀྱི་རང་བཞིན་ལ་མ་ཞུགས་པའི་གློ་བུར་བ་ཡིན་པ་ཤེར་ཕྱིན་
གྱི་མདོའི་དོན་ཡིན་པའི་ཕྱིར་ཞེས་དང་། དེ་ལྟར་འཁོར་ལོ་བར་བར་ཆོས་ཐམས་ཅད་
རང་བཞིན་གྱིས་སྟོང་བར་རྣམ་པར་བཞག་ནས། སླར་ཡང་བླ་མའི་རྒྱུད་དེ་རྒྱུད་ཕྱི་མ་
འཁོར་ལོ་ཐ་མ་འདིར་ནི། སེམས་ཅན་ཐམས་ཅད་ལ་སངས་རྒྱས་ཀྱི་ཁམས་ཡོད་པ་
ཉིད་ཅེས་བསྟན་པ་ནི་དགོས་པ་དང་བཅས་པ་ཡིན་ཏེ། ཉེས་པ་ལྔ་སྤངས་ནས་ཡོན་
ཏན་ལྔ་བསྐྱེད་པའི་ཆེད་དུ་ཡིན་པའི་ཕྱིར། ཞེས་གསུངས་སོ། །
འཁོར་ལོ་གསུམ་པའི་མདོ་ནི། སེམས་ཙམ་པ་རྣམས་ཀྱིས་ངེས་དོན་དང་།
དབུ་མ་བ་རྣམས་དྲང་དོན་དུ་བཞེད་དོ། ། ཀུན་མཁྱེན་ཇོ་ནང་བ། སྙིང་བོའི་མདོ་
བཅུ་འཁོར་ལོ་ཐ་མར་འདོད་ཅིང་ངེས་དོན་དུ་བསྒྲུབས་ཏེ། སེམས་ཅན་ཐམས་ཅད་
ཀྱི་རྒྱུད་ལ་སངས་རྒྱས་རང་ཆས་སུ་ཡོད་པར་བཞེད་དོ། ། ཆོས་རྗེ་བུ་སྟོན་རིན་པོ་
254



༄༅། །བོད་སོག་ཆོས་འབྱུང་གི་སྟོད་ཆ།
ཆེས། མདོ་བཅུ་བོ་དེ་བཀའ་ཐ་མར་བཞེད་ཀྱང་དྲང་དོན་དུ་འགྲེལ་བར་མཛད་དོ། །
དེ་དག་ལེགས་པར་རྣམ་པར་ཕྱེ་བའི་ཆོས་འཁོར་དུ་འཇོག་ཚུལ་ནི། ཆོས་ཐམས་ཅད་
མཚན་ཉིད་གསུམ་དུ་བསྡུས་ཤིང་། གཞན་དབང་ཡོངས་གྲུབ་བདེན་གྲུབ་དང་།
ཀུན་བཏགས་བདེན་མེད་དུ་ལེགས་པར་ཕྱེ་ནས་གསུངས་པས་ན་དེ་སྐད་ཅེས་བརྗོད་
དོ། ། དེ་ལྟར་འཁོར་ལོ་ཐ་མ་གསུངས་པའི་ དགོས་པ་ནི། དངོས་ཀྱི་དགོས་པ་
གདུལ་བྱ་སྨིན་གྲོལ་ལ་བཀོད་པ་དང་། བརྒྱུད་པའི་དགོས་པ་མཐའ་གཉིས་སུ་དོགས་
པ་བསལ་ནས་དབུ་མའི་ལམ་ལ་འགོད་པའོ། ། དེ་ལྟར་བཅོམ་ལྡན་འདས་ཀྱི་བཀའ་
ལ་བརྗོད་བྱའི་སྒོ་ནས་དབྱེ་ཚེ། བདེན་གཉིས་ཀྱི་སྒོ་ནས་དྲང་ངེས་སུ་དབྱེ་བ་དང་།
བསླབ་པ་གསུམ་གྱི་སྒོ་ནས་སྡེ་སྣོད་གསུམ་དུ་དབྱེ་རུང་བས་ན། ཀུན་རྫོབ་བདེན་པ་
གཙོ་བོར་སྟོན་པ་ནི་དྲང་དོན་གྱི་མདོ་དང་། དོན་དམ་བདེན་པ་གཙོ་བོར་སྟོན་པ་ནི་
ངེས་དོན་གྱི་མདོ་ཡིན་ཏེ། སངས་རྒྱས་རྣམས་ཀྱིས་ཆོས་བསྟན་པ། །བདེན་པ་
གཉིས་ལ་ཡང་དག་འདུ། ། ཞེས་སོ། ། བསླབ་པ་གསུམ་གྱི་སྒོ་ནས་སྡེ་སྣོད་གསུམ་
དུ་དབྱེ་བ་ནི། ལྷག་པ་ཏིང་ངེ་འཛིན་གྱི་བསླབ་པ་བརྗོད་བྱའི་གཙོ་བོར་སྟོན་པའི་
གསུང་རབ་དེ། མདོ་སྡེའི་སྡེ་སྣོད་དང་། དེ་བཞིན་དུ་ལྷག་པ་ཚུལ་ཁྲིམས་ཀྱི་བསླབ་པ་
དང་། ལྷག་པ་ཤེས་རབ་ཀྱི་བསླབ་པ་བརྗོད་བྱའི་གཙོ་བོར་སྟོན་པའི་གསུང་རབ་དེ།
རིམ་བཞིན་འདུལ་བའི་སྡེ་སྣོད་དང་མངོན་ པའི་ སྡེ་ སྣོད་ ཀྱི་ མཚན་ ཉིད་ཡིན་ལ།
མཚན་གཞི་ རིམ་པ་བཞིན་དུ། ཤེར་ཕྱིན་འབུམ་པ་དང་། འདུལ་བ་ལུང་དང་།
མངོན་པ་སྡེ་བདུན་ལྟ་བུའོ། ། དེ་ལ་ཅིའི་ཕྱིར་སྡེ་སྣོད་ཅེས་བྱ་ཞེ་ན། ལེགས་སྦྱར་
སྐད་ཀྱི་པི་ཊ་ཀ་ཞེས་པ། གང་བུ་དང་བྲེ་བོ་ཆེ་ལ་འཇུག་པས། བྲེ་བོ་ཆེའི་ནང་དུ་བྲེ་
ཆུང་མང་བོ་འདུ་བ་བཞིན། འདི་དག་གི་ནང་དུ་བསླབ་པ་མང་བོ་འདུས་པས་ན་དེ་
སྐད་ཅེས་བརྗོད་དོ། ། སྒྲ་བཤད་ཀྱི་དབང་དུ་བྱས་ན། མདོ་སྡེའི་སྐད་དོད། སུ་ཏྲ་
255



–་
ས་་
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཞེས་པ་ངེས་ཚིགས་བཞི་སྟེ། གནས་སྨོས་པ། མཚན་ཉིད་སྨོས་པ། ཆོས་སྨོས་པ།
དོན་སྨོས་པ་སོགས་སྟོན་པ་དང་། མངོན་པའི་སྐད་དོད། ཨ་བྷི་ཡང་བཞི་སྟེ། མངོན་
དུ་གྱུར་པ། ཡང་དང་ཡང་དུ་སྟོན་པ། ཟིལ་གྱིས་གནོན་པ། རྟོགས་པའོ། །
འདུལ་བའི་སྐད་དོད། པི་ན་ཡ་ཞེས་པའང་བཞི་སྟེ། ལྟུང་བ། འབྱུང་བ། ལྡང་བ།
ངེས་པར་འབྱུང་བ་སྟེ་བཞིའོ། ། སྡེ་སྣོད་གསུམ་པོ་དེ་ཡང་རྒྱུ་མཚན་དགུས་སྡེ་སྣོད་
གསུམ་དུ་བཞག་སྟེ་སྤང་བྱ་ལ་ལྟོས་ནས་གསུམ་དང་། བསླབ་བྱ་ལ་ལྟོས་ནས་གསུམ།
ཤེས་བྱ་ལ་ལྟོས་ནས་གསུམ་བཞག་པ་སྟེ། དེ་ལ་བརྟེན་ནས་བཀག་པའི་བསླབ་པ་
ཉམས་སུ་བླང་བས་འདོད་པ་བསོད་ཉམས་ཀྱི་མཐའ་དང་། གནང་བའི་བསླབ་བྱ་
ཉམས་སུ་བླངས་པས་ངལ་ཞིང་དུབ་པའི་མཐའ་སེལ་བའི་ཕྱིར་རོ། ། སངས་རྒྱས་ཀྱི་
བཀའ་ལ་རྗོད་བྱེད་ཀྱི་སྒོ་ནས་དབྱེ་ན། གསུང་རབ་ཡན་ལག་བཅུ་གཉིས་ཏེ། བརྒྱད་
སྟོང་འགྲེལ་བ་སྙིང་བོ་མཆོག་ལས། མདོ་སྡེ་ དབྱངས་བསྙད་ལུང་བསྟན་དང་། །
ཚིགས་བཅད་ཆེད་བརྗོད་གླེང་གཞི་དང༌། །རྟོགས་བརྗོད་དེ་ལྟ་བུ་བྱུང་དང༌། །སྐྱེས་
རབས་ཤིན་ཏུ་རྒྱས་པ་དང་། །རྨད་བྱུང་གཏན་ལ་ཕབ་པའི་སྡེ། །གསུང་རབ་ཡན་
ལག་བཅུ་གཉིས་ཡིན། ། ཞེས་གསུངས་པ་ལྟར། མངོན་པ་ཀུན་བཏུས་དང་ཉན་
ས་དག་ལས་རྒྱས་པར་གསུངས་སོ། ། ཡང་གདུལ་བྱའི་སྒོ་ནས་དབྱེ་ན། དམན་པ་
ལ་མོས་པ་རྣམས་ལ་ཉན་ཐོས་ཀྱི་སྡེ་སྣོད། རྒྱ་ཆེན་པོ་ལ་མོས་པ་རྣམས་ལ་ཐེག་ཆེན་གྱི་
སྡེ་སྣོད་གཉིས་གསུངས། ཐེག་པ་ཆེན་པོ་དེ་ཡང་། ཐེག་བསྡུས་ལས། ཤེས་བྱའི་
གནས་དང་མཚན་ཉིད་དེར་འཇུག་དང་། །དེ་ཡི་རྒྱུ་འབྲས་དེ་རབ་དབྱེ་བ་དང༌། །
བསླབ་པ་གསུམ་དང་དེ་འབྲས་སྤངས་པ་དང་། །ཡེ་ཤེས་ཐེག་པ་མཆོག་གྱུར་ཁྱད་པར་
འཕགས། ། ཞེས་གསུངས་པ་ལྟར། ཆེན་པོ་བདུན་དང་ལྡན་པས་ན་ཐེག་ཆེན་ཞེས་
བརྗོད་པ་ཡིན་ལ། ཡང་དམིགས་པ་ཆེ་བ་ཉིད་དང་ནི་ཞེས་སོགས་ཀྱིས། ཐེག་ཆེན་
256



༄༅། །བོད་སོག་ཆོས་འབྱུང་གི་སྟོད་ཆ།
ཐེག་དམན་ལས་ཁྱད་ཆོས་བདུན་གྱིས་ཁྱད་ པར་འཕགས་ པར་ གསུངས་པ་དང་།
སྦྱོར་ལམ་གྱི་སྐབས་སུ་ཁྱད་པར་འཕགས་ཆོས་དྲུག་གསུངས་པ་དང༌། བསམ་མི་ཁྱབ་
སོགས་ཁྱད་པར་གྱིས། །ཁྱད་ཞུགས་བདེན་པའི་སྤྱོད་ཡུལ་ཅན། ། ཞེས་ ཁྱད་
མཚན་བཅུ་དྲུག་གིས་ཐེག་ཆེན་གྱི་ལམ་དམན་ལམ་ལས་འཕགས་པར་གསུངས་པ་
དང་། དམན་པའི་དེ་ལས་བཅུ་བཞིས་ཁྱད་པར་འཕགས་ཏེ། ཐེག་ཆེན་གྱི་དྲན་པ་
ཉེར་བཞག་གི་ཁྱད་ཆོས་བཅུ་བཞི་གསུངས་པ་རྣམས་ཀྱང་གུང་བསྒྲིགས་ནས་ཤེས་པར་
བྱའོ། ། བདག་རྐྱེན་གྱི་སྒོ་ནས་དབྱེ་བ། ཞལ་ནས་གསུངས་པའི་བཀའ་མདོ་སྡུད་པ་
ལྟ་བུ། སྐུའི་བྱིན་གྱིས་རླབས་པའི་བཀའ་ས་བཅུ་བའི་མདོ་ལྟ་བུ། གསུང་གི་བྱིན་གྱིས་
རླབས་པ་མ་སྐྱེས་དགྲའི་འགྱོད་པ་བསལ་བའི་མདོ་ལྟ་བུ། ཐུགས་ཐུགས་རྗེས་བྱིན་
གྱིས་བརླབས་པ། ལྷ་ཀླུ་དང་གནོད་སྦྱིན་སོགས་རང་རང་གི་སྔགས་སྨྲས་པ་སངས་
རྒྱས་ཀྱིས་བྱིན་གྱིས་རླབས་པ་ལྟ་བུ། ཐུགས་ཏིང་ངེ་འཛིན་གྱིས་བྱིན་གྱིས་རླབས་པ།
ཤེས་རབ་སྙིང་བོ་ལྟ་བུ། ཐུགས་བདེན་པས་བྱིན་གྱིས་རླབས་པ། ཤིང་དང་ནམ་
མཁའ་རོལ་མོ་སོགས་ལས་ཆོས་ཀྱི་སྒྲ་བྱུང་བ་ལྟ་བུ། རྗེས་སུ་གནང་བའི་བཀའ་ནི།
གླེང་གཞི་དང༌། མཚམས་སྦྱོར་དང་། མཐུན་འགྱུར་ཡི་རངས་རྣམས་ཏེ། ཆོས་ཡང་
དག་པར་བསྡུ་བ་ལས། དགེ་སློང་དག་འདི་སྐད་བདག་གིས་ཐོས་པ་ཞེས་གྱིས་ལ་ཆོས་
བསྡུ་བར་བྱའོ། ། འབྲེལ་བ་དང་གོ་རིམས་ཀྱང་བསྟན་པར་བྱའོ། ། ཞེས་རྗེས་སུ་
གནང་བའི་ ཕྱིར་རོ། ། ཞར་བྱུང་འབྲས་བུ་ གསང་སྔགས་རྡོ་རྗེ་ ཐེག་ པའི་ རྒྱུད་
གསུངས་ཚུལ་ནི། འགྲེལ་ཆེན་དྲི་མེད་འོད་ལས། ས་ག་ཟླ་བའི་ཚེས་བཅོ་ལྔའི་ཉིན་
བཅོམ་ལྡན་འདས་ཤཱཀྱ་ཐུབ་པ་མངོན་པར་རྫོགས་པར་སངས་རྒྱས་ནས་ཆོས་ཀྱི་
འཁོར་ལོ་བསྐོར་ཞིང་ཐེག་པ་གསུམ་སྟོན་པར་མཛད་དེ། བཅུ་གཉིས་པ་ནག་པའི་ཉ་
ལ་ཤྲི་ཌྷ་ནྱ་ཀ་ཊ་ཀར་ཆོས་དབྱིངས་གསུང་གི་དབང་ཕྱུག་གི་དཀྱིལ་འཁོར་གསུངས་སོ་
257



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཞེས་པ་ལྟར་ལྷོ་ཕྱོགས་དཔལ་ལྡན་འབྲས་དཀར་སྤུངས་པའི་མཆོད་རྟེན་དུ་གྲགས་པ།
དེང་སང་རྒུན་ཏུར་ནས་ཕར་སོང་ཚེ། བྲི་དྷ་ནྱ་ཀ་ཊ་བྱ་བའི་ས་ཕྱོགས་དེར་སྔོན་གྱི་
མཆོད་རྟེན་དེ་ཡོད་པས་དེའི་བུམ་པའི་ནང་དུ་རྨང་རིམ་པ་གཉིས་ཡོད་པ་ལས་འོག་
མར་ཆོས་དབྱིངས་གསུང་གི་དབང་ཕྱུག་དང་། སྟེང་དུ་དཔལ་ལྡན་རྒྱུ་སྐར་གྱི་དཀྱིལ་
འཁོར་དཔལ་དུས་ཀྱི་འཁོར་ལོའི་དཀྱིལ་འཁོར་ཡོངས་རྫོགས་བཞུགས་པ། མཆོད་
རྟེན་དེའི་འཕང་དུ་དཔག་ཚད་དྲུག་དང་རྒྱང་གྲགས་གཅིག་ཡོད་པ། མཆོད་རྟེན་གྱི་
ཁོར་ཡུག་གི་ཕྱི་རོལ་ཏུ་རྒྱང་གྲགས་བཞི་དང་ལྕགས་རིའི་རྒྱ་ལ་དཔག་ཚད་བརྒྱ་ཡོད་
པར་བཤད། དེའི་ཕྱི་རོལ་ཏུ་བསྟན་པ་འདི་ལ་རྒྱལ་བོ་པཱ་ལ་མི་ཏྲིས་བཞེངས་པའི་
ལྕགས་རིའི་སྟེང་མཆོད་རྟེན་དཀར་བོ་མཐོ་ཚད་ཁྲུ་བརྒྱད་བརྒྱད་ཙམ་གྱིས་བསྐོར་བ་
དེའི་ཕྱི་རོལ་ཏུ་མཆོད་རྟེན་བརྒྱ་རྩིས་བསྐོར་བ་ལ་རིམ་པ་གསུམ་དང་སྒོ་བཞི་དང་ལྡན་
པ། རྒྱང་ནས་བལྟས་ན་ཆུ་ནང་དུ་ཕྱེད་ནུབ་ཅིང་ཕྱེད་འཕགས་པ་ལྟ་བུའི་དཔལ་ལྡན་
འབྲས་སྤུངས་མཆོད་རྟེན་དུ་བཅོམ་ལྡན་འདས་བྱོན་ཏེ། རྡོ་རྗེ་སེང་གེའི་ཁྲི་ལ་ཞལ་
ཤར་དུ་མངོན་པར་ཕྱོགས་ནས་བཞུགས་སོ། ། དེ་ནས་ཀི་ལ་ཤ་ཞེས་གྲགས་པ་ཀ་ལ་
བའི་ཕོ་བྲང་དུ་རྒྱལ་བོ་ཟླ་བ་བཟང་བོས་སྲིད་བསྐྱངས་ནས་ལོ་དགུ་བཅུ་རྩ་དགུ་ལོན་པ་
དེ་ཉིད་རྒྱལ་ཕྲན་དགུ་བཅུ་རྩ་དྲུག་གིས་བསྐོར་ཞིང་ལྷ་དང་ལྷ་མིན་མཁའ་འགྲོའི་
ཚོགས་དཔག་ཏུ་མེད་པ་དང་བཅས་རྫུ་འཕྲུལ་གྱིས་ཕེབས་ཏེ། བཅོམ་ལྡན་འདས་ལ་
བསྐོར་བ་དང་མཎྜལ་སྔོན་དུ་འགྲོ་བས་ཞབས་ཀྱི་པདྨོ་ཟུང་ལ་རིན་པོ་ཆེའི་མེ་ཏོག་གིས་
མཆོད་ཅིང་ཡང་དང་ཡང་དུ་ཕྱག་འཚལ་ནས་འཇིག་རྟེན་དང་འཇིག་རྟེན་ལས་འདས་
པའི་དངོས་གྲུབ་བསྒྲུབ་པའི་དོན་དུ་རྡོ་རྗེ་ཐེག་པ་བསྟན་དུ་གསོལ་ཞེས་གསོལ་བ་
བཏབ་པོ། ། དེ་ནས་སྲིད་གསུམ་རྣམ་པར་རྒྱལ་བའི་དུས་སུ་འོག་ཏུ་ཆོས་དབྱིངས་
གསུང་གི་དབང་ཕྱུག་གི་དཀྱིལ་འཁོར་བདེན་དོན་རྣམ་པ་བཅུ་གཉིས་དང་། དེའི་
258



༄༅། །བོད་སོག་ཆོས་འབྱུང་གི་སྟོད་ཆ།
སྟེང་དུ་དཔལ་ལྡན་རྒྱུ་སྐར་གྱི་དཀྱིལ་འཁོར་དེ་ཉིད་རྣམ་པ་བཅུ་དྲུག་གི་བདག་ཉིད་སྤྲོ་
བར་མཛད་པའི་དཀྱིལ་འཁོར་གྱི་གཙོ་བོའི་སྐུར་བཞེངས་ཏེ། ཆོས་རྒྱལ་ཟླ་བ་བཟང་
བོས་གཙོ་བྱས། ཆོས་རྒྱལ་དགུ་བཅུ་གོ་དྲུག་དང་། གཞན་ཡང་ དག་པའི་འཁོར་
བགྲང་ལས་འདས་པ་རྡོ་རྗེ་དབྱིངས་ཀྱི་དཀྱིལ་འཁོར་ཆེན་པོར། འཇིག་རྟེན་དང་
འཇིག་རྟེན་ལས་འདས་པའི་དབང་བསྐུར་ཏེ་འཁོར་རྣམས་སངས་རྒྱས་ཉིད་དུ་ལུང་
བསྟན་པ་ན། རྒྱལ་བོ་ཟླ་བ་བཟང་བོས་ཕྱག་བྱས་ནས་པུས་མོ་གཡས་པའི་ལྷ་ང་ས་ལ་
བཙུགས་ཏེ། དཔྲལ་བར་ཐལ་མོ་སྦྱར་ནས་རྒྱུད་ཐམས་ཅད་ཀྱི་རྡོ་རྗེའི་ཚིག་མ་ལུས་
པར་གསལ་བ་སངས་རྒྱས་རིན་པོ་ཆེའི་ཟ་མ་ཏོག་ཁ་འབྱེད་པ་བསྟན་དུ་གསོལ་ཞེས་
གསོལ་བ་བཏབ་པས། ཤམ་བྷ་ལའི་ གདུལ་བྱ་དེ་རྣམས་སྐལ་ བ་ དང་ ལྡན་པར་
གཟིགས་ནས། རྡོ་རྗེའི་ཚིག་མ་ཕྱེ་བ་མེད་པས་རབ་ཏུ་གསལ་བར་བྱེད་པ་རྩ་བའི་རྒྱུད་
མཆོག་གི་དང་བོའི་སངས་རྒྱས་སྟོང་ཕྲག་བཅུ་གཉིས་པ་ཡང་དག་པར་བསྟན་ཏོ། །
རྒྱུད་ཐམས་ཅད་ཀྱི་རྒྱལ་བོ་དཔལ་གསང་བ་འདུས་པའི་རྒྱུད་གསུང་ཚུལ་ནི་སློབ་དཔོན་
ཀུན་དགའ་སྙིང་བོས། ཁྱབ་འཇུག་སོགས་རྒྱུད་ལ་དད་ཅིང་ཡུལ་ཡོངས་སུ་མི་སྤོང་བ་
རྣམས་ཀྱི་དོན་དུ་གཞན་འཕྲུལ་དབང་བྱེད་ཀྱི་གནས་སུ་གསུངས་པར་བཞེད། པཎྜི་ཏ་
ཨ་ལང་ཀ་ལ་ཤས། སྟོན་པ་སངས་རྒྱས་ནས་དགའ་ལྡན་གྱི་གནས་སུ་བཅོམ་ལྡན་
འདས་ཉིད་ཀྱི་སྐུའི་འབྱུང་བ་བཞི་ལས་གཞལ་ཡས་ཁང་དུ་སྤྲུལ། ཕུང་ཁམས་སྐྱེ་
མཆེད་རྣམས་ལས་དཀྱིལ་འཁོར་གྱི་ལྷ་ཚོགས་སྤྲུལ་ཏེ། སྐུའི་དཀྱིལ་འཁོར་དུ་གསང་བ་
འདུས་པའི་རྒྱུད་གསུངས་པར་བཞེད། སྒྲོན་གསལ་ལས་ཀྱང་དགའ་ལྡན་དུ་གསུངས་
པར་བཤད།
མི་ཡུལ་དུ་གསུངས་ཚུལ་ནི། ཨོ་ཊི་ཡཱ་ན་ཞེས་པ་མཁའ་འགྲོ་དང་འཕུར་འགྲོ་
སོགས་ལ་འཇུག་པས་མཁའ་འགྲོའི་གླིང་མཚོན་པར་བྱས་པ་དེ་ཟུར་ཆག་པ་ཨོ་རྒྱན་
259



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཞེས་གྲགས་པར་གསུངས་པས་ཡུལ་དེའི་རྒྱལ་བོ་ཨིནྡྲ་བྷཱུ་ཏི་ཞེས་བྱ་བ་ཡོད་དེ། དེས་
རང་གི་ཁང་བཟང་རིན་པོ་ཆེ་སྣ་བདུན་ལས་བྱས་པའི་སྟེང་དུ་ཕྱིན་པའི་ཚེ། ཉན་ཐོས་
ཀྱི་དགེ་འདུན་རྣམས་ནམ་མཁའ་ལ་འཕགས་ནས་སྔ་དྲོ་ནུབ་ཏུ་འགྲོ ཕྱི་དྲོ་ཤར་དུ་
ལོག་པ་གཟིགས་ནས་བློན་པོ་རིག་པ་ཅན་རྣམས་ལ་དྲིས་པས། འདི་ནས་ཤར་ཕྱོགས་
སུ་དཔག་ཚད་ལྔ་བརྒྱ་ན་ཝཱ་རཱ་ཎ་སཱི་ཞེས་བྱ་བའི་གྲོང་ཁྱེར་ཆེན་པོ་ཡོད་དེ། དེ་ན་རྒྱལ་
བུ་ཟས་གཙང་གི་སྲས་རྒྱལ་བུ་དོན་ཀུན་གྲུབ་པ་ཁྱིམ་ནས་ཁྱིམ་མེད་པར་རབ་ཏུ་བྱུང་
སྟེ། སངས་རྒྱས་ནས་ཆོས་འཁོར་བསྐོར་ཞིང་བཞུགས་པ་དེའི་འཁོར་ཡིན་ནོ། །
ཞེས་ཟེར་རོ། ། དེ་ནས་རྒྱལ་བོས་སངས་རྒྱས་ཀྱི་མཚན་ཐོས་པ་ཙམ་གྱིས་དད་པར་
གྱུར་ཏེ། པུས་མོའི་ལྷ་ང་ས་ལ་བཙུགས་ནས་ཞལ་ཤར་དུ་ཕྱོགས་ཤིང་། མེ་ཏོག་དང་
བཅས་པས་ཐལ་མོ་སྦྱར་ཏེ། ཐམས་ཅད་མཁྱེན་པའི་ཐུགས་རྗེ་ཅན། རྫུ་འཕྲུལ་གྱི་
ཞབས་མངའ་བ། འཁོར་དང་བཅས་པ་སང་གི་གདུགས་ཚོད་ལ་འདིར་གཤེགས་སུ་
གསོལ་ཞེས་གསོལ་བ་བཏབ་པས། སྟོན་པ་འཁོར་བཅས་སང་ཉིན་དེར་བྱོན། རྒྱལ་
བོ་འཁོར་དང་བཅས་པས་མཆོད་པའི་རྣམ་གྲངས་མཐའ་ཡས་པས་མཆོད་དེ། བདག་
ཅག་འཁོར་དང་བཅས་པ་ཐམས་ཅད་མཁྱེན་པའི་ལམ་ལ་འགོད་པར་གསོལ་བ་བཏབ་
པས། དེའི་ལན་དུ་བཅོམ་ལྡན་འདས་ཀྱིས་ཁྱིམ་ནས་ཁྱིམ་མེད་པར་རབ་ཏུ་བྱུང་ལ།
བསླབ་པ་གསུམ་ལ་སློབ་ནུས་ན་ཐབས་ཡོད་དོ་ཞེས་གསུངས། རྒྱལ་བོས་སླར་ཡང་
མཆོད་དེ། བདག་ཅག་འདོད་ཡོན་ལྔ་སྤོང་བར་མི་ནུས་པས་དེ་མ་སྤངས་པར་ཐར་
བའི་ཐབས་ གསུང་ དུ་ གསོལ་ཞེས་ཞུས་པས། དུས་ལ་བབས་པར་གཟིགས་ནས།
སྟོན་པས་ཆགས་བྲལ་གྱི་སྐུ་མི་སྣང་བར་བྱས་ཏེ། གསང་བ་འདུས་པ་མི་སྤྱོད་པའི་
དཀྱིལ་འཁོར་ལྷ་སུམ་ཅུ་རྩ་གཉིས་ཀྱི་བདག་ཉིད་དུ་སྤྲུལ་ཏེ་རྒྱལ་བོ་འཁོར་བཅས་ལ་
དབང་བསྐུར་ཞིང་རྒྱུད་བསྟན་ནས་ཉམས་སུ་བླངས་པས་རྒྱལ་བོ་འཁོར་བཅས་ཀྱིས་
260



A
༄༅། །བོད་སོག་ཆོས་འབྱུང་གི་སྟོད་ཆ།
ཕྱག་རྒྱ་ཆེན་པོའི་དངོས་གྲུབ་བརྙེས་སོ། ། ཡང་དཔལ་ལྡན་འབྲས་སྤུངས་སུ་སྟོན་
པས་དཔལ་དུས་ཀྱི་འཁོར་ལོའི་རྒྱུད་གསུངས་པའི་དུས་མཚུངས་སུ། ནང་བའི་བསྟན་
པ་འདི་ལ་ཡོངས་སུ་གྲགས་པའི་རྒྱུད་ཐམས་ཅད་བཀའ་བསྩལ་བར་གསུངས་པ་ནི།
དུས་ཀྱི་འཁོར་ལོའི་རྒྱུད་ཕྱི་མ་ལས། དཔལ་ལྡན་འབྲས་སྤུངས་ཆོས་ཀྱི་དབྱིངས་སུ་
སྟོབས་བཅུ་ བ་ ཡིས་ སངས་རྒྱས་པ་ཡི་ རྒྱུད་རྣམས་མཐའ་དག་བསྟན། ། ཞེས་
གསུངས་པས་ཤེས་ལ། ཉི་མ་དཔལ་ཡེ་ཤེས་ཀྱི་མཚན་བརྗོད་འགྲེལ་བ་ལས་ཀྱང་།
འདིར་ངེས་པར་དཔལ་ལྡན་འབྲས་སྤུངས་རྒྱལ་བའི་མཆོད་རྟེན་ཆེན་པོར་སངས་རྒྱས་
བཅོམ་ལྡན་འདས་དཔལ་ཤཱཀྱ་སེང་གེས་ཞེས་བྱ་བ་ལ་རྒྱུད་སྣ་ཚོགས་ཉན་པར་འདོད་
པ་རྣམས་ཀྱིས་གསོལ་བ་བཏབ་པས་དཔྱིད་ཟླ་འབྲིང་བོའི་ཉ་ལ་དཔལ་ཆོས་ཀྱི་དབྱིངས་
གསུང་གི་དབང་ཕྱུག་གི་དཀྱིལ་འཁོར་དང་། དེའི་སྟེང་དུ་དཔལ་ལྡན་རྒྱུ་སྐར་གྱི་
དཀྱིལ་འཁོར་དུ་དང་བོའི་སངས་རྒྱས་རྣམ་པར་སྤྲོས་ནས་དེར་ཉི་མ་དེ་ཉིད་ལ་ལྷ་ལ་
སོགས་པ་རྣམས་ལ་སངས་རྒྱས་ཀྱིས་དབང་བསྐུར་ནས་རྒྱས་པ་དང་བསྡུས་པའི་དབྱེ་
བས་གསང་སྔགས་ཀྱི་ཚུལ་ཐམས་ཅད་བསྟན་ཏོ་ཞེས་གསུངས་པ་ལྟར་དཀྱིལ་འཁོར་གྱི་
འཁོར་ལོ་མཐའ་ཡས་པའི་རྒྱུད་རྣམས་གསུངས་པར་མཛད་པ་ལགས་ན། བོད་ཀྱི་
གྲུབ་མཐའ་སོ་སོའི་སྔགས་ཕྱོགས་ཀྱི་རྒྱུད་སྡེ་སྣ་ཚོགས་པ་དེ་དུས་གསུངས་ཡོད་པ་སྨོས་
མ་འཚལ་ལོ། ། ཡང་རྒྱུད་སྡེ་སོ་སོའི་རང་གཞུང་དུ་བཤད་པ་ལྟར་དཔེར་བཀོད་ན་
ཡང་། དཔལ་ལྡན་འབྲས་སྤུངས་སུ་དུས་འཁོར་རྩ་རྒྱུད་གསུངས་པའི་དུས་མཉམ་དུ་
གནས་ཆོས་འབྱུང་གྲུ་གསུམ་པར་གཞལ་ཡས་ཁང་གི་དབུས་སུ་སྟོན་པ་བཅོམ་ལྡན་
འདས་རྡོ་རྗེ་འཇིགས་བྱེད་ལ་ཞུ་བ་བོ་ཡུམ་རོ་ལངས་མའམ་སྣ་ཚོགས་གཟུགས་ཅན་
མས་གསོལ་བ་བཏབ་སྟེ་དཀྱིལ་འཁོར་དུ་བཀོད་པའི་ལྷ་ཚོགས་དང་སངས་རྒྱས་བྱང་
སེམས་དཔག་ཏུ་མེད་པ་དང་ཟླ་བ་བཟང་བོ་ལ་སོགས་པའི་རིག་འཛིན་དཔག་ཏུ་མེད་
261



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པའི་འདུས་པ་བསམ་གྱིས་མི་ཁྱབ་པ་ལ་རྡོ་རྗེ་འཇིགས་བྱེད་ཀྱི་རྒྱུད་འབུམ་པ་ལ་སོགས་
པ་བཀའ་བསྩལ་ཚུལ་གསུངས་པ་དང་། གཞན་ཡང་དཔལ་འཛིན་གྱིས་རྡོ་རྗེ་གདན་
དུ་བདུད་བཏུལ་བའི་ཚེ་གསུངས་ཚུལ། ཡང་ཐོད་པ་ལྕགས་མཁར་གྱི་གྲོང་ཁྱེར་དུ་
གསུངས་ཚུལ་སོགས་མང་ཡང་དེ་འདྲ་འགལ་བ་མེད་པའི་རྒྱུ་མཚན་དང་བཅས་ཏེ་
གསུངས་ཡོད། དཔལ་འཁོར་ལོ་སྡོམ་པའི་དཀྱིལ་འཁོར་ཡང་བཅོམ་ལྡན་འདས་ཀྱིས་
གནས་རི་རབ་ཀྱི་རྩེར་དཀྱིལ་འཁོར་གྱི་འཁོར་ལོ་སྤྲུལ་ནས། དྲག་པོ་འཇིགས་བྱེད་
འཁོར་བཅས་དང་ལྷ་དང་མི་བཅས་པའི་དོན་དུ་རྡོ་རྗེ་རྣལ་འབྱོར་མས་ཞུས་ཏེ་རྩ་རྒྱུད་
དང་། ཕྱག་རྡོར་གྱིས་ཞུས་ཏེ་བཤད་རྒྱུད་རྣམས་གསུངས་པར་བཤད་པ་སོགས་མང་
ལ། དཔལ་ཀྱེ་རྡོ་རྗེ་ནི་རྡོ་རྗེ་ཕྲེང་བའི་འགྲེལ་བར། གནས་འཛམ་བུ་གླིང་དུ། མ་ག་
དྷར་བདུད་བཞི་འཇོམས་པའི་དུས་སུ་གསུངས་པར་བཤད་ལ། དེ་རྡོ་རྗེ་བཙུན་མོའི་
བྷ་ག་ཞེས་པ་ཆོས་འབྱུང་སྟེ་དེའི་ནང་དུ་གནས་པའི་གཞལ་ཡས་ཁང་དུ་སྟོན་པ་བཅོམ་
ལྡན་འདས་འཁོར་འཇིག་རྟེན་དང་འཇིག་རྟེན་ལས་འདས་པ་དུ་མས་བསྐོར་ཏེ་
བཞུགས་པ་ལ། རྡོ་རྗེ་སྙིང་བོ་དང་བདག་མེད་མ་སོགས་ཀྱིས་ཞུས་ནས་རྩ་རྒྱུད་རྒྱས་པ་
དང་། རྡོ་རྗེ་སྙིང་བོས་ཞུས་ནས་བསྡུས་རྒྱུད་བརྟག་གཉིས། སྟོན་པ་གཞལ་ཡས་ཁང་
གི་དབུས་སུ་འཁོར་ལོས་སྒྱུར་བ་ལྔའི་ལྷ་ཚོགས་དང་འཇིག་རྟེན་དང་འཇིག་རྟེན་ལས་
འདས་པའི་དཀྱིལ་འཁོར་དང་བཅས་ཏེ་བཤད་རྒྱུད་རྡོ་རྗེ་གུར་གསུངས་སོ། ། ཡང་
སྔ་འགྱུར་སྒྱུ་འཕྲུལ་དྲ་བ་སྟོང་ཕྲག་བརྒྱ་བའི་རྒྱུད་དང་། སྒྱུ་འཕྲུལ་གསང་བ་སྙིང་བོ་
ཡང་། གཙང་མའི་གནས་རིས་རྣམས་སྤངས་པའི་གནས་དབང་བསྒྱུར་ཆེན་པོའི་འོག་
མིན་དུ་གསུངས་པར་བཤད་པ་སོགས་བོད་དུ་འགྱུར་བའི་རྣལ་འབྱོར་བླ་མེད་ཀྱི་རྒྱུད་སོ་
སོའི་གླེང་གཞིར་གནས་སྣ་ཚོགས་ནས་གསུངས་ཚུལ་མང་དུ་ཡོད་དོ། ། ལེགས་སྦྱར་
གྱི་སྐད་དུ་ཀྲི་ཡ་ཞེས་པ་བྱ་བའི་རྒྱུད་ནི། ལྷ་གནས་གཞན་འཕྲུལ་དབང་བྱེད་དང་རི་
262



༄༅། །བོད་སོག་ཆོས་འབྱུང་གི་སྟོད་ཆ།
རབ་ཀྱི་རྩེ་མོ་སོགས་སུ་གསུངས་པར་བཤད་ལ། བྱ་རྒྱུད་དེ་བཞིན་གཤེགས་པའི་
རིགས་ཐུབ་པ་དམ་ཚིག་གསུམ་བཀོད་པའི་རྒྱུད་ནི་གཙང་མའི་གནས་ཀྱི་འོག་མིན་དུ་
གསུངས་སོ། ། སྤྱོད་པའི་རྒྱུད་ནི། འཕྲུལ་དགའ་དང་། གཞི་སྙིང་མེ་ཏོག་གིས་
བརྒྱན་པའི་ཞིང་ཁམས་བར་མ་དང་། ལྕང་ལོ་ཅན་སོགས་སུ་གསུངས་པར་བཤད་
ཅིང་། རྣམ་པར་སྣང་མཛད་མངོན་པར་བྱང་ཆུབ་པའི་རྒྱུད་ནི། སྟོན་པ་བཅོམ་ལྡན་
འདས་དང་བོར་མངོན་པར་རྫོགས་པར་སངས་རྒྱས་པའི་ལོངས་སྐུ་རྣམ་སྣང་གང་ཆེན་
མཚོས་གཞི་སྙིང་མེ་ཏོག་གིས་བརྒྱན་པའི་འཇིག་རྟེན་གྱི་སྟེང་གི་འོག་མིན་དུ་གསུངས་
སོ། ། ངེས་ཚིག་གིས་ཡོ་ག་སྟེ་རྣལ་འབྱོར་རྒྱུད་ལས། རྩ་རྒྱུད་དེ་ཉིད་བསྡུས་པ་དང་།
བཤད་རྒྱུད་རྡོ་རྗེ་རྩེ་མོ་ནི་ལོངས་སྐུ་རྣམ་སྣང་འོག་མིན་ལས་མི་གཡོ་བར་སྤྲུལ་སྐུ་རྣམ་
སྣང་གིས་རི་རབ་ཀྱི་རྩེ་མོར་གཞལ་ཡས་ཁང་སྤྲུལ་ཏེ་གསུངས་ལ་འདིར་རྩ་རྒྱུད་དེ་ཉིད་
བསྡུས་པ་ལ། སློབ་དཔོན་ཤཱཀྱ་བཤེས་གཉེན་གྱིས་རྒྱ་ཆེར་འགྲེལ་བ་ཀོ་ས་ལའི་རྒྱན་
དང་། སློབ་དཔོན་ཀུན་སྙིང་གིས་རྒྱས་འགྲེལ་དེ་ཁོ་ན་ཉིད་སྣང་བར་བྱེད་པ་དང་།
སློབ་དཔོན་སངས་རྒྱས་གསང་བའི་འགྲེལ་བ་རྒྱུད་དོན་ལ་འཇུག་པ་ཞེས་བྱ་བ་མཛད་
དོ། ། ངན་སོང་སྦྱོང་བའི་རྒྱུད་ནི། སྟོན་པ་བཅོམ་ལྡན་འདས་ཀྱིས་རྣམ་པར་སྣང་
མཛད་ཀྱི་སྐུར་བཞེངས་ནས་གསུངས་པར་བཤད་ལ། གནས་ནི་འདོད་ཁམས་ཀྱི་བྱེ་
བྲག་སུམ་ཅུ་རྩ་གསུམ་གྱི་རྣམ་པར་རྒྱལ་བའི་ཁང་བཟང་གི་བྱང་ཕྱོགས་དགའ་བའི་
ཚལ་དུ་གསུངས་སོ། ། འཁོར་ནི་བྱང་ཆུབ་སེམས་དཔའ་བློ་གྲོས་ཚད་མེད་པ་ལ་
སོགས་པའི་བྱང་ཆུབ་སེམས་དཔའ་རབ་ཏུ་མང་བོ་དང༌། ཚངས་པ་དང་བརྒྱ་བྱིན་ལ་
སོགས་པའི་ལྷ་རྣམས་དང་། གནོད་སྦྱིན་དང་དྲི་ཟ་དང་ཀླུ་ལ་སོགས་པའི་འཁོར་མང་
བོ་ལ་གསུངས་སོ། ། ཏིང་ངེ་འཛིན་ནི། ངན་སོང་གི་རྒྱུད་ཐམས་ཅད་ཡོངས་སུ་སྦྱོང་
བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས། ཉིད་ཀྱི་དཔྲལ་བའི་མཛོད་
263



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྤུ་ནས་འོད་ཟེར་བཀྱེ་བས། དེས་ཕོག་པའི་ངན་སོང་གི་སེམས་ཅན་ཉོན་མོངས་པའི་
འཆིང་བ་ལས་གྲོལ་ནས་བདེ་བ་སོ་སོར་ཐོབ་སྟེ། སླར་དགའ་བའི་ཚལ་ཐམས་ཅད་
སྣང་བར་བྱས། བཅོམ་ལྡན་འདས་ལ་མཆོད་ཅིང་ལན་བརྒྱ་ཕྲག་སྟོང་དུ་བསྐོར་བ་
བྱས། ལན་བརྒྱ་ཕྲག་སྟོང་དུ་ཕྱག་འཚལ་ནས། བཅོམ་ལྡན་འདས་ཀྱི་སྤྱན་སྔར་ནོར་
བུ་དྲི་མ་མེད་པའི་ཚལ་གྱི་སྟེང་དུ་འཁོད་དེ། ཀྱེ་མ་སངས་རྒྱས་ཀྱེ་སངས་རྒྱས། །ཨེ་
མའོ་སངས་རྒྱས་མཛད་པ་ལེགས། །གང་ཕྱིར་ངན་སོང་བདག་ཅག་སྦྱངས། །བྱང་
ཆུབ་སྤྱོད་པ་ཉིད་ལ་བཀོད། ། ཅེས་ཆེད་དུ་བརྗོད་པས་བརྒྱ་བྱིན་ངོ་མཚར་དུ་གྱུར་
ནས། བཅོམ་ལྡན་འདས་ཀྱི་འོད་ཟེར་གྱི་སྣང་བས་སེམས་ཅན་ངན་སོང་ལས་གྲོལ་བ་
ནི་ངོ་མཚར་ཆེའོ་ཞེས་གསོལ་བ་ལ། བཅོམ་ལྡན་འདས་ཀྱིས་བཀའ་བསྩལ་བ། ལྷའི་
དབང་བོ་འདི་ནི་ངོ་མཚར་མི་ཆེ་སྟེ། སངས་རྒྱས་བཅོམ་ལྡན་འདས་རྣམས་ནི་ཚད་
མེད་པའི་བསོད་ནམས་ཀྱི་ཚོགས་བསགས་པའོ། ། གང་དེ་བཞིན་གཤེགས་པ་
རྣམས་ཀྱིས་འདུལ་བར་མི་འགྱུར་བ་ནི་གནས་མ་ཡིན་ནོ། ཞེས་བཀའ་བསྩལ་ཏོ། །
དེ་ནས་བརྒྱ་བྱིན་གྱིས་བཅོམ་ལྡན་འདས་ལ་མཆོད་པ་ཆེན་པོས་མཆོད་དོ། ། བཅོམ་
ལྡན་འདས་སུམ་ཅུ་རྩ་གསུམ་པའི་ལྷའི་རིས་འདི་ཉིད་ན། ལྷའི་བུ་ནོར་བུ་དྲི་མ་མེད་
པའི་འོད་ཅེས་བགྱི་བ་ཞིག་ཤི་འཕོས་ནས་དགུང་བདུན་ལགས་ན། དེ་གང་དུ་སྐྱེས་
སོགས་ཞུས་པས། བཅོམ་ལྡན་འདས་ཀྱིས་ལྷའི་བུ་དྲི་མ་མེད་པའི་འོད་ཅེས་བྱ་བ་དེ་ནི་
འདི་ནས་ཤི་འཕོས་ཏེ། མནར་མེད་པའི་སེམས་ཅན་དམྱལ་བ་ཆེན་པོར་སྐྱེས་སོ། །
དེར་ལོ་སྟོང་ཕྲག་བཅུ་གཉིས་ཀྱི་བར་དུ་སྡུག་བསྔལ་མི་བཟད་པ་མྱོང་ཞིང་དམྱལ་བ་
ཆུང་ངུ་རྣམས་སུ་ཡང་ལོ་སྟོང་ཕྲག་བརྒྱར་སྡུག་བསྔལ་མྱོང་བར་འགྱུར་རོ། ། ཞེས་
སོགས་བཀའ་བསྩལ་པ་བརྒྱ་བྱིན་ལ་སོགས་པའི་ལྷ་རྣམས་ཤིན་ཏུ་སྐྲག་སྟེ། བཅོམ་
ལྡན་འདས་ཅི་ནས་ཀྱང་སྡུག་བསྔལ་གྱི་ཕུང་བོ་འདི་ལས་བསྐྱབ་ཏུ་གསོལ་ཞེས་ཞུས་
264



༄༅ ། །བོད་སོག་ཆོས་འབྱུང་གི་སྟོད་ཆ།
སོ། ། དེ་ནས་བཅོམ་ལྡན་འདས་ཀྱིས་ངན་སོང་རྣམ་པར་སྦྱོང་བའི་རྒྱུད་མ་ལུས་པ་
གསུངས་སོ། ། དེ་ལྟར་སྔགས་ཀྱི་སྟོན་པ་ཐུགས་རྗེ་ཅན་གྱིས་རྒྱུད་སྡེ་རབ་འབྱམས་
མཐའ་ཡས་པའི་དཀྱིལ་འཁོར་མངོན་པར་སྤྲུལ་ནས་གསང་སྔགས་རྡོ་རྗེ་ཐེག་པའི་ཆོས་
ཚུལ་མ་ལུས་པ་གསུང་བར་མཛད་པ་ལས། བྱ་བའི་རྒྱུད་ལ་རིགས་དྲུག་ཡོད་དེ། དེ་
བཞིན་གཤེགས་པའི་རིགས་དང༌། པདྨའི་རིགས། རྡོ་རྗེའི་རིགས། ལྔས་རྩེན་གྱི་
རིགས། ནོར་ཅན་གྱི་རིགས། འཇིག་རྟེན་པའི་རིགས་རྣམས་སོ། ། དེ་བཞིན་
གཤེགས་པའི་རིགས་ལ་སྡེ་ཚན་བརྒྱད་དེ། རིགས་ཀྱི་གཙོ་བོའི་རྒྱུད། རིགས་ཀྱི་
བདག་པོའི་རྒྱུད། རིགས་ཀྱི་ཡུམ་གྱི་རྒྱུད། རིགས་ཀྱི་གཙུག་ཏོར་གྱི་རྒྱུད། རིགས་ཀྱི་
ཁྲོ་བོ་ཁྲོ་མོའི་རྒྱུད། རིགས་ཀྱི་ཕོ་ཉའི་རྒྱུད། རིགས་ཀྱི་བཀའ་ཉན་གྱི་རྒྱུད། འཇིག་
རྟེན་པའི་རིགས་ཀྱི་རྒྱུད་རྣམས་སོ། ། བྱ་རྒྱུད་པདྨའི་རིགས་ལ། པདྨའི་རིགས་ཀྱི་
གཙོ་བོའི་རྒྱུད། པདྨའི་རིགས་ཀྱི་བདག་པོའི་རྒྱུད། པདྨའི་རིགས་ཀྱི་ཡུམ་གྱི་རྒྱུད།
པདྨའི་རིགས་ཀྱི་ཁྲོ་བོ་ཁྲོ་མོའི་རྒྱུད། བཀའ་ཉན་ཕོ་ཉའི་རྒྱུད་དང་ལྔ། བྱ་རྒྱུད་རྡོ་རྗེའི་
རིགས་ལ་ཡང་། རིགས་ཀྱི་གཙོ་བོ། རིགས་ཀྱི་བདག་པོ། རིགས་ཀྱི་ཡུམ། རིགས་
ཀྱི་ཁྲོ་བོ་ཁྲོ་མོ། རིགས་ཀྱི་ཕོ་ཉ་ཕོ་མོའི་རྒྱུད་དང་ལྔའོ། ། ལྔས་རྩེན་རིགས་ཀྱི་རྒྱུད་
དང༌། ནོར་ཅན་གྱི་རིགས་ཀྱི་རྒྱུད་དང༌། འཇིག་རྟེན་པའི་རིགས་ཀྱི་རྒྱུད་རྣམས་ལ་
ནང་གསེས་དབྱེ་བ་མེད་དོ། ། བྱ་བ་སྤྱིའི་རྒྱུད་ལ། གསང་བ་སྤྱི་རྒྱུད། ལེགས་གྲུབ་
ཀྱི་རྒྱུད། དཔུང་བཟང་གིས་ཞུས་པ། བསམ་གཏན་ཕྱི་མ་དང་བཞི་ཡོད་དོ། །
སྤྱོད་པའི་རྒྱུད་ལ། དེ་བཞིན་གཤེགས་པའི་རིགས། པདྨའི་རིགས། རྡོ་རྗེའི་
རིགས་དང་གསུམ་མོ། །རྣལ་འབྱོར་རྒྱུད་ལ། རྩ་རྒྱུད་དེ་ཉིད་བསྡུས་པ། དེའི་རྒྱུད་
ཕྱི་མ། བཤད་རྒྱུད་རྡོ་རྗེ་རྩེ་མོ། དཔལ་མཆོག་དང་སྦྱོང་རྒྱུད་ལ་སོགས་པའོ། ། དེ་
ཉིད་བསྡུས་པ་ལ་དུམ་བུ་བཞི་སྟེ། རྡོར་དབྱིངས། ཁམས་གསུམ་རྣམ་རྒྱལ། འགྲོ་
265



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འདུལ། དོན་གྲུབ་ཀྱི་དུམ་བུ་སྟེ་རིམ་བཞིན་དེ་བཞིན་གཤེགས་པའི་རིགས། རྡོ་རྗེའི་
རིགས། པདྨའི་རིགས། རིན་པོ་ཆེའི་རིགས་སོ། ། རྣལ་འབྱོར་བླ་ན་མེད་པའི་རྒྱུད་
ལ། ཕ་རྒྱུད་དང་མ་རྒྱུད་གཉིས་བླ་མེད་ཀྱི་རྒྱུད་སྡེ་རྣམས་ཀྱི་ གཞུང་གི་ཚད་ཀྱང་།
ཐུན་མོང་མ་ཡིན་པའི་དབང་དུ་བྱས་ན་ཚད་གཟུང་བར་མི་ནུས་ཀྱང་། རྒྱུད་སྡེ་འགའ་
ཞིག་ཏུ་གདུལ་བྱའི་ངོར་དགོས་པའི་དབང་གིས་གྲངས་ཚད་གསུངས་པ་ནི། སྡོམ་
འབྱུང་ལས། རྣལ་འབྱོར་རྒྱུད་རྣམས་ཀྱི་ནི་ཚད། །བྱེ་བ་ཕྲག་ནི་དྲུག་ཏུ་ངེས། །དེ་
བཞིན་རྣལ་འབྱོར་མ་རྒྱུད་གྲངས། །བྱེ་བ་ཕྲག་ནི་བཅུ་དྲུག་གྲགས། ། ཞེས་དང་།
རྡོ་རྗེ་སྙིང་བོ་རྒྱན་གྱི་རྒྱུད་ལས། གསང་བ་འདུས་པ་སྟོང་ཕྲག་གཅིག །རྡོ་རྗེ་ཕྲེང་བ་
འབུམ་ཕྲག་གསུམ། ། ཞེས་པ་ནས། ལྷ་མོ་བསྟན་ཆོས་ལྔ་བརྒྱ་བདུན། །འདི་
རྣམས་དགོངས་པའི་བྱེ་བྲག་གིས། །ང་ཡིས་ཡང་དག་བསྟན་པར་བྱ། །འདི་ནི་
གཉིས་གཉིས་འཁྱུད་པ་ཡི། །རྒྱུད་ཀྱི་དབྱེ་བ་བསྟན་པ་འོ། ། ཞེས་སོགས་མཐའ་
ཡས་པར་གསུངས་སོ། ། །
འདིར་སྨྲས་པ། །
བསྐལ་མང་བྱེ་བར་བྱམས་དང་སྙིང་རྗེ་ཡིས། །
རླབས་ཆེན་ཚོགས་གཉིས་སྤྱོད་པའི་ཕ་རོལ་ཕྱིན། །
སྐུ་གསུམ་རིན་ཆེན་བང་མཛོད་མཆོག་བརྙེས་པ། །
འགྲོ་བའི་སྒྲོན་མེ་ཟས་གཙང་སྲས་པོས་སྐྱོངས། །
སྟོན་པ་འཇིག་རྟེན་ཁམས་སུ་ལེགས་བྱོན་ཞིང་། །
དེ་ཡི་བསྟན་པ་ངོ་མཚར་ཟླ་མེད་པ། །
དཔྱད་གསུམ་དག་པའི་ཚུལ་ལ་ངེས་རྙེད་ནས། །
266



༄༅། །བོད་སོག་ཆོས་འབྱུང་གི་སྟོད་ཆ།
འཇིག་རྟེན་ལྷ་མིར་བཅས་པའི་མཆོད་གནས་གྱུར། །
ཀུན་མཁྱེན་ཆོས་ཀྱི་རྒྱལ་བོའི་བསྟན་པ་ལ། །
གྲུབ་མཐའ་བཞི་དང་མདོ་སྔགས་ཚུལ་གསུངས་པ། །
ལེགས་པར་བསྒྲིགས་ཚེ་འགལ་འདུ་ཕྲ་མོས་དབེན། །
བསྟན་འདི་གཞན་དང་མཚུངས་མེད་ཁྱད་ཆོས་ཡིན། །
སྟོན་པ་མཆོག་དེའི་དཔལ་གྱི་མགུལ་ཡངས་ལས། །
འགགས་མེད་གསུང་དབྱངས་རྣམ་པ་ཐམས་ཅད་པས། །
མི་འཇིགས་བཞི་ལྡན་ཞལ་གྱིས་འཆེས་པ་ལ། །
ཕ་རོལ་རྒོལ་བའི་སྤོབས་པ་སྤ་བཀོང་གྱུར། །
གང་ཐུགས་མཁྱེན་བརྩེའི་ནམ་མཁའ་ཡངས་པ་ལ། །
ཐུགས་རྗེ་འཇའ་སྤྲིན་འཁྲིགས་པའི་དཀྱིལ་འཁོར་ལས། །
བརྒྱད་ཁྲི་བཞི་སྟོང་ཆོས་ཆར་འཇོ་བ་ཡིས། །
གདུལ་བྱའི་ཞིང་སར་ཐར་བའི་ས་བོན་སྨིན། །
རྒྱལ་གསུང་མདོ་སྔགས་ལྷ་ཆབ་གངྒཱའི་རྒྱུན། །
ལམ་གསུམ་འཁོར་ལོ་གསུམ་ལས་ཉེར་བབས་པའི། །
ལུང་རྟོགས་བཤད་སྒྲུབ་རླབས་ཕྲེང་འདུ་འགོད་ཅན། །
ཐུབ་བསྟན་གླིང་བཞིའི་རྒྱ་མཚོར་འཁྱིལ་དེ་རྨད། །
ཅེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
267



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༄༅། །འཕགས་ཡུལ་དུ་བསྟན་པ་དར་ཚུལ་བཤད་
པ་ལས་བསྟན་པའི་གཏད་རབས་
བདུན་བྱུང་ཚུལ།
༄༅ ། །འདིར་བསྟན་པའི་གཏད་རབས་ཆེན་པོ་བདུན་བྱུང་ཚུལ་བརྗོད་པའི་
ནང་། མཛད་བརྒྱའི་མཇུག་གི་ཚན་པ་ལྔ་འགྲོ་དགོས་པས་ ༡༢ ༡བཀའ་བསྡུ་བའི་
གཏམ་དང་༡༢༢འོད་སྲུང་ཆེན་པོ་མྱ་ངན་ལས་འདས་པ་༦༢༣ ཤ་ནའི་གོས་ཅན་རབ་
ཏུ་བྱུང་བ་༡༢༤ཀུན་དགའ་བོའི་མཛད་པའི་ཐ་མ་༡༢༥བཀའ་བསྡུ་གཉིས་པ་ཇི་ལྟར་
མཛད་པ་བཅས་ཨང་རྟགས་ཀྱིས་དབྱེ་བའི་ཚུལ་ཤེས་པར་བྱའོ། །
༡༢༡ དེ་ལྟར་སངས་རྒྱས་མཆོག་ཟུང་གཉིས་དང་དགེ་སློང་དགྲ་བཅོམ་པ་ཚེ་
ལ་དབང་ཐོབ་པ་རྣམས་ཀྱང་འདས་རྗེས་སྡེ་སྣོད་གསུམ་མི་སྒྲོགས་སོ་ཞེས་འཕྱ་བ་
བསལ་བའི་ཕྱིར་དུ། གཏད་རབས་དང་བོ་འོད་སྲུང་ཆེན་པོས་གང་བོ་ལ་དགེ་འདུན་
བསྡུས་ཤིག་ཅེས་བསྒོས་པས་དེས་གཎྜི་བརྡུངས་པ་ན། བ་ལང་བདག་མ་གཏོགས་
འདུས་སོ། ། གང་བོ། བ་ལང་བདག་འབོད་པར་བསྒོས་པས། ཤི་རི་ཤ་ཀའི་གཞལ་
མེད་ཁང་ན་བ་ལང་བདག་གནས་པར་སོང་ནས་ཕྱག་བྱས་ཏེ་འདི་སྐད་ཅེས། འོད་
སྲུང་ལ་སོགས་པའི་དགེ་སློང་གི་དགེ་འདུན་རྣམས་ཚེ་དང་ལྡན་པ་བ་ལང་བདག་ནད་
མེད་པར་གྱུར་ཅིག དགེ་འདུན་གྱི་བྱ་བ་ཅུང་ཟད་ཡོད་ཀྱི་མྱུར་དུ་བོས་ཤིག་ཟེར་རོ་
ཞེས་སྨྲས་པ་དང་། བ་ལང་བདག་ན་རེ། བཅོམ་ལྡན་འདས་གདུལ་བྱའི་དོན་དུ་
འཇིག་རྟེན་གཞན་དུ་མ་གཤེགས་སམ། དགེ་འདུན་འཐབ་པ་དང་རྩོད་པ་འགྱེད་པ་
at
་
268



༄༅། །བོད་སོག་ཆོས་འབྱུང་གི་སྟོད་ཆ།
སོགས་མ་ཡིན་ནམ་ཞེས་སོགས་མང་དུ་དྲིས་པའི་མཐར། བ་ལང་བདག་ན་རེ། སྔོན་
སངས་རྒྱས་ལ་སོགས་པ་ཞེས་སྨྲ་བར་རིགས་ན། ད་འོད་སྲུང་ལ་སོགས་པ་ཞེས་སྨྲའམ།
ཐུགས་རྗེ་ཆེན་པོ་ལ་གོམས་པར་གནས་པ་ཀུན་ཏུ་སྤྱོད་པ་ལ་ཞུགས་པའི་སྟོན་པ་ཕུང་བོ་
ལྷག་མ་མེད་པའི་མྱ་ངན་ལས་འདའ་བའི་དབྱིངས་སུ་ཡོངས་སུ་མྱ་ངན་ལས་འདའ་བ་
ལ་མ་ཞུགས་སམ་ཞེས་དྲིས་པ་དང༌། གང་བོས། བློ་ལྡན་བསྟན་པ་གནས་བྱའི་
ཕྱིར། །ཉན་ཐོས་དགེ་འདུན་ཚོགས་ནས་ནི། །དེ་དག་དེར་ནི་འདུས་གྱུར་ཏེ། །
ཁྱོད་ལ་སྡོད་ཅིང་དེ་བརྩོན་བྱེད། །གྲུ་ཆེན་རྒྱལ་བ་དེ་ཞིག་སྟེ། །ཡེ་ཤེས་རི་ཡང་རྣམ་
པར་བསྙིལ། །བསྟན་པ་རབ་མཆོག་ལྡན་པ་ཡི། །དགེ་སློང་མང་བོ་རྣམ་པར་ཤི །གྱི་
ན་མ་ལེགས་ལེགས་པར་ནི། །བདག་ནི་ཕོ་ཉར་འདིར་འོངས་ན། །བསྟན་པ་གནས་
པར་བྱ་བའི་ཕྱིར། །དེ་བས་ཁྱོད་ནི་ངེས་པར་བཞུད། ། ཅེས་ཞུས་པ་ན། དེས་སྨྲས་
པ། གང་བོ་ཆོག་གི་འགྲོ་བའི་དུས་མིན་ནོ། །འགྲོ་བའི་སྒྲོན་མེ་མགོན་པོ་བཞུགས་པ་
དེར། །བདག་ནི་འགྲོ་བར་བྱ་བའི་བློ་ཡོད་ཀྱང་། །དེ་ནི་ཕ་རོལ་རབ་ཞིར་གཤེགས་
གྱུར་ན། །བློ་ལྡན་གང་ཞིག་འཇིག་རྟེན་དེ་དག་འགྲོ། །ལྷུང་བཟེད་ཆོས་གོས་རྣམ་
གསུམ་མཆོག་འདི་དག །ཁྱོད་ཀྱིས་དགེ་འདུན་དག་ལ་འབུལ་བར་གྱིས། །བདག་ནི་
ཞི་བ་ ཡང་ སྲིད་ མེད་ པར་ འགྲོ། ། བདག་ གི་ བསམ་ པ་ འཕགས་ ལ་ བཟོད་ པར་
གསོལ། ། ཞེས་སྨྲས་ཏེ་རྫུ་འཕྲུལ་སྣ་ཚོགས་བསྟན་ནས་འདས་སོ། ། ལུས་ལ་རང་
བྱུང་གི་མེས་ཚིག་ཅིང་། དེ་ལས་ཆུ་རྒྱུན་བཞི་བབས་པ་ལས་ཚིགས་སུ་བཅད་པ་བཞི་
བྱུང་སྟེ། ད་ལྟ་དུས་རྣམས་ངན་གྱུར་ཏེ། །སེམས་ཅན་རང་གི་ལས་ལ་བརྟེན། འགྲོ་
བའི་སྒྲོན་མེ་དེ་འདས་པས། ། ཞེས་པ་ནས། ཐུབ་པ་དེ་ལ་བློ་མཆོག་ཡང་དག་
བཏུད། །རང་གི་དགོངས་པ་མ་ལུས་ཐམས་ཅད་བྱས། །གུས་ཞིང་རབ་ཏུ་དད་པས་
བླ་མ་དེའི། །ཕྱི་བཞིན་བ་ལང་བདག་ཀྱང་དེ་ལྟར་སོང་། ། ཞེས་གྲགས་སོ། ། དེ་
269



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ནས་གང་བོ་སླར་བྱོན་ནས་དགེ་འདུན་ལ་ཕྱག་བྱས་ཏེ་ལྷུང་བཟེད་སོགས་ཕུལ་ནས།
མགོན་པོའི་སྐུ་ནི་མེད་པར་དེས་ཐོས་ནས། །བསོད་ནམས་ལས་ཀྱིས་རབ་ཏུ་ཞི་བར་
སོང་། །དེ་ཡི་ལྷུང་བཟེད་ཆོས་གོས་འདི་ཡིན་ཏེ། །དེ་བསམ་དགེ་འདུན་དག་ལ་
བཟོད་པར་གསོལ། ། ཞེས་སོགས། ཇི་ལྟར་བྱུང་བའི་ཚུལ་བརྗོད་པ་ན། འོད་སྲུང་
ཆེན་པོས། དགེ་སློང་དག་ཉོན་ཅིག ཇི་ལྟར་དེ་ནི་འཕགས་པའི་ཚུལ་གྱིས་འདས། །
གཞན་གྱིས་དེ་བཞིན་རབ་ཞིར་འགྲོ་མི་བྱ། །དེ་བས་ཇི་སྲིད་དགོས་པའི་དོན་བྱ་
ཞིང༌། །དབང་ཅན་ཚོགས་ནས་དེ་སྲིད་འགྲོ་བར་བྱ། །ཇི་ལྟར་བསོད་ནམས་ལས་ཀྱི་
གཞིར་གྱུར་པ། །ཤིར་ཤ་ཀ་ཡི་སེམས་མཆོག་བ་ལང་བདག །དེ་ལྟར་ཁྱོད་ཀྱིས་དེ་
བཞིན་མི་བསམ་སྟེ། །འགྲོ་དོན་དགོངས་ཕྱིར་ཚོགས་ནས་བློ་གྲོས་བྱ། ། ཞེས་རྒྱལ་
བའི་བཀའ་བསྡུ་བའི་དགོས་པའི་དོན་ཆེན་པོ་མ་བྱས་པའི་བར་དུ། དགེ་སློང་རང་
དབང་ཅན་སུ་ཡང་མྱ་ངན་ལས་མི་འདའ་བར་ཁྲིམས་སུ་བྱས་ནས་སྨྲས་པ། གྲོང་ཁྱེར་
རྩྭ་ཅན་འདིར་ཆོས་ཀྱི་ཚུལ་བཤད་ན། དགེ་སློང་མང་བོ་འོང་སྟེ་གཡེང་བར་འགྱུར་
བས་ཡུལ་མ་ག་དྷར་སོང་ནས་ཆོས་བགྲོ་བར་བྱའོ། ། ལེགས་སོ་ཞེས། སློབ་པའི་
དགེ་སློང་གཞན་ལྡོག་ཅིང༌། ཀུན་དགའ་བོ་ཆུའི་ཞལ་ཏ་བར་བསྐོས་ནས། ཀུན་
དགའ་བོ་དགེ་འདུན་དང་བཅས་པ་ལྗོངས་རྒྱུ་ཞིང་སོང་། འོད་སྲུང་ཆེན་པོ་ལམ་དྲང་
བོ་ནས་སོང་སྟེ་རྒྱལ་བོའི་ཁབ་ཏུ་བྱོན་པ་ན། མ་སྐྱེས་དགྲ་གླང་བོ་ཆེ་ལ་ཞོན་ཏེ་ལམ་དུ་
འགྲོ་བའི་ཚེ་རྒྱང་རིང་བོ་ནས་འོད་སྲུང་ཆེན་པོ་མཐོང་བ་ཙམ་གྱིས་སངས་རྒྱས་དྲན་ཏེ།
གླང་བོ་ཆེའི་སྟེང་ནས་མཆོངས་སོ། ། འོད་སྲུང་གིས་རྫུ་འཕྲུལ་གྱིས་བླངས་ཏེ་ས་ལ་
བཞག་ནས་གསུངས་པ། སངས་རྒྱས་ནི་རྟག་ཏུ་མཉམ་པར་བཞག་པ་ཡིན་ལ། ཉན་
ཐོས་ལ་དེ་ལྟ་བུ་མེད་པས། ཕྱིས་སུ་དེ་ལྟར་མི་བྱེད་པར་བཅས་ཏེ། ལྷའི་གནས་
འདིར་ཆོས་ཀྱི་ཚུལ་བགྲོ་བར་འཚལ་ལོ། ། དེས་སྨྲས་པ། ལེགས་ཀྱི་བདག་གིས་ཡོད་
270



༄༅། །བོད་སོག་ཆོས་འབྱུང་གི་སྟོད་ཆ།
E
བྱད་ཐམས་ཅད་སྦྱར་རོ། ། བདག་ལ་མ་སྦྲན་པར་འོད་སྲུང་ཁྱོད་མྱ་ངན་ལས་མ་
འདའ་ཞིག་ཅེས་པས། འོད་སྲུང་ཆེན་པོས་ཡང་གནང་ངོ༌། ། དེ་ནས་རྒྱལ་བོས་
མལ་སྟན་དང་ཡོད་བྱད་ཐམས་ཅད་སྦྱར་བ་ན། དགྲ་བཅོམ་པ་ཐམས་ཅད་འདུས་ཏེ།
ནྱ་གྲོ་དྷའི་ཕུག་ཏུ་བྱོན། གནས་འདི་རྒྱལ་བོའི་ཁབ་ཀྱི་རི་ལྔའི་ནང་གི་བི་པུ་ལ་ཞེས་པ་
རི་ངོས་ཡངས་སུ་གྲགས་པ་དེ་ཡིན་ལ། སྔར་ཆུ་དྲོན་གྱི་ཀུན་དགའ་ར་བ་ཡོད་པའི་ཤུལ་
གྱི་ཆུ་ཚན་དང་ཐག་ཉེ་བར་ནྱ་གྲོ་དྷའི་བྲག་ཕུག་དེ་ཡོད་པར་བཤད་པ་ལྟར། དེར་
དབྱར་གནས་པར་མཛད་དོ། ། སྐབས་དེར་འོད་སྲུང་ཆེན་པོས་ཀུན་དགའ་བོའི་
བསམ་པ་ལ་བརྟགས་པ་ན། དྲི་མ་དང་བཅས་པར་མཁྱེན་ནས་འཕགས་པ་མ་
འགགས་པ་ལ། འཁོར་འདིར་དེ་བཞིན་གཤེགས་པས་རབ་ཏུ་བསྔགས་པའི་ནང་ན་
དགེ་སློང་དུག་གསུམ་དང་བཅས་པ་སློབ་པ་དག་ཡོད་དོ། ། མ་འགགས་པས་མངོན་
ཤེས་ཀྱིས་བལྟས་ཏེ་ཀུན་དགའ་བོ་སློབ་པ་ཡིན་པར་ཤེས་ནས་དེ་ལྟར་སྨྲས་སོ། ། དེ་
ནས་འོད་སྲུང་ཆེན་པོས། ཀུན་དགའ་བོ་སྐྱོ་བས་འདུལ་དགོས་པར་གཟིགས་ནས།
འདིར་འདུས་པ་ནི་མཆོག་འདུས་པ་ཡིན་ལ་ཀུན་དགའ་བོ་ཁྱོད་དང་ལྷན་ཅིག་ཆོས་
བགྲོ་བར་མི་བྱ་ཡི་ཁྱོད་སོང་ཞིག་གསུངས། ཀུན་དགའ་བོ་གནད་དུ་ཕོག་པ་བཞིན་དུ་
གྱུར་ཏེ། འོད་སྲུང་ཆེན་པོ་ཆོག་གོ ། བདག་གི་ཚུལ་ཁྲིམས་དང་། ལྟ་བ་དང་།
སྤྱོད་པ་དང་། འཚོ་བ་ཉམས་པར་མ་བྱས། དགེ་འདུན་ལ་ཉེས་པ་མ་བྱས་ཀྱི་བཟོད་
པར་མཛོད་ཅིག འོད་སྲུང་ཆེན་པོས་གསུངས་པ། ཁྱོད་སྟོན་པའི་ཞབས་དྲུང་དུ་རྟག་
ཏུ་འདུག་པས་ཉེས་པ་བཞི་མ་བྱས་པ་ལ་ངོ་མཚར་ཅི་ཚེ། དགེ་འདུན་ལ་ཉེས་པ་བྱས་
ཡོད་དེ། ཚུལ་ཤིང་ལོངས་ཤིག་ཉེས་པ་བསྟན་པར་བྱའོ། ། དེར་ཀུན་དགའ་བོ་
ལངས་ནས་གཡོས་སོ། ། འོད་སྲུང་ཆེན་པོས། བཅོམ་ལྡན་འདས་བུད་མེད་རབ་ཏུ་
བྱུང་བར་མི་བཞེད་པ་ལ། ཁྱོད་ཀྱིས་ཡང་ཡང་གསོལ་ནས་བསྟན་པ་ཡུན་ཐུང་ངུར་
271



༄༅ །
རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བྱས་སོ། ། འདི་ཁྱོད་ཀྱི་ཉེས་པ་དང་བོ་ཡིན་གྱི་ཚུལ་ཤིང་ཞོག་ཅིག ཡང་གང་དུ་རྫུ་
འཕྲུལ་གྱི་རྐང་བ་བཞི་ལ་བརྟེན་ནས་སོགས་བཀའ་བསྩལ་ན། ཁྱོད་ཀྱིས་བསྐལ་བའམ་
བསྐལ་བ་ལས་ལྷག་པར་བཞུགས་སུ་གསོལ་ཞེས་གསོལ་བ་མ་བཏབ་པོ། ། འདི་ཁྱོད་
ཀྱི་ཉེས་པ་གཉིས་པའོ། ། ཀུན་དགའ་བོ་འདི་ལྟ་བུ་ཞེས་བཀའ་བསྩལ་ན། གཞན་
སྨྲས་པ་ན་གཞན་དུ་ལན་འདེབས་པར་མི་བྱེད་དོ། ། འདི་ནི་ཉེས་པ་གསུམ་པའོ། །
ཡང་ན་བཟའ་གསེར་གྱི་ཁ་དོག་ཅན་བཟོ་བ་ན། ནམ་མཁར་ཕྱར་ན་ལྷས་འཛིན་པ་ལ་
པུས་མོས་བརྫིས་ཏེ་འདི་ནི་ཉེས་པ་བཞི་བའོ། ། ཡང་ཆུ་རྙོག་མ་ཅན་གསོལ་དུ་
བཅུག་སྟེ་ལྷུང་བཟེད་ནམ་མཁའ་ལ་བཟེད་ན། ལྷས་ཡན་ལག་བརྒྱུད་ལྡན་གྱི་ཆུ་
འབེབས་པ་ཡིན་ཏེ། འདི་ནི་ཉེས་པ་ལྔ་བའོ། ། སོ་སོར་ཐར་བའི་མདོ་འདོན་པའི་
ཚེ། ཕྲན་ཚེགས་དག་དགེ་འདུན་གྱི་ཕྱིར་གླེང་ལ། བདེ་བ་ལ་རེག་པར་མནོས་ཤིག་
ཅེས་གསུངས་ན། ཕྲ་མོ་ཕྲན་ཚེགས་གང་ལགས་མ་ཞུས་སོ། ། ད་འདིར་སྣ་ཚོགས་
སུ་སྨྲ་བར་འགྱུར་གྱི་དེ་མུ་སྟེགས་ཅན་རྣམས་ཀྱིས་ཐོས་ནས་འཕྱ་བར་བྱེད་ན། འདི་ནི་
ཉེས་པ་དྲུག་པའོ། ། སང་ཁྱིམ་པ་དང་བུད་མེད་དག་ལ་སྐུ་གདུང་གི་སྦ་བ་སྦུབས་སུ་
ནུབ་པ་བསྟན་ན། དེ་དག་གི་དོན་དུ་མ་གྱུར་ཏེ། འདི་ནི་ཉེས་པ་བདུན་པའོ། །
སྟོན་པའི་སྐུ་གདུང་སྐུ་ལུས་གསེར་གྱི་མདོག་ཅན་བུད་མེད་ལ་བསྟན་པས། མཆི་མས་
དྲི་མ་ཅན་དུ་གྱུར་པ་འདི་ནི་ཉེས་པ་བརྒྱད་པའོ། ། དེ་བས་ན་ཁྱོད་མཆོག་འདུས་
པའི་ནང་འདིར་མ་འདུག་པར་གཞན་དུ་སོང་ཞིག དེ་ནས་ཀུན་དགའ་བོས། ཀྱེ་མ་
ངའི་དུས་ནི་འདི་འདྲ་སྟེ། དེ་བཞིན་གཤེགས་པས་ནི་སྤངས། འོད་སྲུང་ཆེན་པོས་ནི་
སྤྱོས་ན། མགོན་དང་དཔུང་གཉེན་སུ་ལ་བརྟེན་ཞེས་གླང་བོ་ཆེའི་སྒྲ་སྐད་ལྟ་བུས་
བཤུམས་སོ། ། ཀུན་དགའ་བོས། སྔར་སྟོན་པས་བདག་ལ། ཀུན་དགའ་བོ་ཁྱོད་མྱ་
ངན་མ་བྱེད་ཅིག ཁྱོད་འོད་སྲུང་ཆེན་པོ་ལ་གཏད་དོ། ། ཁྱོད་ཉེས་པ་ཆུང་ངུ་ལ་མི་
272



༄༅། །བོད་སོག་ཆོས་འབྱུང་གི་སྟོད་ཆ།
བཟོད་པ་མ་བྱེད་པར་བཀའ་བཞིན་བྱོས་ཤིག་ཅེས་གསུངས་སོ་ཞེས་ཟེར་རོ། ། འོད་
སྲུང་ཆེན་པོས། ཀུན་དགའ་བོ་ཁྱོད་མ་ངུ་། ཁྱོད་ཀྱི་དགེ་བའི་ཆོས་འཕེལ་བར་འགྱུར་
གྱི་འགྲིབ་པར་མི་འགྱུར་རོ། ། ངས་ཁྱོས་བསྟན་པ་ལ་བརྩོན་པའི་ཕྱིར་ཆད་པ་བཅད་
དོ། ། ཁྱོད་འདོད་ཆགས་ལ་སོགས་པ་དང་བཅས་པས་བསླབ་དགོས་དེ་ལྷན་ཅིག་
བཟླས་པ་མི་བྱའོ་ཞེས་དང་། ཀུན་དགའ་བོ་ཁྱོད་སོང་ཞིག ཁྱོད་བརྩོན་པས་དགྲ་
བཅོམ་པར་གྱུར་ན་ལྷན་ཅིག་ཡང་དག་པར་བཟླས་པ་བྱའོ་ཞེས་གསུངས། དེ་ནས་
ཀུན་དགའ་བོ་མིག་མཆི་མས་གང་བཞིན་དུ་ཡིད་མི་དགའ་བ་དང་བཅས་དེ་ནས་སོང་
སྟེ། བྲི་ཛིའི་གྲོང་དུ་བྱོན་ནས། བྲི་ཛིའི་བུས་གཡོག་བྱས་ཏེ་ཀུན་དགའ་བོས་ཆོས་
འཆད་པའི་ཚེ། བྲི་ཛིའི་བུས་མཁན་པོའི་བརྟགས་པ་ན་ཉོན་མོངས་པ་མ་སྤངས་པ་
ཤེས་ནས། གོ་ཏམ་ཁྱོད་ནི་བག་མེད་མ་མཛད་པར། །ཤིང་དྲུང་ཐིབས་པོ་བརྟེན་
ནས་མྱ་ངན་འདས། །ཐུགས་ལ་ཞོག་སྟེ་བསམ་གཏན་མཛོད་ཅིག་དང་། །རིང་བོར་
མི་ཐོགས་ཞི་བའི་གནས་ཐོབ་འགྱུར། ། ཞེས་ཞུས་པས། རང་གི་སློབ་མ་མཁན་བུ་
སྤོང་བྱེད་བུའི་གདམས་ངག་ལས་ཉིན་མོ་དང་མཚན་མོའི་ཐུན་དང་བོ་ལ་འཆག་པ་
དང་འདུག་པས། སེམས་ཀྱི་སྒྲིབ་པ་སྦྱངས་ཏེ་གུང་ཐུན་ལ་གཙུག་ལག་ཁང་གི་ཕྱི་རོལ་
ཏུ་རྐང་བ་བཀྲུས་ནས་ནང་དུ་གློ་གཡས་པ་ཕབས་ཏེ་སྔས་ལ་མགོ་བཞག་མ་ཐག་ཁོ་ནར་
དགྲ་བཅོམ་ཐོབ་པོ། ། དེ་ནས་འཕགས་པ་དགྲ་བཅོམ་པ་ཀུན་དགའ་བོ་སང་ནྱ་གྲོ་
དྷའི་ཕུག་ཏུ་བྱོན་ཏོ། ། འོད་སྲུང་ཆེན་པོ་ལ་སོགས་པ་དགྲ་བཅོམ་པ་ལྔ་བརྒྱ་འདུས་
པས། སྔར་མདོ་སྡེ་བསྡུ་བར་བགྲོས་པ་དང་། འོད་སྲུང་གིས་ཀུན་དགའ་བོ་ལ་སྤྲོ་བ་
དྲིས། གསོལ་གཉིས་ཀྱི་ལས་ཀྱིས་མདོ་སྡེ་བསྡུ་བར་བསྐོས་ནས། སེང་གེའི་ཁྲི་ལ་དགྲ་
བཅོམ་པ་ལྔ་བརྒྱའི་སྣམ་སྦྱར་བཏིང་། དེ་ལ་འཕགས་པ་ཀུན་དགའ་བོས་གཡས་
ཕྱོགས་སུ་བསྐོར་ཞིང་མགོ་བོས་བཏུད་དེ། མི་རྟག་པ་དང་ཆོས་ཀྱི་འདུ་ཤེས་ཀྱིས་ཁྲི་ལ་
273



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཞུགས་ཏེ་རྒྱ་མཚོ་ལྟར་ཟབ་པའི་འཁོར་མི་གཡོ་བ་ལ་གཟིགས་སོ། ། དེ་ནས་འོད་
སྲུང་ཆེན་པོས། སྟོན་པ་འཇིག་རྟེན་ཕན་བཞེད་པ། །རྒྱལ་བས་གསུངས་པའི་ཆོས་
རྣམས་ཀྱི། ། རྣམ་ པ་ མཆོག་ ནི་ གང་ བཤད་ པ། ། ཚེ་ དང་ ལྡན་ པས་ མདོ་ སྡེ་
གསུངས། ། ཞེས་གསོལ་བ་བཏབ་པོ། ། དེ་ནས་ཀུན་དགའ་བོས་སྟོན་པའི་ཡོན་
ཏན་དྲན་པས་རྡོ་རྗེ་གདན་དུ་ཞལ་ཕྱོགས་ཏེ་ཐལ་མོ་སྦྱར་ནས། འདི་སྐད་བདག་གིས་
ཐོས་པ་དུས་གཅིག་ན། བཅོམ་ལྡན་འདས་ཝཱ་རཱ་ཎ་སཱིའི་དྲང་སྲོང་སྨྲ་བ་རི་དྭགས་ཀྱི་
ནགས་ཚལ་ན་བཞུགས་སོ། ། དེ་ནས་བཅོམ་ལྡན་འདས་ཀྱིས་བཀའ་བསྩལ་པ།
དགེ་སློང་དག སྔར་མ་ཐོས་པའི་ཆོས་འདི་ནི་སྡུག་བསྔལ་འཕགས་པའི་བདེན་པའོ་
ཞེས་སོགས་ཚངས་པའི་དབྱངས་ལྟ་བུའི་སྐད་ཀྱིས་མདོ་སྡེ་བསྒྲོགས་པ་ན། ལྷ་མི་
རྣམས་མྱ་ངན་སྐྱེས་ཏེ་སངས་རྒྱས་དྲན་པས་གཟིར་བར་གྱུར། ལ་ལ་ནི་ཆོས་ཉིད་ཡིད་
ལ་བྱེད་དོ། ། དེ་ལྟར་མདོ་སྡེ་དང་བོ་དང་གཉིས་པ་དང་གསུམ་པ་སོགས་མདོ་སྡེ་
གང་དང་གང་གསུངས་པ་ཐམས་ཅད་ཀུན་དགའ་བོས་གསུངས་པ་ནི། དགྲ་བཅོམ་
པ་ལྔ་བརྒྱས་ལུང་ཡང་དག་པར་ལྡན་པ་དང༌། ལུང་བར་མ་དང༌། ལུང་རིང་བོ་དང་།
ལུང་གཅིག་ལས་འཕྲོས་པ་ཞེས་བྱ་བ་ལ་སོགས་པར་བསྡུས་སོ། ། དེ་ནས་འཕགས་
པ་ཀུན་དགའ་བོ་ཁྲི་ལས་བབས་ཤིང་། འཕགས་པ་ཉེ་བར་འཁོར་གསོལ་གཉིས་ཀྱི་
ལས་ཀྱིས་འདུལ་བ་བསྡུ་བ་བོར་བསྐོས་ཏེ། སེང་གེའི་ཁྲི་ལ་བཞུགས་ནས་བསླབ་པའི་
གཞི་བཅས་པ་རིམ་པ་གསུམ་ལ་སོགས་པ་འདུལ་བའི་སྡེ་སྣོད་མཐའ་དག་བཟླས་ཏེ་
གསུངས་སོ། ། བསླབ་པའི་གཞི་དང་བོ་བཅས་པ་ནི། ཝཱ་རཱ་ཎ་སཱིར་ལྔ་སྡེ་ལ་ཤམ་
ཐབས་ཟླུམ་པོར་བགོ་བ་ལ་བསླབ་པར་བྱའོ་ཞེས་པ་དང་། གཉིས་པ་ནི། དེ་དག་ལ་
ཆོས་གོས་ཟླུམ་པོར་བགོ་བ་ལ་བསླབ་པར་བྱའོ་ཞེས་པ་དང་། གསུམ་པ་ནི། བཅོམ་
ལྡན་འདས་མངོན་པར་རྫོགས་པར་ སངས་རྒྱས་ནས་ལོ་བཅུ་གཉིས་བར་ དུ་ དགེ་
274



མས་
༄༅ ། །བོད་སོག་ཆོས་འབྱུང་གི་སྟོད་ཆ།
འདུན་ལ་ལྟུང་བའི་སྐྱོན་མེད་ཅིང་ཆུ་བུར་མེད་ལ་སོ་སོ་ཐར་བའི་མདོ་འདོན་པ་ཡང་
བསྡུས་ཏེ། སྡིག་པ་ཅི་ཡང་མི་བྱ་ཞིང་སོགས་བཏོན་པར་གྱུར་ཏོ། ། ལོ་བཅུ་གསུམ་
ལ་བབས་པ་ན་བཅོམ་ལྡན་འདས་ཡུལ་སྤོང་བྱེད་ཀ་ལནྟའི་གྲོང་དུ་བཞུགས་པའི་ཚེ་
ཕན་ཡོན་རྣམ་པ་བཅུ་བཀའ་བསྩལ་པ་དང་། ངའི་ཉན་ཐོས་རྣམས་ཀྱིས་འདུལ་བ་ལ་
བསླབ་པའི་གཞི་འདི་ལྟར་གདོན་པར་བྱ་སྟེ་ཞེས་སོགས་དགག་སྒྲུབ་གནང་གསུམ་གྱི་
བསླབ་པའི་གཞི་བཅས་པ་མཐའ་དག་གོ་ཞེས་འདུལ་བ་བསྡུས་ཏེ་ཉེ་བར་འཁོར་ཁྲི་
ལས་བབས་ཤིང་། འོད་སྲུང་ཆེན་པོ་ཆོས་མངོན་པ་བསྡུ་བ་བོར་བསྐོས་ཏེ་སེང་གེའི་ཁྲི་
ལ་བཞུགས་སོ། ། འོད་སྲུང་ཆེན་པོས། མ་མོ་ཞེས་བྱ་བ་ནི། ཆོས་རྣམས་ཀྱི་མཚན་
ཉིད་རབ་ཏུ་གསལ་བར་བྱེད་པ་སྟེ། འདི་ལྟ་སྟེ། དྲན་པ་ཉེ་བར་བཞག་པ་བཞི་དང་
ཞེས་སོགས་སྔར་བཞིན་ནོ། ། དེ་ནས་ལྷ་རྣམས་ཀྱིས་དགྲ་བཅོམ་པ་ལྔ་བརྒྱས་སྡེ་
སྣོད་གསུམ་བསྡུས་པས་ལྷ་རྣམས་ནི་འཕེལ། ལྷ་མ་ཡིན་རྣམས་ནི་འགྲིབ་པོ་ཞེས་
བསྒྲགས་པས། ལྔ་བརྒྱས་ཡང་དག་པར་བསྡུས་པ་ཞེས་པས་མིང་གྲགས་པར་གྱུར་
སྟབས། རྒྱ་ནག་ཡུལ་དུ་དགྲ་བཅོམ་པ་ལྔ་བརྒྱའི་སྐུ་བཞེངས་སྲོལ་ཆེ་བ་ཡང་འདི་དུས་
ཀྱི་མཚན་སྙན་དང་བསྟན་པ་དར་བའི་རྟེན་འབྲེལ་ལ་གཞིགས་ནས་བཞེངས་པར་
གསུངས་ལ། གནས་བརྟན་བཅུ་དྲུག་བཞེངས་སྲོལ་ཆེ་བའང་རྒྱ་ནག་ཡུལ་དུ་བྱོན་
པས་ཡིན་ནོ། ། རྒྱ་གར་ཡུལ་དུ་སྟོན་པའི་འཁོར་གྱི་གཙོ་བོ་ལ་མཆོག་ཟུང་གཉིས་
དང་། གནས་བརྟན་བཅུ་དྲུག འོད་སྲུང་། འཆར་ཀ རྟ་ཐུལ། ཀུན་དགའ་བོ།
གྲགས་པ་སོགས་ཉན་ཐོས་ཆེན་པོ་བརྒྱད་ཅུ་ཞེས་ཡོངས་སུ་གྲགས་སོ། །
༡༢༢ དེ་ལྟར་བཀའ་བསྡུ་བ་ཡང་ལེགས་པར་གྲུབ། དབྱར་གནས་པ་ཡང་
གྲོལ་ཏེ་ཡུན་ཧ་ཅང་མི་རིང་བའི་དུས་ཞིག་ན། འོད་སྲུང་ཆེན་པོས། བདག་གིས་སྟོན་
པའི་བཀའ་དྲིན་མཐའ་དག་བསབ་པར་མི་ནུས་མོད། འོན་ཀྱང་སྡེ་སྣོད་བསྡུས་པས་
ནག
Iན
275



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བསྟན་པ་གནས་པར་ཕན་གདགས་ཅུང་ཟད་འགྱུར་རོ་གསུངས་ནས་ད་ནི་མྱ་ངན་
ལས་འདའ་བར་བྱའོ་སྙམ་སྟེ། བདག་གིས་ཐུབ་པའི་མདོ་སྡེ་ནི། །ཡང་དག་བསྡུས་
ནས་ཆོས་ལམ་བཞག །གཅིག་ནས་གཅིག་ཏུ་ཡུན་རིང་བར། །སྟོན་པའི་གསུང་རབ་
འདི་གནས་འགྱུར། །ངོ་ཚ་མེད་རྣམས་ཆད་པས་བཅད། །ངོ་ཚ་བྱེད་སྙམ་ཡོངས་སུ་
བཟུང་། །བདག་གིས་ཕན་དང་ དགེ་བྱས་པས། །བདག་ནི་མྱ་ངན་འདས་དུས་
བབས། ། ཞེས་གསུངས་ཏེ། ཀུན་དགའ་བོ་ཤེས་པར་གྱིས་ཤིག སྟོན་པས་ང་ལ་
བསྟན་པ་གཏད་ནས་འདས་སོ། ། ང་ཡང་མྱ་ངན་ལས་འདའ་བས། བསྟན་པ་ཁྱོད་
ཀྱིས་སྐྱོངས་ཤིག ཁྱོད་ཀྱིས་ཤ་ནའི་གོས་ཅན་ལ་གཏོད་ཅིག་ཅེས་འཕགས་པ་ཀུན་
དགའ་བོ་ལ་བསྟན་པ་གཏད་དོ། ། དེ་ནས་འོད་སྲུང་ཆེན་པོས་སྟོན་པའི་སྐུ་གདུང་
གི་མཆོད་རྟེན་ཆ་བརྒྱད་དྲུང་དུ་ཕེབས་ཏེ་མཆོད་ཅིང་། ཀླུའི་གནས་དང་སུམ་ཅུ་རྩ་
གསུམ་སོགས་སུ་ཕེབས་ནས། སྟོན་པའི་ཞལ་གྱི་མཆེ་བ་བཞི་ལ་མཆོད་པ་བྱས་ཏེ།
སླར་རྒྱལ་བོའི་ཁབ་ཏུ་བྱོན་ནས་མ་སྐྱེས་དགྲ་ལ་སྦྲན་པས་གཉིད་དུ་སོང་སྟེ་སད་པ་དང་
སྦྲན་ནོ་ཞེས་སྨྲོས་ཤིག་ཅེས་བྱས་ནས། ལྷོ་རི་བྱ་རྐང་ཅན་དུ་བྱོན་ནས་རི་གསུམ་གྱི་
དབུས་སུ་རྩྭ་བཏིང་སྟེ་བཅོམ་ལྡན་འདས་ཀྱི་ ཕྱག་ དར་ ཁྲོད་ ཀྱི་སྣམ་སྦྱར་ གྱོན་ཏེ་
བཞུགས་ནས། སངས་རྒྱས་བྱམས་པའི་བསྟན་པ་རྒྱས་ཀྱི་བར་ལ་གནས་པར་གྱུར་
ཅིག མ་སྐྱེས་དགྲ་བལྟ་བར་འོང་ན་རི་ཁ་ཕྱེ་ནས་མཐོང་བར་གྱུར་ཅིག སྐུ་ཚེའི་འདུ་
བྱེད་བཏང་མ་ཐག་ས་གཡོས་པ་སོགས་ཀྱི་ལྟས་སྣ་ཚོགས་འབྱུང་བར་གྱུར་ཅིག་ཅེས་
ཐུགས་སྨོན་མཛད། གློ་གཡས་པ་ས་ལ་ཕབ་སྟེ་ཆོ་འཕྲུལ་དང་བཅས་མྱ་ངན་ལས་
འདས་སོ། །དེ་མ་ཐག་ས་གཡོས་པ་སོགས་ལྟས་སྣ་ཚོགས་བྱུང་ནས་རི་གསུམ་པོ་ཁ་
ཟུམ་སྟེ་གཅིག་ཏུ་གྱུར་ཏོ། ། དེའི་ཚེ་མ་སྐྱེས་དགྲས་ཞང་བོ་རིགས་རྒྱུད་ཆད་པ་རྨིས་
ནས་སད་པ་དང་འོད་སྲུང་འདས་པ་ཐོས་ཏེ་བརྒྱལ་ལོ། ། སངས་པ་དང་། ཀུན་
276



༄༅། །བོད་སོག་ཆོས་འབྱུང་གི་སྟོད་ཆ།
དགའ་བོ་དང་ལྷན་ཅིག་རི་བོ་བྱ་རྐང་ཅན་དུ་སོང་བ་ན། རི་གསུམ་ཁ་ཕྱེ་བས་སྐུ་
གདུང་མཐོང་ནས་མཆོད་པ་བྱས་སོ། ། ཀུན་དགའ་བོས་རྒྱལ་བོ། གང་གི་ཚེ་
སངས་རྒྱས་བྱམས་པ་འཇིག་རྟེན་དུ་བྱོན་ཚེ་འཁོར་འདུས་པ་དང་བོ་ཉན་ཐོས་ཀྱི་དགེ་
འདུན་བྱེ་བ་ཕྲག་དགུ་བཅུ་རྩ་དྲུག་དང་བཅས་པ་རི་བོ་བྱ་རྐང་དུ་གཤེགས་ནས། འོད་
སྲུང་ཆེན་པོའི་གདུང་རུས་སངས་རྒྱས་བྱམས་པའི་ཕྱག་ཏུ་བསྣམས་ནས་ཆོས་བསྟན་
པས། ཉན་ཐོས་བྱེ་བ་ཕྲག་དགུ་བཅུ་རྩ་དྲུག་གིས་དགྲ་བཅོམ་པ་འཐོབ་པར་འགྱུར་བ་
ཡིན་ནོ་གསུངས། དེ་ནས་རྒྱལ་བོ་ཕྱིར་འོངས་པ་ན་རི་གསུམ་པོ་ཡང་ཁ་ཟུམ་མོ། །
རི་དེའི་རྩེ་མོར་རྒྱལ་བོས་མཆོད་རྟེན་བརྩིགས་སོ། ། དེ་ནས་འཕགས་པ་ཀུན་དགའ་
བོ་མྱ་ངན་ལས་འདའ་བ་མ་སྐྱེས་དགྲས་ཁོ་ལ་སྟོན་པར་ཞུས་པས་ཞལ་གྱིས་བཞེས་ཤིང་
བསྟན་པ་བསྐྱངས་ནས་འགྲོ་བ་མང་བོ་སྨིན་གྲོལ་གྱི་ལམ་ལ་བཀོད་པ་ན། རྒྱལ་བོ་མ་
སྐྱེས་དགྲའམ་མཐོང་ལྡན་དགེ་བ་ཞེས་བྱ་འདིས་འཕགས་པ་ཀུན་དགའ་བོ་ནི་སངས་
རྒྱས་དང་འདྲ་བའི་ཉན་ཐོས་སོ་ཞེས་བསམ་སྟེ། དེ་དུས་ཀུན་དགའ་བོ་ལ་སོགས་པའི་
དགྲ་བཅོམ་པ་ལྔ་སྟོང་བཞུགས་ཡོད་པས་དེ་དག་ལ་ལོ་ལྔའི་བར་དུ་ཡོད་བྱད་ཐམས་
ཅད་ཀྱིས་བསྟབས་ཏེ་མཆོད་པ་བྱས་སོ། ། སྐབས་དེར་སྒྱུ་མའི་རིག་སྔགས་ལ་མཁས་
པའི་བྷ་ར་དྷྭ་ཛ་ཞེས་བྱ་བ་ཞིག་འཕགས་པས་ཆོ་འཕྲུལ་གྱིས་ཕམ་པར་བྱས་ཏེ་ཆོས་
བསྟན་པས། བྷ་ར་དྷ་ཛ་གནོད་པ་ཅན་ལ་སོགས་པ་བྲམ་ཟེ་ལྔ་བརྒྱ་དང་། གཞན་
ཡང་སྐྱེ་བོ་ཁྲི་ཕྲག་བརྒྱད་བདེན་པ་ལ་བཀོད། ༡༢ ༣ དུས་གཞན་ཞིག་ན་འཕགས་
པ་ཀུན་དགའ་བོ་རྒྱལ་བྱེད་ཀྱི་ཚལ་ན་བཞུགས་པའི་ཚེ། ཁྱིམ་བདག་ཤ་ནའི་གོས་ཅན་
གྱིས་ལོ་ལྟར་དགེ་འདུན་རྣམས་ལ་དུས་སྟོན་ཆེན་པོ་བྱས་སོ། ། དེའི་ཚེ་འཕགས་པ་
ཀུན་དགའ་བོས། ཤ་ནའི་གོས་ཅན་ལ་གསུངས་པ། ཁྱོད་ཀྱིས་སྟོན་པའི་བསྟན་པ་ལ་
ཟང་ཟིང་གིས་བསྡུ་བ་བྱས་ཟིན་གྱི་ད་ནི་ཆོས་ཀྱི་བསྡུ་བ་བྱོས་ཤིག་བྱས་པས། དེས་
277



-
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཀྱང་འཕགས་པའི་བཀའ་ལྟར་བགྱིའོ་ཞེས་ཁས་བླངས་སོ། ། དེ་ནས་ཤ་ནའི་གོས་
ཅན་རབ་ཏུ་བྱུང་སྟེ་བསྙེན་པར་རྫོགས་ནས། རིམ་གྱིས་སྡེ་སྣོད་གསུམ་འཛིན་པ་དང་
དགྲ་བཅོམ་པ་གཉིས་ཀའི་ཆ་ལས་རྣམ་པར་གྲོལ་བར་གྱུར་ཏོ། ། ༡༢༤ དེ་ནས་
འཕགས་པ་ཀུན་དགའ་བོས་དགྲ་བཅོམ་པ་ཤ་ནའི་གོས་ཅན་ལ་གསུངས་པ། སྟོན་
པས་འོད་སྲུང་ཆེན་པོ་ལ་བསྟན་པ་གཏད། འོད་སྲུང་ཆེན་པོས་ང་ལ་གཏད་ན་ད་ནི་
ངས་ཁྱོད་ལ་བསྟན་པ་གཏད་དོ། ། ཁྱོད་ཀྱིས་རྗེས་སུ་གྲོང་ཁྱེར་བཅོམ་བརླག་གི་ཚོང་
དཔོན་སྦས་པའི་བུ་ཉེར་སྦས་རབ་ཏུ་ཕྱུང་ལ་བསྟན་པ་གཏོད་ཅིག དེ་ནི་སྟོན་པ་མྱ་
ངན་ལས་འདས་ནས་ལོ་བརྒྱ་ལོན་པ་ན། མཚན་མེད་པའི་སངས་རྒྱས་སུ་འགྱུར་བར་
དེ་བཞིན་གཤེགས་པས་ལུང་བསྟན་པས། ཉེར་སྦས་ཀྱིས་སངས་རྒྱས་ཀྱི་བྱ་བ་ཐམས་
ཅད་བྱེད་པར་འགྱུར་རོ་ཞེས་གསུངས། དེ་ལྟར་སྔ་ཕྱི་རིམ་གྱིས་འཕགས་པ་ཀུན་
དགའ་བོས་དགེ་སློང་ཁྲི་ཕྲག་ཙམ་ཞིག་དགྲ་བཅོམ་པའི་གོ་འཕང་ལ་བཀོད་ནས་མྱ་
ངན་ལས་འདའ་བར་བཞེད་པ་ན། མ་སྐྱེས་དགྲ་ལ་ཤ་ནའི་གོས་ཅན་མངགས་ནས་
སྦྲན་པས་གཉིད་དུ་ཡུར་བ་དེར་རྒྱལ་བོའི་གདུགས་ཀྱི་ཡུ་བ་ཆག་པ་རྨིས་ནས་སད་པ་
དང་སྦྲན་པ་ཐོས་ཏེ་བརྒྱལ་ལོ། ། སངས་པ་དང་དཔུང་དང་བཅས་ཏེ་གངྒཱར་སོང་
ངོ༌། ། ཡུལ་ཡངས་པ་ཅན་གྱི་ལི་ཙ་བཱི་རྣམས་དང་། མ་ག་དྷའི་རྒྱལ་བོ་མ་སྐྱེས་དགྲ་
གཉིས་ཀྱིས་གདུང་སྐལ་ཐོབ་པའི་དོན་དུ། ཡུལ་དེ་གཉིས་ཀྱི་བར་ཆུ་བོ་གངྒའི་དབུས་
སུ་གླིང་སྤྲུལ་ནས་བཞུགས་པ་ལ། དེར་ས་གཞི་གླིང་ཆུང་ཞིག་སྤྲུལ་ཏེ་དྲང་སྲོང་ལྔ་
བརྒྱས་བསྙེན་པར་རྫོགས་པ་ཞུས་པ་ལ། རྫུ་འཕྲུལ་གྱིས་ཆུ་ཚོད་གཅིག་ཁོ་ན་ལ་ལྔ་བརྒྱ་
བོ་བསྙེན་པར་རྫོགས་ཤིང་དགྲ་བཅོམ་པ་ལ་བཀོད་པས། ཉི་མ་གུང་བ་ལྔ་བརྒྱ་དང་།
ཡང་ན་ཆུ་དབུས་པ་ལྔ་བརྒྱ་ཞེས་གྲགས། ཉི་མ་གུང་བས་ཀུན་དགའ་བོའི་སྔོན་ལ་
འདའ་བར་ཞུས་པས། འཕགས་པ་ཀུན་དགའ་བོས། དྲང་སྲོང་གི་གཙོ་བོ་དགྲ་
278



༄༅། །བོད་སོག་ཆོས་འབྱུང་གི་སྟོད་ཆ།
བཅོམ་པ་ཉི་མ་གུང་བ་ཆེན་པོ་ལ་ཁྱོད་ཀྱིས་བསྟན་པ་སྲུངས་ཤིག ཁ་ཆེའི་ཡུལ་ནི་
བསམ་གཏན་དང་མཐུན་ཞིང་གནས་མལ་གྱི་མཆོག་ཏུ་ལུང་བསྟན་པས་དེར་བསྟན་
པ་རྒྱས་པར་གྱིས་ཤིག་ཅེས་གསུངས། འཕགས་པ་ཀུན་དགའ་བོས་ལོ་བཞི་བཅུར་
བསྟན་པ་བསྐྱངས་ནས་ཆུ་དབུས་དེར་རྫུ་འཕྲུལ་སྣ་ཚོགས་བསྟན་ཏེ་མྱ་ངན་ལས་
འདས་སོ། ། སྐུ་གདུང་རང་བྱུང་གི་མེས་གཞེན་ཏེ། རིན་པོ་ཆེ་གར་བུ་ལྟ་བུའི་ཆ་
གཉིས་སུ་གྱུར་པས། ཆ་གཅིག་སྤོང་བྱེད་པ་དང༌། ཆ་གཅིག་རྒྱལ་བོ་མ་སྐྱེས་དགྲས་
སྤྱན་དྲངས་ཏེ། སོ་སོའི་ཡུལ་དུ་མཆོད་རྟེན་བྱས་སོ། ། དེ་ནས་འཕགས་པ་ཤ་ནའི་
གོས་ཅན་གྱིས་བསྟན་པ་བསྐྱངས་ལ། དགྲ་བཅོམ་པ་ཉི་མ་གུང་བ་ཝཱ་རཱ་ཎ་སཱིར་
བཞུགས་ཏེ་འཁོར་རྣམ་པ་བཞི་ལ་ལུང་འབོགས་པར་བྱེད། དུས་གཞན་ཞིག་ན་ཝཱ་རཱ་
ཎ་སཱིར་ལོངས་སྤྱོད་མོད་པ་འགའ་ཡང་མེད་ཟེར་བ་དང་། དགེ་སློང་སློང་བ་བ་མང་
བོས་ཡིད་སུན་པར་གྱུར་པ་ན། འཕགས་པ་ཉི་མ་གུང་བ་དགྲ་བཅོམ་པ་ཁྲི་ཕྲག་གཅིག་
གིས་བསྐོར་ནས་ནམ་མཁའི་ལམ་ནས་གཤེགས་ཏེ་བྱང་ཕྱོགས་རི་ཨུ་ཤི་རར་བྱོན།
དེར་ཁྱིམ་བདག་ཛ་ཞེས་བྱ་བས་ཕྱོགས་བཞིའི་དགེ་འདུན་བསྡུས་ཏེ། དུས་སྟོན་གྱི་
མཆོད་པ་ལོ་གཅིག་ཏུ་བྱས་པས་དགྲ་བཅོམ་པ་བཞི་ཁྲི་བཞི་སྟོང་འདུས་སོ། ། དེ་ལ་
བརྟེན་ནས་བསྟན་པ་དར་ཞིང་ལོ་གསུམ་ཨུ་ཤི་རར་ཆོས་བསྟན་ཏོ། ། དུས་དེའི་ཚེ་
མཉན་ཡོད་ན་འཕགས་པ་ཤ་ནའི་གོས་ཅན་བཞུགས་ཏེ་འཁོར་རྣམ་བཞི་ལ་ཆོས་
བསྟན་པས་དགྲ་བཅོམ་པ་སྟོང་དུ་ཉེ་བ་ཙམ་བྱུང་ངོ་། ། དེ་ཙམ་ན་མ་ག་དྷར་གནོད་
སྦྱིན་གཉིས་ཀྱིས་གཙེས་ཏེ་རིམས་ནད་བཏང་བས། མཉན་ཡོད་ནས་འཕགས་པ་ཤ་
ནའི་གོས་ཅན་སྤྱན་དྲངས། གནོད་སྦྱིན་གྱི་ཕུག་པར་བཞུགས་ནས་རྫུ་འཕྲུལ་གྱིས་
བཏུལ་ཏེ་སྐྱབས་འགྲོ་དང་བསླབ་པའི་གནས་ལ་བཀོད། རིམས་ནད་ཀྱང་ཞི་བར་
གྱུར་ཏོ། །
279



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དེ་དང་དུས་མཉམ་དུ་ཉི་མ་གུང་བ་ཁ་ཆེའི་ཀླུའི་གནས་སུ་བྱོན་ནས་རྫུ་འཕྲུལ་
སྣ་ཚོགས་ཀྱིས་ཀླུའི་རྒྱལ་བོ་ཨོ་དུཏྠ་དབང་དུ་བྱས་ནས་ས་བསླངས་ཏེ་གཙུག་ལག་ཁང་
བཅུ་གཉིས་དང་། དགེ་འདུན་མང་དུ་འདུས་ཤིང་། གྲོང་དང་གྲོང་ཁྱེར་དུ་མ་བྱུང་
ནས་ཡུལ་དེ་བརྒྱན་པར་གྱུར་ཏོ། ། དེ་ནས་ཁ་ཆེ་བ་མང་བོ་རི་སྤོས་ངད་ལྡན་དུ་ཁྲིད་
དེ་ ཀླུ་རྣམས་ཆོ་འཕྲུལ་ གྱིས་བཏུལ་ ཏེ་གུར་གུམ་འཕེལ་ བའི་ གནས་སུ་ བྱིན་གྱིས་
བརླབས་ནས། ལོངས་སྤྱོད་འཕེལ་བའི་ཁྱད་པར་འདི་ཡིན་ནོ་ཞེས་བསྟན་ཅིང་ཁ་ཆེའི་
ཡུལ་དུ་ལོ་ཉི་ཤུ་ཙམ་ལ་ཆོས་བསྟན་ནས་བསྟན་པ་བཙུགས་པ་སོགས་བྱས་ནས་མྱ་ངན་
ལས་འདས་སོ། །
འཕགས་པ་ཤ་ནའི་གོས་ཅན་གྱིས་གྲོང་ཁྱེར་དྲུག་ལ་གནས་པའི་འཁོར་རྣམ་པ་
བཞི་ལ་ཆོས་སྟོན་པར་བྱེད་དེ། སྐབས་དེ་དག་ཏུ་མ་སྐྱེས་དགྲའི་བུ་རྒྱལ་བོ་ལག་བཟང་
གིས་ལོ་བཅུ་གཉིས་ཙམ་ལ་དགེ་འདུན་པར་བསྙེན་བཀུར་ཆེན་པོ་ཞུས་ཤིང་། དེའི་བུ་
རྒྱལ་བོ་གཞུ་བཟང་གིས་ལོ་ཉེར་གསུམ་སྲིད་བསྐྱངས་ནས་བསྟན་པ་ལ་སྲི་ཞུ་རྒྱ་ཆེན་པོ་
བྱས་ནས་འདས་སོ། ། དེའི་འོག་ཏུ་གཞུ་བཟང་གི་འཁོར་ཞོ་ཤས་འཚོ་བ་ཉིས་སྟོང་
ཙམ་ཞིག འཕགས་པ་ཤ་ནའི་གོས་ཅན་ལས་རབ་ཏུ་བྱུང་སྟེ། དེ་དག་སོགས་དགེ་
སློང་མང་བོ་དང་ལྷན་ཅིག་དུར་ཁྲོད་བསིལ་བ་ཚལ་དུ་དབྱར་གནས་པར་མཛད་དོ། །
ད་ལྟ་བསིལ་བ་ཚལ་ལ་བིལླི་ས་ར་ཟེར་ཞིང་མདོ་ལས་གསུངས་པའི་ཤི་ཏ་བ་ན་བྱ་བ་
བསིལ་བ་ཚལ་ཡིན་ནོ། ། བསིལ་བ་ཚལ་ནས་དགག་དབྱེའི་ཚེ་དུར་ཁྲོད་ཀྱི་རྒྱུད་ལྟ་
ཞིང་སོང་བས་དེ་ཐམས་ཅད་ཀྱིས་མི་སྡུག་པའི་ཏིང་ངེ་འཛིན་ཐོབ་སྟེ། མི་རིང་བར་
དགྲ་བཅོམ་པ་ཐོབ་པར་གྱུར་ཏོ། ། དེ་ནས་སྤོས་འཚོང་སྦས་པའི་བུ་ཉེར་སྦས་རབ་
ཏུ་བྱུང་ནས་བསྙེན་པར་རྫོགས་པ་ཙམ་གྱིས་བདེན་པ་མཐོང་ངོ་། ། ཞག་བདུན་
ནས་དགྲ་བཅོམ་པ་གཉིས་ཀའི་ཆ་ལས་རྣམ་པར་གྲོལ་བར་གྱུར་ཏོ། ། འཕགས་པ་ཤ་
280



༄༅ ། །བོད་སོག་ཆོས་འབྱུང་གི་སྟོད་ཆ།
ནའི་གོས་ཅན་གྱིས་སྔ་ཕྱིར་ཆོས་བསྟན་པས་བདེན་པ་མཐོང་བ་ནི་འབུམ་དང་། དགྲ་
བཅོམ་པ་ཐོབ་པ་ཁྲི་ཙམ་བྱུང་བར་གྲགས་སོ། ། དེ་ནས་འཕགས་པ་ཤ་ནའི་གོས་
ཅན་གྱིས་འོད་སྲུང་ཆེན་པོས་འཕགས་པ་ཀུན་དགའ་བོ་ལ་བསྟན་པ་གཏད། ཀུན་
དགའ་བོས་ང་ལ་བསྟན་པ་གཏད་ནས་རྗེས་སུ་ཁྱོད་ལ་གཏོད་པར་ལུང་བསྟན་པ་ཡིན་
གསུངས་ནས། འཕགས་པ་ཉེར་སྦས་ལ་བསྟན་པ་གཏད་དེ། འཕགས་པ་ཤ་ནའི་
གོས་ཅན་ཡུལ་ཙམ་པ་ཁར་མྱ་ངན་ལས་འདས་སོ། །
འཕགས་པ་ཉེར་སྦས་ཆུ་བོ་གངྒཱར་བརྒལ་ཏེ་བྱང་ཕྱོགས་སུ་གཤེགས་ནས་ཡུལ་
ལུས་འཕགས་ཞེས་བྱ་བར་བཞུགས་སོ། ། ལུས་འཕགས་ཀྱི་ཡུལ་འདི་ལ་སྔོན་པ་ཏི་ར་
ཧུ་ཏི་དང་པོ་དེ་ཟེར། ད་ལྟ་པེ་ཏི་ཨ་ཟེར་བ་དེ་ཡིན་པར་ངོས་འཛིན། ཡུལ་དེར་ཁྱིམ་
བདག་བ་སུ་ས་ར་ཞེས་བྱ་བས་གཙུག་ལག་ཁང་བཞེངས་ནས། འཕགས་པ་ཉེར་སྦས་
སྤྱན་དྲངས། ཕྱོགས་བཞིའི་དགེ་འདུན་བསྡུས་ནས་གཡར་གནས་མཛད་པ་ལ་བསྙེན་
བཀུར་བྱས། འཕགས་པ་ཉེར་སྦོས་ཀྱིས་གདམས་ངག་བསྟན་པས་དབྱར་ཟླ་བ་གསུམ་
གྱི་ནང་དུ་དགྲ་བཅོམ་པ་ཐོབ་པ་སྟོང་ཕྲག་གཅིག་བྱུང་ངོ༌། ། དེ་ནས་རིའི་རྒྱལ་བོ་
གནྡྷོ་རར་བྱོན་ནས་ཆོས་བསྟན་པས་ཀྱང་སྐྱེ་བོ་དཔག་ཏུ་མེད་པ་བདེན་པ་ལ་བཀོད།
དེ་ནས་སྔོན་གྲོང་ཁྱེར་བཅོམ་བརླག་ཅེས་པ། ད་ལྟ་མ་ཐུ་ར་ཞེས་གྲགས་པ་དེར་ཉེར་
སྦས་བྱོན་པའི་ཚེ་གྱད་ཀྱི་གཙོ་བོ་པ་ན་ཊ་དང་བྷཊྚ་གཉིས་ཀྱིས་ཤི་ར་སྟེ་མགོ་བོ་ཞེས་བྱ་
བའི་རིའི་གར་མཁན་དཔའ་བོའི་གཙུག་ལག་ཁང་ཕུལ་ནས། དེར་བཞུགས་ཏེ་ཆོས་
བསྟན་པས་རབ་ཏུ་བྱུང་བ་དང་ཁྱིམ་པ་མང་བོས་བདེན་པ་མཐོང༌། དེ་ནས་དུས་
གཞན་ཞིག་ན་སྐྱེ་བོ་འབུམ་ཕྲག་མང་བོ་འདུས་པ་ལ་ཆོས་བསྟན་ཅིང་ཡོད་པའི་ཚེ་
བདུད་ཀྱིས་བར་ཆད་བརྩམས་ཏེ། ཡུལ་དེའི་གྲོང་ཁྱེར་དུ་འབྲས་ཀྱི་ཆར་བ་ཕབ་པས།
ཆོས་ཉན་པའི་འདུས་པ་ཇེ་ཉུང་དུ་སོང་། ཉིན་གཉིས་པར་གོས་ཀྱི་ཆར། གསུམ་པར་
281



L
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དངུལ་གྱི་ཆར། བཞི་བར་གསེར་གྱི་ཆར། ལྔ་བར་རིན་ཆེན་སྣ་བདུན་གྱི་ཆར་ཕབ་
པས་ཆོས་ཉན་པའི་ཚོགས་ཤིན་ཏུ་བྲི་བར་གྱུར་ཏོ། ། ཉིན་དྲུག་པར། བདུད་སྡིག་
ཏོ་ཅན་གར་མཁན་གྱི་ཆས་སུ་བྱས། གར་མཁན་ཕོ་མོ་སུམ་ཅུ་སོ་དྲུག་གྲོང་ཁྱེར་དུ་
བྱུང་སྟེ་སྐྱེ་བོ་ཐམས་ཅད་ཀྱི་ཡིད་བསྒྱུར་ནས་ཆོས་ཉན་པ་གཅིག་ཀྱང་མ་བྱུང་། དེའི་
ཚེ་འཕགས་པ་ཉེར་སྦས་གྲོང་ཁྱེར་དུ་བྱོན་ཏེ། གར་མཁན་རྣམས་ལགས་ཞེས་མེ་ཏོག་
གི་ཕྲེང་བ་རེ་བཅིངས་ པས། འཕགས་ པའི་ རྫུ་ འཕྲུལ་ གྱིས་ དེ་ ཐམས་ ཅད་ རྒས་
འཁོགས་སུ་གྱུར་ཅིང་མཐོང་བ་ཙམ་གྱིས་སྐྱུག་བྲོ་བར་བྱིན་གྱིས་བརླབས་པས། སྐྱེ་བོ་
རྣམས་ཕྱིར་ཕྱོགས་པས་འདུག་གོ ། དེའི་ཚེ་ཉེར་སྦས་ཀྱིས་ངའི་འཁོར་རྣམས་ལ་
ཅིའི་ཕྱིར་འཚེ། དེས་སྨྲས་པ། འཕགས་པ་བཟོད་པར་གསོལ། བཅིངས་པ་ལས་
ཁྲོལ་ཅིག་ཟེར། འཕགས་པས་ངའི་འཁོར་ལ་མི་འཚེ་ན་དེ་ལྟར་བྱའོ་གསུངས། དེས་
སྨྲས་པ། ལུས་ཞིག་པར་གྱུར་ཀྱང་མི་འཚེའོ་ཞུས་མ་ཐག་བདུད་ཀྱི་ལུས་རྣལ་དུ་གནས་
པར་གྱུར་ཏོ། ། བདུད་ཀྱིས་སྨྲས་པ། སངས་རྒྱས་ལ་མཐོ་འཚམ་པར་བྱས་ན་
བྱམས་པའི་ཏིང་ངེ་འཛིན་ལ་གནས་སོ། ། ཉན་ཐོས་རྣམས་ནི་གདུག་པ་ཕ་རོལ་
གནོན་པ་སྟེ། རེ་ཞིག་བདག་གིས་རྩེ་མོ་ཅུང་ཟད་བྱས་པ་ལ་འཕགས་པས་བཅིངས་སོ་
ཟེར། དེ་ནས་ཉེར་སྦས་ཀྱིས་བདུད་སྡིག་ཅན་ལ་ཁྱོད་ཀྱིས་སངས་རྒྱས་མཐོང་བའི་
ཕྱིར་སྐུའི་རྣམ་པ་ཇི་ལྟ་བུ་སྟོན་ཅིག དེས་སྟོན་པའི་རྣམ་པར་སྤྲུལ་བ་ན་འཕགས་པ་
ཉེར་སྦས་རབ་ཏུ་དང་བ་སྐྱེས་ཏེ། སངས་རྒྱས་ལ་ཕྱག་འཚལ་ལོ་ཞེས་ཐལ་མོ་སྤྱི་བོར་
བཞག་མ་ཐག་ཏུ། བདུད་ཀྱིས་མ་བཟོད་པར་རང་གཟུགས་བསྟན་ནས་འགྱེལ་ཞིང་
བདུད་འཁོར་བཅས་མི་སྣང་བར་གྱུར་ཏོ། ། ཚུལ་དེ་དག་གིས་སྐྱེ་བོ་ཐམས་ཅད་ཡིད་
འབྱུང་ཞིང་དད་པ་ལྷག་པར་སྐྱེས་སོ། ། སྔོན་གྱི་དགེ་བའི་རྩ་བས་བསྐྲུན་པའི་ཕྱོགས་
བཞིའི་སྐྱེ་བོ་འདུས་པ་དེ་དག་ལ་ཞག་དྲུག་པ་དེ་ཉིད་ཀྱི་མཚན་ཐོག་ཐག་ཏུ་ཆོས་
282



.
.
..
..
.
.
.
.
༄༅། །བོད་སོག་ཆོས་འབྱུང་གི་སྟོད་ཆ།
གསུངས་པས། ཉིན་བདུན་པ་ལ་སྐྱེ་བོ་འབུམ་ཕྲག་བཅོ་བརྒྱད་ཀྱིས་བདེན་པ་མཐོང་།
གཙུག་ལག་ཁང་དེ་ཉིད་དུ་ཇི་སྲིད་འཚོའི་བར་དུ་བཞུགས་ཤིང་ཕུག་པ་ཞིག་སྲིད་དུ་ཁྲུ་
བཅོ་བརྒྱད་པ། རྒྱུར་ཁྲུ་བཅུ་གཉིས། དཔངས་སུ་ཁྲུ་དྲུག་ཡོད་པ་དེར་འཕགས་པ་
ཉེར་སྦས་ཀྱི་གདམས་ངག་ལ་བརྟེན་ནས་གང་ཟག་གཅིག་གིས་དགྲ་བཅོམ་ཐོབ་པ་ན་
ཤིང་བུ་སོར་བཞི་བ་རེ་འཕངས་པས། དུས་གཞན་ཞིག་ན་ཚུལ་དེ་ཁོ་ནས་ཕུག་པ་དེ་
ཡོངས་སུ་གང་བར་གྱུར་ཏོ་ཞེས་གྲགས་སོ། ། སྐབས་དེར་ཡུལ་འཕགས་རྒྱལ་དུ་
གྲགས་པ་ད་ལྟ་ཨུ་ཇེན་ཟེར་བ་དེར་བྲམ་ཟེ་ནོར་མང་བོ་ཅན་ཞིག་ཡོད་པ་ལ་བུ་དྷི་ཏི་ཀ་
ཞེས་བྱ་བ་ཞིག་ཡོད་པ་དེ་ནི་རིག་བྱེད་བཞི་དང་རིག་པའི་གནས་བཅོ་བརྒྱད་ལ་མཁས་
ཤིང་བྲམ་ཟེའི་འཁོར་ལྔ་བརྒྱ་ཡོད་པ་ཞིག་བྱུང༌་། དུས་གཞན་ཞིག་ན་བཅོམ་བརླག་ཏུ་
སོང་ནས་འཕགས་པ་ཉེར་སྦས་ལས་རབ་ཏུ་བྱུང་ཞིང་བསྙེན་པར་རྫོགས། དྷི་ཏི་ཀ་
འཁོར་བཅས་ལ་འཕགས་པས་གདམས་ངག་རྣམ་པ་བདུན་བསྟན་པས་ཞག་བདུན་
འདས་པ་ན་བྲམ་ཟེ་ལྔ་བརྒྱས་དགྲ་བཅོམ་ཐོབ། དྷི་ཏི་ཀ་ནི་དགྲ་བཅོམ་པ་རྣམ་པར་
ཐར་བ་བརྒྱད་ལ་བསམ་གཏན་པར་གྱུར་ཏོ། ། ཉེར་སྦས་ཀྱིས་བསྟན་པ་སྐྱོང་བའི་ཚེ།
ཉི་འོག་གི་རྒྱལ་ཁམས་རྒྱལ་བོ་གཞུ་བཟང་གི་བུ་དབང་ཆེན་དང་དེའི་བུ་ཙ་མ་ཤས་སྲིད་
སྐྱོང་བའི་སྐབས་ཡིན་ལ། རྒྱལ་བོ་དབང་ཆེན་ནས་དགྲ་བཅོམ་པ་བླ་མ་ཞེས་བྱ་བ་ལ་
དད་ནས་བྱ་གག་གི་ཀུན་དགའ་ར་བ་བཞེངས། དགྲ་བཅོམ་པ་བླ་མའི་སློབ་མའི་གཙོ་
བོ་དགྲ་བཅོམ་པ་གྲགས་པ་ཡིན་ལ། ཉི་འོག་གི་འཁོར་རྣམ་པ་བཞི་ལ་ཆོས་བསྟན་ནས་
འབྲས་བུ་བཞི་ཐོབ་པ་མང་དུ་བྱུང་ངོ༌། །
ཡང་རྒྱལ་བོ་ཙ་མ་ཤའི་སྐབས། ཡུལ་དབུས་ཀྱི་ལྟེ་བ་མ་ག་དྷར་ཁྱིམ་བདག་མ་
ཧཱ་བཱ་ལ་དང་བྲམ་ཟེ་མོ་ཛ་ས་ལ་བུ་སྤུན་གསུམ་བྱུང་སྟེ། རྒྱལ་བ་དང་། ལེགས་རྒྱལ།
དགེ་བ་གསུམ་མོ། ། དང་བོ་ལྷ་དབང་ཕྱུག་ལ་མོས། གཉིས་པ་ཐུབ་པ་སེར་སྐྱ་ལ་
283



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མོས། གསུམ་པ་རྫོགས་པའི་སངས་རྒྱས་ལ་མོས། དེ་གསུམ་ཁྱིམ་དུ་ཉིན་རེ་བཞིན་
རྩོད་པར་བྱེད་དོ། ། དེར་མ་ན་རེ། རང་ལ་དཔྱོད་པའི་བློ་གྲོས་ཀྱི་མཐུ་མེད་ན་
གཞན་ལ་དྲིས་ཤིག་ཟེར་བས། མང་བོ་ཞིག་ལ་དྲིས་ཀྱང་ཡིད་ཆེས་པའི་གནས་མ་ཐོབ།
མཐར་དགྲ་བཅོམ་པ་བླ་མའི་དྲུང་དུ་དྲིས་པས། ཆོས་འཚེ་བ་ཡོད་མེད་ལས་བརྩམ་སྟེ་
སྐྱོན་ཡོན་གྱི་ཁྱད་པར་བསྟན་པའི་སྒོ་ལྔ་བརྒྱའི་བར་དུ་རྒྱུད་ཆགས་བཟླས་པས་བྲམ་ཟེ་
དེ་གཉིས་ཀྱིས་ཀྱང་བདེན་པར་གོ ། དཀོན་མཆོག་གསུམ་ལ་ལྷག་པར་དད་པར་
གྱུར་ནས་སྤུན་གསུམ་ཆར་བློ་གྲོས་གཅིག་ཏུ་བྱུང་ནས་མ་ལ་སྨྲས་པ། ངེད་གསུམ་གྱིས་
སྟོན་པའི་ཡོན་ཏན་ ཤེས་པས་སྟོན་པའི་སྐུ་ གཟུགས་བཞུགས་པའི་ ལྷ་ ཁང་ གསུམ་
བཞེངས་པར་བྱེད། ས་གང་ཡིན་མས་སྟོན་ཅིག མའི་ངག་ལྟར་བྲམ་ཟེ་རྒྱལ་བས་
ཆོས་འཁོར་གྱི་གནས་ཝཱ་རཱ་ཎ་སཱིར་སྟོན་པའི་ལྷ་ཁང་གཅིག་བཞེངས། བྲམ་ཟེ་ལེགས་
རྒྱལ་གྱིས་རྒྱལ་བོའི་ཁབ་འོད་མའི་ཚལ་དུ་སྟོན་པའི་ལྷ་ཁང་བཞེངས། ཆུང་བ་བྲམ་ཟེ་
དགེ་བས་སྟོན་པ་འདས་ནས་ལོ་བརྒྱར་ཉེ་ཙམ་ལ་རྡོ་རྗེ་གདན་གྱི་གནྡྷོ་ལ་སྟེ་དྲི་གཙང་
ཁང་བྱང་ཆུབ་ཆེན་པོ་དང་བཅས་པ་བཞེངས། བཟོ་བོ་རྣམས་དང་བྲམ་ཟེ་དགེ་བ་
སོགས་ནང་དུ་འདུག་ནས་ཞག་བདུན་མ་ལོན་པར་གཞན་གཅིག་ཀྱང་ནང་དུ་མི་འོང་
བར་བྱས་པ་ལས་ཞག་དྲུག་སོང་བ་ན། མ་བྲམ་ཟེ་མོ་ཛས་འོངས་ནས་སྒོ་བརྡུངས་
སོ། ། ཞག་དྲུག་ལས་མ་ལོན་པས་ནངས་པར་སྒོ་དབྱེའོ་ཞེས་བྱས་པས། མ་ན་རེ།
ང་དོ་ནུབ་འཆི་བ་ཡིན་ན་ད་ནི་སའི་སྟེང་ན་སངས་རྒྱས་ཀྱི་ཞལ་མཐོང་བ་ཁོ་མོ་ཁོ་ནར་
ཟད་པས། ཕྱིས་གཞན་གྱིས་སྐུ་གཟུགས་དེ་དེ་བཞིན་གཤེགས་པ་དང་འདྲ་མི་འདྲ་མི་
ཤེས་སོ། ། དེ་བས་ན་ངེས་པར་སྒོ་ཕྱེ་ཞིག་ཅེས་ཟེར་བས། སྒོ་ཕྱེ་བ་ན་བཟོ་བོ་
རྣམས་མི་སྣང་བར་གྱུར། འདི་ ཐམས་ཅད་ཀྱི་ཐམས་ཅད་དུ་སྟོན་པ་དང་འདྲ་ན།
འོན་ཀྱང་མི་འདྲ་བའི་ཁྱད་པར་གསུམ་ཞིག་ཡོད་དེ། འོད་ཟེར་སྤྲོ་བ་ཡང་མེད། ཆོས་
284



༄༅ ། །བོད་སོག་ཆོས་འབྱུང་གི་སྟོད་ཆ།
ཀྱང་མི་སྟོན། བཞུགས་པ་ཁོ་ན་ལས་སྤྱོད་ལམ་གཞན་གསུམ་ཡང་མི་མཛད་པས་
སོ། ། ཞེས་ཟེར། སངས་རྒྱས་དངོས་དང་འདྲ་བའི་སྐུ་གཟུགས་ཡིན་པར་གྲགས།
ཞག་བདུན་མ་ལོན་པས་བཟོ་མ་གྲུབ་པ་ནི་ཞབས་གཡས་ཀྱི་མཐེ་བོང་ཡིན་པར་བཤད་
པ་དང་། ཁ་ཅིག་དབུ་སྐྲ་གཡས་སུ་འཁྱིལ་བ་ཡིན་པར་འདོད་པ་གཉིས་བྱུང་ཡང་ཕྱིས་
ནི་བཞེངས་པར་བྱེད་དོ་ཟེར། ཡང་པཎྜི་ཏ་རྣམས་ནི་སྐུ་ལ་བ་སྤུ་དང་། ན་བཟའ་སྐུ་
ལ་མ་རེག་པ་གཉིས་མ་གྲུབ་པར་གསུངས་པའང་གྲགས་སོ། ། ཕྱིས་སུ་མ་ག་དྷའི་
ཁྱིམ་བདག་འཆི་མེད་བྱ་བས་ཞིག་གསོས་བགྱིས་པ་དང་། དེ་རྗེས་བྷར་མའི་ནང་བ་
རྣམས་ནས་ཞིག་གསོ་དང་། དེ་རྗེས་ཉེ་སྔོན་རྒྱ་གར་གཞུང་ནས་སྒོར་ཉིས་འབུམ་གྱིས་
ཞིག་གསོ་བྱས་པར་བཤད་དོ། །
གཏད་རབས་བཞི་བ་ཉེར་སྦས་འདི་ནི་དེ་བཞིན་གཤེགས་པས་ལུང་བསྟན་པ་
ལྟར་སྐུ་ལ་མཚན་དཔེ་མེད་པ་མ་གཏོགས་འགྲོ་ཕན་སྟོན་པ་ཉིད་དང་ཕྱོགས་མཚུངས་
པར་གསུངས་པ་བཞིན་ཡིན་ལ། འཕགས་པ་ཉེར་སྦས་མྱ་ངན་ལས་འདའ་བར་
དགོངས་ཏེ། འཕགས་པ་དྷཱི་ཏི་ཀ་ལ་བསྟན་པ་གཏད་ནས་གདུང་ཡང་ཕུག་པའི་ཤིང་
བུ་དེ་རྣམས་ཀྱིས་ཞུགས་ལ་ཕུལ་བས་རིང་བསྲེལ་གཅིག་ཏུ་གྱུར་པ་ལྷ་རྣམས་ཀྱིས་ཁྱེར་
རོ་ཞེས་གྲགས་སོ། ། །
འཕགས་པ་དྷཱི་ཏི་ཀས་གྲོང་ཁྱེར་དྲུག་པོ་རྣམས་སུ་འཁོར་རྣམ་བཞི་ལ་ལུང་
ཕོགས་པ་དང་། སངས་རྒྱས་ཀྱི་བསྟན་པ་རབ་ཏུ་རྒྱས་པར་བྱས་སོ། ། སྐབས་དེར་
ཐོ་གར་ གྱི་རྒྱལ་ བོ་མི་ན་ར་ཞེས་བྱ་བས་ནམ་མཁའི་ལྷར་མཆོད་པའི་སྐབས་སུ།
འཕགས་པ་དྷཱི་ཏི་ཀ་འཁོར་དགྲ་བཅོམ་པ་ལྔ་བརྒྱ་དང་བཅས་པ་ནམ་མཁའ་ནས་
མཆོད་པའི་སར་བྱོན་པ་ན། ནམ་མཁའི་ལྷར་འདུ་ཤེས་ཀྱིས་ཕྱག་བྱས་ཏེ་མཆོད་པ་ན།
འཕགས་པས་ཆོས་བསྟན་ནས། རྒྱལ་བོ་ལ་སོགས་པའི་སྐྱེ་བོ་སྟོང་གིས་བདེན་པ་
285



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མཐོང༌། གཞན་སྐྱེ་བོ་མང་བོ་སྐྱབས་འགྲོ་དང་བསླབ་པའི་གནས་ལ་བཀོད་ནས་
དབྱར་ཟླ་བ་གསུམ་བཞུགས་པས་དགེ་སློང་མང་དུ་འཕེལ་ཞིང་དགྲ་བཅོམ་པ་ཐོབ་པ་
སྟོང་ཙམ་བྱུང་ངོ༌། །
ཡང་ཤར་ཕྱོགས་ག་མ་རུ་བྱ་བ་ཨོ་ཊ་བི་ཤ་དང་དོན་གཅིག་པས། དེའི་ཡུལ་ན་
བྲམ་ཟེ་སིདྡྷི་བྱ་བ་ལོངས་སྤྱོད་རྒྱལ་བོ་དང་མཉམ་པ་ཞིག་ཡོད་ལ། དེའི་འཁོར་སྟོང་
ཕྲག་མང་བོ་དང་བཅས་ཉི་མ་མཆོད་པའི་དུས་ཞིག་ན། འཕགས་པ་དྷཱི་ཏི་ཀ་རྫུ་འཕྲུལ་
གྱིས་ཉི་མའི་དཀྱིལ་འཁོར་གྱི་དབུས་ནས་འོད་ཟེར་མང་བོ་སྤྲོ་བཞིན་དུ་དེ་དག་གི་
མདུན་དུ་བྱོན་ནས་བཞུགས་པས། ཉི་མ་ཡིན་པར་བསམ་ནས་ཕྱག་བྱས་པས། ཆོས་
བསྟན་ནས་དད་པར་གྱུར་པའི་ཚེ་འཕགས་པའི་སྐུ་དངོས་སུ་སྣང་བར་བྱས་ཏེ་ཆོས་
གསུངས་པས། བྲམ་ཟེ་སིདྡྷིས་བདེན་པ་མངོན་སུམ་དུ་མཐོང་། བྲམ་ཟེ་དེས་མཆོད་
རྟེན་ཆེན་པོ་ཞེས་བྱ་བའི་གཙུག་ལག་ཁང་བཞེངས་ཏེ་ཕྱོགས་བཞིའི་དགེ་འདུན་རྣམས་
ལ་དུས་སྟོན་ཆེན་པོ་བྱས་པས་བསྟན་པ་དར་བར་གྱུར་ཏོ། ། །
ཡང་ནུབ་ཕྱོགས་མ་ལ་ཡ་ཞེས་བྱ་བའི་ཡུལ་དུ་བྲམ་ཟེ་དྲེགས་མེད་ཅེས་བྱ་བ་
སོགས་ཀྱིས་ར་སྐྱེས་མང་བོ་དང་། བ་ལང་མང་བོ་བསད་ནས་སྦྱིན་སྲེག་བྱེད་པའི་སར་
འཕགས་པ་དྷཱི་ཏི་ཀ་བྱོན་པ་ན། ཐབས་གང་གིས་ཀྱང་མེ་སྦར་མ་ནུས། བ་ལང་
བསད་མ་ནུས། བྲམ་ཟེའི་རིག་སྔགས་བཏོན་པའི་སྒྲ་མ་བྱུང་བས། དགེ་སློང་དེའི་
མཐུར་ཤེས་ནས། རྡོ་དང་དབྱུག་པ་སོགས་འཕངས་པ་ཀུན་མེ་ཏོག་ཏུ་གྱུར་པ་མཐོང་
ནས་བཟོད་པར་གསོལ་བས། ལས་འབྲས་ཀྱི་ཆོས་བསྟན་ནས། དེ་རྣམས་འགྱོད་པ་
སྐྱེས་ཤིང་སྡིག་པ་ཞི་ཐབས་དྲིས་སོ། ། དེ་ནས་འཕགས་པས་སྐྱབས་འགྲོ་དང་བསླབ་
པའི་གནས་ལྔ་ལ་བཀོད། ཁྱིམ་བདག་གདངས་ཅན་གྱི་ཀུན་དགའ་ར་བའི་ཤུལ་དུ་
གཙུག་ལག་ཁང་ཆེན་པོ་བྱས་ཏེ། རྫས་ལས་བྱུང་བའི་བསོད་ནམས་བདུན་ལ་བརྩོན་
286



༄༅ ། །བོད་སོག་ཆོས་འབྱུང་གི་སྟོད་ཆ།
པར་བྱེད་དོ། ། དུས་དེ་ཙམ་ན་རྒྱལ་བོ་མྱ་ངན་མེད་སྔ་ཕྱི་གཉིས་ཀྱི་དང་བོ་སྐྱེས་ནས་
ཡུན་རིང་མ་ལོན་པའི་དུས་སོ། ། དེ་ལྟར་འཕགས་པ་དྷཱི་ཏི་ཀས་བསྟན་པ་ཡུན་རིང་
བོར་བསྐྱངས་ཏེ་ཚོང་དཔོན་གྱི་རིགས་ལས་བྱུང་བ་འཕགས་པ་ནག་པོ་བ་ལ་བསྟན་པ་
གཏད་ནས་མ་ལ་ཡའི་ཡུལ་གྱི་བྱེ་བྲག་འཕགས་རྒྱལ་གྱི་ཡུལ་དུ་མྱ་ངན་ལས་འདས་སོ། ། །
དེ་ནས་འཕགས་པ་ནག་པོ་བས་བསྟན་པ་བསྐྱངས་ཏེ་འཁོར་རྣམ་བཞི་ལ་
གདམས་ངག་བསྟན་པས་འབྲས་བུ་བཞི་ཐོབ་པ་སོགས་རྒྱུན་མི་འཆད་དུ་བྱུང་ངོ༌། །
ནམ་ཞིག་ན་ཁ་ཆེའི་ཡུལ་ནས་བྲམ་ཟེའི་རིགས་ཀྱི་དགེ་སློང་གནས་བརྟན་གནས་པ་
ཞེས་བྱ་བ་གདུག་པ། གཏུམ་པ། མང་དུ་ཐོས་པ། བདག་ཏུ་ལྟ་བ། མངོན་པར་
དགའ་བ་ཞིག་ཡུལ་ཀུན་ཏུ་རྒྱུ་ཞིང་། སོ་སོའི་སྐྱེ་བོ་རྣམས་ལྟ་བ་ངན་པ་ལ་འགོད་པ་
ཞིག་བྱུང་སྟེ་དེའི་ཕྱིར་དགེ་འདུན་རྣམས་ཀྱང་ཅུང་ཟད་རྩོད་པར་གྱུར་ཏོ། ། དེའི་ཚེ་
མ་རུའི་ཡུལ་གྱི་པུསྐ་ར་ཎི་ཞེས་བྱ་བའི་གཙུག་ལག་ཁང་དུ་གནོད་སྦྱིན་སེར་སྐྱ་ཞེས་བྱ་
བས་འཚོ་བ་སྦྱར་ནས། ཕྱོགས་བཞིའི་དགེ་འདུན་ཐམས་ཅད་བསྡུས་སོ། ། དེའི་
དབུས་སུ་འཕགས་པ་ནག་པོ་བས་བདག་མེད་པའི་ཆོས་ཡང་ཡང་བསྟན་ཏེ་ཟླ་བ་
གསུམ་ཙམ་འདས་པ་ན། བདག་ཏུ་ལྟ་བ་ལ་བཀོད་པའི་དགེ་སློང་དེ་ཐམས་ཅད་ཀྱི་
རྒྱུད་ཡོངས་སུ་དག་སྟེ་བདེན་པ་མཐོང་། གནས་བརྟན་གནས་པ་ཡང་ལྟ་བ་རྣམ་དག་
ལ་བཀོད་དོ། ། སྐབས་དེར་སིང་གྷ་ལའི་གླིང་ན་རྒྱལ་བོ་ཁྲི་ལྡན་སེངྒེ་མཛོད་ཅེས་བྱ་
བ་ཞིག་ཡོད་ལ། ཚོང་དཔོན་ཞིག་གིས་ཤིང་ལས་གྲུབ་པའི་སྟོན་པའི་སྐུ་ཞིག་ཕུལ།
རྒྱལ་བོས་ཅི་ཞེས་དྲིས་ པས། ཚོང་དཔོན་དེས། སངས་རྒྱས་ནས་བརྩམས་ཏེ་
འཕགས་པ་ནག་པོ་བའི་ བར་ གྱི་ཆེ་ བ་ རྣམས་ བརྗོད་ པས། རྒྱལ་ བོ་ དགའ་སྟེ།
འཕགས་པ་ནག་པོ་གདན་འདྲེན་པའི་ཕོ་ཉ་བ་མངགས་སོ། ། འཕགས་པ་ནག་པོ་
བ་འཁོར་བཅས་རྫུ་འཕྲུལ་གྱིས་ནམ་མཁའ་ནས་བྱོན་ཏེ། སིང་གྷ་ལའི་གླིང་དུ་བབས་
287



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པའི་ཚེ་རྒྱལ་བོ་འཁོར་བཅས་ཀྱིས་མདུན་བསུས་ཏེ། འོད་ཟེར་ཁ་དོག་སྣ་ཚོགས་འཕྲོ་
བ་དང་འབར་བ་སོགས་ཆོ་འཕྲུལ་དང་བཅས་གྲོང་ཁྱེར་མཆོག་ཏུ་གཤེགས་སོ། ། ཟླ་
བ་གསུམ་དུ་བཞུགས་ནས་ཆོས་བསྟན་པས། འབྲས་བུ་བཞི་ཐོབ་པ་མང་དུ་བྱུང་བར་
གྲགས་སོ། ། གླིང་དེར་འཕགས་པ་ནག་པོ་བས་གཙུག་ལག་ཁང་དང་དགེ་འདུན་
མང་བོ་འཕེལ་བར་བྱས། གླིང་འདིར་སྔོན་སྟོན་པས་ཞབས་བཅགས་ཤིང༌། ཀན་
དྷིན་ཀ་ལིང་ཀའི་རྒྱལ་བོའི་ གདུང་སྐལ་སྟོན་པའི་ཚེམས་ཀྱང་བཞུགས་པར་བཤད་
དོ། ། རྒྱ་གར་ནུབ་ཕྱོགས་བྷ་རུ་ཀཙྪ་ཞེས་བྱ་བའི་ཡུལ་དུ་སྐྱ་སེང་གི་རིགས་ལས་བྱུང་
བ་རྒྱལ་རིགས་མཐོང་བ་ཞེས་བྱ་བ་ལ་སྲས་ཤིག་ཡོད་པའི་མིང་ལ་ལེགས་མཐོང་ཞེས་
བཏགས་སོ། ། དེ་ཆེར་སྐྱེས་ནས་སྐྱེད་མོའི་ཚལ་ལྔ་བཅུ། བུད་མེད་མཆོག་ལྔ་བཅུ།
དེ་རེ་རེ་ལ་གཡོག་མོ་ལྔ་ལྔ། སིལ་སྙན་མ་ལྔ་ལྔ་ལ་སོགས་པ་ལྷ་དང་མཐུན་འདྲའི་
ལོངས་སྤྱོད་ཅན་དུ་གྲགས་སོ། ། དུས་གཞན་ཞིག་ན་ལེགས་མཐོང་འཁོར་མང་བོ་
དང་བཅས་སྐྱེད་མོས་ཚལ་དུ་འགྲོ་བའི་ལམ་དུ། དགྲ་བཅོམ་པ་སུ་ག་ཨ་ན་ཞེས་བྱ་བ་
འཁོར་མང་བོ་དང་བཅས་ཏེ་གྲོང་ཁྱེར་དུ་འཇུག་པ་མཐོང་བས་ལྷག་པར་དད་དེ་ཞབས་
ལ་ཕྱག་བྱས་ནས་ཕྱོགས་གཅིག་ཏུ་འདུག་གོ ། དེ་ནས་དགྲ་བཅོམ་པས་ཆོས་བསྟན་
པ་ན་ལེགས་མཐོང་གིས་སྟན་དེ་ལ་འཁོད་བཞིན་དུ་དགྲ་བཅོམ་པ་ཐོབ་པོ། ། ཕས་
རབ་ཏུ་བྱུང་བར་མ་གནང་བ་ན། ཆོ་འཕྲུལ་སྣ་ཚོགས་བསྟན་པས་དད་དེ་རབ་ཏུ་བྱུང་
ལ་བདག་ལ་བརྩེ་བར་གྱིས་ཤིག་ཟེར་བས་རབ་ཏུ་བྱུང་། དེའི་རྗེས་སུ་འཕགས་པ་ནག་
པོ་བ་སློབ་དཔོན་དུ་བསྟེན་ཏེ་ལྷན་ཅིག་གནས་པའི་ཚུལ་གྱིས་ཡུན་རིང་དུ་བཞུགས་པ་
ལས་འཕགས་པ་ནག་པོས་དགྲ་བཅོམ་པ་ལེགས་མཐོང་ལ་བསྟན་པ་གཏད་དེ། བྱང་
ཕྱོགས་ཀྱི་ཡུལ་ཀུ་ཤ་བ་ན་ཞེས་བྱ་བར་མྱ་ངན་ལས་འདས་སོ། །
དེ་ནས་གཏད་རབས་བདུན་པ་འཕགས་པ་ལེགས་མཐོང་གིས་འཁོར་རྣམ་པ་
288



༄༅ ། །བོད་སོག་ཆོས་འབྱུང་གི་སྟོད་ཆ།
བཞི་ལ་ལུང་ཕོགས་ཏེ་བསྟན་པ་བསྐྱངས་སོ། ། སྐབས་དེར་ནུབ་ཕྱོགས་སིན་དྷུ་ཞེས་
བྱ་བའི་གནས་ན་གནོད་སྦྱིན་མོ་གདུག་པ་ཅན། ཧིདྨ་ལཱ་ ཙི་ཞེས་བྱ་བ་མཐུ་དང་རྫུ་
འཕྲུལ་ཆེ་བ་གནས་ཏེ། ཡུལ་སོ་སོར་མི་ངས་ཆེན་པོ་བཏང་ནས་འཚེ་བར་བྱེད། ཡུལ་
མི་རྣམས་གཞན་དུ་བྲོས་པར་བརྩམས་ཀྱང་འཇིགས་པའི་གཟུགས་ཀྱིས་ལམ་བཀག་
སྐྱེ་བོའི་ཚོགས་ཀྱིས་ཉིན་རེར་བ་ལང་དྲུག་དང་ལྡན་པའི་ཤིང་རྟར་བཟའ་བཅས་བཀང་
ནས་འབུལ་བ་སོགས་མི་གསོན་པོས་གཏོར་མ་འབུལ་བ་སོགས་བྱ་དགོས་པར་གྲགས།
དེ་ནས་དུས་གཞན་ཞིག་ན་འཕགས་པ་ལེགས་མཐོང་གིས་དེ་འདུལ་བའི་དུས་ལ་
བབས་པར་མཁྱེན་ནས། སིངྒཱའི་གྲོང་དུ་བསོད་སྙོམས་བླངས་ནས་གནོད་སྦྱིན་དེའི་
གནས་སུ་བསོད་སྙོམས་བཞེས་པས། གནོད་སྦྱིན་གྱི་བསམ་པར་འདི་དགེ་སློང་ལམ་
འཁྱམས་པ་ཞིག་གོ་སྙམ་མོ། ། དེ་ནས་ལྷུང་བཟེད་བཀྲུས་པའི་བཀྲུ་ཁུ་གནས་དེར་ཕོ་
བས་གནོད་སྦྱིན་མོ་ཤིན་ཏུ་ཁྲོས་ཏེ། རྡོ་དང་མཚོན་ཆ་ཆར་ལྟར་ཕབ་ཀྱང་འཕགས་པ་
བྱམས་པའི་ཏིང་ངེ་འཛིན་གྱི་མཐུས་གནོད་པར་མ་གྱུར་ཏོ། ། འཕགས་པས་ཆོ་
འཕྲུལ་གྱིས་མེ་སྦར་ཏེ་ཕྱོགས་ཐམས་ཅད་མེར་གྱུར་པ་ན། གནོད་སྦྱིན་མོ་ཉིད་ཚིག་
པར་འཇིགས་ནས་འཕགས་པ་ལ་སྐྱབས་སུ་སོང་ཞིང་། དེ་ལ་འཕགས་པས་ཆོས་
བསྟན་ནས་བསླབ་པའི་གནས་ལ་བཀོད་དོ། ། གཞན་ཡང་ཕྱིས་སུ་འདུལ་བ་བོ་མི་
འབྱུང་བར་དགོངས་ནས་སྟོན་པའི་བསྟན་པ་ལ་མི་དད་པའི་ཀླུ་དང་གནོད་སྦྱིན་ལྔ་བརྒྱ་
ཙམ་བཏུལ་བར་གསུངས། དེ་ནས་འཕགས་པ་ལེགས་མཐོང་ཆེན་པོ་ལྷོ་ཕྱོགས་ཀྱི་
རྒྱུད་དུ་བྱོན་པས་ཡུལ་དེ་རྣམས་སུ་གཙུག་ལག་ཁང་དང་དགེ་འདུན་མང་བོ་འཕེལ་
ཞིང༌། རྒྱ་ཡུལ་དང་། གླིང་ཕྲན་མང་བོར་ཡང་སངས་རྒྱས་ཀྱི་བསྟན་པ་དར་བར་བྱས་
ལ། སྐལ་བ་དང་ལྡན་པའི་སེམས་ཅན་དཔག་ཏུ་མེད་པ་དགེ་བའི་ལས་ལ་བཀོད་དེ།
གཏད་རབས་བདུན་པ་ལེགས་མཐོང་ཆེན་པོ་ཕུང་བོ་ལྷག་མ་མེད་པའི་དབྱིངས་སུ་མྱ་
289



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ངན་ལས་འདས་སོ། ། དེ་ལྟར་གཏད་རབས་བདུན་རྫོགས་པ་ཡིན་ཏེ། ཕྲན་ཚེགས་
ལས། ལེགས་པར་གསུངས་མཛད་ཐུབ་པའི་དབང་བོ་དང་། །འོད་སྲུང་ཀུན་དགའ་
ཤ་ནའི་གོས་ཅན་དང་། །ཉེར་སྦས་དྷི་ཏི་ཀ་དང་ནག་པོ་བ། །ལེགས་མཐོང་ཆེན་པོ་
སྟོན་པའི་གཏད་རབས་བདུན། ། ཞེས་གསུངས་སོ། ། དེ་ལྟར་གཏད་རབས་
བདུན་ལུང་ཕྲན་ཚེགས་ལས་ལུང་བསྟན་པ་གྲགས་ཆེ་ལ། སྙིང་རྗེ་པད་དཀར་ལས་
ཀྱང་གསལ་བར་གསུངས་སོ། ། སྟོན་པའི་གཏད་རབས་ཆེན་པོ་བདུན་པོ་དེ་དག་
གིས་བསྟན་པ་བསྐྱངས་པའི་ཚུལ་ནི་སྟོན་པ་སངས་རྒྱས་ཉིད་དང་མཛད་པ་ཕྱོགས་
མཚུངས་ཡིན་ལ། དེ་དག་གི་རྗེས་སུ་དགྲ་བཅོམ་པ་མང་དུ་བྱོན་མོད་ཀྱི། གཏད་
རབས་ཆེན་པོ་རྣམས་དང་མཚུངས་པ་མ་བྱུང་ལ། བསྟན་པ་གཏད་པར་བཤད་པ་ནི་
འདི་ལྟ་སྟེ། སྟོན་པ་ཡང་དག་པར་རྫོགས་པའི་སངས་རྒྱས་ནས་ལུང་བསྟན་པའི་
གཏད་རབས་བདུན་གོང་དང་མཚུངས་ལ། ལེགས་མཐོང་ཆེན་པོས། བི་བྷ་ག་ལ།
དེས་བཙུན་པ་བུདྷ་ནནྟི། དེས་བུདྷི་མི་ཏྲ། དེས་དགེ་སློང་རྩིབས། དེས་པུ་ཤ་ནཱ་ཏ།
དེས་རྟ་སྐད། དེས་མ་ཤི་བ། དེས་ཀླུ་སྒྲུབ། དེས་ཨཱརྱ་དེ་ཝ། དེས་རཱ་ཧུ་ལ། དེས་
སཾབྷཱནནྟི། དེས་དགེ་སློང་དགྲ་བཅོམ་པ། དེས་ཀ་ལཱ་ཤ དེས་ཀུ་མ་ར། དེས་ཤ་ཡ་
ར། དེས་པ་སུ་བནྡྷ། དེས་མ་ནོ་ཏ། དེས་ཧ་ག་ལི་ཀ་ན་ཡ་ན་ཤ དེས་དགེ་སློང་སེངྒེ་
ལ་བསྟན་པ་གཏད་པར་བཤད་དོ། །
༡༢༥ གཉིས་པ། བཀའ་བསྡུ་གཉིས་པ་དང་གསུམ་པ་དང་ཞར་བྱུང་ཐེག་པ་
ཆེན་པོ་དང་རྡོ་རྗེ་ཐེག་པའི་བཀའ་བསྡུ་བྱས་ཚུལ་བཤད་པ་ནི། བཀའ་བསྡུ་གཉིས་པ་
བྱུང་ཚུལ་ནི། སྟོན་པ་འདས་ནས་ལོ་བརྒྱ་དང་བཅུ་ལོན་པ་ན་ཡངས་པ་ཅན་གྱི་དགེ་
སློང་རྣམས་ཀྱིས་རུང་བ་མ་ཡིན་པའི་གཞི་བཅུ། ཨ་ལ་ལ་དང་རྗེས་སུ་ཡི་རངས་སྤྱོད་པ་
དང་། །བརྟགས་པ་དང་ནི་ལན་ཚྭ་དག་དང་ལམ་དང་ནི། །སོར་མོ་གཉིས་ཀྱིས་རུང་
290



༄༅ ། །བོད་སོག་ཆོས་འབྱུང་གི་སྟོད་ཆ།
་་་
*
དང་དཀྲུགས་དང་གདིང་བ་དང་། །གསེར་དངུལ་བྱས་པ་འདི་ནི་བར་སྡོམ་ཡང་དག་
བསྡུས། ། ཞེས་པ་དེ་དག་ཀུན་ཏུ་སྤྱོད་དོ། ། འདི་ནི་ཧུ་ལུ་ལུ་ཡི་རུང་བ་དང་། ཨ་
ལ་ལ་ཡི་རུང་བ་སོགས་རུང་བ་བཅུ་བྱས་ན། སངས་རྒྱས་ཀྱིས་ཉེས་པ་ཡོད་པར་
གསུངས་པ་རྣམས་ཀྱང་ཉེས་མེད་དུ་འགྱུར་ཐུབ་ཟེར་ནས་རུང་བ་མ་ཡིན་པའི་གཞི་
བཅུ་གསར་དུ་བཟོས་པ་ཞིག་ཡིན། རྒྱུ་ནོར་དང་བཟའ་བཏུང་མང་བོ་གསོག་འཇོག་
བྱས་ཏེ། སངས་རྒྱས་ཀྱི་བཅས་པ་ཁྲིམས་མཛད་པ་བག་ཡངས་སུ་སྤྱོད་བཞིན་ཡོད་པ་
ན། ཡངས་པ་ཅན་གྱི་དགྲ་བཅོམ་པ་ཐམས་ཅད་འདོད་ཅེས་པ་རྣམ་ཐར་བརྒྱད་ལྡན་
ཞིག་སྙིང་ལས་ཆུང་ངུར་འདུག་གོ ། གྲོང་ཁྱེར་ནོར་ཅན་ན་དགྲ་བཅོམ་པ་གྲགས་པ་
ཞེས་བྱ་བ་འཁོར་ལྔ་བརྒྱ་དང་བཅས་ཏེ་ཡངས་པ་ཅན་དུ་ལྷགས་སོ། ། ཡངས་པ་
ཅན་གྱི་དགེ་སློང་རྣམས་རྙེད་པ་བགོད་པ་མཐོང་སྟེ་ཅིའི་ཕྱིར་འདི་དག་རྙེད་པ་ཆེ་བར་
གྱུར་སྙམ་དུ་དྲིས་ཤིང་བརྟགས་པས། རུང་བ་མ་ཡིན་པའི་གཞི་བཅུ་སྤྱད་པ་ལས་བྱུང་
བར་མཁྱེན་ཏེ། དགྲ་བཅོམ་པ་ཐམས་ཅད་འདོད་ཀྱི་དྲུང་དུ་ཕྱིན་ནས་ཕྱག་འཚལ་ཏེ། །
འཕགས་པ། ཨ་ལ་ལ་ཞེས་བྱ་བའི་གཞི་སྤྱད་དུ་རུང་ངམ། དེས་སྨྲས་པ། (༡)ཅི་
ཞིག་མི་མཐུན་པའི་ལས་བྱས་ནས་མཇུག་ཏུ་ཐམས་ཅད་ཀྱིས་ཨ་ལ་ལ་ཞེས་བརྗོད་པས་
ལས་འཆགས་ཞེས་ཟེར་རོ། ། སྨྲས་པ། མི་རུང་ངོ་། ། ལྟུང་བ་ཅིར་འགྱུར། ཉེས་
བྱས་སོ། ། གང་དུ་བཅས། མཉན་ཡོད་དུའོ། ། སུ་ལ་བཅས། དྲུག་སྡེ་ལའོ། །
(༢)སྔར་ལྟ་བུ་ལས་བྱས་ནས་ཉེ་འཁོར་གྱི་དགེ་སློང་རྣམས་ཡི་རང་བ་བྱེད་དུ་འཇུག་
ཅིང་དེས་རུང་བ་བྱེད་དོ། ། མི་རུང་སྟེ། ཙམ་པར་དྲུག་སྡེ་ལ་ཉེས་བྱས་སུའོ། །
(༣) ཀུན་སྤྱོད་ནི། རང་གི་ལག་གིས་ས་བསྐོས་ནས་ཀུན་ཏུ་སྤྱོད་པས་རུང་བར་བྱེད་
དེ་རུང་ངམ། མི་རུང་སྟེ་མཉན་ཡོད་དུ་དྲུག་སྡེ་ལ་ལྟུང་བྱེད་དུའོ། ། (༤) ཚྭ་ནི་
ཇི་སྲིད་འཚོའི་བར་དུ་ཚྭ་དུས་རུང་དང་བསྲེས་ནས་སྤྱོད་ཅིང་དུས་རུང་དུ་བྱེད་དེ་རུང་
291



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ངམ། མི་རུང་སྟེ། རྒྱལ་བོའི་ཁབ་ཏུ་ཤཱ་རིའི་བུ་ལ་ལྟུང་བྱེད་དུའོ། ། (༥) ལམ་
གྱིས་རུང་བ་དཔག་ཚད་དང་དཔག་ཚད་ཕྱེད་དུ་སོང་ནས་འདུས་ཤིང་ཟན་ཟོས་ནས་
ལམ་གྱིས་རུང་བར་བྱེད་ན་རུང་ངམ། མི་རུང་སྟེ། རྒྱལ་བོའི་ཁབ་ཏུ་ལྷ་སྦྱིན་ལ་ལྟུང་
བྱེད་དོ། ། (༦) སོར་མོ་གཉིས་ནི་ལྷག་པོར་མ་བྱས་པའི་བཟའ་བཅའ་སོར་མོ་
གཉིས་ཀྱིས་རུང་བར་བྱས་ཏེ་ཟ་བ་རུང་ངམ། མི་རུང་སྟེ། མཉན་ཡོད་དུ་མང་བོ་ལ་
ལྟུང་བྱེད་དུའོ། ། (༧) ནད་པས་ནི་སྲིན་བུ་པད་པ་བཞིན་དུ་ཆང་གཞིབས་ཏེ་
འཐུང་ན་ནད་པས་རུང་བར་བྱེད་དེ་རུང་ངམ། མི་རུང་སྟེ། མཉན་ཡོད་དུ་ལེགས་
འོངས་ལ་ལྟུང་བྱེད་དུའོ། ། (༨)བསྲེས་པས་རུང་བ་ནི། འོ་མ་བྲེ་གང་དང་ཞོ་བྲེ་
གང་དཀྲུགས་ནས་དུས་མིན་དུ་བཏུང་ན་རུང་བར་བྱེད་དེ་རུང་ངམ། མི་རུང་སྟེ།
མཉན་ཡོད་དུ་མང་བོ་ལ་ལྟུང་བྱེད་དུའོ། ། (༩) གདིང་བ་ནི། གདིང་བ་རྙིང་བ་
བདེ་བར་གཤེགས་པའི་མཐོ་གང་གིས་མཐའ་འཁོར་བས་གསར་བ་ལ་མ་གླན་པར་
སྤྱོད་དེ་རུང་ངམ། མི་རུང་སྟེ། མཉན་ཡོད་དུ་མང་བོ་ལ་ལྟུང་བྱེད་དུའོ། ། ( ༡༠)
གསེར་དངུལ་ནི་ལྷུང་བཟེད་དྲི་ཞིམ་པོས་བསྐུས་ཏེ་དགེ་སློང་གི་མགོའི་སྟེང་དུ་ཁྲིའུ་སྟན་
དང་བཅས་པའི་སྟེང་དུ་བཞག་ནས་ལམ་སྲང་དང་བཞི་མདོར་ལྷུང་བཟེད་འདི་ནི་
བཟང་བོ་སྟེ། འདིར་བྱིན་ནམ་བླུགས་ན་འབྲས་བུ་ཆེན་པོར་འགྱུར་རོ་ཞེས་བྱ་བས།
གཞན་གྱིས་དེར་གསེར་དངུལ་བླུགས་པ་ལོངས་སྤྱོད་དེ་རུང་ངམ། མི་རུང་སྟེ། དྲུག་
སྡེ་ལ་སོགས་པ་ལ་ལྟུང་བྱེད་དུ་བཅས་སོ། ། དེ་ལྟར་གཞི་བཅུ་བོ་ཐམས་ཅད་བརྗོད་
དེ་ཡངས་པ་ཅན་གྱི་དགེ་སློང་རྣམས་སྤང་བར་བགྲོས་སོ། ། འཕགས་པ་ཐམས་ཅད་
འདོད་ཀྱིས་ཡངས་པ་ཅན་གྱི་དགེ་སློང་རྣམས་དབྱུང་བར་བྱ་ཡི། ཁྱོད་ཕྱོགས་འཚོལ་
དུ་སོང་ཞིག་ཅེས་གསུངས་ཏེ། དགྲ་བཅོམ་པ་གྲགས་པ་རྫུ་འཕྲུལ་གྱིས་དམར་བུ་ཅན་
དང་། གྲོང་ཁྱེར་ནོར་ཅན་དང་། སང་ཀ་ཤ་ལ་སོགས་པའི་ཡུལ་སོ་སོར་ཕྱིན་ནས་
292



༨
༄༅། །བོད་སོག་ཆོས་འབྱུང་གི་སྟོད་ཆ།
དགྲ་བཅོམ་པ་རྣམས་ལ། ཡངས་པ་ཅན་གྱི་དགེ་སློང་རྣམས་གཞི་བཅུ་སྤྱོད་པ་བརྗོད་
ནས། ཁོ་བོས་གཎྜི་བརྡུངས་པ་ན་ཁྱེད་སོ་སོ་ནས་བྱོན་ཅིག་ཅེས་བསྐུལ་ཏེ། སླར་
ཡངས་པ་ཅན་དུ་བྱོན་ནས། གཙུག་ ལག་ ཁང་སྒོ་ བཅད་དེ་ གཎྜི་བརྡུངས་པས།
འཕགས་པ་ཀུན་དགའ་བོས་མཁན་པོ་མཛད་པའི་དགེ་སློང་དགྲ་བཅོམ་པ་བདུན་
བརྒྱུར་གཅིག་གིས་མ་ཚང་བ་འདུས་སོ། ། ཡུལ་དམར་བུ་ཅན་གྱི་དགྲ་བཅོམ་པ་ཟླ་
རྒུར་རམ། སྒུར་སྐྱོག་ཅེས་བྱ་བས་འགོག་པ་ལ་སྙོམས་པར་ཞུགས་པས་གཎྜི་མ་ཐོས་
སོ། ། དེ་ནས་དགྲ་བཅོམ་པ་གྲགས་པས་དགེ་འདུན་ལ་མིང་ ཕྱུང་སྟེ་བཟླས་ན་
འཁྲུགས་པ་ཆེན་པོར་འགྱུར་བས་མིང་མི་དབྱུང་བར་བརྗོད་པར་བྱའོ་སྙམ་སྟེ། རྒན་
པའི་མཐའ་ལོགས་སུ་ཐལ་མོ་སྦྱར་ཏེ་འདུག་གོ ། དེའི་ཚེ་ཟླ་སྒྱུར་འགོག་པ་ལས་
ལངས་པ་ལ། ལྷ་ཞིག་གིས་ཁྱོད་དང་མཁན་པོ་གཅིག་པའི་དགྲ་བཅོམ་པ་བདུན་
བརྒྱར་གཅིག་གིས་མ་ཚང་བ་བསྟན་པ་སྡུད་པས་རིངས་པར་བཞུད་ཅིག དེས་རྫུ་
འཕྲུལ་གྱིས་ཁྱམས་ཀྱི་སྒོ་བརྡུངས་པས། ཁྱོད་སུ་ཡིན་དྲིས་པ་ལ། གང་དག་དམར་བུ་
ཅན་ན་གནས་པ་ཡི། །དགེ་སློང་མང་དུ་ཐོས་པ་འདུལ་བ་འཛིན། །དེ་དག་ལས་ནི་
གཞན་ཞིག་འདིར་འོངས་ཏེ། །དབང་བོ་དུལ་ཞེས་བྱ་བ་སྒོ་ན་འདུག ། ཅེས་སྨྲས་
སོ། ། ཟླ་སྒྱུར་ཞེས་སྨྲས་པས། སྒོ་ཕྱེ་སྟེ་ནང་དུ་ཞུགས་སོ། ། དེ་ནས་གྲགས་པས་
རྒན་རིམས་སུ་ཚེ་དང་ལྡན་པ་དག་ཨ་ལ་ལས་རུང་བ་རུང་ངམ་ཞེས་སོགས་སྔར་བཞིན་
ལ། དགེ་སློང་ཁ་ཅིག་ཅེས་མིང་མ་བྱུང་བར་བཟླས་ཏེ་རབ་ཏུ་སྤྱོད་དེ། དེ་བདག་ཅག་
གིས་དོར་བར་བགྱིའོ་ཞེས་གཞི་བཅུ་རྒྱས་པར་བརྗོད་ནས། དེ་དག་གིས་ཀྱང་ཡང་
དག་པར་བརྗོད་ནས་ལས་བྱས་ཏེ་སྒོ་ཕྱེ་ནས་གཎྜི་བརྡུངས་ཏེ་ཡངས་པ་ཅན་གྱི་དགེ་
སློང་རྣམས་ནང་དུ་བསྡུས་ནས་རྒན་རིམས་སུ། ཡངས་པ་ཅན་གྱི་དགེ་སློང་ཞེས་མིང་
ཕྱུང་སྟེ། གཞི་བཅུ་རྒྱས་པར་བརྗོད་དེ་ཐམས་ཅད་ཀྱིས་དེ་དག་བདག་ཅག་གིས་དོར་
2བ3



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བར་བྱའོ་ཞེས་བརྗོད་པས། བདུན་བརྒྱུས་ཡང་དག་པར་བརྗོད་པ་ཞེས་གྲགས་ཏེ།
དགྲ་བཅོམ་པ་བདུན་བརྒྱས་བཀྲ་ཤིས་ཀྱི་གསོ་སྦྱོང་བྱས་པས། བསྡུ་བ་གཉིས་པ་སྟེ།
ཆ་ཤས་ཀྱི་བསྡུ་བར་ཡང་གསུངས་སོ། ། ལྷ་རྣམས་ཀྱིས་ཆོས་མ་ཡིན་པའི་ཕྱོགས་ནི་
ཕམ། ཆོས་ཀྱི་ཕྱོགས་ནི་རྒྱལ་ལོ། ། ཞེས་ཆེད་དུ་བརྗོད་པ་ཆེད་དུ་བརྗོད་དོ། ། དེ་
ལྟར་ན་དགོས་པ་ནི་རུང་མིན་གཞི་བཅུ་བསལ་བའི་ཕྱིར། དུས་ནི། སྟོན་པ་འདས་
ནས་ལོ་བརྒྱ་དང་བཅུ་ནའོ། ། གནས་ནི། ཡངས་པ་ཅན་གྱི་ཀུསྨ་པུ་རིའི་གཙུག་
ལག་ཁང་དུ་དགྲ་བཅོམ་པ་བདུན་བརྒྱས་བསྡུ་བ་གཉིས་པ་མཛད་དེ། སྦྱིན་བདག་
ཆོས་རྒྱལ་མྱ་ངན་མེད་ཀྱིས་བྱས་སོ། ། ཏཱ་ར་ནཱ་ཐས་ཆོས་རྒྱལ་མྱ་ངན་མེད་ཆུང་ངུའི་
ཚེ་འཕགས་པ་དྷཱི་ཏི་ཀའི་སྐུ་ཚེའི་སྨད་དང་། དེ་སྡིག་སྤྱོད་ལ་གནས་པའི་ཚེ་འཕགས་པ་
ནག་པོ་དང༌། ཆོས་ཀྱི་རྒྱལ་བོར་གྱུར་པའི་ཚེ་འཕགས་པ་ལེགས་མཐོང་གིས་བསྟན་པ་
སྐྱོང་བའི་སྐབས་ཡིན་པར་གསུངས་པས། ལོ་ཚད་ལ་དཔྱད་ཞིབ་མཛད་དགོས་ཏེ།
རྩེ་ཤོད་པར་གྱི་འཇམ་དཔལ་རྩ་རྒྱུད་ཤོག་གྲངས་༤༠༠ཉིན་ཡིག་ཕྲེང་གསུམ་པར། ང་
ནི་ས་སྟེང་མྱ་ངན་འདས། །ལོ་བརྒྱ་དག་ནི་འདས་པ་ན། །སྣང་བ་མེད་ཅིང་ཉེས་པར་
བཅས། ། ཞེས་པ་ནས། གྲོང་ཁྱེར་མེ་ཏོག་ཅན་དུ་ནི། །མྱ་ངན་མེད་ཅེས་བྱ་བ་
ཡི། །རྒྱལ་བོ་ས་ནི་སྐྱོང་བྱེད་པ། །ཁྲོ་བཅས་ལས་ནི་དྲག་པོ་བྱེད། ། ཅེས་དང་།
དེ་འོག་རྒྱལ་བོ་བྱུང་བ་ནི། །མྱ་ངན་བྲལ་ཞེས་རྣམ་པར་གྲགས། ། ཞེས་དང༌། དེ་
ཡི་འོག་ཏུ་རྒྱལ་བོ་ནི། །དཔའ་བོའི་སྡེ་ཞེས་རབ་ཏུ་བརྗོད། ། ཅེས་དང༌། དེ་ཡི་
འོག་ཏུ་རྒྱལ་བོ་ནི། །དགའ་བོ་ཞེས་བྱ་འབྱུང་བར་འགྱུར། ། ཞེས་དང་། རྒྱལ་བོ་དེ་
ལས་གཞན་པ་ཡང་། །ཟླ་བ་སྦས་པ་ཞེས་བྱ་འབྱུང་། །དེ་རྗེས་ཟླ་བ་སྦས་པའི་བུ། །
སྙིང་གི་ཐིག་ལེ་ཞེས་བྱ་བ། ། ཞེས་གསལ་བར་ལུང་བསྟན་པ་དེ་དང་། ཡོ་རོབ་གླིང་
གི་བྷི་རིགས་ས་ཆའི་ཡིག་རིགས་ཁག་ནས་སྐབས་དེའི་རྒྱ་གར་གྱི་ལོ་རྒྱུས་ཆེས་གསལ་བ་
294



༄༅། །བོད་སོག་ཆོས་འབྱུང་གི་སྟོད་ཆ།
གཉིས་གཅིག་མཐུན་ཡིན་ཚུལ་འབྲས་སྤུངས་ཆོས་འབྱུང་དུ་བཀོད་པ་བཞིན་ཡིན་ཏེ།
གྲོང་ཁྱེར་མེ་ཏོག་ཅན་དུ་རྒྱལ་བོ་མྱ་ངན་མེད་འབྱུང་བར་གསུངས་པ་དེ་ཀ་ལ་ཨ་ཤོ་ཀ་སྟེ་
དུས་ཀྱི་མྱ་ངན་མེད་ཅེས་པ་མྱ་ངན་མེད་དང་བོ་དང་དགྲ་བཅོམ་པ་གྲགས་པས་རྗེས་སུ་
བཟུང་བ་དེ་ཡིན། དེའི་རྗེས་སུ་རྒྱལ་བོ་མྱ་ངན་བྲལ། དེའི་རྗེས་རྒྱལ་བོ་དཔའ་བོའི་སྡེ། །
དེའི་རྗེས་སུ་རྒྱལ་བོ་དགའ་བོ་བཅས་རིམ་པར་ལུང་བསྟན། རྒྱལ་བོ་དེ་ལས་གཞན་པ་
ཡང་། ཞེས་རྒྱལ་བོ་ཟླ་བ་སྦས་པ་རྒྱལ་བོ་ཙནྡྲ་ཀུབ་ལྟ་ཡིན་པས་དེ་ལུང་བསྟན། ཟླ་བ་
སྦས་པའི་བུ་སྙིང་གི་ཐིག་ལེ་ཞེས་པ་སྐད་དོད་བིན་དུ་ས་ར་ཡིན་ལ། དེའི་བུ་རྒྱལ་བོ་མྱ་
ངན་མེད་ཕྱི་མ་དེ་ཡིན་ནོ། ། རྒྱལ་བོ་དེ་ཡོ་རོབ་དང་རྒྱ་གར་རང་ལ་དེང་སང་གྲགས་
ཆེ་བའི་རྒྱལ་བོ་མྱ་ངན་མེད་ཅེས་པ་དེ་ཡིན་པས་སྔ་ཕྱི་བསྲེས་པ་དང་ཡབ་སྲས་ངོ་མ་
འཕྲོད་པ་བྱུང་བ་མང་ལ། དེ་ལྟར་མྱ་ངན་མེད་ཕྱི་མའི་བུ། ཀུ་ན་སྟེ། བསྟན་འགྱུར་
ནང་ཀུ་ན་ལའི་རྟོགས་བརྗོད་ཡོད་པ་དེ་ཡིན་ནོ། ། འདི་ལ་བུ་སྟོན་རིན་པོ་ཆེའི་ཆོས་
འབྱུང་དུ། སྟོན་པ་འདས་ནས་ལོ་བརྒྱ་ན་གྲོང་ཁྱེར་མེ་ཏོག་ཅན་དུ་རྒྱལ་བོ་མྱ་ངན་མེད་
བྱུང་སྟེ་ལོ་བརྒྱ་ལྔ་བཅུར་འཚོ་ཞིང་ལོ་བརྒྱད་ཅུ་རྩ་བདུན་དུ་མཆོད་རྟེན་མཆོད་པར་
བྱེད་དོ། ། དེ་ནས་རྒྱལ་བོ་མྱ་ངན་བྲལ་ཞེས་པ་ལོ་བདུན་ཅུ་རྩ་དྲུག་ཏུ་མཆོད་རྟེན་
མཆོད་དོ། ། དེ་ནས་རྒྱལ་བོ་དཔའ་བོའི་སྡེ་ལོ་བདུན་ཅུར་རྒྱལ་སྲིད་བྱེད་དོ། ། དེ་
ནས་རྒྱལ་བོ་དགའ་བོ་ལོ་ལྔ་བཅུ་རྩ་དྲུག་རྒྱལ་སྲིད་བྱེད་ཅིང་དེའི་གྲོགས་པོ་བྲམ་ཟེ་པཱ་ཎི་
ནི་ཡིན་ནོ། ། དེ་ནས་རྒྱལ་བོ་ཟླ་བ་སྦས་པ་བྱུང༌། དེ་ནས་དེའི་བུ་སྙིང་བོ་ཐིག་ལེ་
ཞེས་བྱ་བས་ལོ་བདུན་ཅུར་རྒྱལ་སྲིད་བྱེད་ཅེས་གསུངས་པ་དེས་མྱ་ངན་མེད་གཉིས་
པའི་ཡབ་བར་དུ་གསལ་བར་བསྟན་ཏོ། །
བཀའ་བསྡུ་གསུམ་པ་ནི་འདུལ་བ་ལུང་ན་མེད་པས་མི་མཐུན་པ་ཅི་རིགས་སུ་
གསུངས་ཏེ། སྟོན་པ་འདས་ནས་ལོ་བརྒྱ་དང་སུམ་ཅུ་རྩ་བདུན་འདས་པ་ན་རྒྱལ་བོ་
295



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དགའ་བོ་དང་པདྨ་ཆེན་པོ་ཞེས་བྱ་བ་བྱུང་བས་གྲོང་ཁྱེར་སྐྱ་བོའི་བུར་གནས་བརྟན་
འོད་སྲུང་ཆེན་པོ་དང་བླ་མ་ལ་སོགས་པ་བཞུགས་པའི་དུས་སུ། བདུད་སྡིག་ཅན་
བཟང་བོ་ཞེས་བྱ་བ་དགེ་སློང་གི་ཆ་བྱད་དུ་བྱས་ནས་རྫུ་འཕྲུལ་སྣ་ཚོགས་བསྟན་ཏེ།
དགེ་འདུན་རྣམས་ལྟ་བ་ཐ་དད་དུ་ཕྱེ་ནས་བསྟན་པ་དཀྲུགས་ཏེ། གནས་བརྟན་ཀླུའི་
སྡེ་དང་། ཡིད་འོང་གི་དུས་སུ་སྡེ་བ་སོ་སོར་གྱེས་ནས་ལོ་དྲུག་ཅུ་རྩ་གསུམ་ན་གནས་
བརྟན་གནས་མའི་བུ་ཞེས་བྱ་བས་དགེ་འདུན་བསྡུས་ཏེ་རྩོད་པ་ཆོས་ཕྱོགས་སུ་ཞི་བར་
བྱས་ཏེ་བསྟན་པ་གཅིག་ཏུ་བྱུང་བ་ནི་བསྡུ་བ་གསུམ་པ་ཞེས་ཟེར། ཡང་ལུགས་གཅིག་
ལ་སྟོན་པ་འདས་ནས་ལོ་བརྒྱ་དྲུག་ཅུ་འདས་པ་ན་གྲོང་ཁྱེར་མེ་ཏོག་གིས་བརྒྱན་པ་ཞེས་
པར་དགེ་འདུན་གྱི་གནས་བརྟན་བཞི་ལེགས་སྦྱར་གྱི་སྐད་དང་། ཟུར་ཆག་གི་སྐད་
དང་། ཐ་མལ་བའི་སྐད་དང༌། ཤ་ཟའི་སྐད་ཀྱིས་སྟོན་པའི་ལུང་འདོན་པ་ལས་སློབ་
མ་རྣམས་ལྟ་བ་མི་མཐུན་པར་གྱུར་ནས་རྩ་བའི་སྡེ་བཞིར་གྱེས། དེའི་ནང་གསེས་ཀྱང་
མི་མཐུན་པ་དུ་མ་གྱེས་ཏེ་སྡེ་བཅོ་བརྒྱད་དུ་སོང་བས་དེ་རེ་རེས་རང་སྡེའི་བསྟན་པ་ནི་
ཡང་དག་ཡིན་གྱི་གཞན་བཅུ་བདུན་པོ་མ་ཡིན་ནོ་ཞེས་རྩོད་པ་ལ། ནམ་ཞིག་ན་ཀྲི་
ཀྲིའི་རྨི་ལྟས་ལུང་བསྟན་པའི་མདོ་རྙེད་ནས་བལྟས་པས། རས་ཡུག་དཀར་བོ་གཅིག་
མི་བཅོ་བརྒྱད་ཀྱིས་སོ་སོར་འཐེན་ཡང་རས་ཡུག་དེ་མི་འདྲལ་བ་ཞིག་རྨིས་པས། དེའི་
ཚུལ་སངས་རྒྱས་འོད་སྲུང་ལ་ཞུས་པས། རྒྱལ་བོ་ཆེན་པོ་རྨི་ལམ་དེ་ཁྱོད་ལ་དགེ་བར་
ཡང་མི་འགྱུར་མི་དགེ་བར་ཡང་མི་འགྱུར་གྱི། དེ་བཞིན་གཤེགས་པ་ཤཱཀྱ་ཐུབ་པའི་
བསྟན་པ་གྱེས་པ་བཅོ་བརྒྱད་དུ་གྱུར་ཀྱང་རྣམ་པར་གྲོལ་བའི་རས་ཡུག་ཉམས་པར་མི་
འགྱུར་བའི་སྔ་ལྟས་ཡིན་གསུངས་པ་མཐོང་ནས་སྡེ་བ་བཅོ་བརྒྱད་པོ་ཐམས་ཅད་
སངས་རྒྱས་ཀྱི་བསྟན་པར་བསྡུས་པ་ལ་བསྡུ་བ་གསུམ་པ་ཞེས་བྱ་སྟེ། དགོས་པ་ནི་སྡེ་
བ་བཅོ་བརྒྱད་གྱེས་པ་བཀའ་མ་ཡིན་པའི་དོགས་པ་བསལ་བའི་ཕྱིར་དང༌། དུས་ནི།
296



༄༅། །བོད་སོག་ཆོས་འབྱུང་གི་སྟོད་ཆ།
རྒྱལ་བོ་དཔའ་བོའི་སྡེའི་ཚེ་སྨད་དང༌། རྒྱལ་བོ་དགའ་བོ་དང་། པདྨ་ཆེན་པོའི་མི་ཚེ་
ཧྲིལ་བོ་དང་། རྒྱལ་བོ་ཀ་ཎི་ཀའི་ཚེ་སྟོད་བཅས་རྒྱལ་བོ་བཞིའི་རིང་དང་། ལོ་དྲུག་ཅུ་
རྩ་གསུམ་ཙམ་གྱི་རིང་ལ་ལྟ་བ་མི་མཐུན་པའི་རྩོད་པ་དྲག་པོ་བྱུང་ཞིང༌། སྔ་རྗེས་སུ་
རྩོད་པ་ཆེ་ཆུང་སྣ་ཚོགས་བྱུང་བ་བསྡོམས་ན་ལོ་བརྒྱ་མ་ཟིན་ཙམ་དུ་བཤད་པའང་ཕལ་
ཆེར་འདྲ་ལ་ཞིབ་པའི་ལོ་ཚད་ཞིབ་འཇུག་བྱེད་དགོས། གནས་ནི་ཁ་ཆེའི་ཡུལ་ཀུན་
པན་ཞེས་བྱ་བའི་དགོན་པར་རོ། ། སྦྱིན་བདག་ནི། ཛ་ལནྡྷ་རའི་རྒྱལ་བོ་ཀ་ནི་ཀ་སྟེ།
དེའི་ཛ་ལནྡྷ་ར་ནི། དེང་སང་རྒྱ་གར་གྱི་གྲོང་ཁྱེར་ཀང་ར་ཡིན་པར་བཤད་ལ། བཀའ་
བསྡུ་གསུམ་པའི་སྦྱིན་བདག་རྒྱལ་བོ་ཨ་ཤྭ་ཀས་བྱས་པར་བཤད་པའང་སྣང་བས་དཔྱད་
པར་བྱའོ། ། སྡུད་པ་བོ་ནི། པུཎྜ་ཀ་ལ་སོགས་པ་དགྲ་བཅོམ་པ་དང་འབྲས་བུ་ཐོབ་
པ་ཡན་ཆད་བསྡོམས་པའི་ལྔ་བརྒྱ། བྷ་སུ་མི་ཏྲ་ལ་སོགས་པའི་བྱང་ཆུབ་སེམས་དཔའ་
ལྔ་བརྒྱ། སོ་སོའི་སྐྱེ་བོའི་སྡེ་སྣོད་འཛིན་པ་ཧ་ཅང་མང་བོ་བཅས་འདུས་ནས་ཞལ་
འདོན་དུ་མ་མཛད་དེ་སྡེ་བ་བཅོ་བརྒྱད་པོ་ཐམས་ཅད་བཀར་སྒྲུབ་པོ། ། སྔར་ཡི་གེའི་
ཐོག་བཀོད་མ་ཟིན་པའི་སྡེ་སྣོད་གསུམ་གྱི་གྲས་གང་ཡིན་ཡི་གེར་བཀོད། སྔར་ཡི་གེར་
འཁོད་ཟིན་པ་རྣམས་ཀྱང་ཞུས་དག་བྱས་ཏེ་སངས་རྒྱས་ཀྱི་བཀའ་ཕྱོགས་གཅིག་ཏུ་
བསྡུས་པ་ཡིན་ནོ་ཟེར་རོ། ། འདིར་དུལ་ལྷ་དང་ལོ་དྲི་མཁན་པོས་རྩ་བའི་སྡེ་བཞིར་
འདོད། དུལ་ལྷས། ཤར་དང་ནུབ་དང་གངས་རི་དང་། །འཇིག་རྟེན་འདས་པར་སྨྲ་
བ་དང་། །རྟག་པར་སྨྲ་བའི་སྡེ་བ་རྣམས། །ལྔ་ཚན་དགེ་འདུན་ཕལ་ཆེན་པ། །གཞི་
ཀུན་པ་དང་འོད་སྲུང་སྡེ། །ས་སྲུང་སྡེ་དང་ཆོས་སྲུང་སྡེ། །མང་ཐོས་གོས་དམར་སློབ་
མ་དང་། །རྣམ་པར་ཕྱེ་སྟེ་སྨྲ་བའི་སྡེ། །ཐམས་ཅད་ཡོད་པར་སྨྲ་བ་ཡིན། །རྒྱལ་བྱེད་
ཚལ་གནས་འཇིག་མེད་གནས། །གཙུག་ལག་ཁང་ཆེན་གནས་བརྟན་པ། །ས་སྒྲོག་
རི་དང་སྲུང་བ་དང་། །གནས་མའི་བུ་ཡི་སྡེ་རྣམས་ནི། །ཀུན་གྱིས་བཀུར་བ་རྣམ་པ་
297



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གསུམ། །ཡུལ་དོན་སློབ་དཔོན་བྱེ་བྲག་གིས། །ཐ་དད་རྣམ་པ་བཅོ་བརྒྱད་གྱུར། །
ཅེས་བྱུང་ངོ༌། ། ལོ་དྲི་མཁན་པོ་ལྟར་ན་ཕལ་ཆེན་སྡེ་ལ་དྲུག ཡོད་སྨྲ་བཞི། མང་
བཀུར་བ་ལྔ། གནས་བསྟན་པ་གསུམ་དུ་འདོད། དེ་ལ་ཕུང་བོ་ཁམས་དང་སྐྱེ་མཆེད་
གསུམ་མམ། དུས་གསུམ་ཐམས་ཅད་རྫས་སུ་ཡོད་པར་སྨྲ་བས་ཐམས་ཅད་ཡོད་སྨྲ།
ཡ་རབས་ལས་འཇིག་རྟེན་གྱི་ཆོས་ལུགས་འབྱུང་བ་བཞིན་དུ། ལེགས་སྦྱར་གྱི་སྐད་
ཀྱིས་བརྗོད་ཅིང་གཞན་གྱི་ཆོས་ལུགས་འབྱུང་བའི་གཞི་ཡིན་པས་གཞི་ཐམས་ཅད་ཡོད་
པར་སྨྲ་བའོ། །
ཞར་བྱུང་ཐེག་ཆེན་ལུགས་ཀྱི་བཀའ་བསྡུ་ཚུལ་ནི། རྒྱལ་བོའི་ཁབ་ཀྱི་ལྷོ་ཕྱོགས་
བི་མ་ལ་སྭ་བྷཱ་ཝ་ཞེས་པའི་རི་ལ་རྒྱལ་སྲས་འབུམ་ཕྲག་བཅུ་འདུས་ཏེ། འཇམ་དཔལ་
གྱིས་མངོན་པ། བྱམས་པས་འདུལ་བ། ཕྱག་ན་རྡོ་རྗེས་མདོ་བསྡུས་སོ། ། ཞེས་
གྲག་གོ ། རྟོག་གེ་འབར་བ་ལས། ཐེག་པ་ཆེན་པོ་སངས་རྒྱས་ཀྱིས་གསུངས་པ་ཡིན་
ཏེ། རྩ་བའི་སྡུད་པར་བྱེད་པ་བོ་ཀུན་ཏུ་བཟང་བོ་དང་། འཇམ་དཔལ་དང་། གསང་
བའི་བདག་པོ་དང་། བྱམས་པ་ལ་སོགས་པ་རྣམས་ཀྱིས་བསྡུས་པའི་ཕྱིར་རོ་ཞེས་དང་།
འབུམ་ཊཱིཀ་ཏུའང་། ཕྱག་ན་རྡོ་རྗེ་ནི་སངས་རྒྱས་སྟོང་གི་བསྟན་པ་སྡུད་པ་བོར་གསང་
བ་བསམ་གྱིས་མི་ཁྱབ་པར་བཤད་པར་གསུངས།
ཁྱད་པར་རྡོ་རྗེ་ཐེག་པའི་བཀའ་བསྡུ་ཚུལ་ནི། གསུང་ལུགས་གཅིག་ཏུ་རྒྱུད་ཀྱི་
ཞུ་བ་བོ་གང་ཡིན་དང་རྒྱུད་གང་ལ་གཏད་པ་དེ་རྒྱུད་དེ་དང་དེའི་སྡུད་པ་བོར་བཤད་པ་
ནི། བླ་མེད་ལ་དུས་འཁོར་ཟླ་བ་བཟང་བོ་དང་། སྡོམ་འབྱུང་ཕྱག་རྡོར། བརྟག་
གཉིས་རྡོ་རྗེ་སྙིང་བོ་དང་། རྡོ་རྗེ་མཁའ་འགྲོ་ཕག་མོས་བསྡུས་པར་གསུངས་པ་དང་།
བྱ་རྒྱུད་འགའ་ཞིག་ཀུན་དགའ་བོ་དང་། སྤྱོད་རྒྱུད་དང་རྣལ་འབྱོར་རྒྱུད་ལ་ལ་ཕྱག་
རྡོར་གྱིས་བསྡུས་པ་དང་། ཡང་ན་ཀུན་དགའ་བོ་ཀུན་བཟང་ཕྱག་རྡོར་རྣམས་ངོ་བོ་
298



༄༅། །བོད་སོག་ཆོས་འབྱུང་གི་སྟོད་ཆ།
གཅིག་པར་གསུངས་པའང་ཡོད་ལ། གསང་སྔགས་ཀྱི་རྒྱུད་སྡེ་ཐམས་ཅད་གསང་བའི་
བདག་པོས་བསྡུས་པར་བཤད་ཀྱང་རུང་སྟེ། དེ་ཡང་འདུས་པ་སོགས་གནས་ཨོ་རྒྱན་
དུ་སྡུད་པ་བོ་ཕྱག་ན་རྡོ་རྗེས་སྟོན་པ་འཛམ་བུའི་གླིང་དུ་བཞུགས་པའི་དུས་ཉིད་དུ་
བསྡུས་ཏེ་རྒྱལ་བོ་ཨིནྡྲ་བྷཱུ་ཏི་འཁོར་བཅས་ལ་བྱིན་ནས་དངོས་གྲུབ་བརྙེས་པའི་ལོ་རྒྱུས་
ལྟར་ཡིན། ཡང་རྒྱལ་བོ་ཨིནྡྲ་བྷཱུ་ཏི་ལ་དབང་བསྐུར་བའི་ཕྱིས་སུ་ལྕང་ལོ་ཅན་དུ་བྱང་
སེམས་བྱེ་བ་ཕྲག་དགུ་བཅུ་རྩ་དྲུག་འདུས་ཏེ་གསང་བདག་ལ་གསོལ་བ་བཏབ་པས་
དེས་སྔགས་ཀྱི་རྒྱུད་མ་ལུས་པ་བསྡུས་ནས་ཡི་གེར་བཀོད་ཚུལ་སོགས་བཤད་པ་ནི།
ཨིནྡྲ་བོ་དྷིས་མཛད་ཟེར་བའི་བདེ་མཆོག་རྩ་རྒྱུད་ཀྱི་འགྲེལ་བ་ལས། རྒྱལ་བོ་ཨིནྡྲ་བྷཱུ་ཏི་
འཁོར་བཅས་ལ། །དབང་བསྐུར་བྱིན་རླབས་གསང་ཆེན་བླ་མེད་ཆོས། །ལྐོག་གྱུར་
དག་ཏུ་རྡོ་རྗེ་ཐེག་མཆོག་གི ། ཆོས་ཀྱི་འཁོར་ལོ་བསྐོར་བར་མཛད་པའོ། །ཕྱི་དུས་
རིམ་པར་ལུང་བསྟན་སྡུད་པ་བོས། །རི་བོ་མཆོག་རབ་བྱང་ཤར་ལྷ་གནས་མཆོག །
ལྕང་ལོ་ཅན་གྱི་ཕོ་བྲང་ཆེན་པོར་ནི། །རྒྱུད་རྣམས་མ་ལུས་སེམས་དཔའ་ཆེན་པོའི་
ཚོགས། །བྱེ་བ་ཕྲག་ནི་དགུ་བཅུ་རྩ་དྲུག་སོགས། །འདུས་ཏེ་རྗེ་བཙུན་གསང་བའི་
བདག་པོ་ལ། །གསོལ་བ་བཏབ་ཚེ་འདི་སྐད་བདག་ཐོས་ཞེས། །རབ་ཏུ་གསུངས་པ་
གསེར་གྱི་ཤོག་བུ་ལ། །བཻཌཱུརྱ་ཡི་ཞུན་མས་ཡི་གེར་བཀོད། །དེ་ནས་མ་འོངས་དུས་ལ་
དགོངས་ནས་ནི། །ཨོ་རྒྱུན་གནས་སུ་ཀླུ་ལས་གྱུར་པ་ཡི། །མཁའ་འགྲོ་མ་ཡི་ཚོགས་
ལ་བྱིན་གྱིས་རློབས། །དྷརྨ་སྭ་ཛ་གསང་བ་ཆོས་ཀྱི་མཛོད། །དཔལ་ལྡན་རང་བྱུང་ཕོ་
བྲང་གནྡྷོ་ལིར། །མཁའ་འགྲོ་དབང་ཕྱུག་མངོན་པར་དགའ་མ་སོགས། །བྱིན་རླབས་
དབང་བསྐུར་ཕྱི་རབས་སྐལ་ལྡན་ལ། །རྗེས་གནང་ཉེ་བར་གདམས་པ་ལུང་བསྟན་
པའོ། ། ཞེས་སོ། ། མ་རྒྱུད་རྣམས་ནི། རྡོ་རྗེ་ཕག་མོ་ལ་སོགས་པའི་མཁའ་འགྲོ་
མ་རྣམས་ཀྱིས། ཨོ་རྒྱན་དུ་ཕན་ཚུན་དྲི་ལན་གྱི་ཚུལ་དུ་བསྡུས་པར་ཡང་བཤད་དེ།
299



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མཁའ་འགྲོ་རྒྱ་མཚོ་ལས། བསྡུ་བ་མཛད་པ་སོགས་རྣམས་ཀྱིས། །བདག་ལ་བགྲོད་པ་
དེ་ཐོབ་པོ །གཅིག་ལ་གཅིག་གིས་བཞེད་པ་ནི། །གསོལ་བ་འདེབས་ཤིང་གསོལ་
འདེབས་མཛད། ། ཅེས་སོ། ། ཡང་སྔར་བསྡུས་པ་སླར་བསྡུས་པ་ཡང་ཡོད་དེ།
རྒྱལ་བོ་ཟླ་བ་བཟང་བོས་བསྡུས་པའི་དུས་འཁོར་རྩ་རྒྱུད་སྟོང་ཕྲག་བཅུ་གཉིས་པ།
སླར་རིགས་ལྡན་འཇམ་དཔལ་གྲགས་པས་བསྡུས་རྒྱུད་དུ་བསྡུས་པ་ལྟ་བུ་ཡིན་པར་
གསུངས། དེ་དག་ ཀྱང་ ཐུན་མོང་སྣང་ཚུལ་ ལྟར་མཛད་ པ་ ཡིན་གྱི་ངེས་དོན་ དུ་
གསུངས་པ་བོ་དང་། སྡུད་པ་བོ་རྣམས་ཐམས་ཅད་དུ་རྒྱུད་ ཐ་དད་པར་གཟུང་མི་
རིགས་ཏེ། བརྟག་གཉིས་ལས། འཆད་པ་པོ་ང་ཆོས་ཀྱང་ང་། །རང་གི་ཚོགས་ལྡན་
ཉན་པོ་ང་། ། ཞེས་དང་། གསང་བ་གྲུབ་པ་ལས་ཀྱང་། འདི་ཡི་སྡུད་པར་བྱེད་པ་
བོ། །གཞན་དག་ཡོད་པ་མ་ཡིན་ཞེས། །བདག་ཉིད་འབའ་ཞིག་སྨྲ་བར་བྱེད། །
རྒྱུད་མཛད་པ་ནི་ཐུགས་རྡོ་རྗེ། ཞེས་ཀྱང་གསུངས་པ་དང༌། འདུས་པའི་རྩ་རྒྱུད་ཀྱི་
དབུར་ཡི་གེ་བཞི་བཅུ་ལ་རྡོ་རྗེ་འཆང་རང་གིས་ཚིགས་བཅད་རེས་བཤད་ཅིང་བསྡུས་པ་
དང་། རྒྱུད་དོན་ཨེ་ཝཾ་གཉིས་སུ་བསྡུས་ནས་ཡང་གསུངས་སོ། །
འདིར་སྨྲས་པ།
ཚོགས་གཉིས་རྒྱ་མཚོའི་འཇིངས་ནས་ལེགས་ཐོན་པའི། །
མཚན་དཔེའི་རི་དབང་གསེར་གྱི་ལྷུན་པོ་ལ། །
ཉི་གཞོན་འབུམ་གྱིས་འཁྱུད་པའི་དཔལ་མངའ་བ། །
ཤཱཀྱའི་རྒྱལ་བོའི་བཀའ་དྲིན་སླར་ཡང་དྲན། །
མགོན་དེའི་རྒྱལ་ཚབ་དམ་པར་མངའ་གསོལ་བའི། །
ཐུབ་བསྟན་ཡོངས་ཀྱི་བདག་པོ་གཏད་རབས་བདུན། །
300



༄༅། །བོད་སོག་ཆོས་འབྱུང་གི་སྟོད་ཆ།
རིམ་པར་བྱོན་ནས་བཀའ་བསྡུ་མཛད་པ་སོགས། །
བསྟན་ལ་རྒྱལ་བའི་མཛད་པ་མཚུངས་པར་བསྒྲུབས། །
སྔགས་ཀྱི་སྟོན་པ་རྡོ་རྗེ་འཆང་ཆེན་གྱིས། །
གསང་བ་བླ་ན་མེད་པའི་དཀྱིལ་འཁོར་དུ། །
རྡོ་རྗེ་ཚིག་རྒྱལ་སྦས་པའི་རྒྱུད་རྣམས་ཀྱང་། །
བསྡུ་མཛད་སྤྲུལ་བ་ཉིད་དང་གསང་བའི་བདག །
བསླབ་གསུམ་ནོར་བུའི་ལྟེ་བ་བརྟན་པོ་ལ། །
རྒྱལ་བའི་འཕྲིན་ལས་རྩིབས་སྟོང་རྫོགས་པས་མཛེས། །
ལུང་རྟོགས་བསྟན་པའི་མུ་ཁྱུད་ཟླུམ་བསྐོར་བ། །
ཆོས་ཀྱི་འཁོར་ལོ་སྲིད་པའི་རྒྱན་དུ་ངོམ། །
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
༄༅། །རྒྱན་དྲུག་མཆོག་གཉིས་སོགས་པཎ་
གྲུབ་རྣམས་ཀྱིས་བསྟན་པ་
བསྐྱངས་ཚུལ།
༄༅ ། །ཤིང་རྟ་ཆེན་པོ་གཉིས་ལ་སོགས་པའི་སློབ་དཔོན་རྣམས་ཀྱིས་བསྟན་
པ་བསྐྱངས་ཚུལ་ནི། མདོ་སྡེ་རྒྱན་ལས། སྔར་ལུང་མ་བསྟན་ལྷན་ཅིག་བྱུང་། །
ཞེས་གསུངས་པ་ལྟར། ཐེག་པ་ཆེ་ཆུང་གི་ཆོས་ཀྱི་ཚུལ་ལྷན་ཅིག་ཏུ་བྱུང་བ་ཡིན་མོད་
ཀྱི། དགེ་འདུན་གྱི་ཁྲོད་དུ་འཁྲུག་རྩོད་མང་དུ་བྱུང་བའི་དབང་གིས་ཐེག་པ་ཆེན་པོ་
301



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཤིན་ཏུ་ཉམས་དམའ་བར་གྱུར་ཏེ། ཉན་ཐོས་སྡེ་བ་རྒྱས་པས་ན། བྷར་མ་དང་། སི་
ཡམ། ཀམོ་ཛ་སོགས་ལའང་ཐེག་པ་ཆེན་པོ་མ་དར་བ་ད་ལྟ་ཡང་མཐོང་དུ་ཡོད་ལ།
ཐེག་པ་ཆེན་པོ་རྒྱས་པར་གྱུར་པ་ན། ཤིང་རྟ་ཆེན་པོ་གཉིས་ལ་སོགས་པ་བྱོན་ནས་
ཐེག་པ་ཆེན་པོའི་གྲུབ་མཐའ་ཉི་མ་ཤར་བ་ལྟར་གསལ་བར་མཛད་དོ། །
དེ་ལ་དབུ་མའི་ཤིང་རྟའི་སྲོལ་འབྱེད་ཆེན་པོ་དཔལ་མགོན་འཕགས་པ་ཀླུ་སྒྲུབ་
ནི། ལང་ཀར་གཤེགས་པ་དང་། འཇམ་དཔལ་རྩ་རྒྱུད་ཀྱིས་ལུང་བསྟན་པ་ལྟར། ལྷོ་
ཕྱོགས་བེ་དར་བྷའི་བྲམ་ཟེ་འབྱོར་ལྡན་ཞིག་གི་ཁྱིམ་དུ་འཁྲུངས། མཚན་མཁན་གྱིས་
བལྟས་པས། ཚེ་རིང་ཤོས་ལ་ལོ་བདུན་ལས་མི་ཐུབ་ཟེར་བས་ཕ་མ་གཉིས་ཀྱིས་བུ་ཤི་
བའི་རོ་མིག་གིས་མཐོང་མ་བཟོད་པར་གཡོག་དང་བཅས་ཡུལ་གཞན་འཁྱམ་དུ་བཏང་
བ། ནམ་ཞིག་ནཱ་ལེནྡྲར་སླེབས་པ་ན། སློབ་དཔོན་ས་ར་ཧས་ནང་དུ་བོས་ཏེ་དྲིས་
པས་རྒྱུ་མཚན་ཞིབ་ཏུ་གསོལ། སློབ་དཔོན་ན་རེ། རབ་ཏུ་བྱུང་ནུས་ན་ཐབས་ཡོད་
གསུངས་ནས་རབ་ཏུ་བྱུང༌། ཚེ་དཔག་མེད་འཆི་བདག་འཇོམས་པའི་དཀྱིལ་འཁོར་དུ་
དབང་བསྐུར་སྔགས་བཟླས་སུ་བཅུག ཁྱད་པར་ལོ་བདུན་ལོན་པའི་ནུབ་མོ་མཚན་
ཐོག་ཐག་ཏུ་སྔགས་བཏོན་པས་འཆི་བ་ལས་གྲོལ་བ་དང་། རྨ་བྱ་ཆེན་མོ་སོགས་
བསྒྲུབས་ཏེ་བཅུད་ལེན་ལ་བརྟེན་ནས་ཚེ་སྒྲུབ་པ་སོགས་ཀྱིས་ལོ་དྲུག་བརྒྱར་འཚོ་བའི་
ཐུན་མོང་གི་དངོས་གྲུབ་བརྙེས། ས་ར་ཧ་ལས་འདུས་པའི་དབང་གསན། ལོ་བཅུ་
དགུ་བཞེས་ཚེ། ས་ར་ཧ་ལས་བསྙེན་པར་རྫོགས་ནས་མཚན་དཔལ་ལྡན་བློ་འཆང་དུ་
བཏགས། ཆང་འཚོང་མ་ཞིག་ལས་གསེར་འགྱུར་གྱི་མན་ངག་གསན་ནས་སྒྲུབ་པས།
མུ་གེ་ཞིག་གི་དུས་ནཱ་ལེནྡྲའི་ཞལ་ཏ་བ་མཛད་སྐབས་སུ་ཐེག་ཆེན་གྱི་དགེ་འདུན་ལ་འཚོ་
བ་སྦྱར་ཞིང་། ལྷ་མོ་ཙཎྜི་ཀ་བསྒྲུབས་ནས་ལོ་བཅུ་གཉིས་སུ་འཚོ་བ་སྦྱར་བཅུག བདེ་
བྱེད་འདུལ་ཆེད་དུ་ཆོས་འཆད་སྐབས་ཞིག་ལ་ཀླུ་འཇོག་པོའི་བུ་མོ་གཉིས་འོངས་ནས་
302



༄༅ ། །བོད་སོག་ཆོས་འབྱུང་གི་སྟོད་ཆ།
ཆོས་ཉན་ཅིང་ཀླུ་ཡུལ་དུ་སྤྱན་དྲངས་ནས་བྱོན་ཏེ། ཀླུ་འདམ་དང་། མཇུག་ཅུང་ཟད་
མ་ཚང་བའི་འབུམ་དང་གཟུངས་མང་བོའང་སྤྱན་དྲངས་པའི་ཚེ། ཀླུ་སྒྲུབ་ཅེས་གྲགས་
ཤིང་། ལི་ཁ་ར་ཤིང་འཕེལ་དུ་གསེར་འགྱུར་བྱས་ཏེ་སྦྱིན་གཏོང་མཛད། ཧ་ཡ་གྷོ་ཤ་
ལས་སྒྲོལ་མའི་རྒྱུད་སོགས་གསན་ཞིང་། དྷ་ནྱ་ཀ་ཊ་ཀའི་གླིང་ནས་ནག་པོ་ཆེན་པོ་བེ་
ཅོན་གྱི་རྒྱུད་དང་། ཀུ་རུ་ཀུ་ལླེའི་རྒྱུད་སོགས་སྤྱན་དྲངས་ཀྱང་ཟེར་རོ། ། དེ་ནས་
ཡུལ་དབུས་སུ་ནཱ་ལེནྡྲར་ལྷ་ཁང་བརྒྱ་རྩ་བརྒྱད་བཞེངས་ནས་ཐེག་པ་ཆེན་པོའི་ཆོས་
གཞི་བཙུགས་ཏེ་ནག་པོ་ཆེན་པོའི་སྐུ་ལ་གཏད་པ་མཛད། ནཱ་ལེནྡྲ་འདི་ནི་འཕགས་
ཡུལ་གྱི་དགེ་འདུན་གྱི་སྡེ་ཆེས་ཁྱད་དུ་འཕགས་པ་ཞིག་ཡིན། དེའི་རྒྱུ་མཚན། སྔར་ཤཱ་
རིའི་བུའི་འཁྲུངས་གཤེགས་ཀྱི་ཡུལ་ཡིན། དེའི་ཡུལ་དུ་བྲམ་ཟེའི་གྲོང་སྟོངས་པར་གྱུར་
པའི་ཤུལ་དུ་ཤཱ་རིའི་བུའི་མཆོད་རྟེན་ཡོད་པ་ལ། ཆོས་རྒྱལ་མྱ་ངན་མེད་ཀྱིས་མཆོད་
ཅིང་ལྷ་ཁང་བཞེངས་པ་དེར། ཕྱིས་སུ་མཐོ་བཙུན་སྐུ་མཆེད་ཀྱིས་ལྷ་ཁང་བརྒྱུད་
བཞེངས། མཐོ་བཙུན་སྐུ་མཆེད་ནི། མ་ག་དྷར་བྲམ་ཟེ་མོ་ཞིག་ལ་མཐོ་བཙུན་གྲུབ་རྗེ་
དང་། བདེ་བྱེད་བདག་པོ་ཞེས་པ་སྤུན་གཉིས་འཁྲུངས་ཏེ། རིགས་ཀྱི་ལྷ་དབང་ཕྱུག་
ཡིན་ཀྱང་། མཐོ་བཙུན་ཐེ་ཚོམ་ཅན་དུ་གནས་ཤིང་། བདེ་བྱེད་སངས་རྒྱས་ལ་དད་
པས། དེ་གཉིས་མས་བསྐུལ་ནས་ཀེ་ལ་ཤར་གྲགས་པ་གངས་ཏི་སེ་ལ་སོང་ནས།
དབང་ཕྱུག་ཡབ་ཡུམ་གྱིས་དགྲ་བཅོམ་པ་མཆོད་ཅིང་། ཕྱག་འཚལ་བ་མཐོང་བས་
སྤུན་གཉིས་སངས་རྒྱས་ལ་དད་དེ་ཡུན་རིང་དུ་སོང་ནས་དགེ་བསྙེན་གྱི་སྡོམ་པ་བླངས་
ཏེ། ཁྱད་པར་འཕགས་བསྟོད་དང་ལྷ་ལས་ཕུལ་བྱུང་གི་བསྟོད་པ་བརྩམས། འདི་
གཉིས་ཀྱིས་རྡོ་རྗེ་གདན་དུ་ཉན་ཐོས་ཀྱི་དགེ་སློང་ལྔ་བརྒྱ་རེ་དང་། ནཱ་ལེནྡྲར་ཐེག་ཆེན་
པ་ལྔ་བརྒྱ་རེ་མཆོད་དོ། ། ལྷ་ཁང་བརྒྱད་བཞེངས་པ་དེར་ཐེག་ཆེན་པ་རྣམས་བྱོན་
ནས་ཆོས་གཞི་དར་ཞིང་། སྔོན་རྒྱལ་བོ་ལཀཨ་ཤྭས་བཞེངས་པའི་ཐེག་ཆེན་གྱི་གླེགས་
303



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བམ་འབུམ་ཕྲག་བརྒྱ་ཡོད་པ་ཕྱིས་སུ་ནཱ་ལེནྡྲར་སྤྱན་དྲངས་པའང་མཐོ་བཙུན་སྐུ་མཆེད་
ཀྱི་ལྷ་ཁང་འདིར་བཞུགས་པས། ཕྱིས་སུ་ནང་བ་སངས་རྒྱས་པའི་དགེ་འདུན་ཆེ་ཤོས་
སུ་གྱུར་པ་ཡིན་ཏེ། དང་བོ་འདེབས་པ་བོ་མྱ་ངན་མེད། བར་དུ་ཆོས་གཞི་དར་བར་
མཛད་པ་སློབ་དཔོན་ལྔ་བརྒྱ་དང་མཐོ་བཙུན་སྐུ་མཆེད། ཐ་མར་རྒྱས་པར་མཛད་པ་
བོ་སྒྲ་གཅན་འཛིན། ཤིན་ཏུ་རྒྱས་པར་མཛད་པ་ཀླུ་སྒྲུབ་ཅེས་གསུངས་པ་བཞིན་ནཱ་
ལེནྡྲར་ཀླུ་སྒྲུབ་བཀའ་དྲིན་ཆེ་བར་གྲགས། དེ་ནས་རྡོ་རྗེ་གདན་བྱང་ཆུབ་ཤིང་བཅས་
སྲུང་བར་རྡོ་རིང་བཙུགས་ཏེ་རྡོའི་དྲ་མིག་གིས་བསྐོར། ཕྱི་རུ་མཆོད་རྟེན་བརྒྱ་རྩ་
བརྒྱད་བཞེངས། ཤར་དུ་ཆུའི་གནོད་པ་བསྲུང་ཕྱིར་ཕ་བོང་བདུན་ལ་ཆུ་ལོན་གྱི་རག་
ཐུབ་པའི་སྐུ་རེ་བསྐོས། ལྷོ་ཕྱོགས་དཔལ་ལྡན་འབྲས་སྤུངས་མཐར་ལྕགས་རི་བཏབ་
ཅིང་། བར་དུ་ལྷ་ཁང་བརྒྱ་རྩ་སྒྲུབ། དེ་ནས་ཤར་ཕྱོགས་བ་ཊ་བེ་ས་དང་། ཡུལ་ར་དྷ་
ར། ཨོ་ཊི་བི་ཤ བྷང་གྷ་ལ་རྣམས་སུ་ཡང་ལྷ་ཁང་བཞེངས། ཕྱོགས་གཞན་རྣམས་
སུའང་བསྟན་འགྲོའི་དོན་མཐའ་ཡས་པ་མཛད་ཅིང་། ལྷོའི་ཛ་ཊ་སཾ་གྷ་རིའི་མུ་སྟེགས་
ལྔ་བརྒྱའི་རྒོལ་བ་བཟློག་པ་སོགས་བསྟན་པའི་བྱ་བ་རྒྱ་ཆེར་མཛད། སྒྲ་མི་སྙན་དུ་
གཤེགས་པའི་ལམ་གྲོང་ཁྱེར་བ་ལ་མ་ཞེས་པར། བྱིས་པ་ཛེ་ཏ་ཀའི་ལག་རིས་ལ་
གཟིགས་ནས་རྒྱལ་བོར་ལུང་བསྟན། དེ་ནས་སྒྲ་མི་སྙན་དུ་བྱོན་ནས་ན་བཟའ་ཤིང་ལ་
བཀལ་ཏེ་ཁྲུས་མཛད་པས། གོས་དེ་སྒྲ་མི་སྙན་པ་དག་གིས་ཁྱེར་བ་ལ་ངའི་ཡིན་
གསུངས་པས། ང་བདག་ཅན་ཟེར་ནས་བལྟ་སྐད། ཡུལ་དེར་འགྲོ་དོན་བྱས་ཏེ་བྱོན་
པས། སྔར་གྱི་བྱིས་པ་རྒྱལ་བོར་གྱུར་ཏེ། དེས་རིན་པོ་ཆེ་མང་དུ་ཕུལ་ནས་སྐྱེས་ལན་
དུ་ཆོས་ཀྱི་རིན་པོ་ཆེའི་ཕྲེང་བ་གནང་ངོ༌། ། དེ་ནས་སློབ་མའི་མཆོག་ཤཱཀྱ་བཤེས་
གཉེན་ལ་ནཱ་ལེནྡྲ་གཏད་ནས། འཕགས་མ་སྒྲོལ་མའི་བཀས་བསྐུལ་བ་ལྟར་ལྷོ་ཕྱོགས་
དཔལ་གྱི་རི་ཞེས་པ་ད་ལྟ་ན་ག་ཏཾ་རྫུན་ཀོན་ཊ་བྱ་བ་དེ་ལ་བཞུགས་ནས་འགྲོ་དོན་
304



༄༅། །བོད་སོག་ཆོས་འབྱུང་གི་སྟོད་ཆ།
དཔག་མེད་མཛད། སློབ་དཔོན་འདིས་ཤེར་ཕྱིན་གྱི་དོན་གསལ་བར་བྱེད་པའི་བསྟན་
བཅོས་རིགས་པའི་ཚོགས་དང་། བསྟོད་པའི་ཚོགས། གཏམ་གྱི་ཚོགས་ལ་སོགས་པ་
མཛད། སྔགས་ཀྱི་ཕྱོགས་སུ་མདོ་བསྲེ། རིམ་པ་ལྔ་བ་སོགས་མཛད། དཔལ་གྱི་རིར་
བསྒོམ་པས་ས་དང་བོ་བརྙེས་ཏེ་སྐུ་ལ་མཚན་སོ་གཉིས་ཀྱིས་བརྒྱན་པར་གསུངས་པ་
དང༌། རྔ་བོ་ཆེའི་མདོ་ལས་སློབ་དཔོན་འདི་ས་བདུན་པར་བཤད་ཀྱང་། སྒྲོན་གསལ་
ལས། སྐུ་ཚེ་དེ་ལ་མཆོག་གི་དངོས་གྲུབ་བརྙེས་པར་བཤད་དོ། ། དེ་ཡང་སངས་
རྒྱས་ཀྱིས་ཆོས་ཀྱི་འཁོར་ལོ་རིམ་པ་གསུམ་དུ་བསྐོར་བ་བཞིན་དུ་སློབ་དཔོན་འདིས།
སངས་རྒྱས་ཀླུ་རིགས་སྒྲོན་མེའི་དྲུང་དུ་ཐུགས་བསྐྱེད་པ་ལྟར་ཆོས་སྒྲ་ཆེན་པོ་ལན་
གསུམ་སྒྲོགས་པར་མཛད་དེ། ཆོས་སྒྲ་དང་བོ་ནི། ནཱ་ལེནྡྲའི་དགེ་སློང་བདེ་བྱེད་ཅེས་
པས་རིག་པའི་རྒྱན་ཞེས་བྱ་བའི་གཞུང་འབུམ་ཕྲག་བཅུ་གཉིས་པ་བྱས་ནས་བསླབ་པ་
ལ་གཡེལ་བ་རྣམས་ཚར་བཅད་ནས་ཆོས་གསུངས་པའོ། ། ཆོས་སྒྲ་གཉིས་པ་ནི།
ཀླུ་ཡུལ་ནས་ཡུམ་གདན་དྲངས་ཤིང་དབུ་མ་རིགས་ཚོགས་དྲུག་བརྩམས་ནས་གྲུབ་
མཐའ་ཐམས་ཅད་ཀྱི་རྩེ་མོར་གྱུར་པ་དབུ་མ་བའི་ཤིང་རྟའི་སྲོལ་ཆེན་པོ་ཕྱེ་བའོ། །
ཆོས་སྒྲ་གསུམ་པ་ནི། རྔ་བོ་ཆེ་ལ་སོགས་པའི་མདོ་ལ་བརྟེན་ནས་སེམས་ཅན་ཐམས་
ཅད་ཀྱི་རྒྱུད་ལ་བདེ་གཤེགས་སྙིང་བོས་ཁྱབ་པར་སྟོན་པའི་ཆོས་དབྱིངས་བསྟོད་པ་ལ་
སོགས་པ་གསུངས་པ་ཡིན་ནོ། ། དེའི་ཚེ་རྒྱལ་བོ་བདེ་སྤྱོད་བཟང་བོ་ལ་བུ་གཞོན་ནུ་
ནུས་ལྡན་ཞེས་བྱ་བ་ཞིག་ལ་མས་གོས་སྲུབས་མེད་པ་ཞིག་བྱིན་པ་ན། བུས་འདི་རྒྱལ་
སྲིད་འཛིན་པའི་དུས་སུ་དགོས་ཟེར་བ་ལ། མས་ཁྱོད་ཀྱིས་རྒྱལ་སྲིད་འཛིན་པ་མི་འོང༌།
ཡབ་དང་སློབ་དཔོན་ཀླུ་སྒྲུབ་ཚེ་སྒྲུབ་དང་བཅུད་ལེན་སྟབས་སུ་བྱས་པས་གྲུབ་སྟེ།
སློབ་དཔོན་དང་སྲོག་གཅིག་ཡིན་ཟེར། དེ་ནས་རྒྱལ་བུ་དེ་དཔལ་གྱི་རི་ལ་སློབ་དཔོན་
ཀླུ་སྒྲུབ་བཞུགས་པའི་དྲུང་དུ་ཕྱིན་ཏེ་དབུ་བསླངས་པས། ཆོག་གསུངས་ཏེ། རལ་
305



ར
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གྲིས་བཅད་པས་མ་ཆོད་པ་ན། སློབ་དཔོན་ན་རེ། ངས་རྩྭ་ཀུ་ཤས་བཅད་པའི་སྲོག་
ཆགས་ཤི་བའི་རྣམ་སྨིན་ཡོད་པས། ཀུ་ཤས་ཆོད་གསུངས་ནས་བཅད་པས། སྐེའི་རྩ་
བ་ནས། ང་ནི་བདེ་བ་ཅན་གྱི་འཇིག་རྟེན་དུ། །ཕྱིན་ནས་ལུས་འདི་ལ་ཡང་འཇུག་
པར་འགྱུར། ། ཞེས་པའི་ཚིགས་བཅད་ཀྱི་སྒྲ་བྱུང༌། དབུ་དེ་ཁྱེར་ཕྱིན་པ་ལ་གནོད་
སྦྱིན་མོས་འཕྲོག་སྟེ་དཔག་ཚད་གཅིག་ཏུ་དོར། མཐར་ནམ་ཞིག་དབུ་དང་སྐུ་ལུས་ཇེ་
ཉེར་སོང་ནས་འབྱར་ཏེ་བསྟན་འགྲོའི་དོན་མཛད་ཅེས་གྲགས་ལ། འཇམ་དཔལ་རྩ་
བརྒྱུད་དུ། དེ་ཉིད་མཐར་གྱི་སངས་རྒྱས་ཉིད། །ངེས་པ་ཁོ་ནར་ཡང་དག་འཐོབ། །
ཅེས་དང་། ཡང་སྤྲིན་ཆེན་ལས། འཇིག་རྟེན་གྱི་ཁམས་དྭངས་པའི་འོད་དུ་སངས་
རྒྱས་ཡེ་ཤེས་འབྱུང་གནས་འོད་དུ་འཚང་རྒྱའོ། ། ཞེས་གསུངས་པ་ལྟར་སློབ་དཔོན་
ཆེན་པོ་ཀླུ་སྒྲུབ་དེ་ནི་མཐར་མངོན་པར་རྫོགས་པར་འཚང་རྒྱ་བར་ལུང་བསྟན་པ་དེ་
ཡིན་ནོ། །
ཀླུ་སྒྲུབ་ལྷོ་ཕྱོགས་ཀྱི་རྒྱུད་དུ་འགྲོ་དོན་མཛད་པ་ཙམ་གྱི་དུས་ན། ཀླ་ཀློའི་ཆོས་
ལུགས་མགོ་བརྩམས་པ་དང་། དཔལ་གྱི་རི་ལ་བཞུགས་དུས་ཙམ་ན་བསྟན་པ་ལ་དགྲ་
ལན་གསུམ་བྱུང་བའི་དང་བོའི་སྐབས་ཡིན་ཏེ། ཛ་ཡ་ཙནྡྲས་ཉི་འོག་གི་རྒྱལ་ཁམས་
སྐྱོང་ཞིང་དམ་པའི་ཆོས་ལ་བཀུར་བ་དང་མངའ་ཐང་མང་ཆེ་བ་བྱུང་ལ། དེའི་བུ་རྒྱལ་
བོ་ནེ་མ་ཙནྟས་རྒྱལ་སྲིད་བསྐྱངས་ནས་མི་རིང་བ་ན། བྲམ་ཟེ་རྒྱལ་བ་ཤེས་ཞེས་བྱ་བ་
རྒྱལ་བོའི་མདུན་ན་འདོན་བྱེད་པ་ཞིག་གིས་ངོ་ལོག་བྱས་ཏེ་རྒྱལ་ས་བླངས་ནས་སྲིད་
སྐྱོང་བའི་སྐབས་བྲམ་ཟེ་དེའི་ཉེ་དུ་རྒན་མོ་ཞིག་གིས་ཁོས་ལས་དོན་ཞིག་གི་ཕྱིར་ནཱ་
ལེནྡྲར་ཕྱིན་པས། གཎྜིའི་སྒྲ་ཐོས་ཏེ། ཕགས་ཌཱ་ཡ་ཞེས་པའི་སྒྲ་ལྟ་བུ་འབྱུང་གི་ཞེས་
སྨྲས་ནས། བྲམ་ཟེ་སྒྲ་མཁན་རྣམས་ཀྱིས་ཀྱང་། དེས་ན་འགེམས་ཞེས་པའི་སྒྲར་གོ་
ཞིང་། མུ་སྟེགས་པའི་ཀླད་པ་འགེམས་ཞེས་པའི་སྒྲ་རེད་ཟེར་བ་སོགས་མི་འཚམ་པ་དུ་
.
༧
306



༄༅ ། །བོད་སོག་ཆོས་འབྱུང་གི་སྟོད་ཆ།
，
མ་བསྒྲགས་པས་རྐྱེན་བྱས་ཏེ། བྲམ་ཟེ་རྒྱལ་བོ་རྒྱལ་བ་ཤེས་ཀྱིས་མུ་སྟེགས་པའི་ཕྱོགས་
ཀྱི་དམག་བྱས་ཏེ། ཡུལ་དབུས་སུ་ཛ་ལན་དྷ་རའི་བར་གྱི་གཙུག་ལག་ཁང་བསྲེགས།
དགེ་སློང་འགའ་རེ་བསད་ནས་བསྟན་པ་ལ་དགྲ་དང་བོ་བྱུང་ཡང་ལོ་ལྔ་ནས་རྒྱལ་བོ་དེ་
ཉིད་བྱང་ཕྱོགས་སུ་ཚེའི་དུས་བྱས་སོ། ། །
འདི་དང་མཚུངས་སུ་ཀླ་ཀློའི་ཆོས་ལུགས་ཀྱི་ཐོག་མ་ནི་ཁ་ཆེ་གཞོན་ནུ་སྡེ་ཞེས་
བྱ་བ་སྡོམ་པ་ཉམས་པ་ཞིག་དགེ་འདུན་གྱི་གནས་དབྱུང་བྱས་པ་ལ་འཁྲུགས་ནས། ཐོ་
གར་གྱི་རྒྱབ་ཤུ་ལི་ཀ་ཞེས་བྱ་བའི་ཡུལ་དུ་སོང་ནས་མིང་མ་མ་ཐར་དུ་སྤོས་ཏེ་ཆ་ལུགས་
བསྒྱུར་ནས་འཚེ་བ་ཆོས་སུ་སྨྲ་བའི་ཆོས་བརྩམས་ནས། ལྷ་མིན་གྱི་གདོན་པི་ཤི་མི་ལ་
གཏད་དེ་དེའི་གནས་སུ་སྦས་ལ། དེའི་ཚེ་ཁོ་རཱ་སཱ་ནའི་ཡུལ་གྱི་བྲམ་ཟེ་མོ་ཞིག་གིས་མེ་
ཏོག་འཐུ་ཞིང་མཆོད་པ་དང་འཚོང་བ་ལས་ལན་ཅིག་མེ་ཏོག་ཕུང་བོ་ལས་བྱི་ལ་ཞིག་
བྱུང་ནས་ཐིམ་སྣང་བྱུང་བས། ཕྱིས་སུ་བུ་ཞིག་བྱུང་སྟེ་ཆེར་སྐྱེས་ནས་སྡིག་སྤྱོད་ལ་
དགའ་བ་ཡུལ་དཔོན་གྱིས་ནགས་སུ་བསྐྲད་པས་གཏེར་གྱི་ཆོས་ལོག་དེ་རྙེད་ནས་མཱ་མ་
ཐར་གྱིས་ལུང་ཕོག་སྟེ། བི་ཁ་མ་བ་ཞེས་པའི་ཀླ་ཀློའི་དྲང་སྲོང་ཨགྷོཞེས་པ་འཁོར་སྟོང་
དང་བཅས་པར་གྱུར་ཅིང་། དེ་མ་ཁའི་གྲོང་ཁྱེར་དང་ཉེ་བར་འོངས་ནས་ཆོས་ལོག་
བསྟན་པས་སི་དཱ་དང་དུ་རུཥའི་རྒྱལ་རིགས་དག་ཀྱང་དེ་དུས་བྱུང་ངོ༌། ། དེའི་ཚེ་
རྒྱལ་བོ་ཕ་ཎི་ཙནྡྲ་ཞེས་པ་མ་ག་དྷར་རྒྱལ་སྲིད་བྱེད་པ་དང་། དེའི་ཚེ་ཤར་ཕྱོགས་བྷང་
གྷ་ལའི་བྱེ་བྲག་གོ་ཊ་ཞེས་པར། རྒྱལ་བོ་གོ་ཊ་འཕེལ་བྱེད་ཅེས་བྱ་བས་སྔར་གྱི་གཙུག་
ལག་ཁང་ཉམས་པ་རྣམས་སླར་གསོ་དང༌། ཆོས་གཞི་རྒྱས་པར་བྱས་པ་དང་གནས་
བརྟན་བསམ་རྫོགས་ཀྱིས་ཀྱང་མ་ག་དྷར་ཆོས་གཞི་དྲུག་ཅུ་བཙུགས་པ་སོགས་ཕྱོགས་
ཀུན་ཏུ་བསྟན་པ་ཉམས་པ་སླར་གསོ་བར་བྱས་སོ། ། འདི་ནི་བསྟན་པ་སྤྱི་དང༌།
ཁྱད་པར་ཆོས་མངོན་པ་ལ་ལན་གསུམ་གྱི་བར་དུ་དགྲ་བྱུང་ནས་སླར་གསོས་པའི་དང་
+
307



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
+--
--
--
，
བོ་ཡིན་ནོ། །
སློབ་དཔོན་ཀླུ་སྒྲུབ་ཀྱི་སློབ་མའི་གཙོ་བོ་སློབ་དཔོན་ཨཱརྱ་དེ་ཝ་ནི་བོད་སྐད་དུ་
འཕགས་པ་ལྷ་ཞེས་བྱ། བོད་ལ་གྲགས་པ་ནི་སིང་གྷ་ལའི་རྒྱལ་བོའི་སྐྱེད་ཚལ་དུ་རྫུས་ཏེ་
སྐྱེས་ནས་སྲས་དོད་དུ་བསྐྱངས་ཚུལ་གསུངས་ཀྱང་། འགའ་ཞིག་གིས་གྲུབ་ཐོབ་གཎ་
རི་བ་དང་གཅིག་པར་བཤད་མོད། དོན་དུ་ན་བཞི་བརྒྱ་བའི་འགྲེལ་བར་སིང་ག་ལའི་
གླིང་གི་རྒྱལ་བོའི་སྲས་སུ་བཤད་པ་ལྟར། སིང་ག་ལའི་རྒྱལ་བོ་པཉྫ་ཤི་གོ་ཞེས་བྱ་བའི་
སྲས་སུ་འཁྲུངས་ནས། མཁན་པོ་ཧེ་མ་དེ་ཝ་ལས་རབ་བྱུང་དང་བསྙེན་པར་རྫོགས་ཏེ་
སློབ་དཔོན་ཀླུ་སྒྲུབ་རྒྱལ་བོ་བདེ་བྱེད་ཀྱི་ས་ནས་དཔལ་གྱི་རིར་གཤེགས་པ་དང་ཉེ་བའི་
ཚེ་མཇལ་ནས་དཔལ་གྱི་རིར་སློབ་དཔོན་གྱི་ཞབས་པད་བསྟེན། མདོ་སྔགས་ཀྱི་ཆོས་
མཐར་ཕྱིན་པ་གསན། སློབ་དཔོན་ཀླུ་སྒྲུབ་སྐུ་འདའ་ཁར་བསྟན་པའི་བདག་པོར་
བསྐོས་ནས་རྒྱ་གར་ལྷོ་ཕྱོགས་སུ་བསྟན་པ་སྤེལ་ཞིང་ལྷ་ཁང་དང་གཙུག་ལག་ཁང་ཉེར་
བཞི་བཞེངས། སློབ་མའི་ཚོགས་རྣམས་ནས་ཀྱང་སློབ་དཔོན་ཀླུ་སྒྲུབ་དངོས་དང་འདྲ་
བའི་བརྩི་བཀུར་ཞུ། སྔོན་སློབ་དཔོན་ཀླུ་སྒྲུབ་ཞལ་བཞུགས་པ་དེའི་ཚེ་རྒྱ་གར་ལྷོ་
ཕྱོགས་ཀྱི་བྲམ་ཟེ་ཞིག་ལ་བུ་མ་ཏི་ཙིཏྲ་ཞེས་པ་སྐྱེས་ཏེ། དེ་ཆུང་ངུའི་དུས་སུ་མའི་བྲན་
བཞིན་བྱེད་པས་མ་ཁོལ་དང་། ཕ་ལ་གུས་པས་ཕ་ཁོལ་དུ་གྲགས། རིག་པའི་གནས་
ལྔ་ལ་མཁས་ཤིང་དབང་ཕྱུག་ཆེན་པོས་རྗེས་སུ་བཟུང་། མངལ་སྐྱེས་ཀྱིས་མི་ཐུབ་པར་
བྱིན་གྱིས་བརླབས། ཚངས་པ་དང༌། ཁྱབ་འཇུག་དང་། ཨུ་མ་དེ་ཝི་གསུམ་བཀུག་སྟེ་
སྤྲུལ་བ་གསུམ་གྱིས་གྲོགས་གྱིས་ཤིག་ཅེས་བསྒོས་སོ། ། དེ་གསུམ་གྱིས་མ་ཐུབ་ན་ང་
ཉིད་སྙིང་ལ་ཞུགས་ནས་བྱིན་གྱིས་རློབས་ཞེས་གསུངས། དེ་ནས་རྟ་དབྱངས་ཀྱིས་
ཤར་ཕྱོགས་དང་ལྷོ་ཕྱོགས་སུ་རྩོད་པ་བྱས་པས་ནང་བ་མང་བོ་ལས་རྒྱལ་ཏེ་བསྟན་པ་
བཤིག་པ་ན། མའི་བསམ་པར་འདི་མཁས་པ་ཞིག་གིས་མ་བཏུལ་ན་མི་འོང་བསམ་སྟེ་
308



༄༅ ། །བོད་སོག་ཆོས་འབྱུང་གི་སྟོད་ཆ།
བུ་ལ་སྨྲས་པ། སངས་རྒྱས་ཀྱི་བསྟན་པ་རྟའི་ལུས་ཙམ་ལ། རྒྱ་གར་ཤར་ལྷོའི་བསྟན་
པ་རྟའི་རྣ་བ་ཙམ་ལས་མེད་པས་ཁྱོད་རྒྱལ་བ་དོན་མེད། མཁས་པ་ཞེས་པ་ནཱ་ལེནྡྲ་ན་
ཡོད་ཟེར་བས། རྟ་དབྱངས་ཡུལ་དབུས་སུ་ནཱ་ལེནྡྲ་དང་ཉེ་བར། བུད་མེད་གཅིག་ལ།
ཤི་ན་ག་ལ་ད་ག་ན་ཡོད་ཅེས་དྲིས་པས། དེ་འདྲ་མིན། ཤྲཱི་ནཱ་ལེནྡྲ་ཟེར་བ་འདི་ཡིན་
ཟེར་ནས་བསྟན། དེ་ལ་ཉེ་ངན་པར་གོ་སྟེ་རིམ་གྱིས་འབྱོར་ནས་རྩོད་པའི་དུས་བཏབ་
བྱུང་དུས། འཕྲིན་ཡིག་བྱ་རོག་གིས་དཔལ་གྱི་རིར་བསྐྱལ་ཚེ་སློབ་དཔོན་ཀླུ་སྒྲུབ་ཀྱིས་
ང་འགྲོ་གསུངས་པས། འཕགས་པ་ལྷས་སློབ་དཔོན་གཤེགས་མི་འཚལ་བདག་གིས་
འདུལ་ཞུས་པར། ཁྱོད་ཀྱིས་ཐུབ་མིན་བལྟ་ཞེས་ཕྱི་ནང་གི་ཆ་བཟུང་ནས་བརྩད་པས།
སློབ་དཔོན་གྱིས་འཕགས་པ་ལྷ་ལ་ཁྱོད་ཀྱིས་སྨོན་ལམ་གྱིས་ཐུལ་བར་འདུག་སོང་ཞིག་
གསུངས། རྫུ་འཕྲུལ་གྱིས་ཕེབས་པའི་ལམ་དུ་ལྷ་མོས་སྤྱན་གཅིག་སློང་བར་སྤྱན་བྱིན་
ཏེ་བྱོན་ནས། ཆུ་ལེན་དུ་རྫུས་ནས་དགེ་འདུན་པའི་ནང་དུ་ཞུགས་པ་ན། རྟ་དབྱངས་
ཀྱིས་སྔར་མེད་པའི་མགོ་རེག་ཅིག་སླེབས་ཞེས་ཟེར་ཞིང་། རྩོད་ཟླའི་དཔུང་གཉེན་
སྲིང་མོ་པཎྜི་ཏ། ནེ་ཙོ། ཐོད་ལེ་གོར་གསུམ་བཤམས་པ་ལ། དེ་གསུམ་གྱིས་གྲོགས་
བྱེད་མི་ནུས་པར་བྱེད་པའི་གཉེན་པོ་གསུམ་བཀོད་ནས་རྩོད་པ་དང་རྫུ་འཕྲུལ་གཉིས་
ཀྱིས་བཏུལ་ནས་ནང་བའི་བསྟན་པ་ལ་བཙུད་དེ་པཎྜི་ཏ་ཆེན་པོར་གྱུར་ཏོ། ། སློབ་
དཔོན་ཨཱརྱ་དེ་ཝ་དེ་ནི་ས་བརྒྱད་པར་གྲགས་ཤིང་། བསྟན་འགྲོའི་དོན་རྒྱ་ཆེར་མཛད་
ནས་ཡུལ་ཀཉྩི་དང་ཉེ་བའི་རཾ་ག་ན་ཐ་ཞེས་བྱ་བར་སྒྲ་གཅན་འཛིན་བཟང་བོ་ལ་སྙིང་
བོའི་དོན་གྱི་བསྟན་པ་གཏད་ནས་སྐུ་མྱ་ངན་ལས་འདས་སོ། ། ཁོང་གི་གསུང་ལ་
དབུ་མ་བཞི་བརྒྱ་བ་དང་། སྤྱོད་བསྡུས་སྒྲོན་མེ། དབུ་མ་ལེགས་པའི་ཚད། ཡེ་ཤེས་
སྙིང་བོ་ཀུན་ལས་བཏུས་པ་སོགས་བསྟན་བཅོས་མང་ངོ༌། །
ཡང་སློབ་དཔོན་ཀླུ་སྒྲུབ་ཀྱི་སློབ་མ་ཀླུའི་བྱང་ཆུབ་བམ་ཀླུའི་བློ་ནི་ཕྱི་ནང་གི་གྲུབ་
309



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མཐའ་ལ་མཁས་ཤིང་། ཀླུ་སྒྲུབ་ཀྱི་ཉེ་གནས་མཛད་ཅིང་འདུས་པའི་དཀྱིལ་འཁོར་དུ་
བཅུག་ནས་དབང་དང་གདམས་ངག་རྗེས་སུ་བསྟན། ཡི་དམ་གྱི་ལྷའི་ཞལ་གཟིགས་
ཤིང་། བཅུད་ལེན་དང་ཚེའི་དངོས་གྲུབ་བརྙེས་པ་ཞིག་ཡིན། དེས་དཀྱིལ་ཆོག་ཉི་ཤུ་
བ། སྦྱིན་སྲེག་གི་ཆོ་ག བསྐྱེད་རྫོགས་གཏན་ལ་འབེབས་པའི་རིམ་པ། ལས་མཐའ་
རྣམ་འབྱེད་སོགས་མཛད། སློབ་དཔོན་འདི་ལ་རྣམ་ཐར་མི་མཐུན་པ་དུ་མ་ཞིག་སྣང་
སྟེ། བྷང་ག་ལའི་བྲམ་ཟེ་རྒན་རྒོན་གཉིས་ཀྱི་བུ་ཡིན་པར་བཤད་པ། བྲམ་ཟེ་རྒན་པོའི་
སྐྱེ་བ་མ་ཧེ་སྐྱོང་བའི་བུ་ཡིན་པར་བཤད་པ། བྱང་ཕྱོགས་ཨུ་ཤི་རའི་རྭ་ཅན་ཤིང་ཁྲི་བ་
གཞན་ཞིག་ཏུ་གསུངས་པ་སོགས་འདྲ་མིན་ཡོད་པས་དཔྱད་བྱར་སྣང་ངོ༌། ། ཡང་
སློབ་དཔོན་ཀླུ་སྒྲུབ་ཀྱི་སློབ་མ་ཀླུ་བོས་སམ་ཏ་ཐཱ་ག་ཏ་བྷ་དྲ་དང༌། སློབ་དཔོན་ཤཱཀྱ་
བཤེས་གཉེན་ཆེན་པོ། གྲུབ་ཆེན་ཤ་བ་རི་བའམ་ས་ར་ཧ་ཆུང་བ། དེའི་ལྕམ་ལོ་གི་
དང་། གི་ནི་གཉིས་ཀྱང་དངོས་གྲུབ་ཐོབ་སྟེ། ཕྱིས་མཁའ་འགྲོ་མ་པདྨ་ཝ་སྟི་དང་།
ཛྙཱ་ན་ཝ་སྟེ་བཅས་ཀྱིས་རྔོན་པའི་ཚུལ་གྱིས་འགྲོ་དོན་མཛད་པར་གྲགས་སོ། ། དེ་
ནས་རྒྱལ་བོ་ཟླ་བ་སྦས་པའི་བུ་སྙིང་བོ་ཐིག་ལེས་ཛམ་ལྷ་སྒྲུབ་པས་གྲུབ་སྟེ། ཡུལ་གོ་
རང་དུ་རྒྱལ་སྲིད་ལོ་སོ་ལྔ་བྱས་ཤིང་གྲོང་ཁྱེར་མེ་ཏོག་ཅན་དུ་རྒྱལ་བོ་དེས་མེ་ཏོག་བརྒྱན་
པ་ཞེས་པའི་གཙུག་ལག་ཁང་དང་། དེའི་ནུ་བོའི་བུ་རྒྱལ་བོ་ཐི་ཙནྡས་དེར་སྤྱན་རས་
གཟིགས་ཀྱི་ལྷ་ཁང་དང༌། ནཱ་ལེནྡྲར་དྲི་གཙང་ཁང་བཅུ་བཞི་བཞེངས་ནས། སློབ་
དཔོན་མ་ཁོལ་གྱི་སྐུ་ཚེའི་སྨད་དང་། མཁན་པོ་དགྲ་གཅན་འཛིན་བཟང་བོ་ཆུང་བ་
མཆོད་པའི་ལོ་རྒྱུས་དྲངས་པ་ལ་དཔག་ན། སྐབས་འདི་ཞིག་ཏུ་ངོས་བཟུང་ཡོད་པས་
ལོ་ཚད་འདི་འདྲ་ལ་དཔྱད་གཞི་མཛད་རྒྱུ་ཡོད་དོ། ། སློབ་དཔོན་ཕ་ཁོལ་ལམ་དཔའ་
བོ་ནི། སློབ་དཔོན་ཨཱརྱ་དེ་ཝས་ཡུམ་གྱི་དངོས་བསྟན་སྟོང་ཉིད་ཀྱི་རིམ་པ་བསྟན་ནས་
སྙིང་བོའི་དོན་གྱི་བསྟན་པ་གཏད་ཅེས་ཀྱང་རུང་བར་གསུངས་ལ། རྒྱུ་འབྲས་ཁྱད་དུ་
310



ཀྱི
༄༅། །བོད་སོག་ཆོས་འབྱུང་གི་སྟོད་ཆ།
བསད་པའི་ཉེས་པ་ལ་འགྱོད་པ་དྲག་པོ་སྐྱེས་ནས་ལས་རྒྱུ་འབྲས་སྟོན་པའི་བསྟན་
བཅོས་བརྩམས་ནས་སྡིག་པ་དག་པའི་མཚན་མ་བྱུང་སྟེ། སྒྲོལ་མས་ལུང་བསྟན་པ་
ལྟར། ལུས་ཀྱི་སྒྲིབ་སྦྱོང་དུ་སྨན་དཔྱད་ཀྱི་བསྟན་བཅོས། ངག་གི་སྒྲིབ་སྦྱོང་དུ་སྐྱེས་
རབས་སོ་བཞི་བ། ཡིད་ཀྱི་སྒྲིབ་སྦྱོང་དུ་རྩ་ལྟུང་བཅུ་བཞི་བ་སོགས་མཛད་དེ། སངས་
རྒྱས་ཀྱི་བསྟན་པའི་སྣང་བྱེད་ཆེན་པོར་གྱུར་ཅིང་། གཞན་ཡང་བསྔགས་འོས་བསྔགས་
བསྟོད་ལ་སོགས་པའི་བསྟོད་པ་བརྒྱ་དང་ལྔ་བཅུ་མཛད་དོ། ། དེའི་ཕྱིར་རྒྱལ་བ་རང་
ཉིད་ཀྱིས་འཇམ་དཔལ་རྩ་རྒྱུད་ལས། བསྟོད་པ་བྱེད་པ་རྣམས་ཀྱི་མཆོག་ཏུ་ལུང་
བསྟན་ཏོ། ། ལ་ལས་རྒྱལ་བའི་སྔོན་གྱི་རྣམ་ཐར་སྟག་མོ་ལ་ལུས་སྦྱིན་པར་མཛད་
ཕྱིར། དང་བོར་ཁྲག་གིས་སྨོན་ལམ་བདུན་ཅུ་བ་བྲིས་ཏེ་ཕྱིས་སུ་ལུས་བྱིན་ཟེར། ཁ་
ཅིག་དེ་ཕན་པའི་དབྱངས་ལ་བཤད། སློབ་དཔོན་ནག་པོ་བའམ་དཔའ་བོ་ཆེ་བ་དེའི་
མཚན་གྱི་རྣམ་གྲངས་ལ། དཔའ་བོ། རྟ་དབྱངས། ཕ་ཁོལ། མ་ཁོལ། ཐུབ་དཀའ།
ཆོས་ལྡན་རབ་འབྱོར། མ་ཏི་ཙི་ཏྲ་སོགས་མིང་དུ་གྲགས་སོ། ། ཡང་དེ་དུས་ནུབ་
ཕྱོགས་ཊི་ལི་དང་མ་ལ་ཡའི་ཡུལ་དུ་རྒྱལ་བོ་ཀ་ནི་ཀ་ཞེས་པ་བྱུང་ནས་ཐེག་པ་ཆེན་པོའི་
དགེ་འདུན་སུམ་ཁྲི་ལྷག་ལ་མཆོད་ཅིང་། སློབ་དཔོན་དཔའ་བོ་སྤྱན་དྲངས་པ་སྐུ་
གཟུགས་རྒས་པས་བྱོན་མ་ཐུབ་པར་འཕྲིན་ཡིག་དང་སློབ་མ་ཡེ་ཤེས་སྙན་པ་བརྫངས་
པ་ཡིན། སློབ་དཔོན་འདི་ནང་བར་ཞུགས་པའི་མཐོང་ཐོས་ཀྱིས་ནཱ་ལེནྡྲར་ཁོ་ནར་
ཡང་བྲམ་ཟེ་དང་མུ་སྟེགས་གཞན་ཉིས་སྟོང་ལྷག་སངས་རྒྱས་ཀྱི་བསྟན་པ་ལ་ཞུགས་
པས་མཚན་ཙམ་གྱིས་ཀྱང་བསྟན་འགྲོ་ལ་ཕན་པ་རྒྱ་ཆེན་བྱུང་ངོ༌། །
དེ་རྗེས་ཤར་ཕྱོགས་ཉི་འོག་ཏུ་རྒྱལ་བོ་བྲི་ཙནྡཱའི་སྲས་དྷརྨ་ཙནྡྲ་ཞེས་པའི་སྐབས།
དེ་དུས་ཡུལ་མོ་ལ་ཏ་ན་དང་། ས་ཧོར་དུ་སྟག་གཟིགས་ཀྱི་རྒྱལ་བོ་ཁུ་ནི་མ་མ་ཏ་ཞེས་
པ་ཞིག་བྱུང་སྟེ། དྷརྨ་ཙནྡྲ་དང་ རེས་འཁྲུགས་རེས་འདུམ་པ་ཞིག་བྱུང་བ་ལས།
311



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འདུམ་དུས་ཤིག་ལ་སྐྱེས་བསྐུར་རེས་བྱེད་པ་ལས་ལན་གཅིག་དྷརྨ་ཙནྡྲས་ཟབ་ཆེན་གྱི་
གོས་སྲུབས་མེད་བྲང་ཐད་དུ་རྐང་རྗེས་འདྲ་བ་ཞིག་ཡོད་པའི་རི་མོ་ཅན་ཞིག་བསྐུར་
ཞིང་། ལན་ཅིག་ཤིང་འབྲས་ཀེ་ལི་ཞེས་པའི་ནང་དུ་རླུང་གིས་ཁྱེར་འོང་བའི་སྔགས་ཀྱི་
འཁོར་ལོ་ཆུང་ངུ་གྲོ་ག་ལ་བྲིས་པ་ལྷུང་བ་མ་མཐོང་བར། དེ་དང་བཅས་ཏེ་བསྐུར་བ་
དག་གི་རྐྱེན་གྱིས་ངན་སྔགས་བྱས་པར་དོགས་ཏེ། དུ་རུངྐའི་དམག་གིས་མ་ག་དྷའི་
ཡུལ་གྱི་རྟེན་གསུམ་བཤིག་ཅིང་རབ་བྱུང་བ་རྣམས་བསྐྲད་དོ། ། དེ་རྗེས་དྷརྨ་ཙནྡྲའི་
ཞང་བོའི་བུ་སངས་རྒྱས་ཕྱོགས་ཞེས་པས་ཝཱ་རཱ་ཎ་སཱིའི་རྒྱལ་བོ་བྱས་ནས་རྒྱ་ནག་ཏུ་
འབྲེལ་མང་བོ་བཙུགས་ཤིང་། གསེར་དངུལ་བྱུང་བ་དག་གིས་ནུབ་ཕྱོགས་དང་དབུས་
ཀྱི་རྒྱལ་བོ་རྒྱལ་ཕྲན་མང་བོ་མགུ་བར་བྱས་ནས། སྟག་གཟིགས་ཀྱི་རྒྱལ་བོ་དང་འཐབ་
ནས་རྒྱལ་ཁ་བླངས་ཏེ་སྔར་གྱི་ལྷ་ཁང་དང་རྟེན་གསུམ་ཉམས་པ་ཕལ་ཆེར་གསོས་ནས་
ཆོས་གཞི་གྱ་གཉིས་བཙུགས་ཤིང་། འཇམ་པའི་དབྱངས་ཀྱི་ཞལ་མཐོང་བའི་མ་ཏི་ཙ་
ཏྲ་ཕྱི་མ་འདི་དེ་དུས་བྱུང་ཞིང་རྒྱལ་བོའི་བླ་མར་གྱུར། འདི་དག་ནི་ཡུལ་དབུས་སུ་དམ་
པའི་ཆོས་ལ་དགྲ་བར་བ་བྱུང་ཞིང་སླར་གསོས་པའི་སྐབས་ཡིན་ནོ། །
དེ་ནས་ལྷོ་ཕྱོགས་ཀྲྀཥྛ་རཱ་ཛར། སློབ་དཔོན་མ་ལི་ཀ་བུདྷི་ཞེས་པ་བྱུང་ནས་
མཆོད་གཞིས་ཉེར་གཞི་བཙུགས་ཏེ་མཆོད་རྟེན་སྟོང་བཞེངས་པ་དང་། ཡང་དེ་དུས་
མུ་ཏི་ཏཱ་བ་བྷ་དྲ་ཞེས་པའི་མཁས་པ་ཞིག་བྱུང་ནས་མཆོད་རྟེན་གསོ་བཟོ་མང་དུ་བྱས་
པ་སོགས་བསྟན་པ་གསོས་ནས་ལོ་བཞི་བཅུར་ཡུལ་དབུས་སུ་བསྟན་པ་དར་དུས།
རྒྱལ་བོའི་བློན་པོ་ཀ་ཀུ་ཏ་སིངྷ་ཞེས་པས། ནཱ་ལེནྡྲར་ལྷ་ཁང་ཞིག་བཞེངས་ནས་ཆོས་
སྟོན་གྱི་ཚེ་མུ་སྟེགས་པའི་མུ་ཏོ་བ་གཉིས་སློང་དུ་བྱུང་བ་ལ། བཙུན་ཆུང་མ་རུངས་པ་
དག་གིས་བཀྲུ་ཆུ་གཏོར་ཞིང་། སྒོ་གླེགས་ཀྱི་བར་དུ་བ ཙིར་བ་དང་། ཁྱི་གཏུམ་པོ་
དག་རྦད་པས། དེ་གཉིས་ཁྲོས་ཏེ། གཅིག་གིས་འཚོ་བ་སྦྱར་ཞིང༌། གཅིག་ཤོས་དོང་
312



༄༅། །བོད་སོག་ཆོས་འབྱུང་གི་སྟོད་ཆ།
རིང་བོར་ཞུགས་ནས་ལོ་དགུར་ཉི་མ་བསྒྲུབས་ནས་མ་གྲུབ་པར་འགྲོ་བར་བརྩམས་ཚེ།
གཅིག་ཤོས་ཀྱིས་རིག་སྔགས་གྲུབ་བམ་ཟེར། མ་གྲུབ་ཞེས་པ་ན། ངས་དཀའ་བ་འདི་
སྙེད་ཀྱིས་འཚོ་བ་སྦྱར་ན། ཁྱོད་སྔགས་མ་གྲུབ་པར་ཕྱིར་བྱུང་བའི་ཚེ་མགོ་གཅོད་དོ་
ཞེས་ཟེར་བས། འཇིགས་ནས་སླར་ལོ་གསུམ་སྒྲུབ་པས་གྲུབ་སྟེ་སྦྱིན་སྲེག་བྱས་པས།
ཐལ་བ་ལ་སྔགས་བཟླས་ནས་ནང་བའི་ལྷ་ཁང་བརྒྱད་ཅུ་གྱ་བཞི་ལ་གཏོར་བ་ཙམ་གྱིས་
མེས་ཀུན་ཚིག་ཅིང༌། ཁྱད་པར་ནཱ་ལེནྡྲའི་དྷརྨ་གཉྫ་སྟེ་གསུང་རབ་བཞུགས་པའི་ལྷ་
ཁང་གསུམ་ཡང་མེས་འབར་ཚེ། རཏྣ་ད་དྷིའི་ལྷ་ཁང་དགུ་བརྩེགས་ཐོག་གི་སྟེང་ཁང་
གི་གླེགས་བམ་འགའ་ཞིག་ལས་ཆུའི་རྒྱུན་ཆེན་པོ་བབས་ཏེ་མེ་བསད། ཆུ་རྒྱུན་ཁྱབ་
ཚད་གླེགས་བམ་རྣམས་མ་ཚིག་གོ ། ཕྱིས་བལྟས་པས། དཔལ་གསང་བ་འདུས་
པའི་གླེགས་བམ་གྱིས་གཙོས་རྒྱུད་སྡེ་ལྔའི་གླེགས་བམ་ཡིན་ཟེར་རོ། ། ཕྱིས་སུ་མུ་
སྟེགས་སྤྲང་བོ་ཉི་མའི་དངོས་གྲུབ་ཅན་དེ་གཉིས་རྒྱལ་བོའི་ཆད་པས་འཇིགས་ནས་
བྱང་ཕྱོགས་ཧ་སཱ་མཱ་ཞེས་བྱ་བའི་ཡུལ་དུ་བྲོས་ཀྱང་སྡིག་པའི་ལས་ཀྱི་མཐུས་ཁོ་རང་
གཉིས་ཀྱང་མེས་ཚིག་ནས་ཚེ་དུས་བྱས་སོ། །
དེ་ནས་ཕྱོགས་དང་ཕྱོགས་ཀྱི་དགེ་སློང་མང་དུ་ཐོས་པ་ཐམས་ཅད་འདུས་ནས་
བློ་ལ་བཞུགས་ཡོད་པ་དང་། གླེགས་བམ་ཕྱོགས་གང་དག་ཏུ་བཞུགས་པ་ཐམས་ཅད་
ཡི་གེར་མང་དུ་སྤེལ། འོན་ཀྱང་ཐེག་པ་ཆེན་པོའི་སྡེ་སྣོད་སྔོན་མི་ཡུལ་དུ་བྱོན་པ་རྣམས་
ཆ་བཅོ་ལྔར་བཏང་བའི་ཆ་གཉིས་རེ་དམ་པའི་ཆོས་ཀྱི་དགྲ་སྔོན་མ་གཉིས་ཀྱིས་ཀྱང་
ནུབ་ཅིང་། ཆ་གཅིག་ཙམ་དགྲའི་གནོད་པ་ལ་མ་ལྟོས་པར་ཡང་ནུབ་པ་དང་། ལྷག་
མ་ཆ་དགུ་ཙམ་མེའི་དགྲ་བྱུང་བའི་རྐྱེན་གྱིས་ནུབ་པའི་དེ་དུས་ཆ་གཅིག་ཙམ་ལུས་པ་
དཔེ་དང་བཅས་ཏེ་གསུངས་སོ། ། དེ་ལྟར་གསུང་རབ་ཀྱི་ཕྱི་མོ་ནུབ་པ་ནི་འཇིག་རྟེན་
གྱི་དམ་ཆོས་བཤད་པའི་སྒྲོན་མེ་གཟིམ་པ་ཡིན་པས་ཉམས་ཆག་ཆེ་ལ། ལྷ་ཁང་དང་
༡
313



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཙུག་ལག་ཁང་རྣམས་ནི་བསྐྱར་དུ་གསོ་རུང་བས་ན་རྒྱལ་བོ་སངས་རྒྱས་ཕྱོགས་དང་།
བྲམ་ཟེ་ཤང་ཀུ་དང་། བྲམ་ཟེ་ཕུར་བུ་དང་། ཁྱིམ་བདག་དད་པ་ཅན་མང་བོས་ལྷ་
ཁང་མེས་ཚིག་པ་རྣམས་གསོས་པས་དམ་པའི་ཆོས་ཀྱི་དགྲ་ལན་གསུམ་བྱུང་བ་སླར་
ཡང་སོར་ཆུད་པ་ཡིན་ནོ། ། །
སློབ་དཔོན་སངས་རྒྱས་བསྐྱངས་ནི། ལྷོ་ཕྱོགས་ཏཾ་བྷ་ལའི་ཡུལ་གྱི་བྱེ་བྲག་ངང་
བས་རྩེ་བ་ཞེས་བྱ་བར་འཁྲུངས། ཡུལ་དེ་ཉིད་དུ་རབ་ཏུ་བྱུང་ཞིང་མང་དུ་ཐོས་པ་
མཛད། རིག་ པའི་ གནས་མཐའ་ དག་ ལ་ མཁས་ ཤིང་། རྗེ་ བཙུན་འཇམ་པའི་
དབྱངས་ཀྱི་ཞལ་ གཟིགས་ནས་དངོས་གྲུབ་བརྙེས་ཏེ། ཀླུ་སྒྲུབ་ཉིད་ལ་མན་ངག་
རྣམས་གསན་ནས་དབུ་མ་རྩ་བའི་འགྲེལ་བ་མཛད་དེ་འཕགས་པའི་དགོངས་པ་ཐལ་
འགྱུར་དུ་བཀྲལ། འདི་ལ་ཀུན་མཁྱེན་འཇིགས་མེད་དབང་བོས་ཀླུ་སྒྲུབ་ཉིད་ལས་མན་
ངག་གསན་པར་གསུངས་པ་དང་། སུམ་བྷ་མཁན་པོས་ཨཱརྱ་དེ་ཝ་ལས་ཀླུ་སྒྲུབ་ཀྱི་
གཞུང་རྣམས་གསན་པར་གསུངས་པ། ཏཱ་ར་ནཱ་ཐས་སློབ་དཔོན་ཀླུའི་བཤེས་གཉེན་
གྱི་སློབ་མ་སློབ་དཔོན་དགེ་འདུན་སྲུང་བ་ལས་སློབ་དཔོན་ཀླུ་སྒྲུབ་ཀྱི་གཞུང་ལུགས་
ཐོས་པར་བྱས་ཚུལ་གསུངས་པ་སོགས་མང་མོད། གང་ལྟར་ཡང་། འཇམ་པའི་
དབྱངས་ཀྱི་ཞལ་གཟིགས་ཤིང་ལྷོ་ཕྱོགས་དཎྜ་བུ་རིའི་གཙུག་ལག་ཁང་དུ་བཞུགས་ནས་
འཕགས་པའི་དགོངས་པ་ཐལ་འགྱུར་དུ་བཀྲལ་བའི་སྲོལ་ཕྱེ་བ་ཡིན་ནོ། །
སློབ་དཔོན་ལེགས་ལྡན་འབྱེད་དམ། སློབ་དཔོན་སྣང་བྲལ་ཞེས་བྱ་བ་ནི། ལྷོ་
ཕྱོགས་མ་ལ་རར་རྒྱལ་རིགས་སུ་འཁྲུངས། ཡུལ་དེ་ཉིད་དུ་རབ་ཏུ་བྱུང་ནས་སྡེ་སྣོད་
གསུམ་ལ་མཁས་པར་སྦྱངས། ཡུལ་དབུས་སུ་བྱོན་ནས་སློབ་དཔོན་དགེ་འདུན་སྲུང་
བ་ལས་ཐེག་པ་ཆེན་པོའི་མདོ་སྡེ་དུ་མ་དང་། ཀླུ་སྒྲུབ་ཀྱི་མན་ངག་མནོས་ཏེ། སླར་
ཡང་ལྷོ་ཕྱོགས་ཀྱི་རྒྱུད་དུ་གཤེགས་ནས་ཕྱག་ན་རྡོ་རྗེའི་ཞལ་མཐོང་སྟེ་ཏིང་ངེ་འཛིན་
པ
314



ན་
，
A
༄༅། །བོད་སོག་ཆོས་འབྱུང་གི་སྟོད་ཆ།
ཁྱད་པར་ཅན་ཡང་བསྒྲུབས། ལྷོ་ཕྱོགས་ཀྱི་གཙུག་ལག་ཁང་ལྔ་བཅུ་ཙམ་གྱི་བདག་པོ་
མཛད་དེ་ཆོས་མང་དུ་བསྟན། སློབ་དཔོན་སངས་རྒྱས་བསྐྱངས་འདས་པའི་འོག་རོལ་
ཏུ། དབུ་མ་རྩ་བའི་འགྲེལ་བ་ཤེས་རབ་སྒྲོན་མེ་ཞེས་བྱ་བ་བརྩམས་ཏེ། སངས་རྒྱས་
བསྐྱངས་ཀྱི་འགྲེལ་བ་ལ་ཟུར་ཟ་མཛད། དབུ་མ་རང་རྒྱུད་པ་སྤྱི་དང་ཁྱད་པར་དུ་མདོ་
སྡེ་སྤྱོད་པའི་དབུ་མ་རང་རྒྱུད་པའི་སྲོལ་ཕྱེས། དེ་ཡན་ལ་དབུ་མ་ལུགས་གཅིག་ཏུ་ཡོད་
ཀྱང་དེ་གཉིས་ལས་ཐལ་རང་སོ་སོར་གྱེས་སོ། །
སློབ་དཔོན་ཆེན་པོ་ཟླ་བ་གྲགས་པ་ནི། ལྷོ་ཕྱོགས་ས་མནྟར་སྐུ་འཁྲུངས།
གཞོན་ནུ་ཉིད་ནས་རིག་པའི་གནས་མཐའ་དག་ལ་མཁས་པར་གྱུར། རབ་ཏུ་བྱུང་
ནས་སྡེ་སྣོད་གསུམ་དང་ཀླུ་སྒྲུབ་ཀྱི་གཞུང་ལུགས་ལ་སྦྱངས་ནས་མཁས་པའི་མཁས་པ་
མཆོག་ཏུ་གྱུར་ཏེ་དཔལ་ནཱ་ལེནྡྲའི་མཁན་པོ་མཛད། ལེགས་ལྡན་གྱིས་སངས་རྒྱས་
བསྐྱངས་ལ་སྐྱོན་བརྗོད་མཛད་པ་རྣམས་སྐྱོན་དུ་མི་འཇུག་པ་དང་། རང་རྒྱུད་ཀྱི་
གཏན་ཚིགས་ཁས་ལེན་པ་ལ་གནོད་བྱེད་དང་། ཁས་མི་ལེན་པ་ལ་སྒྲུབ་བྱེད་མང་དུ་
བསྟན་ནས། འཕགས་པའི་དགོངས་པ་ཐལ་འགྱུར་དུ་འགྲེལ་བའི་གཞུང་བཙུགས་
ནས། དབུ་མ་འཇུག་པ་དང་རྩ་ཤེས་འགྲེལ་བ་ཚིག་གསལ། བྱང་ཆུབ་སེམས་དཔའི་
རྣལ་འབྱོར་སྤྱོད་པ་བཞི་བརྒྱ་བའི་འགྲེལ་བ་བཅས་རྩ་འཇུག་བཞི་གསུམ་འགྲེལ་བ་དང་
བཅས་པ་མཛད་དོ། ། དེར་རི་མོ་བྲིས་པའི་བ་དྲུས་མ་ལས་འོ་མ་བཞོས་ནས་དགེ་
འདུན་ཐམས་ཅད་འོ་ཐུག་གིས་ཚིམ་པར་མཛད་པ་དང་། རྡོའི་ཀ་བ་ལ་ཕྱག་ཐོགས་
མེད་དུ་སོང་ཞིང་རྩིག་པ་ལ་ཐོགས་མེད་དུ་བཞུད་པ་སོགས་ངོ་མཚར་བའི་ལྟས་མང་དུ་
བསྟན། མུ་སྟེགས་ཀྱི་རྒོལ་བ་མང་བོ་རིགས་པས་ཚར་བཅད། བྲམ་ཟེ་དང་ཁྱིམ་
བདག་མང་བོ་བསྟན་པ་ལ་བཅུག་ནས་ཆོས་གཞི་ཆེན་པོ་མང་དུ་བཙུགས། སྒྲ་མདོ་
ཀུན་ཏུ་བཟང་བོ་ཞེས་སྡེབ་སྦྱོར་ཤིན་ཏུ་ལེགས་པ་ཞིག་མཛད་ཡོད་པ་ཙནྡྲ་གོ་མིས་
315



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཟིགས་ཏེ་རང་གི་སྒྲ་མདོ་ལས་ལྷག་པར་མཐོང་སྟེ་ཞལ་སྐྱེངས་ནས་རང་གི་བརྩམས་
པ་ཁྲོན་པར་བསྒྱུར་བའི་ལོ་རྒྱུས་བྱུང་། ཀླ་ཀློའི་དམག་བྱུང་བའི་ཚེ་རྡོའི་སེངྒེ་ལ་སེང་
ལྡེང་གི་དབྱུག་པས་དེ་བཏབ་པས་འབུམ་དུ་སོང༌། དེ་རྣམས་ཀྱིས་དམག་གི་ཚོགས་མ་
ལུས་པ་བཅོམ། མཐར་ཤི་བ་ལས་སློང་བར་གསོལ་བ་བཏབ་པས་སྔར་ལྟར་སོས་པར་
མཛད་པ་སོགས་རྟོགས་པའི་ཡོན་ཏན་ཀློང་དུ་གྱུར་ཅིང་། མཐར་སྔགས་ཀྱི་ལམ་ལ་
བརྟེན་ནས་མཆོག་གི་དངོས་གྲུབ་བརྙེས་སོ། ། དགུང་ལོ་སུམ་བརྒྱ་བཞུགས་ཟེར་བ་
བདེན་མིན་ཇི་ལྟར་ཡང་སྐུ་ཚེ་རིང་བོ་བཞུགས་པར་མངོན་ཏེ། ཁོང་གི་སློབ་མ་རིག་
པའི་ཁུ་བྱུག་ཆེ་བ་དང༌། དེའི་སློབ་མ་རིག་པའི་ཁུ་བྱུག་ཆུང་བ། དེའི་སློབ་མ་ཇོ་བོ་
ཆེན་པོ་དཔལ་ལྡན་ཨ་ཏི་ཤ་ཡིན་ལ། དེའི་ཕྱིར་ཇོ་བོ་ཆེན་པོས་ཀྱང་། ཀླུ་སྒྲུབ་སློབ་མ་
ཟླ་གྲགས་ཡིན། །དེ་ལས་བརྒྱུད་པའི་མན་ངག་ལས། །སངས་རྒྱས་ཡོད་ཀྱི་གཞན་དུ་
མིན། ། ཞེས་དང་། ཡང་། སློབ་མའི་ཐ་མ་ཟླ་གྲགས་ལ། །ཆོས་ཀྱི་ཐ་མ་སྐྱེ་མེད་
བསྟན། ། ཞེས་ཀླུ་སྒྲུབ་ཀྱིས་གསུངས་ཞེས་པའི་བཤད་རྒྱུན་ཞིག་གྲགས་པ་དང་།
སྒྲོན་གསལ་ལས། སངས་རྒྱས་ཀུན་གྱི་རིམ་གཉིས་གནས་ཀྱི་རྒྱས་བཏབ་དེ་ནི་ཀླུ་སྒྲུབ་
ལས་རྙེད་པས། །ཁྱབ་བདག་དཔལ་ལྡན་རྡོ་རྗེ་སེམས་དཔའ་བརྒྱུད་དེ་ཟླ་བ་གྲགས་
པས་རིམ་བཞིན་བཤད། ། ཅེས་དང་། པཎྜི་ཏ་སྐལ་ལྡན་གྲགས་པས་ཀྱང་། དེ་
ནས་དཔལ་ལྡན་ཀླུ་སྒྲུབ་ལས་རྙེད་པ་ཞེས་བྱ་བ་ལ་སོགས་པ་སྨོས་ཏེ། དེ་ནི་དཔལ་
ལྡན་ཀླུ་སྒྲུབ་ཀྱི་ཞལ་སྔ་ནས་སློབ་མ་ཉིད་དུ་སོ་སོར་བསྟན་གྱི་བརྒྱུད་པས་ནི་མ་ཡིན་ནོ།
ཞེས་གསུངས་པས་ཀྱང་ཀླུ་སྒྲུབ་ཀྱི་དངོས་སློབ་ཡིན་པར་གསུངས་སོ། །
སློབ་དཔོན་ཙནྡྲ་གོ་མི་ནི། ཤར་ཕྱོགས་བྷཾ་ག་ལར་རྒྱལ་རིགས་ཀྱི་པཎྜི་ཏ་བི་ཤེ་
ས་ག་ཞེས་པའི་སྲས་སུ་འཁྲུངས་ཤིང་། བཙས་མ་ཐག་ཏུ་མ་ལ་ཕྱག་བྱས་ཏེ། ཟླ་བ་
བཅུར་འོ་བརྒྱལ་བར་མ་གྱུར་དམ་ཞེས་སྨྲས་པས། བཙས་མ་ཐག་སྨྲས་པ་ནི་མི་རུང་ངོ་
316



༄༅ ། །བོད་སོག་ཆོས་འབྱུང་གི་སྟོད་ཆ།
སྙམ་ནས་མས་ཁ་རོག་འདུག་བྱས་པས་ལོ་བདུན་གྱི་བར་དུ་ཅང་མི་སྨྲ་བར་གྱུར་ཏོ། །
དེར་མུ་སྟེགས་ཀྱི་པཎྜི་ཏ་ཞིག་གིས་གོ་དཀའ་བའི་ཚིག་བཞི་སྒྲའི་དོན་འདུས་པ་སངས་
རྒྱས་པའི་གྲུབ་མཐའ་འགོག་པ་ཞིག་བརྩམས་ནས་རྒྱལ་བོ་ལ་བསྐུར་ཏེ་སངས་རྒྱས་
པའི་པཎྜི་ཏ་རྣམས་ལ་འགྲེལ་དུ་ཆུག གལ་ཏེ་མི་ཁྲོལ་ན་བདག་ལ་གུས་པར་གྱིས་ཤིག་
ཅེས་སྤྲིངས་པ། རྒྱལ་བོས་མཁས་པའི་ཚོགས་སུ་བྲིམས་ནས་དོན་ཁྲོལ་ཅེས་གདམས་
སོ། ། ཙནྡྲ་གོ་མིའི་ཡབ་ཀྱིས་རྩོམ་ཡིག་དེ་ཁྱིམ་དུ་ཁྱེར་བྱུང་ནས་བརྟག་པས་སྒྲ་དོན་
གོ་མ་ནུས་ཤིང་། ཕྱི་རོལ་ཏུ་བྱ་བ་ཞིག་གི་དོན་དུ་སོང་བའི་ཤུལ་དུ། ཙནྡྲ་གོ་མི་ལོ་
བདུན་འགྲོ་བ་དེས་བལྟས་པ་ན་དོན་ཤེས་ཤིང་ལན་དཀའ་བ་མེད་དེ། དོན་འགྲེལ་གྱི་
ཡིག་ཆུང་ཞིག་བྲིས་ཤིང་ལན་གྱི་ཚིག་ཀྱང་སྤེལ་ནས་བཞག་པས། ཕ་ནང་དུ་འོང་བ་ན་
མཐོང་ནས་ཁྱིམ་དུ་སུ་བྱུང་ཞེས་ཙནྡྲ་གོ་མིའི་མ་ལ་དྲིས་སོ། ། གཞན་སུ་མ་འོངས་ཏེ་
ལྐུག་པས་བལྟ་ཞིང་བྲིས་སོ། ། དེར་ཕས་བུ་ལ་དྲིས་པ་ན་མའི་གདོང་ལ་བལྟ་ཞིང་
འདུག་གོ ། མས་སྨྲོས་ཤིག་བྱས་པས། འདི་ནི་ངས་བྲིས་ཏེ། རྒོལ་བ་ནི་ཟློག་པ་
སླའོ་ཟེར། དེ་ནས་ཁྱེའུས་བྲིས་པའི་ཡི་གེ་རྒྱལ་བོ་ལ་སྤྲིངས་པ་ན། ཞག་བདུན་ནས་
རྩོད་པའི་དུས་བཏབ་པོ། ། དུས་དེའི་ཚེ་དབུས་སུ་རྒྱལ་བོ། གཡས་སུ་ཙནྡྲ་གོ་མི།
གཡོན་དུ་མུ་སྟེགས་ཀྱི་རྒོལ་བ་འཁོད། དེར་ཕྱི་ནང་གི་པཎྜི་ཏ་རྣམས་དང༌། སྐྱེ་བོས་
ཚོགས་འདུས་ནས་རྩོད་པ་ལ་མངོན་དུ་ཕྱོགས་པའི་ཚེ་མུ་སྟེགས་ཀྱི་པཎྜི་ཏ་ན་རེ། ཁྱོད་
ལྟ་བུའི་བྱིས་པ་ཆུང་ངུས་རྩོད་པར་ག་ལ་ནུས་ཁྲི་ལས་བབས་ལ་པཎྜི་ཏ་ཞིག་ཁྲི་ལ་སྡོད་
ཅིག་ཅེས་སྨྲས་སོ། ། དེའི་ལན་དུ་ཙནྡྲ་གོ་མི་ན་རེ། ཀྱེ་མའོ་ལྕགས་ཀྱུ་རྣོན་པོས་གླང་
ཆེན་དབང་སྡུད་ལྕགས་ཀྱུ་གླང་ཆེན་ཙམ་མམ་ཅི། ། རབ་འབར་མར་མེ་མུན་པ་
འཇོམས་བྱེད་མར་མེ་མུན་པའི་ཚད་དམ་ཅི། །རྡོ་རྗེ་བསྣུན་ན་རི་བོའང་འབིགས་བྱེད་
རྡོ་རྗེ་རི་བོའི་གཏོས་སམ་ཅི། །གང་ན་བློ་ཡི་སྟོབས་ཡོད་དེ་ཚེ་རགས་པའི་ལུས་ལ་སུ་
D
ཉིས་ས་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཡིས་རྟོན། ། ཞེས་གསུངས་པ་ན། མུ་སྟེགས་པས་བྱིས་པ་དེ་རང་འགའ་བ་ཞིག་
མིན་པར་ལྷ་ཆེན་པོའམ། དབྱངས་ཅན་མ་ལྟ་བུའི་རྣམ་འཕྲུལ་དུ་བསམ་ནས་མ་
བཅད་པ་ཉིད་ནས་འདུད་པར་བྱའོ་སྙམ་དུ། བདག་རྩོད་པར་མི་སྤོབས་ཁྱེད་ཀྱིས་
རྗེས་སུ་བཟུང་དུ་གསོལ་ཞུས་ནས་ནང་བའི་བསྟན་པ་ལ་ཞུགས། དེ་ལྟར་རིག་པའི་
གནས་མཐའ་དག་རང་འཁྲུངས་སུ་ཤེས་པའི་སྙན་གྲགས་ཕྱོགས་སུ་ཁྱབ་པས་མཁས་
པར་བཀུར། བ་རེནྡྲའི་རྒྱལ་བོའི་བུ་མོ་ཏཱ་ར་ཞེས་པ་བག་མར་བླངས་ཏེ་བཞུགས་པ་ན།
རེ་ཞིག་གི་ཚེ་གཡོག་མོས་ཏཱ་ར་ཞེས་བོས་པ་གསན་ནས་ཡི་དམ་དང་བུད་མེད་ཀྱི་
མཚན་མཐུན་པ་མི་རུང་དགོངས་ནས་འབྱོན་པ་ན། འཁོར་གྱིས་བཟུང་བ་རྒྱལ་བོས་
ཐོས་ཏེ་རྒྱལ་བོ་ཁྲོས་ནས་ཙནྡྲ་གོ་མི་གངྒཱར་བསྐུར་བ་ན། སྒྲོལ་མར་བསྟོད་པ་གསོལ་
བས་སྒྲོལ་མས། གངྒཱའི་དབུས་སུ་གླིང་སྤྲུལ་ཞིང་ཞལ་མངོན་སུམ་དུ་བསྟན་ཏེ་བྱིན་
གྱིས་བརླབས། སླད་ནས་བ་རེནྡའི་རྒྱལ་བོའང་དད་དེ་མཆོད་གནས་མཛད། ཀླུ་ཤེ་
ཥས་བྱས་པའི་པཱ་ཎི་བའི་འགྲེལ་བ་འདུག་པ་གཟིགས་ནས་ཐུགས་སུ་མ་སོང་བར། པཱ་
ཎི་བའི་དོན་འགྲེལ་དུ་ཙནྡྲ་བྱཱ་ཀ་ར་ཎ་ཡན་ལག་དང་བཅས་པ་ཉུང་ངུ་རྣམས་གསལ་
ཡང་དག་རྫོགས་ཞེས་པ་མཛད། ཟླ་བའི་སྒྲ་མདོ་གཟིགས་ནས་དོང་ཆུར་བསྐྱུར་ཀྱང་
འོད་ཟེར་འཕྲོ་ཞིང་ལྷའི་ལུང་བསྟན་ནས་ཕྱིར་བླངས་པ་སྒྲ་མདོ་ཙནྡྲ་བ་ཡིན་ནོ། ། དེ་
ནས་ནཱ་ལེནྡྲར་བྱོན་པ་ན། ལྕགས་རིའི་ཕྱི་རོལ་ཏུ་དཔལ་ལྡན་ཟླ་བ་གྲགས་པས་ཆོས་
འཆད་པའི་སར་འགྲེང་སྟེ་མ་གུས་པའི་ཚུལ་གྱིས་བཞུགས་པ་ལ། སློབ་དཔོན་གྱིས་
ཁྱོད་གང་ནས་འོང་ཆོས་ཅི་ཤེས་དྲིས་པས། ལྷོ་ཕྱོགས་ནས་འོང་། སྒྲ་པཱ་ནི་བ་དང་།
བསྟོད་པ་ བརྒྱ་ ལྔ་ བཅུ་ བ། འཇམ་ དཔལ་ མཚན་ བརྗོད་ གསུམ་ ཤེས་བྱས་པས།
འདིས་ཁེངས་སྐྱུང་བྱེད་ཀྱང་། སྒྲ་དང་། མདོ་དང་། སྔགས་གསུམ་ཤེས་པར་དོན་གྱི་
ཁས་བླངས་འདུག་པས་ཙནྡྲ་གོ་མི་ཡིན་ནམ་སྙམ་སྟེ་ དྲིས་པས། དེ་ལྟར་གྲགས་
318



༄༅། །བོད་སོག་ཆོས་འབྱུང་གི་སྟོད་ཆ།
གསུངས། འོ་ན་མཁས་པ་ཆེན་པོ་ཐོག་བབས་སུ་བྱོན་པ་མ་ལེགས་ཀྱི། དགེ་འདུན་གྱི་
བསུ་བ་བྱེད་དགོས་པས་རེ་ཞིག་གྲོང་ཁྱེར་དུ་བཞུད་ཅིག་གསུངས། ཙནྡྲ་གོ་མིས་
བདག་དགེ་བསྙེན་ལ་དགེ་འདུན་གྱིས་བསུ་བ་བྱེད་ག་ལ་རུང་། ཟླ་གྲགས་ན་རེ།
འཕགས་པ་འཇམ་དཔལ་གྱི་སྐུ་ཞིག་སྤྱན་འདྲེན་པ་ཡིན་པས་དེ་ལ་རྔ་ཡབ་གཡོབ་ཅིང་
བྱོན་ཅིག འཇམ་དཔལ་བསུ་བ་བྱས་པར་འགྱུར་རོ་གསུངས་ཤིང་རྟ་གསུམ་ལས།
དབུས་སུ་འཇམ་དཔལ། གཡས་སུ་ཟླ་གྲགས། གཡོན་དུ་ཙནྡྲ་གོ་མི་གཉིས་ཀྱིས་རྔ་
ཡབ་གཡོབ་ཅིང་དགེ་འདུན་གྱིས་བསུ་བ་བྱས། སྐྱེ་བོ་མང་བོ་བལྟ་བའི་ཕྱིར་འོང་།
སློབ་དཔོན་ཙནྡྲ་གོ་མི་ལ་སྐུ་བརྙན་དེ་འཇམ་དབྱངས་དངོས་སུ་སྣང་སྟེ། འཇམ་
དབྱངས་ཕྱོགས་བཅུའི་དེ་བཞིན་གཤེགས་པ་བྱེ་བ་རྣམས་ཀྱིས་བསྟོད་པར་གྱུར་མོད་དེ་
ལྟ་ནའང་། ཞེས་སོགས་ཀྱིས་བསྟོད་པ་ན། འཇམ་དབྱངས་ཀྱི་སྐུ་བརྙན་ཞལ་ཕྱིར་
ལོག་ནས་གསན་པས། སྐྱེ་བོ་རྣམས་ཀྱིས་སྐུ་གཟུགས་ཕ་གི་འདི་ལྟར་བྱེད་དོ་བྱས་
པས། དེ་ ཁ་ ལ་ ལུས་ཏེ་ འཕགས་ པ་མཇིང་ཡོན་མར་ གྲགས་སོ། ། ནཱ་ལེནྡྲར་
བཞུགས་དུས་སློབ་དཔོན་གཉིས་རྩོད་པ་མཛད་པའི་ཚེ། ཟླ་བ་གྲགས་པ་སྤོབས་པ་
མྱུར་བས་ལན་འཕྲལ་དུ་འདེབས། ཙནྡྲ་གོ་མིས་དེ་རིང་གི་ལན་འཇིག་རྟེན་དབང་
ཕྱུག་ལ་ཞུས་ཏེ་ནངས་པར་ལན་བཏབ་པས། ཟླ་གྲགས་ཐེ་ཚོམ་དུ་གྱུར་ཏེ་ཕྱི་བཞིན་
བསྙེགས་པ་ན་འཇིག་རྟེན་དབང་ཕྱུག་གི་ལན་སློབ་པ་གཟིགས་ནས། འཕགས་པ་ཉེ་
རིང་མ་མཛད་ཅེས་གསོལ་བས་ཕྱག་མཛུབ་བསྐུམ་པ་མ་བྱུང་བར་ལུས་པས་ ཕྱིས་
སུའང་ཐུགས་རྗེ་ཆེན་པོ་མཛུབ་གེར་མ་ཞེས་གྲགས་སོ། ། དེ་ལྟ་བུའི་ཙནྡྲ་གོ་མི་ཞེས་
ཡོན་ཏན་མཐའ་ཡས་པ་དང་ལྡན་པ་འདིས་ཐེག་པ་ཆེན་པོའི་གྲུབ་མཐའ་རྒྱས་པར་
མཛད་ཅིང་། བསྟོད་པ་བརྒྱ་དང་བརྒྱད། ནང་རིག་པའི་བསྟན་བཅོས་བརྒྱ་དང་
བརྒྱད། ཕྱི་རོལ་གྱི་བསྟན་བཅོས་བརྒྱ་དང་བརྒྱད། བཟོ་བའི་གནས་བརྒྱ་དང་བརྒྱད།
319



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཕྲ་མོ་ཐོར་བུ་བ་བཞི་བརྒྱ་དང་སུམ་ཅུ་རྩ་གཉིས་བརྩམས་ཞེས་གྲགས་སོ། ། །
རྒྱལ་སྲས་ཆེན་པོ་ཞི་བ་ལྷ་ནི། རྗེ་བཙུན་འཇམ་པའི་དབྱངས་ཀྱིས་མངོན་སུམ་
དུ་རྗེས་སུ་བཟུང་བ་ཞིག་སྟེ། ཁོང་གི་རྣམ་པར་ཐར་བ་ཡང་། ལྷག་པའི་ལྷ་མཉེས་ནཱ་
ལེནྡྲའི། །བཀོད་པ་ཕུན་ཚོགས་རྩོད་པ་ཟློག །ཡ་མཚན་ཅན་དང་སྤྲང་བོ་དང༌། །
རྒྱལ་བོ་མུ་སྟེགས་ཅན་བཏུལ་བས། ། ཞེས་པ་ལྟར་ལ། དང་བོ་ནི། སོ་རཏྠ་ཞེས་པ་
ལྷོ་ཕྱོགས་ཡུལ་འཁོར་བཟང་བོ་ཞེས་བྱ་བར་རྒྱལ་བོ་དགེ་བའི་གོ་ཆ་ཞེས་བྱ་བའི་སྲས་སུ་
འཁྲུངས། མཚན་ཞི་བའི་གོ་ཆ། གཞོན་ནུའི་ཚེ་རིག་པ་མང་བོ་བསླབས། འཇམ་
དཔལ་རྣོན་པོ་བསྒྲུབས་པས་ཞལ་གཟིགས། ཡབ་འདས་ཏེ་སང་རྒྱལ་བོར་དབང་
བསྐུར་བའི་དོ་ནུབ་རྨི་ལམ་དུ། སང་རྒྱལ་བོར་སྡོད་རྒྱུའི་ཁྲི་ལ་རྗེ་བཙུན་འཇམ་པའི་
དབྱངས་བཞུགས་ནས། བུ་གཅིག་འདི་ནི་ང་ཡི་སྟན་ཡིན་ཏེ། །ང་ནི་ཁྱོད་ཀྱི་དགེ་
བའི་བཤེས་གཉེན་ཡིན། །ང་དང་ཁྱོད་གཉིས་སྟན་གཅིག་ལ་འདུག་པ། །འདི་ནི་
རྣམ་པ་ཀུན་ཏུ་རིགས་མ་ཡིན། ། གསུངས་པ་རྨིས་ནས། རྒྱལ་སྲིད་བཟུང་ན་མི་
ལེགས་པར་ཤེས་ནས་བྲོས་ཏེ། ནཱ་ལེནྡྲར་པཎྜི་ཏ་ལྔ་བརྒྱའི་ཁྱུ་མཆོག་རྒྱལ་བའི་ལྷ་ལས་
རབ་ཏུ་བྱུང་སྟེ་མཚན་ཞི་བ་ལྷ་ཞེས་བཏགས་སོ། ། དེར་ནང་གི་ཀུན་སྤྱོད་འཕགས་
པ་འཇམ་དཔལ་ལ་གསན་ཅིང་དེ་ལ་མཉམ་པར་འཇོག་པ་དང༌། བསྟན་བཅོས་ཆེན་
པོ་བརྩམས་པར་མཛད་ཀྱང་། ཕྱིའི་སྤྱོད་ལམ་ཟ་ཉལ་བཤང་བ་མ་གཏོགས་གཞན་
གྱིས་མ་མཐོང་བས་བྷུ་ སུ་ ཀུ་འདུ་ ཤེས་ གསུམ་པ་ཞེས་གྲགས་ སོ། ། གཉིས་པ།
གཞན་སོ་སྐྱེས་དགེ་སློང་རྣམས་ཀྱིས་ཕྱིའི་སྤྱོད་པ་ལ་དཔགས་ནས་འདིས་དད་རྫས་
ཆུད་ཟོས་སུ་གཏོང་བ་ལས་འཁོར་ལོ་གསུམ་གྱི་བྱ་བ་གང་ཡང་མི་ལྡན་པས་བསྐྲད་པར་
བྱ། དེ་ཡང་མདོ་འདོན་རེས་བྱས་པས་རང་བུད་ལ་འགྲོ་སྙམ་བགྲོས་ནས་མདོ་འདོན་
པར་བསྐུལ་ལོ། ། ཁས་བླངས་པ་དང་ཐེ་ཚོམ་དུ་གྱུར་ལ། སང་སྐྱེ་བོའི་དབུས་སུ་ཁྲི་
320



༄༅། །བོད་སོག་ཆོས་འབྱུང་གི་སྟོད་ཆ།
མཐོན་པོ་བཤམས་པ་ལ་ཕྱག་གིས་མནན་ནས་སྟེང་དུ་བྱོན། དེར་སྔར་གྲགས་པ་
འདོན་ནམ་མ་གྲགས་པ་འདོན་གསུངས་པ་ན། མ་གྲགས་པ་འདོན་པར་ཞུས་པས།
སྤྱོད་འཇུག་གསུངས་ཏེ། གང་ཚེ་དངོས་དང་དངོས་མེད་དག ། ཅེས་པ་ནས་ནམ་
མཁར་ཇེ་མཐོར་སོང་ནས་མཐར་སྐུ་མི་སྣང་བར་གསུང་གྲགས་པའི་སྒོ་ནས་རྫོགས་
པར་བཏོན་ཏེ་གཤེགས་སོ། ། དེ་གཟུངས་ཐོབ་པ་རྣམས་ཀྱིས་ཇི་ལྟར་ཟིན་པ་བསྡུས་
པས། བློ་ཀ་བདུན་བརྒྱ་དང་། སྟོང་དང་། སྟོང་ལྷག་ཙམ་སྟེ་གསུམ་བྱུང་བས་ཐེ་
ཚོམ་ཞིང་། བསླབ་པ་ཀུན་ལས་བཏུས་པ་ཡང་། །ཡང་དང་ཡང་དུ་བལྟ་བར་བྱ། །
ཞེས་དང་། ཡང་ན་རེ་ཞིག་མདོར་བསྡུས་པ། །མདོ་རྣམས་ཀུན་ལས་བཏུས་པ་
བལྟ། ། ཞེས་པའང་མ་ཤེས་ནས། ལྷོ་ཕྱོགས་མཆོད་རྟེན་དཔལ་ཡོན་ཅན་ན་
བཞུགས་པ་ཐོས་ནས། དགེ་སློང་གཉིས་སྤྱན་འདྲེན་དུ་བཏང་བ་མཇལ། དེ་དག་
ཞུས་པས། བསླབ་བཏུས་དང༌། མདོ་ཀུན་བཏུས་ཁོ་བོའི་བྲང་ཁང་གི་གདུང་གསེབ་
ན་པཎྜི་ཏའི་ཡི་གེ་ཕྲ་མོས་བྲིས་ནས་བཞག་ཡོད། སྤྱོད་འཇུག་བློ་ཀ་སྟོང་ཚང་བ་དེ་ཡིན་
ཞེས་དེ་དག་གི་བཤད་པ་དང་སྒྲུབ་པའི་ལུང་ཡང་གནང་ངོ༌། ། གསུམ་པ། ཤར་
ཕྱོགས་སུ་ཐོན་ཏེ་འཁྲུགས་པ་ཆེན་པོ་ཞིག་བྱེད་པའི་འཐབ་ཟླར་ཞུགས་ནས་རྫུ་འཕྲུལ་
གྱིས་འཁྲུག་པ་འདུམ་པར་བྱས་སོ། ། བཞི་བ། ཡུལ་མ་ག་དྷའི་ནུབ་ཕྱོགས་ཧ་ཅང་
མི་རིང་བ་ན་ཡ་མཚན་ཅན་གྱི་ལྟ་བ་འཛིན་པ་བརྒྱ་ཕྲག་ཞིག་ཡོད་པར་བཤད་ལ། ཏཱ་
ར་ནཱ་ཐས་ལྔ་བརྒྱ་ཞེས་གསུངས། གང་ལྟར་ཡང་དེ་དག་གི་འཁོར་དུ་བསྡད་པ་དང་།
རེ་ཞིག་ཡུལ་ངན་ཆེན་པོ་བྱུང་ནས་བཟའ་བཏུང་ཆད་དེ་ཉོན་མོངས་པར་གྱུར་ནས།
སུ་སློང་ནུས་པ་སློབ་དཔོན་དུ་བཀོད་ཅིང་། བསྒོ་བ་ཉན་པར་བྱས་པ་དང་། སློབ་
དཔོན་གྱིས་འབྲས་ཆན་ལྷུང་བཟེད་གང་བླངས་ཏེ་བྱིན་གྱིས་བརླབས་པས་ཐམས་ཅད་
ཚིམ་པར་མཛད་ནས། ཡ་མཚན་ཅན་གྱི་ལྟ་བ་འཛིན་པ་ལས་བཟློག་སྟེ་ཐུབ་པའི་
མ
321



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བསྟན་པ་ལ་བཙུད་དོ། ། ལྔ་བ། སྤྲང་བོ་སྟོང་ཕྲག་ཞིག་བྲུ་བ་ཚ་བས་ཉེན་ཏེ་ཤི་ལ་
ཁད་པ་ན་སློབ་དཔོན་གྱིས་འཚོ་བ་སྦྱར་ཞིང་ཆོས་བསྟན་པས་བདེ་བ་ལ་བཀོད་པར་
མཛད་དོ། ། དྲུག་པ། ཤར་ཕྱོགས་ཨ་རི་བི་ཤ་ནའི་རྒྱལ་བོ་ལ། མ་ཙ་ལའི་གནོད་པ་
བྱ་བ་འཚོ་བ་མ་ཕྱིན་པ་ཁ་ཅིག་རྒྱལ་བོ་ལ་འཁྲིལ་ནས་ནོར་སྦྱིན་དགོས། མ་བྱིན་ན་
རྒྱལ་བོ་གསོད་པ་ཡོད་པས་དེའི་སྐུ་སྲུང་མཛད། སློབ་དཔོན་ལ་རྗེ་བཙུན་གྱི་ཕྱག་རྒྱུར་
བཅིངས་པའི་ཤིང་གི་རལ་གྲི་ཞིག་ལས་མེད་པ་གྲོགས་ཀྱིས་མཐོང་ནས། རྒྱལ་བོ་ལ་མི་
འདི་གཡོ་རྒྱུ་ཅན་ཞིག་སྟེ། ལག་ཆ་ཤིང་གི་རལ་གྲི་ལ་གཟིགས་ཤིག་ཅེས་གསོལ་བས།
རྒྱལ་བོ་ཁྲོས་ཏེ་ཁྱོད་ཀྱི་རལ་གྲི་ཕྱུངས་ཤིག་ཅེས་སྨྲས་པས། ལྷ་ཉིད་གནོད་པར་འགྱུར་
རོ། ། གནོད་ཀྱང་སླ་ཡི་ངེས་པར་ཕྱུངས་ཤིག་ཟེར། འོ་ན་ལྷའི་སྤྱན་ཡ་གཅིག་
བཀབ་སྟེ་གཅིག་གིས་གཟིགས་ཤིག་ཅེས་གསོལ་བས་དེ་ལྟར་བྱས་ཏེ་རལ་གྲི་ཕྱུངས་
པས་དེའི་འོད་ཟེར་མ་བཟོད་དེ་མིག་གཅིག་ཞར་བ་དང་། གྲུབ་པ་ཐོབ་པར་ཤེས་ནས་
བཟོད་པར་གསོལ་ཞིང་སྐྱབས་སུ་སོང་སྟེ་ཆོས་ལ་བཙུད་དོ། ། འདི་ཏཱ་ར་ནཱ་ཐས་རྒྱལ་
བོ་སེངྒེ་ལྔ་བའི་འཁོར་གྱི་ནང་དུ་ཞུགས་ཚུལ་བཤད་པས་ལོ་རྒྱུས་ཅུང་མི་མཐུན་པ་ཡོད་
དོ། ། བདུན་པ། ནགས་ཚལ་ཞིག་ཏུ་གཙུག་ལག་ཁང་ཡོད་པར་དགེ་སློང་ལྔ་བརྒྱ་
དང་ལྷན་དུ་བཞུགས་པ་ན། ནགས་དེར་རི་དྭགས་མང་བོ་ཡོད་པ་སློབ་དཔོན་གྱི་བྲང་
ཁང་དུ་སོང་བ་མཐོང་ལ། ཕྱིར་ཕྱུང་བ་མ་མཐོང་བས་རི་དྭགས་ཀྱི་ཚོགས་ཀྱང་འབྲི་
བར་ཤེས་སོ། ། འགའ་ཞིག་དཀར་ཁུང་ནས་བལྟས་པས་ཤ་གསོལ་བ་མཐོང་བས་
དགེ་འདུན་གྱིས་རྒོལ་བར་བརྩམས་པ་ན། རི་དྭགས་རྣམས་སླར་གསོས་ཏེ་ཕྱིར་ཕྱུང་
ནས་སོང་བས། དེ་ དག་ གིས་བཀུར་སྟི་དང་བཅས་ བཞུགས་ སུ་ གསོལ་ བ་ན་མ་
བཞུགས། དེ་ནས་དཔལ་གྱི་རིའི་ལྷོ་ཕྱོགས་ཨུ་ཙུཥྛའི་སྤྱོད་པ་ཞེས་བྱ་བ་སྤྲང་བོའི་ཆ་
བྱད་གཅེར་བུ་འཁྲུད་མ་ཕོ་བའི་ཚིགས་མས་འཚོ་བར་བྱེད་པ་དག་གི་ནང་དུ་བཞུགས་
322



༄༅། །བོད་སོག་ཆོས་འབྱུང་གི་སྟོད་ཆ།
སོ། ། ཁ་རི་བི་ཧ་རིའི་རྒྱལ་མོའི་བྲན་མོ་ཀ་ཙ་ལ་ཧས་འཁྲུད་མ་ཕོ་བའི་ཆུ་འཐོར་བ་
སློབ་དཔོན་ལ་ཕོག་པས་ཁོལ་བ་མཐོང་སྟེ་རྫུ་འཕྲུལ་ཅན་དུ་གོ ། དེའི་ཚེ་མུ་སྟེགས་ཀྱི་
སྟོན་པ་ཤང་ཀ་ར་དེ་བ་ཞེས་བྱ་བས་ནང་བ་དང་འགྲན་རྒོལ་བྱས་ཏེ། ངས་ནམ་མཁའ་
ལ་དབང་ཕྱུག་ཆེན་པོའི་དཀྱིལ་འཁོར་བྲིས་ནས་དེ་བཤིག་མ་ནུས་ན་ནང་བའི་ལྷ་ཆོས་
བསྲེག་ནས་དགེ་འདུན་རྣམས་ཕྱི་རོལ་བའི་སྒོར་འཇུག་དགོས་ཞེས་རྒྱལ་བོ་ལ་གསོལ་
བ་དང་། རྒྱལ་བོས་དགེ་འདུན་བསྡུས་ཏེ་བསྙད་པས་བཤིག་པར་ཁས་ལེན་པ་མ་བྱུང༌།
རྒྱལ་བོ་མྱ་ངན་དུ་གྱུར་པ་ན། བྲན་མོས་སྔར་མཐོང་བ་དེ་བཤད་པས་འཚོལ་ཞིག་
གསུངས། བཙལ་བས་ལྗོན་ཤིང་ཞིག་གི་དྲུང་དུ་རྙེད་དེ། དོན་དེ་ཞུས་པས་ངས་ནུས་
ཀྱི། ཆུ་བུམ་དང་། རས་ཡུག་གཉིས། མེ་རྣམས་སྟ་གོན་གྱིས་ཤིག་གསུངས་ནས་དེ་
ལྟར་བྱས་སོ། ། སང་དགོང་མོ་ཐིག་བཏབ་སྟེ་སོང་བས་ཐམས་ཅད་ཐེ་ཚོམ་ཅན་དུ་
གྱུར་ཏོ། ། ནངས་སྔ་དྲོ་དཀྱིལ་འཁོར་བྲིས་ཏེ་ཤར་སྒོ་ཙམ་ཟིན་པ་ན་སློབ་དཔོན་
གྱིས་ཏིང་ངེ་འཛིན་མཛད་པས། འཚུབ་མ་ཆེན་པོ་ལངས་ཏེ་དཀྱིལ་འཁོར་བྲིས་པ་དེ་
རྨེག་མེད་པར་ཁྱེར། ཤིང་དང་གྲོང་ཁྱེར་ཐམས་ཅད་ཀྱང་འགྱེལ་ལ་ཐུག་འདུག དེར་
ཚོགས་པའི་མི་རྣམས་ཀྱང་བདས། མུ་སྟེགས་ཀྱི་སྟོན་པའང་རླུང་ཆེན་པོས་ཆུའི་ཕར་
ཁར་བསྐྲད་དེ་འཐོར། ཕྱོགས་ཐམས་ཅད་དུ་མུན་པ་ཆེན་པོར་གྱུར་ཏོ། ། དེ་ནས་
རྒྱལ་བོ་དང་བཙུན་མོ་ལ་སོགས་པ་དཔང་པོར་བཞུགས་པ་རྣམས་གོས་དང་བྲལ་ཞིང་
རྡུལ་གྱིས་གཡོགས་པ་ལ་སློབ་དཔོན་གྱི་སྨིན་མཚམས་ནས་འོད་བྱུང་སྟེ་རྒྱལ་བོ་དང་
བཙུན་མོ་སོགས་ལ་ལམ་བསྟན་ཏེ་ལུས་ཆུས་བཀྲུས་རས་གསར་བས་གཡོགས་ཏེ་མེས་
བསྲོས་ནས་བདེ་བར་བྱས་སོ། ། དེ་ནས་མུ་སྟེགས་ཀྱི་ལྷ་ཁང་རྣམས་བཤིག་ནས་
སངས་རྒྱས་ཀྱི་བསྟན་པ་ལ་བཙུད་ཅིང་མུ་སྟེགས་ཕམ་པའི་ཡུལ་ཞེས་གྲགས་སོ། །
སློབ་དཔོན་དེ་ཉིད་ཀྱིས་རྒྱས་པར་སྟོན་པ་བསླབ་བཏུས། བསྡུས་ཏེ་སྟོན་པ་མདོ་ཀུན་
323
༈
༈



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལས་བཏུས། དོན་རྒྱས་ལ་ཚིག་བསྡུས་པ་སྤྱོད་འཇུག་དང་གསུམ་མཛད་དོ། །
ཤིང་རྟ་ཆེན་པོ་འཕགས་པ་ཐོགས་མེད་ནི། འཇམ་དཔལ་རྩ་རྒྱུད་དུ། ང་ནི་མྱ་
ངན་འདས་འོག་ཏུ། །ལོ་ནི་དགུ་བརྒྱ་ལོན་པ་ན། །ཐོགས་མེད་ཅེས་བྱའི་དགེ་སློང་
ནི། །བསྟན་བཅོས་དེ་ནི་དོན་ལ་མཁས། །མདོ་སྡེ་དངོས་དོན་དྲང་བའི་དོན། །
རྣམ་པ་མང་བོ་རབ་ཏུ་འབྱེད། ། ཅེས་པ་ནས། བདག་ཉིད་ཆེན་པོ་མཐར་གྱིས་
ཏེ། །བྱང་ཆུབ་ཐོབ་པར་གྱུར་པ་ཡིན། ། ཞེས་པའི་ལུང་བསྟན་ལ། ང་ནི་མྱ་ངན་
འདས་འོག་ཏུ། །ལོ་ནི་དགུ་བརྒྱ་ལོན་པ་ན། ། ཞེས་པ་རྒྱུད་ན་མེད་ཀྱང་རྒྱའི་སློབ་
དཔོན་རྫོགས་གསལ་གྱིས་དགོངས་འགྲེལ་གྱི་འགྲེལ་བར་བྲིས་པའོ། ། ཞེས་བུ་སྟོན་
གསུངས། དེ་ལྟར་ལུང་བསྟན་བརྙེས་པའི་བདག་ཉིད་ཆེན་པོ་དེ་ནི། ད་ལྟ་དག་སིལ་
ནས་ནུབ་ཕྱོགས་པིས་ཤོ་ཝར་ཞེས་པའི་ས་ཆར་བྲམ་ཟེ་མོ་པྲ་ཀ་ས་ཤ་ལ་ཞེས་པ་ལས་སྐུ་
འཁྲུངས། ཁོང་བྲམ་ཟེ་མོ་རབ་གསལ་ངང་ཚུལ་མའམ། གསལ་བའི་ཚུལ་ཁྲིམས་
ཞེས་བྱ་ལ། ཁོ་མོས་ཆོས་མངོན་པ་ལ་དགྲ་ལན་གསུམ་བྱུང་ནས་བསྣུབས་པ་འདི་དར་
བར་བྱེད་ནུས་པ་གཞན་ཡང་མི་སྣང་། བདག་ཀྱང་བུད་མེད་དུ་སོང་བས་མི་ནུས།
ལུས་ལ་བུ་བསྐྱེད་ལ་དར་བར་བྱེད་སྙམ་དུ། རྒྱལ་རིགས་དང་འདུས་པས་ཐོགས་མེད་
དང་། བྲམ་ཟེ་དང་འདུས་པས་དབྱིག་གཉེན་བྱུང་བ་ཡིན་ལ། ཐོགས་མེད་འཁྲུངས་
མ་ཐག་ལྕེ་ཐོག་ལ་གི་ཝང་གིས་ཡི་གེ་ཨ་བྲིས་པ་སོགས་བློ་རྣོ་བའི་ཆོ་ག་བྱས་ཏེ། ཆེར་
སྐྱེས་པའི་ཚེ་ཕའི་ལས་ཀ་གང་ཡིན་ཞུས་པས། མ་ན་རེ། ཁྱོད་གཉིས་དེའི་ཕྱིར་བསྐྱེད་
པ་མིན་གྱི། བསླབ་སྦྱངས་གྱིས་ལ་མངོན་པའི་བསྟན་པ་དར་བར་གྱིས་ཤིག་གསུངས་
ནས། གཅུང་ཁ་ཆེ་འདུས་བཟང་གི་དྲུང་དུ་བཏང་། གཅེན་ གྱིས་ལོ་རེ་བཞིན།
ཚིགས་སུ་བཅད་པ་འབུམ་འབུམ་གྱིས་ཚིག་དོན་ཐམས་ཅད་ཆུབ་པར་བྱས། གཅུང་
གིས་ཐུན་མོང་གི་སྡེ་སྣོད་གསུམ་དང་། ཐེག་ཆེན་གྱི་མདོ་སྡེ་ཕལ་ཆེར་རྟོགས་པར་སླ་
324
་



༄༅། །བོད་སོག་ཆོས་འབྱུང་གི་སྟོད་ཆ།
ས
ཡང་། ཤེར་ཕྱིན་གྱི་མདོ་སྡེའི་བརྗོད་བྱ་མ་ཟློས་ཤིང་མ་འཛིངས་པ་ནི་རྟོགས་དཀའ་
བར་དགོངས་ནས་སློབ་དཔོན་ཨདྷ་ཧ་ལས་སྒྱུ་འཕྲུལ་དྲ་བའི་དབང་བསྐུར་མནོས་པས།
མེ་ཏོག་རྒྱལ་བ་མ་ཕམ་པ་ལ་ཕོག་པས་རྗེ་བཙུན་བྱམས་པ་བསྒྲུབ་ལ་ཐེག་ཆེན་གྱི་མངོན་
པ་དར་བར་བྱའོ་སྙམ་ནས། རི་བྱ་རྐང་གི་ཕུག་ཏུ་ཕྱིན་ནས་ལོ་གསུམ་བསྒྲུབས་པས་
མཚན་མ་ཅི་ཡང་མ་བྱུང་བར་སྐྱོ་ནས་ཕྱིར་ཐོན་པ་ན། རྒན་པོ་ཤིང་བལ་གྱིས་ལྕགས་
སྡོང་འཕྱིད་དེ་ཁབ་བྱེད་པ་ཡིན་ཟེར་བ་འདུག་པས། ཅི་ལྟར་བྱེད་པ་ཡིན་དྲིས་པས།
སྙིང་སྟོབས་ལྡན་པའི་སྐྱེས་བུ་ཡིས། །བསྒྲུབས་ན་མི་འགྲུབ་གང་ཡང་མེད། །དཀའ་
ཡང་བརྣག་པ་མ་དོར་ན། །རི་བོ་རྣམས་ཀྱང་ཐལ་བར་རློག ། ཟེར་བས་ངས་སྒྲུབ་
ཡུན་ཐུང་སོང་བསམ་སྟེ་སླར་ལོ་གསུམ་བསྒྲུབས། དེར་ཡང་རྟགས་མེད་ནས་ཐོན་
པས། ཆུ་ཐིགས་ཀྱིས་བྲག་ཟད་པ་མཐོང་ནས་སྙིང་རུས་བསྐུལ་ཏེ་སླར་ལོ་གསུམ་
བསྒྲུབས། ཡང་རྟགས་མེད་ནས་ཐོན་པས་ཕུག་རོན་གྱི་སྒྲོས་ཤུད་པས་བྲག་ཟད་པ་
མཐོང་ནས་ཡང་ལོ་གསུམ་སྟེ་བཅུ་གཉིས་བསྒྲུབས་སོ། ། དེར་ཡང་མཚན་མ་མ་བྱུང་
བར་སྐྱོ་ནས་ཐོན་ཏེ་ཕྱིན་པ་ན། ཁྱི་མོ་རོ་སྨད་འབུས་གཞིགས་པ་ཞིག་མཐོང་ནས་
སྙིང་རྗེ་ལྷག་པར་སྐྱེས་ཏེ། བསལ་ན་འབུ་འཆི། མ་བསལ་ན་ཁྱི་མོ་འཆི་བར་སྣང་
བས། རང་གི་ལུས་ལས་ཤ་བཅད་དེ་འབུ་ལ་ཟར་འཇུག་སྙམ་ནས་གྲོང་ཁྱེར་ཨ་ཙེནྡྲ་
ཞེས་བྱ་བར་ཕྱིན་ཏེ། གསེག་ཤིང་གཏའ་མར་བཅུག་ནས་གསེར་གྱི་སྤུ་གྲི་གཡར་ཏེ་
རང་གི་ལུས་ལས་ཤ་བཅད་དེ་བཞག་ནས། འབུ་ལག་པས་བླངས་ན་ཤི་བར་དོགས་
ནས་སྤྱན་བཙུམ་སྟེ་ལྗགས་ཀྱིས་བླང་སྙམ་ནས་ལྗགས་གཡོས་པས་ཅི་ཡང་མ་རྙེད་ནས་
སྤྱན་ཕྱེ་བ་ན། རྗེ་བཙུན་བྱམས་པ་འོད་སྒོར་རེར་བཞུགས་པ་མཐོང་ནས་ཡུས་ཏེ། ཀྱེ་
མ་ཡབ་གཅིག་བདག་གི་སྐྱབས། །ངལ་བརྒྱས་འབད་ཀྱང་འབྲས་མ་མཆིས། །ཅི་
ཕྱིར་ཆར་སྤྲིན་རྒྱ་མཚོའི་དཔུང༌། །གདུང་བས་བསྲེག་སྟེ་སྐོམ་ཚད་འབབ། ། ཅེས་
325



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བདག་གིས་དེ་ཙམ་བསྒྲུབས་ཀྱང་རྟགས་མ་བྱུང་ན། ཐུགས་རྗེ་རེ་ཆུང་ཞེ་འཁངས་
པས། རྗེ་བཙུན་གྱིས། ལྷ་ཡི་རྒྱལ་བོས་ཆར་ཕབས་ཀྱང་། ། ས་བོན་མི་རུང་མི་
འཁྲུངས་ལྟར། །སངས་རྒྱས་རྣམས་ནི་བྱོན་གྱུར་ཀྱང་། །བསྐལ་བ་མེད་པས་བཟང་
མི་མྱོང་། ། ང་དང་བོ་ཁྱོད་ཀྱིས་སྒྲུབ་པ་ནས་འོང་སྟེ། ཁྱོད་རང་གི་སྒྲིབ་པས་མ་
མཐོང་བ་ལ་ད་ལྟ་སྙིང་རྗེ་ཆེན་པོ་སྐྱེས་པས་སྒྲིབ་པ་དག་ནས་མཐོང་བ་ཡིན། ཡིད་མི་
ཆེས་ན་ཁྱོད་རང་ང་ཕྲག་པར་ཁུར་ལ་སྟོན་ཅིག་གསུངས་ནས། ཁྲོམ་གྱི་དབུས་སུ་ཕྱིན་
ཏེ་བསྟན་པས་སུས་ཀྱང་མ་མཐོང་བས་ཡིད་ཆེས། ཁྱོད་ཅི་འདོད་གསུངས་པ་ལ།
ཐེག་ཆེན་དར་བར་ཞུ་འཚལ་བྱས་པས། ངའི་ཆོས་གོས་ལ་འཇུས་ཤིག་གསུངས་ནས་
འཇུས་ཏེ་དགའ་ལྡན་དུ་བྱོན། མི་ལོ་ལྔ་བཅུ་བཞུགས་ཟེར་ཡང་ལོ་ཕྱེད་བརྩིས་པས་
ཉེར་ལྔའོ་ཞེས་དམ་པ་འགས་འཆད་ཀྱང་། ས་སྡེའི་གནའ་མཆན་ལས་ཟླ་བ་དྲུག་
བཞུགས་ཏེ་གསན་ཞེས་འབྱུང་ངོ༌། ། དེར་ཡུམ་གྱི་མདོ་རྣམས་དང་། ཐེག་ཆེན་གྱི་
མདོ་སྡེ་མང་བོ་དང་། བྱམས་པའི་ཆོས་སྡེ་ལྔ་གསན། མི་ཡུལ་དུ་བྱོན་ནས། རྣལ་
འབྱོར་སྤྱོད་པའི་ས་ཆེན་པོ་ལ་སོགས་པ་ས་སྡེ་ལྔ་མཛད་དེ་རྣམ་པར་རིག་པ་ཙམ་གྱི་ཤིང་
རྟའི་སྲོལ་ཆེན་པོ་ལེགས་པར་ཕྱེས། སློབ་དཔོན་འདིས་ཆོས་རྒྱུན་གྱི་ཏིང་ངེ་འཛིན་
བརྙེས་ཏེ། སའི་བསྟོད་འགྲེལ་ལས། འཇིག་རྟེན་ཀུན་ལ་ཕན་ཕྱིར་ཐོགས་མེད་ཅེས་
བྱ་བ། །ཆོས་སྦྱིན་ཏིང་འཛིན་སྟོབས་ཀྱིས་དྲངས་པའི་བདུད་རྩིའི་ཆོས། །འཕགས་
པ་མི་ཕམ་ཞལ་གྱི་བུམ་པ་ནས་བླུགས་པ། །གསན་པའི་སྙིམ་པས་གསོལ་བ་དེ་ལ་ཕྱག་
འཚལ་ལོ། ། ཞེས་བྱུང༌། ཚིག་གསལ་དུ། སློབ་དཔོན་ཐོགས་མེད་ས་གསུམ་པ་
འོད་བྱེད་པ་བརྙེས་ཀྱང༌། དབྱིག་གཉེན་འདུལ་བའི་དོན་དུ་སེམས་ཙམ་དུ་བསྟན་
ཏོ། ། ཞེས་བྱུང་ངོ༌། ། གལ་ཏེ་ཆོས་རྒྱུན་གྱི་ཏིང་ངེ་འཛིན་ལ་གནས་པར་བཤད་
པས་འཕགས་པར་འགལ་ལོ་ཞེ་ན། ཏིང་འཛིན་དེ་གསར་དུ་ཐོབ་པའི་ཚེ་ཚོགས་ལམ་
326



༄༅། །བོད་སོག་ཆོས་འབྱུང་གི་སྟོད་ཆ།
'， ་་་
དུ་བཤད་ཀྱང་དེའི་རྗེས་ལ་མེད་པར་མ་བཤད་པས་སྐྱོན་མེད་དོ། ། ཞེས་གསུངས།
བཙུན་པ་ངོ་བོ་ཉིད་མེད་པས་ཆོས་མཆོག་ལ་གནས་པར་བཤད་ལ། དེ་ལྟར་ན་ཆོས་
མཆོག་དང་། མཐོང་ལམ་སྟན་ཐོག་གཅིག་ཏུ་སྐྱེས་པས་འཕགས་པར་གསལ་ལོ། །
དེ་ལྟར་འཕགས་པ་ཐོགས་མེད་ཞབས་ཀྱིས་ཐེག་པ་ཆེན་པོའི་བསྟན་པ་ནུབ་པ་སླར་
གསོས་ཤིང་དར་བར་གྱུར་པ་ནི་ཕྱོགས་ཀུན་ཏུ་གྲགས་པ་ཡིན་ལ། དེའི་ཚེ་རྒྱལ་བོ་ཟབ་
མོའི་ཕྱོགས་ཀྱི་བསམ་པར། སློབ་དཔོན་འདི་འཕགས་པར་གྲགས་ཀྱང་བརྟག་པར་བྱ་
སྙམ་ནས། གསེར་བུམ་མི་གཙང་བ་བླུགས་པ་སོགས་དྲིས་པས་ལན་ཇི་བཞིན་བྱུང་
ཡང་། ད་དུང་དེས་མ་ཚིམ་པར། ཡིད་ངོར་ཤེར་ཕྱིན་གྱི་མདོའི་ཚིག་ལ་དྲི་བ་གསུམ།
དོན་ལ་དྲི་བ་གསུམ་སྟེ་དྲུག་པོ། ཡིད་ནས་དྲིས་པས་ཇི་ལྟ་བ་བཞིན་ལན་གསུངས་
པས། རྒྱལ་བོ་དང་སྐྱེ་བོའི་ཚོགས་ངོ་མཚར་ཞིང་དད་པ་མི་ཕྱེད་པ་ཐོབ་ནས་ཐེག་པ་
ཆེན་པོའི་ཆོས་གཞི་ཉེར་ལྔ་བཙུགས་པ་དང་། ལྷོ་ཕྱོགས་ཀྲྀཥཱ་ར་ཛའི་བྲམ་ཟེ་བཱ་སུ་ན་
ག་དང་། ཨོ་རྒྱན་གྱི་ཚོང་དཔོན་དྷ་ན་རཀྵི་ཏ་སོགས་སྤྱན་དྲངས་ཏེ་སོ་སོར་མཆོད་
རྟེན་བརྒྱ་རེ། ལྷ་ཁང་ཉེར་ལྔ་རེ། ཆོས་གཞི་རེ་བཙུགས་ཏེ་ཐེག་ཆེན་དར་བར་བྱས།
མཐའ་འཁོབ་ཀྱི་གྲོང་ཁྱེར་ཨ་ཡོ་སྒྱུ་དང་ཉེ་བར་རྒྱལ་ཕྲན་ཞིག་ལ་ཆོས་བསྟན་དུས་གར་
ལོག་གི་དམག་བྱུང་བ་རྣམས་བཟློག་སྟེ་དད་པར་བྱས་པ་དང་། སྐུ་ཚེའི་སྨད་དུ་ནཱ་
ལེནྡྲར་ལོ་བཅུ་ གཉིས་ཙམ་བཞུགས་ནས་མུ་སྟེགས་ཀྱི་རྒོལ་བ་བཟློག་ པ་ སོགས་
འཕགས་ཡུལ་གྱི་བསྟན་པའི་བྱ་བ་ཆེན་པོ་ལོ་བཞི་བཅུ་ལྷག་མཛད་ཅིང་། ཁྱད་པར་
ཐེག་ཆེན་པའི་དགེ་ཚུལ་སློང་ཁྲི་ལྷག་འདུས་པས་ཐེག་པ་ཆེན་པོ་འདིའི་རིང་ལ་དར་བ་
ཙམ་ཀླུ་སྒྲུབ་ཀྱི་དུས་སུ་ཡང་མ་བྱུང་བར་གྲགས་ལ། ལོ་བརྒྱ་དང་ལྔ་བཅུ་ཉེ་བར་
བཞུགས་ནས་རྒྱལ་བོའི་ཁབ་ཏུ་སྐུ་མྱ་ངན་ལས་འདས་སོ། །
སློབ་དཔོན་དབྱིག་གི་གཉེན་པོ་ནི་འཕགས་པ་ཐོགས་མེད་ཀྱི་གཅུང་ཡིན་ལ།
༣
327



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཐོགས་མེད་འཁྲུངས་པའི་ཕྱི་ལོར་བྲམ་ཟེའི་རིགས་སུ་སྐུ་བལྟམས། ནཱ་ལེནྡྲར་རབ་ཏུ་
བྱུང་ནས་ཉན་ཐོས་ཀྱི་སྡེ་སྣོད་ལ་མཁས་པར་གྱུར་ཀྱང་། དེས་མ་ཚིམ་པར་ཁ་ཆེ་
འདུས་བཟང་རྩེར་བཏང་བས། བྱེ་བྲག་ཏུ་བཤད་པ་དང་མངོན་པ་སྡེ་བདུན་ལ་
སོགས་པ་བསླབ་པས་ཚེགས་མེད་དུ་མཁྱེན། མུ་སྟེགས་ཅན་གྱི་ལྟ་བ་དྲུག་གི་གཞུང་
སོགས་ཀྱང་སྦྱངས་ནས་ནཱ་ལེནྡྲར་བྱོན་ནས་ཆོས་མང་བོ་བསྟན་ཅིང་བཞུགས་པ་དང་།
གཅེན་གྱིས་བསྟན་བཅོས་མང་དུ་བརྩམས་པ་གསན་ནས་ཐེག་ཆེན་ཐུགས་སུ་མ་ཆུད་
ཅིང་། ལྷག་པའི་ལྷ་ལ་གསན་པ་ཐུགས་ཡིད་མ་ཆེས་ནས། ཀྱེ་མ་ཐོགས་མེད་ནགས་
སུ་ལོ། །བཅུ་གཉིས་བར་དུ་ཏིང་འཛིན་བསྒྲུབས། །ཏིང་འཛིན་མ་གྲུབ་གླང་ཆེན་
གྱི། །རྒྱབ་ཁལ་ལོངས་པའི་གྲུབ་འཐའ་བརྩམས། ། ཞེས་ཅུང་ཟད་བསྟིངས་ཚིག་ཏུ་
མཛད་པ། གཅེན་གྱིས་གཅུང་གི་དྲུང་དུ་དགེ་སློང་གཉིས་བརྫངས། དེ་གཉིས་ཀྱིས་
སྲོད་ལ་བློ་གྲོས་མི་ཟད་པ་བློར་བཏོན་པས། ཐེག་ཆེན་འདི་རྒྱུ་ལ་བཟང་སྟེ། འབྲས་བུ་
ལ་གཡེལ་ལམ་དགོངས། ཐོ་རངས་ས་བཅུ་བ་བཏོན་པས། རྒྱུ་འབྲས་གཉིས་ཀར་
བཟང་བ་ལ། ངས་བསྐུར་བ་བཏབ་པས་ལྕེ་བཅད་པར་བྱའོ་དགོངས་ཏེ་སྤུ་གྲི་བཙལ་
བས། དགེ་སློང་གཉིས་ན་རེ། ལྕེ་བཅད་པས་ག་ལ་འོང་། སྡིག་པ་བཤགས་པའི་
ཐབས་གཅེན་ལ་མངའ་ བས་ འཕགས་ པའི་ དྲུང་ དུ་ གཤེགས་ པར་ ཞུ་ བྱས་ པས།
འཕགས་པ་ཐོགས་མེད་ཀྱི་དྲུང་དུ་བྱོན། ཐེག་པ་ཆེན་པོའི་ཆོས་མཐའ་དག་ལ་
གཟིགས་ནས། སྐུ་ མཆེད་ བགྲོ་གླེང་མཛད་ པའི་ ཚེ་ གཅུང་ སྤོབས་པ་མྱུར་ཞིང་།
གཅེན་སྤོབས་པ་མི་མྱུར་ཡང་ལན་བཟང་བོ་བྱུང་བར་རྒྱུ་མཚན་དྲིས་པས། ཡི་དམ་ལ་
དྲིས་ནས་ལན་འདེབས་པ་ཡིན་གསུངས། གཅུང་གིས་ཀྱང་ཞལ་སྟོན་པར་ཞུས་པས།
རྗེ་བཙུན་ལ་ཞུ་ཡི་གསུངས་ནས་ཞུས་པས། ཁྱོད་སོ་སོའི་སྐྱེ་བོ་ཡིན་ཞིང་། དང་བོར་
ཐེག་ཆེན་ལ་བསྐུར་བ་བཏབ་པས་ཚེ་འདི་ལ་མཐོང་བའི་སྐབས་མེད་ཀྱི། སྒྲིབ་པ་སྦྱང་
328



༄༅། །བོད་སོག་ཆོས་འབྱུང་གི་སྟོད་ཆ།
བར་བྱ་བའི་ཕྱིར། ཐེག་ཆེན་གྱི་མདོ་འགྲེལ་མང་དུ་རྩོམས། གཙུག་གཏོར་རྣམ་རྒྱལ་
མ་ཐོན། ཕྱི་མ་ལ་མཇལ་གསུངས་པར། དེ་ནས་གཅེན་ལ་ལྷག་པར་དད་དེ། ང་ཡི་
ཕུ་བོ་ཀླུ་དང་འདྲ། །ང་ནི་ཆར་འདོད་བྱ་དང་འདྲ། །ཀླུ་ཡི་རྒྱལ་བོས་ཆར་ཕབས་
ཀྱང་། །བྱ་ཡི་གྲེ་བར་སོང་བ་མེད། ། ཅེས་ཟེར་ཞིང་། གཅེན་ལས་ཐེག་ཆེན་གྱི་
སྐོར་མང་དུ་གསན་ཞིང་། བརྒྱད་སྟོང་བ་ཞལ་འདོན་རྒྱུན་དུ་མཛད་པ་དང་། ལོ་རེར་
ཏིལ་མར་ནང་དུ་ཞུགས་ནས་ཉིན་ཞག་བཅུ་གཉིས་སམ་བཅོ་ལྔ་རེ་ལ་འབུམ་སྡེ་བརྒྱད་
ཅུའམ་གོ་དགུ་སོགས་བློ་ན་ཡོད་ཚར་རེ་འདོན་པ་དང་། ཆོས་སྤྱོད་བཅུ་ཉིན་རེ་མི་
འཆག་པ་དང་། ནཱ་ལེནྡྲ་སོགས་སུ་མུ་སྟེགས་ཀྱི་རྒོལ་བ་ལྔ་བརྒྱ་སུན་ཕྱུང་སྟེ་བྲམ་ཟེ་
དང་མུ་སྟེགས་ལྔ་སྟོང་ལྷག་ནང་བར་གཞུགས་པ་དང༌། གསུང་རྩོམ་གྱི་ཕྱོགས་སུ།
གཞན་འགྲེལ་ལྔ་བཅུ་ཙམ་དང་། རང་གཞུང་མཛོད་རྩ་འགྲེལ་དང་། པྲ་ཀ་ར་ཎ་སྡེ་
བརྒྱད་དུ་གྲགས་པ་སོགས་མཛད། ཁོ་ལ་རང་ལས་མཁས་པའི་སློབ་མ་བཞི་བྱུང་བ་
དང༌། ཤར་ཕྱོགས་གོ་རིར་ཆོས་གསུངས་ཚེ། ལྷའི་གསེར་གྱི་མེ་ཏོག་གི་ཆར་ཕབ་པ་
དང་། ཨོ་ཊི་བི་ཤར་བྲམ་ཟེ་མཀྲི་ཀ་སོགས་ལ་ཆོས་གསུངས་དུས་རིན་པོ་ཆེའི་གཏེར་
བརྡོལ་བ་དང་། མ་ག་དྷ་སོགས་སུ་ཆོས་གཞི་དྲུག་བརྒྱ་དང་ང་བཞི་བཙུགས་པ་སོགས་
གཅེན་འཕགས་པའི་རྗེས་སུའང་ལོ་ཉེར་ལྔ་ཙམ་ལ་ཆོས་བསྟན་པ་དང་། རྫུ་འཕྲུལ་
སྟོན་པ་སོགས་ཀྱིས་བསྟན་འགྲོའི་བྱ་བ་ཆེར་མཛད་ནས། དགེ་ཚུལ་སློང་ཐེག་ཆེན་པ་
དྲུག་ཁྲི་ལྷག་བྱུང་ལ། མཐར་སློབ་མ་སྟོང་དང་བཅས་པ་བལ་ཡུལ་དུ་བྱོན་ནས་བསྟན་
པ་སྤེལ་ཞིང་། དགུང་ལོ་ཉིས་བརྒྱར་ཉེ་བ་ན། བལ་ཡུལ་ཧད་དུ་ཞེས་པར་རབ་བྱུང་གི་
ཆ་བྱད་འཛིན་པ་སྡོམ་ཁྲིམས་ལ་མི་གནས་པ་ཆང་གི་བུམ་པ་ཐོགས་པ་མཐོང་ནས་
ཐུགས་སྐྱོ་སྟེ། གཙུག་ཏོར་རྣམ་རྒྱལ་མགོ་ཞབས་བཟློག་སྟེ་ལན་གསུམ་བཟླས་ནས་
འདས་ཏེ་མཆོད་རྟེན་ཡང་བརྩིགས་པ་ཕྱིས་ཀྱི་བར་དུ་ཡོད་པར་གསུངས། སློབ་དཔོན་
329



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འདི་བོད་ཀྱི་ལྷ་ཐོ་ཐོ་རི་དང་དུས་མཉམ་པར་སུམ་བྷ་མཁན་པོས་གསུངས་སོ། །
སློབ་དཔོན་དེ་ལ་སློབ་མ་རང་ལས་མཁས་པ་བཞི་ཡོད་པའི་ནང་ནས། མངོན་
པ་རང་ལས་མཁས་པ་སློབ་དཔོན་བློ་གྲོས་བསྟན་པ་ནི། སློབ་དཔོན་དབྱིག་གཉེན་བྷ་
ག་བི་ཧ་ར་ཞེས་པར་འབྲུ་མར་གྱི་ཟངས་བཀང་བའི་ནང་ན་བཞུགས་ཏེ། འབུམ་སྡེ་
དགུ་བཅུ་གོ་དགུའི་གཞུང་ཞལ་འདོན་མཛད་པ་རྒྱུན་དུ་ཉན་པའི་ཕུག་རོན་ཞིག་ཡོད་
པ་དེ། ཚེ་འཕོས་ནས་མཐའ་འཁོབ་ཊ་མ་ཞེས་བྱ་བར་དམངས་རིགས་ཀྱི་བུར་སྐྱེས།
ངའི་སློབ་དཔོན་ག་ན་བཞུགས་ཞེས་དྲིས་པ་ལ། ཁྱོད་ཀྱི་སློབ་དཔོན་སུ་ཡིན་ཞེས་པས།
དབྱིག་གཉེན་ཡིན་ཟེར། ཕས་ཡུལ་དབུས་སུ་འགྲོ་བའི་ཚོང་བ་ལ་དྲིས་པས་བཞུགས་
ཟེར། ཅུང་ཆེར་སྐྱེས་པ་དང་། སློབ་དཔོན་དབྱིག་གཉེན་དྲུང་དུ་བསྐྱལ་ནས། སློབ་
དཔོན་གྱིས་ཡི་གེའི་ཕྱི་མོ་སློབ་པ་ནས་རིག་གནས་ཐམས་ཅད་མཁས་པར་བསླབས་
སོ། ། ཆུང་ངུའི་དུས་ནས། ནཱ་ལེནྡྲར་སྒྲོལ་མའི་སྐུ་བརྙན་ཞིག་བཞུགས་པའི་ཕྱག་ཏུ་
སྲན་མའི་གང་བུའི་ཕུད་ཅིག་ཕུལ་ནས་ཟ་སྙམ་སྟེ་འགའ་ཞིག་ཕུལ་བས་འགྲིལ་བྱུང༌།
ཡང་ཕུལ་བས་འགྲིལ། འཕགས་མས་མ་བཞེས་པར་རང་གི་ཟ་བ་འདི་མི་འོང་སྙམ་
ནས། ཟད་ཟད་ཕུལ་ཡང་འགྲིལ་བས་ངུས་སོ། ། དེར་འཕགས་མའི་ཞལ་དངོས་སུ་
བསྟན་ཏེ། ངུ་མི་དགོས་ངས་ཁྱོད་ལ་བྱིན་གྱིས་རླབས་ཀྱི་ཁྱིམ་དུ་སོང་གསུངས། དེ་
ནས་མཁྱེན་རབ་ཐོགས་མེད་དུ་གྱུར། རྟེན་དེ་ལ་དེ་ཕྱིན་སྲན་མའི་སྒྲོལ་མ་ཞེས་གྲགས་
སོ། ། དཀོན་བརྩེགས་སོགས་མདོ་སྡེ་དུ་མ་ཐུགས་ལ་མངའ། མཛོད་ཀྱི་འགྲེལ་བ་
ལ་སོགས་པ་བསྟན་བཅོས་མང་དུ་མཛད། དབུ་མ་རྩ་བ་རྣམ་རིག་ཏུ་བཀྲལ་ཟེར་ཞིང་།
མུ་སྟེགས་ཀྱི་རྒོལ་བ་པེ་པཱ་ལ་སོགས་བཏུལ་ཏེ་སྨྲ་བའི་དབང་ཕྱུག་ཏུ་གྲགས། དེའི་
སློབ་མ་གང་བ་སྤེལ། དེའི་སློབ་མ་རྒྱལ་བའི་སྲས་དང་། ཁ་ཆེ་ཛི་ན་མི་ཏྲ་དང་། ཤི་
ལེནྡྲ་བོ་དྷི་ལ་སོགས་པ་ཡིན་ནོ། །
，
i
330



：
：
་:་
མ
༄༅། །བོད་སོག་ཆོས་འབྱུང་གི་སྟོད་ཆ།
ཚད་མ་རང་ལས་མཁས་པ་སློབ་དཔོན་ཆེན་པོ་ཕྱོགས་ཀྱི་གླང་བོ་ནི། ལྷོ་ཕྱོགས་
ཀཉྩའི་ཡུལ་དང་ཉེ་བའི་གྲོང་ཁྱེར་སིངྒ་བཀྟ་ཞེས་པར་བྲམ་ཟེའི་རིགས་སུ་འཁྲུངས་ནས།
ཕྱི་བའི་གྲུབ་མཐའ་ལ་མཁས་པར་གྱུར་ཏེ་ཕྱིས་སུ་གནས་མ་བུ་བའི་སྡེ་བའི་མཁན་པོ་
སློབ་དཔོན་གླང་བོ་བྱིན་ལས་རབ་ཏུ་བྱུང་། མཁན་པོས་ཕུང་བོ་ལས་དེ་ཉིད་དང་
གཞན་དུ་བརྗོད་དུ་མེད་པའི་བདག་སྒོམས་ཤིག་གསུངས་པས། བསྒོམས་པས་བདག་
མ་རྙེད་ནས་ཕྱི་ནང་གི་སྒྲིབ་པས་བསྒྲིབས་སམ་སྙམ་ནས་ཕྱོགས་བཞིར་མར་མེ་སྦར།
ལུས་གཅེར་བུར་བྱུང་། མིག་བགྲད་དེ་ཕྱོགས་བཅུར་བདག་བཙལ་ཡང་མ་རྙེད་དོ། །
དེ་ལྟར་བྱེད་པ་གྲོགས་ཀྱིས་མཐོང་ནས་མཁན་པོ་ལ་ཞུས་པས། མཁན་པོས་དྲིས་པས་
བདག་འཚོལ་བའི་ཆེད་དུའོ་ཞེས་སྨྲས་པ་དང་། མཁན་པོ་ན་རེ། ཁྱོད་རང་གིས་གྲུབ་
མཐའ་སུན་འབྱིན་པར་འདུག་ པས་ སོང་ཞིག་ཟེར་བ་དང་། མཁན་པོ་ལ་ལན་
འདེབས་པ་འོས་མིན་ནོ་སྙམ་སྟེ་རིམ་གྱིས་བྱོན། དབྱིག་གཉེན་གྱི་དྲུང་དུ་བྱོན་ཏེ་ཐེག་
པ་གསུམ་ལ་མཁས་པར་སྦྱངས་ཤིང༌། ཁྱད་པར་རྣམ་རིག་པའི་གྲུབ་མཐའ་དང་ཚད་
མ་ལ་མཁས་པར་གྱུར་ཏོ། ། དེ་ནས་སློབ་དཔོན་གྱིས་འགྲོ་བ་རྣམས་ཀྱི་སྡུག་བསྔལ་
གྱི་རྒྱུ་ཡང་དག་པའི་དོན་མ་རིག་པ་ཡིན་པས་དེ་སྤང་བའི་ཕྱིར་དང་། གཉེན་པོ་ཤེས་
རབ་བསྐྱེད་པའི་མཛོད་ཀྱི་འགྲེལ་བ་དང་། ཡོན་ཏན་མཐའ་ཡས་པར་བསྟོད་པའི་
འགྲེལ་བ། དམིགས་པ་བརྟག་པ་ལ་སོགས་པ་བསྟན་བཅོས་ཐོར་བུ་བརྒྱ་རྩ་བརྩམས་
སོ། ། དེ་དག་ཀྱང་ཐོར་བུ་ལྟ་བུར་གྱུར་པས། གཅིག་ཏུ་བསྡུས་པ་ཚད་མའི་མདོ་
ཀུན་ལས་བཏུས་པ་བརྩམ་མོ་ཞེས་དགོངས་ཏེ་ཕྱོགས་ཀྱི་གླང་བོའི་བྲག་ཕུག་ཅེས་པའི་
བྲག་ངོས་ལ་རྡོ་ཐལ་གྱིས། ཚད་མར་གྱུར་པ་འགྲོ་ལ་ཕན་བཞེད་པ། ། ཞེས་སོགས་
ཀྱི་རྐང་བ་བཞིས་མཆོད་བརྗོད་དང་བཤད་པར་དམ་བཅའ་བྲིས་པ་ཙམ་གྱིས་ ས་
གཡོས། འོད་གསལ། སྒྲ་ཆེན་པོ་གྲགས། མུ་སྟེགས་ཀྱི་སྟོན་པ་རྣམས་བྱིན་པ་ཤིང་
བྱ
331



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལྟར་རེངས་པར་གྱུར་པ་སོགས་ལྟས་ཁྱད་པར་ཅན་དུ་མ་བྱུང་། དེའི་ཉེ་ལོགས་ན་མུ་
སྟེགས་ཐུབ་རྒྱལ་ནག་པོ་བྱ་བ་ཞིག་ཡོད་པས། སློབ་དཔོན་གྱི་མཐུར་ཤེས་ཏེ་ཕྲག་དོག་
གིས་སློབ་དཔོན་བསོད་སྙོམས་ལ་བཞུད་པའི་ཤུལ་དུ་ལན་གཉིས་བསུབས་པ་དང་།
སློབ་དཔོན་གྱིས་གསུམ་པ་བྲིས་ནས་ཀུ་རེའི་ཕྱིར་ཡིན་ན་ཕྱིན་ཆད་མ་བསུབས་དགོས་
པ་ཆེན་པོ་ཡོད་ཀྱི། གལ་ཏེ་ནོར་བ་ཡོད་ན་དངོས་སུ་རྩོད་ཅེས་བྲིས་ཏེ་བྱོན་ཤུལ་དུ་
བྱུང་ནས་སློབ་དཔོན་བྱོན་པ་དང་བསྟན་པ་དཔང་དུ་བཙུགས་ཏེ་བརྩད་པས། ཐུབ་
རྒྱལ་ནག་པོ་ཕམ་ཡང་བསྟན་པ་ལ་མ་ཞུགས་པར་ངན་སྔགས་བཟླས་པའི་ ཐལ་བ་
གཏོར་ནས་སློབ་དཔོན་གྱི་ཡོ་བྱད་རྣམས་བསྲེགས། དེའི་ཚེ་སློབ་དཔོན་གྱིས་སེམས་
ཅན་གཅིག་གི་དོན་ཡང་མི་འོང་ན་ཐམས་ཅད་ཀྱི་དོན་ག་ལ་ནུས་ཞེས་སེམས་བསྐྱེད་
གཏོང་སྙམ་པ་ན། འཇམ་དཔལ་བྱོན་ནས། བུ། མ་བྱེད་མ་བྱེད་སྐྱེ་བོ་དམན་དང་
འཕྲད་ལས་བློ་གྲོས་ངན་སྐྱེ་སྟེ། །ཁྱོད་ཀྱི་བསྟན་བཅོས་འདི་ལ་མུ་སྟེགས་ཚོགས་ཀྱིས་
གནོད་མི་ནུས་པར་ཤེས། །ཁྱོད་ཀྱིས་ས་མ་ཐོབ་ཀྱི་བར་དུ་དགེ་བའི་བཤེས་སུ་ང་
འགྱུར་གྱི། །ཕྱི་མའི་དུས་སུ་བསྟན་བཅོས་ཀུན་གྱི་མིག་གཅིག་ཏུ་ནི་འདི་འགྱུར་རོ། །
ཞེས་གསུངས་པ་ལ། སློབ་དཔོན་གྱིས། བཟོད་དཀའི་སྡུག་བསྔལ་དུ་མ་དང་ལྡན་
བརྣག་དཀའ་ལ། །སེམས་ཀྱང་དམ་པ་མིན་པའི་སྤྱོད་པ་ལ་དགའ་ཞིང་། སྐྱེ་བོ་དམ་
པ་འཕྲད་དཀའ་གལ་ཏེ་ཁྱོད་ཀྱི་ཞལ་མཐོང་ཡང་། །བདག་ལ་བྱིན་གྱིས་མ་བརླབས་དེ་
ལ་ཅི་བགྱིར་མཆི། ། ཞེས་ཞུས་པས། ལན་དུ། བུ་ཇི་སྲིད་ས་མ་ཐོབ་ཀྱི་བར་དུ་ཁྱོད་
ཀྱི་དགེ་བའི་གཤེས་གཉེན་ནི་ང་ཉིད་དོ། ། ཞེས་གསུངས་ནས་མི་སྣང་བར་གྱུར་ཏོ་
ཞེས་བྱུང་ངོ༌། ། སློབ་དཔོན་དེས་ཚད་མ་ཀུན་བཏུས་རང་འགྲེལ་དང་བཅས་པ་
བརྩམས་ཏེ། མུ་སྟེགས་ཀྱི་སྨྲ་བ་ངན་པ་ཐམས་ཅད་བཏུལ་ནས་བསྟན་པ་རྒྱས་པར་
མཛད་དེ་རིགས་པའི་ལམ་ལ་བཀའ་དྲིན་ཆེ་བར་མཛད། ཁོང་ལྷོ་ཕྱོགས་སུ་བྱོན་ནས་
332



༄༅། །བོད་སོག་ཆོས་འབྱུང་གི་སྟོད་ཆ།
，
ཀྱང་བསྟན་པ་སྤེལ་ཏེ། སླར་ཨོ་ཊི་བི་ཤར་བྱོན་ནས་ཡུལ་དེའི་རྒྱལ་བོའི་བློན་པོ་བྲམ་ཟེ་
བྷ་དྲ་པ་ལི་ཏའི་སྐྱེད་ཚལ་དུ་སྨན་ཨ་རུ་རའི་ཤིང་ཡོད་པ་དེ་སྐམ་པ་ལ། སློབ་དཔོན་
གྱིས་ཚུལ་ཁྲིམས་དག་པའི་བདེན་སྟོབས་བརྗོད་པས་སླར་སོར་ཆུད་ནས་སྐྱེས་པ་སོགས་
བྱུང་ཞིང་། མཐར་ཡུལ་དེར་མྱ་ངན་ལས་འདས་སོ། ། ཁོང་གི་སློབ་མ་མང་དུ་ཡོད་
ཀྱང་མཉམ་དུ་གནས་པ་ནི་གཅིག་ཀྱང་མེད་པར་བཤད་ལ། དེའི་སློབ་མ་སློབ་དཔོན་
དབང་ཕྱུག་སྡེ་ནི་རིག་པའི་གནས་ལྔ་ལ་མཁས་པ་ཞིག་བྱུང་སྟེ་ཀུན་བཏུས་ཀྱི་འགྲེལ་
བཤད་ཀྱང་མཛད་དོ། །
དེའི་སློབ་མ་དཔལ་ཆོས་ཀྱི་གྲགས་པ་ནི། རྒྱ་གར་ལྷོ་ཕྱོགས་ཀྱི་རྒྱལ་དབང་
གཙུག་གི་ནོར་བུ་ཞེས་བྱ་བར། མུ་སྟེགས་བྲམ་ཟེའི་རིགས་སུ་ཆུང་ངུ་ལ་སྒྲ་ལེགས་པར་
བྱུང་ནས། ཞང་བོ་མུ་སྟེགས་ཀྱི་སྟོན་པ་གཞོན་ནུ་མ་ལེན་ལ། མུ་སྟེགས་ཀྱི་བྲམ་ཟེ་
རབ་ཏུ་བྱུང་བའི་ཆས་བླངས་པས། ཞང་བོས་ངན་མང་དུ་སྨྲས་ཏེ་བསྐྲད་དོ། ། དེར་
ཐུགས་ལ་མུ་སྟེགས་ཐམས་ཅད་ཕམ་པར་བྱེད་པ་ཞིག་བྱའོ་སྙམ་ནས་ནང་བའི་བསྟན་
པ་ལ་རབ་ཏུ་བྱུང་ནས་སྦྱངས་པ་མཛད། ཁྱད་པར་སློབ་དཔོན་དབང་ཕྱུག་སྡེ་ལ་ཚད་
མ་མཉན་པས་ཇི་ལྟ་བ་བཞིན་གོ ཐེངས་གཉིས་པ་ཞུས་པས་ཕྱོགས་གླང་གི་དགོངས་
པ་བཞིན་གོ ཐེངས་གསུམ་པར་ཞུས་པས་ཕྱོགས་གླང་ལ་སློབ་མ་ང་ལྟ་བུ་ལས་མེད།
ང་ལ་ཁྱོད་ལྟ་བུ་ལས་མ་བྱུང་། ཚར་རེའི་འཆད་སྲོལ་ལས་མེད་པ་ལ་ངས་ཚར་གཉིས་
བཤད་པ་ཡིན། ད་འདི་གཅིག་བུ་འཆད་པས་མི་ཕན། པཎྜི་ཏའི་བྱ་བ་གཞན་ཡང་བྱ་
དགོས་པས། རས་སྣུམ་སྟ་གོན་གྱིས་ཤིག་ནུབ་མོ་ཆོས་འཆད་དོ་གསུངས་ནས་ཏེ་ལྟར་
བྱས་པས། འབྲས་བུ་རྒྱུའི་ཁྱད་པར་གྱི་རྗེས་སུ་བྱེད་པ་ལྷག་པར་རྟོགས་ཏེ། སློབ་
དཔོན་ལ་སྔར་གྱི་ཚུལ་བརྗོད་པས་ཤིན་ཏུ་མཉེས་ནས། ད་ཁྱོད་ཀྱིས་ངའི་ནོར་བ་
རྣམས་ཕྱོགས་སྔར་གྱིས་ལ་ཀུན་ལས་བཏུས་ལ་འགྲེལ་བ་གྱིས་ཤིག་ཅེས་རྗེས་སུ་གནང་
333



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ངོ༌། ། དེ་ནས་གྲངས་ཅན་གྱི་རྟོག་གེའི་གསང་ཚིག་རྣམས་རྟོགས་པའི་དོན་དུ།
བྲན་དུ་བརྫུས་ཏེ་ཞང་བོའི་ཆུང་མའི་གཡོག་བྱས་ནས་མགུ་བར་བྱས་ཏེ་གྲུབ་མཐའི་
གནད་འདི་འདྲ་འདྲི་དགོས་བྱས་པས། འདོད་པ་སྤྱོད་པའི་ཚེ་འདྲི་ཡི་ཁྱེད་རང་ཡིད་
ལ་བཟུང་ཟེར་ནས་མོའི་རྐང་བ་ལ་ཐ་གུ་བཏགས། རང་མལ་ཁྲིའི་འོག་ཏུ་འདུག་ནས་
གང་དཀའ་བ་དེ་ལ་ཐག་པ་འཐེན་ནས་ལེགས་པར་ཤེས་པ་དང་། བྲོས་ཏེ་གྲུབ་མཐའི་
གནད་ལོན་པས་ཐམས་ཅད་ཐུབ་པར་ཤེས། དེའི་ཚེ་མུ་སྟེགས་ཀྱི་མཁས་པ་ཡོད་ན་
རྩོད་པར་བྱེད་དོ། ། ཞེས་དྲིལ་བསྒྲགས་པས་ཕལ་ཆེར་ཡུལ་གཞན་དུ་བྲོས། རྩོད་པ་
བྱས་པ་རྣམས་ཆོས་ཀྱིས་ཚར་བཅད་དེ་བསྟན་པ་ལ་བཀོད་ནས། གལ་ཏེ་ཆོས་ཀྱི་
གྲགས་པ་ཡི། །སྨྲ་བའི་ཉི་མ་ནུབ་པ་ན། །ཆོས་རྣམས་གཉིད་ལོག་ཡང་ན་ཤི །ཆོས་
མ་ཡིན་རྣམས་ད་གདོད་ལོངས། ། ཞེས་གསུངས་སོ། ། དེའི་ཚེ་ཆོས་ཀྱི་གྲགས་པ་
ལྗོངས་རྒྱུ་ཞིང་རྒྱལ་བོ་མེ་ཏོག་ཀུན་ཏུ་རྒྱས་པའི་མདུན་སར་སླེབས། རྒྱལ་བོས་ད་ལྟ་
མཁས་པ་སུ་ཡོད་དྲིས་པ་ན། ཤེས་རབ་ཅན་ནི་ཕྱོགས་ཀྱི་གླང་བོ་སྟེ། །ཙནྡྲ་གོ་མི་
བརྗོད་པ་རྣམ་པར་དག །སྙན་དངགས་དཔའ་བོ་ལས་བྱུང་སྡེབ་སྦྱོར་མཁས། །མེ་
ཏོག་ཀུན་ཏུ་རྒྱས་པ་ལོངས་སྤྱོད་ལྡན། །ཕྱོགས་ལས་རྣམ་པར་རྒྱལ་བ་ང་མིན་སུ། །
ཞེས་གསུངས་པས། རྒྱལ་བོ་ན་རེ། དྷརྨ་ཀིརྟི་ཡིན་ནམ། དེ་སྐད་དུ་གྲགས་སོ། །
རྒྱལ་བོས་སྦྱིན་བདག་བྱས་ནས་ཚད་མ་སྡེ་བདུན་མཛད་དེ། ཀུན་ལས་བཏུས་ཀྱི་དོན་
ཞིབ་མོར་གཏན་ལ་ཕབ། སློབ་དཔོན་འདི་འཁོར་ལོ་སྡོམ་པའི་རྣལ་འབྱོར་བ་ཆེན་པོ་
མཐར་མཁའ་སྤྱོད་སྐུ་ཚེ་འདི་ལ་གྲུབ་པར་གསུངས་པ་ནི། འཇམ་དཔལ་རྩ་རྒྱུད་དུ།
ཡི་གེ་དྷ་ཞེས་སྡོམ་བརྩོན་ནི། །ལྷོ་ཡི་ཕྱོགས་སུ་རྣམ་པར་གྲགས། །ཕ་རོལ་རྒོལ་བ་
བཟློག་ནས་ཀྱང་། །དེ་བཞིན་སྡོམ་བརྩོན་སྔགས་ཀྱང་གྲུབ། ། ཅེས་ལུང་བསྟན་
པས་ཤེས་སོ། ། སློབ་དཔོན་འདིའི་བསྟན་བཅོས་རྣམས་གྲྭ་སར་འགྲིམས་པས་ཕལ་
334



པ
༄༅། །བོད་སོག་ཆོས་འབྱུང་གི་སྟོད་ཆ།
ཆེར་གྱི་མ་ཤེས་སོ། ། ལ་ལས་ཤེས་ཀྱང་ཕྲག་དོག་བྱས་ནས་ཉེས་སོ་ཞེས་བསྒྲགས་ཏེ་
ཁྱི་མཇུག་ལ་བཏགས་པས། སློབ་དཔོན་ན་རེ། ཁྱི་གྲོང་དང་སྲང་ཀུན་ཏུ་རྒྱུ་བ་ལྟར་
བསྟན་བཅོས་འདི་ཡང་དར་བར་འགྱུར་རོ། ། ཞེས་གསུངས་ཤིང་། རྣམ་འགྲེལ་གྱི་
མགོར། སྐྱེ་བོ་ཕལ་ཆེར་ཕལ་ལ་ཆགས་ཤིང་ཤེས་རབ་རྩལ་མེད་པས་ན་ལེགས་བཤད་
རྣམས། །དོན་དུ་མི་གཉེར་ཁོ་ནར་མ་ཟད་ཕྲག་དོག་དྲི་མ་དག་གིས་སྡང་བར་
ཡང་། །ཡོངས་འགྱུར་དེས་ན་བདག་ལ་འདི་ནི་གཞན་ལ་ཕན་པ་ཡིན་ཞེས་བསམ་
པའང་མེད། །སེམས་ནི་ཡུན་རིང་ལེགས་བཤད་གོམས་པ་ལྷུར་ལེན་བསྐྱེད་ཕྱིར་འདི་
ལ་དགའ་བ་སྐྱེས། ། ཞེས་པ་བཅུག་གོ ། ཞེས་གྲགས་སོ། ། དེ་ནས་པཎྜི་ཏ་ལྷ་
དབང་བློ་འགྲེལ་བ་རྩོམ་པར་བསྐོས་པས། ལན་གཅིག་བརྩམས་ཏེ་གཟིགས་ཕུལ་བས་
ཆུས་བཀྲུས། ཡང་བརྩམས་པས་མེ་ལ་བསྲེག ཕྱིས་བརྩམས་ནས། ཕལ་ཆེར་སྐལ་བ་
མེད་ཉིད་དང༌། །དུས་ལའང་སྡོད་པ་མེད་པའི་ཕྱིར། །གོམས་པའི་ཕྱིར་ནི་མདོར་
བསྡུས་ནས། །དཀའ་འགྲེལ་འདི་ནི་འདིར་བྱས་སོ། ། ཞེས་པ་ཕུལ་བས། འཕྲོས་
དང་ཚིག་གི་ཟུར་གྱིས་མཚོན་པའི་དོན་རྣམས་མ་བྱུང་བར་འདུག་གསུངས། འོན་
ཀྱང་ངའི་རིགས་པ་འདི་གཞན་གྱིས་མ་ནོར་བ་མི་ཤེས་པར་འདུག་དགོངས་ཏེ། རྣམ་
འགྲེལ་གྱི་མཇུག་ཏུ། རྒྱ་མཚོ་ལ་ནི་ཆུ་བོ་བཞིན་དུ་རང་གི་ལུས་ལ་ཐིམ་ཞིང་ནུབ་པ་
ཉིད་དུ་འགྱུར། ། ཞེས་པ་བཅུག་ཅེས་གྲགས་སོ། ། དེའི་སློབ་མ་ཤཱཀྱ་བློ་ཡིན་ལ།
དེས་ཀྱང་འགྲེལ་བཤད་མཛད་དོ། ། དེའི་སློབ་མ་རྒྱལ་དབང་བློའོ། ། ཁ་ཅིག་ཛ་
མ་རི་ཆོས་གྲགས་ཀྱི་དངོས་སློབ་ཡིན་ཟེར་བ་དང་། རྒྱུན་མཁན་པོ་དངོས་སློབ་ཡིན་
པར་འདོད་པ་དང་། སྤུར་ལ་ལུང་བླང་བར་འདོད་པ་སོགས་ནི་ནོར་བ་ཆེན་པོ་ཡིན་
པར་གསུངས་སོ། ། དེ་ལྟར་ཀུན་མཁྱེན་འཇིགས་མེད་དབང་བོས། འཛམ་གླིང་
མཛེས་པར་བྱེད་པའི་རྒྱན་དྲུག་པོ་དེ་དག་ལས། ཀླུ་སྒྲུབ། ཐོགས་མེད། ཕྱོགས་གླང་
335



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གསུམ་ནི་གཞུང་བྱེད་པ་བོ་ཡིན་ལ། འཕགས་པ་ལྷ། དབྱིག་གཉེན། ཆོས་ཀྱི་གྲགས་
པ་གསུམ་ནི་འགྲེལ་བ་བྱེད་པ་བོ་ཡིན་པར་གསུངས་སོ། །
སློབ་དཔོན་དབྱིག་གཉེན་གྱི་སློབ་མ་འདུལ་བ་རང་ལས་མཁས་པ་ཡོན་ཏན་
འོད་ནི། ཡུལ་དབུས་སུ་འཁྲུངས་ཤིང་། རིགས་བྲམ་ཟེ། སློབ་དཔོན་དབྱིག་གཉེན་
ལ་བརྟེན་ནས་རང་གཞན་གྱི་གྲུབ་མཐའ་རྒྱ་མཚོའི་ཕ་རོལ་ཏུ་སོན་པ་ཡིན་ལ། དེ་
བཞིན་གཤེགས་པའི་བཀའ་ལ་ནན་ཏན་སྙིང་བོར་སྒྲུབ་པ། གཞི་ཐམས་ཅད་ཡོད་སྨྲ་
བའི་འདུལ་བ་འཛིན་པ་རྣམས་ཀྱི་གཙུག་གི་ནོར་བུ། ཡུལ་དབུས་ཀྱི་རྒྱལ་བོ་ཤི་ཧར་
ཤས་པཎྜི་ཏ་ ཐམས་ཅད་ཀྱི་མཆོག་ ཏུ་ ཤེས་ནས་མཆོད་ གནས་ སུ་བསྟེན་པ་དེས།
འདུལ་བ་མདོ་རྩ་དང་། ལས་བརྒྱ་རྩ་གཅིག་དང་། བྱང་སའི་ཚུལ་ ཁྲིམས་ལེའུའི་
འགྲེལ་དང་། འདུལ་བ་མདོ་ལ་རང་འགྲེལ་སོགས་མཛད་དོ། ། སློབ་མ་དགེ་སློང་
སྟོང་ཕྲག་ལྔ་ཙམ་བྱུང་ངོ༌། །
སློབ་དཔོན་དབྱིག་གཉེན་གྱི་སློབ་མ་ཕར་ཕྱིན་རང་ལས་མཁས་པ་འཕགས་པ་
རྣམ་གྲོལ་སྡེ་ནི། གཙུག་ལག་ཁང་རྒྱ་ཆེན་པོ་དུ་མའི་བདག་པོ་འཕགས་པ་ཀུ་རུ་ཀུལླེའི་
སྡེ་བ། སློབ་དཔོན་སངས་རྒྱས་འབངས་ཀྱི་དབོན་པོ། ས་རབ་ཏུ་དགའ་བ་ཐོབ་པ་
དེས། སངས་རྒྱས་ལ་མངོན་སུམ་དུ་མཉན་ནས་ཤེར་ཕྱིན་གྱི་དོན་སྟོན་པ་མངོན་
རྟོགས་རྒྱན་གྱི་འགྲེལ་བ་ཉི་ཁྲི་ལྔ་སྟོང་བ་དང་སྦྱར་བ་ཉི་ཁྲི་སྣང་བ་ཞེས་བྱ་བ་མཛད་དོ། །
བཙུན་པ་གྲོལ་སྡེས་ཉི་ཁྲི་རྣམ་འགྲེལ་མཛད་པ་ཡིན་ལ་དེའང་འཕགས་པ་གྲོལ་
སྡེའི་སློབ་མར་ཁ་ཅིག་འདོད། །
དེའི་སློབ་མ་ཡང་དག་རྣམ་སྣང་མཛད་ཡིན་ལ། སློབ་དཔོན་འདི་ཞི་བ་འཚོ་
ཡིན་ཞེས་ཀུན་མཁྱེན་རིན་པོ་ཆེའི་གྲུབ་མཐའ་ཆེན་མོར་གསུངས་སོ། །
དེའི་སློབ་མ་སློབ་དཔོན་སེང་གེ་བཟང་བོ་སྟེ། ཁོང་རྒྱལ་རིགས་ལས་རབ་ཏུ་
336



༄༅ ། །བོད་སོག་ཆོས་འབྱུང་གི་སྟོད་ཆ།
བྱུང་བ། ཕྱི་ནང་གི་གྲུབ་མཐའ་ཐམས་ཅད་ལ་མཁས་པ། ཁྱད་པར་ཡུམ་གྱི་དོན་ལ་
གོམས་པ་ཞིག་བྱུང་སྟེ། རྒྱལ་བོ་དེ་ཝ་པཱ་ལའི་དུས་སུ་པཎྜི་ཏར་གྱུར། རྒྱལ་བོ་དྷརྨ་པཱ་
ལའི་དུས་སུ་འཕྲིན་ལས་ཆེར་བྱུང་བར་བཤད་ལ། སློབ་དཔོན་འདིས་རང་གི་མཁན་
པོ་རྣམ་སྣང་མཛད་བཟང་བོ་ལ་བྱམས་པའི་སྒྲུབ་ཐབས་ཞུས་ནས་བསྒྲུབས་པས། རྨི་
ལམ་དུ་དགེ་སློང་གུར་གུམ་གྱི་མདོག་ཅན་སྤྱོད་ལམ་མཛེས་པ་ཞིག་རྨིས་ཏེ་ཤར་ཕྱོགས་
ཁ་སར་པཱ་ཎིར་སོང་ཞིག་ཅེས་ལུང་བསྟན། སང་དེར་སོང་ནས་སྨྱུང་གནས་བྱས་པའི་
སྐབས། རྨི་ལམ་དུ་ཨོ་ཏནྟ་པུ་རུའི་སྟེང་གི་ནམ་མཁར་རྗེ་བཙུན་བྱམས་པ་སྤྲིན་གསེབ་
ཏུ་བཞུགས་པ་མཐོང་ནས། ཕྱག་དང་བཅས་ཉིད་ཀྱི་བསྟན་བཅོས་ལ་འགྲེལ་བ་མང་
དུ་མཆིས་ན། གང་གི་རྗེས་སུ་འཇུག་པར་བགྱི་ཞེས་ཞུས་པས། ཐམས་ཅད་ཀྱི་གཞུང་
ལེགས་པར་རྟོག་ལ་འཐད་པ་བསྡུས་ཏེ་ཁྱོད་ཀྱིས་ཕྱོགས་གཅིག་དུ་རྩོམས་ཤིག་ཅེས་
གནང་བ་ཐོབ་པོ། ། གཉིད་སད་དེ་མཆོད་པ་བྱས་ཤིང་། བསྟན་བཅོས་རྩོམ་པའི་
སྦྱིན་བདག་བཙལ་བའི་ཕྱིར་ཤར་ནས་ནུབ་ཏུ་བྱོན་པ་ན། རྒྱལ་བོ་གོ་པཱ་ལའི་བུ་རྒྱལ་བོ་
ས་སྐྱོང་གིས་ཡུམ་འཆད་པ་ལ་སློབ་དཔོན་སེངྒེ་བཟང་བོ་མཁས་པར་ཐོས་ནས་གདན་
འདྲེན་དུ་བཏང་བའི་ཕོ་ཉ་དང་ཕྲད་ནས་གདན་དྲངས་ཏེ། འཕགས་པའི་འགྲེལ་བ་
དང་མཐུན་པར་ཉི་ཁྲིའི་བསྡུས་དོན་ལེ་བརྒྱད་མ་དང་། བརྒྱད་སྟོང་འགྲེལ་ཆེན་དང་།
འགྲེལ་ཆུང་དོན་གསལ་དང་། སྡུད་འགྲེལ་རྟོགས་སླ་དང་། ཤེར་ཕྱིན་བསྒོམ་པ་
ལེགས་པ་མཛད་དོ། ། ཞེས་གྲགས་སོ། ། བརྒྱད་སྟོང་འགྲེལ་ཆེན་དུ་དཔལ་ལྡན་
ཆོས་སྐྱོང་གིས་སྦྱིན་བདག་བྱས་ནས་ཁྲི་ཀ་ཏུ་ཀ་ཞེས་པ་ཚ་བ་གསུམ་གྱི་གཙུག་ལག་
ཁང་དུ་བྱས་པར་བཤད་དོ། །
དེའི་སློབ་མའི་མཆོག་སློབ་དཔོན་སངས་རྒྱས་ཡེ་ཤེས་ཞབས་ཞེས་གྲགས་པ་
དེས་འཇམ་དཔལ་དབྱངས་ཀྱི་ཞལ་མངོན་སུམ་དུ་གཟིགས་པའི་མཁས་པ་ཆེན་པོར་
-
337



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གྱུར་ཏེ། གུ་ཎ་ མི་ ཏྲའམ་ཡོན་ཏན་བཤེས་ གཉེན་ གྱིས་བསྐུལ་ནས་སྡུད་ འགྲེལ་
བརྩམས། གསང་འདུས་ལ་ལུང་གིས་ཟིན་པའི་ཆོས་བཅུ་བཞི་བརྩམས་ཏེ། འཇམ་
དཔལ་ཞལ་ལུང་དང༌། སྒྲུབ་ཐབས་ཀུན་བཟང་སོགས་བཅུ་བཞི་ཡོད་དོ། །
དེའི་སློབ་མ་རབ་ཞི་བཤེས་གཉེན་གྱིས། ནཱ་ལེནྡྲའི་ལྷོ་ཕྱོགས་སུ་བདུད་རྩི་
འབྱུང་གནས་ཞེས་བྱ་བའི་གཙུག་ལག་ཁང་བཞེངས། སྐབས་དེ་དག་ཏུ་རྟོག་གེ་བ་
ཆེན་པོ་དགེ་སྲུང་དང་། སློབ་དཔོན་ཆོས་མཆོག་དང༌། མཛེས་བཀོད་དང་། རྒྱ་
མཚོའི་སྤྲིན་དང་། འོད་ཟེར་འབྱུང་གནས་དང༌། གང་བ་སྤེལ་དང་། ཀཱ་མ་ལ་ཤཱི་ལ་
དང༌། དྷམ་མི་ཏྲ་དང༌། བི་མ་ལ་མི་ཏྲ་དང༌། པདྨ་སཾ་བྷ་ཝ་དང༌། ཡེ་ཤེས་གྲགས་པ་
དང་། ཛི་ན་མི་ཏྲ་དང་། སརྦ་ཛྙཱ་དེ་བ་དང་། དྷ་ན་ཤྲཱི་ལ་སོགས་ཀྱིས་བསྟན་པའི་
སྲོལ་ཆེན་པོ་སྐྱོང་བར་མཛད་དོ། །
དེའི་འོག་ཏུ་རྟོག་གེ་བ་ཆེན་པོ་ཤེས་རབ་འབྱུང་གནས་སྦས་པ་དང་། ཡོ་ག་བ་
པདྨ་ལྕགས་ཀྱུ། ཛེ་ཏ་རི་ནག་པོ་དམ་ཚིག་རྡོ་རྗེ་སོགས་ཀྱིས་བསྟན་བཅོས་བརྩམས་པ་
ལ་སོགས་པ་བསྟན་ལ་བྱ་བ་རྒྱ་ཆེན་མཛད་དོ། །
དེའི་འོག་ཏུ་བི་ཀྲ་མ་ལ་ཤཱི་ལར་མཁས་པ་སྒོ་དྲུག་ཏུ་གྲགས་པ་བྱུང་སྟེ། ནཱ་
ལེནྡྲའི་ཤར་སྒོ་སྲུང་བ་རྩོད་དུས་ཀྱི་ཐམས་ཅད་མཁྱེན་པ་རཏྣ་ཨ་ཀར་ཤནྟི། ལྷོ་སྒོ་སྲུང་
བ་ཤེས་རབ་འབྱུང་གནས། ནུབ་སྒོ་སྲུང་བ་ངག་གི་དབང་ཕྱུག་གྲགས་པ། བྱང་སྒོ་
སྲུང་བ་དཔལ་ནཱ་རོ་བ། དབུས་ཀྱི་ཀ་ཆེན་དང་བོ་བྲམ་ཟེ་རིན་ཆེན་རྡོ་རྗེ། ཀ་ཆེན་
གཉིས་པ་ཛྙཱ་ན་ཤྲཱི་མི་ཏྲ་སྟེ། དེ་དྲུག་པོ་སོ་སོར་འགྲན་ཟླ་དང་བྲལ་བའི་སྨྲ་བའི་དབང་
ཕྱུག་ཆེན་པོར་གྱུར་ཏེ། མུ་སྟེགས་ཀྱི་རྒོལ་བ་བཟློག་པ་དང་། མདོ་རྒྱུད་ཀྱི་དགོངས་
དོན་འབྱེད་པའི་བསྟན་བཅོས་བརྩམས་པ་སོགས་ལུང་དང་རྟོགས་པའི་བསྟན་པ་ཉིན་
མོའི་སྣང་བ་ལྟར་མཛད་དོ། །
338



༄༅ ། །བོད་སོག་ཆོས་འབྱུང་གི་སྟོད་ཆ།
A
f
དཔལ་ནཱ་རོ་བའི་སློབ་མ་ཇོ་བོ་ཆེན་པོ་དཱི་པཾ་ཀ་ར་ཤྲཱི་ཛྙཱ་ན་ནི་ཟ་ཧོར་གྱི་རྒྱལ་བོའི་
སྲས་སུ་འཁྲུངས་ཤིང་རབ་ཏུ་བྱུང་ནས་བསྙེན་པར་རྫོགས་ཏེ། སྡེ་སྣོད་གསུམ་ལ་
སྦྱངས་ཏེ་མཁས་པ་ཆེན་པོར་གྱུར་ནས། བི་ཀྲ་མ་ལ་ཤཱི་ལ་དང་ཨོ་ཏནྟ་པུ་རིར་སངས་
རྒྱས་ཀྱི་བསྟན་པ་བསྐྱངས་པ་སོགས་འཕགས་བོད་ཀུན་ཏུ་རྣམ་པར་ཐར་བ་བསམ་
གྱིས་མི་ཁྱབ་པ་བྱུང་ཡང་བོད་ལ་ཡོངས་སུ་གྲགས་པས་འདིར་དེ་ཙམ་མོ། །
དེའི་འོག་ཏུ་སློབ་དཔོན་ཨ་བྷྱ་ཀ་ར་ཀུཔ་བྱོན། ནཱ་ལེནྡཱ་དང་། བི་ཀྲ་མ་ལ་ཤཱི་
ལའི་མཁན་པོའང་མཛད། ཐེག་པ་ཆེན་པོ་བ་རྣམས་ཀྱི་གཙུག་གི་ནོར་བུར་འཛིན་
ཅིང་། ཉན་ཐོས་རྣམས་ཀྱིས་ཀྱང་འདུལ་བ་འཛིན་པ་ཆེན་པོ་ཞེས་གུས་པས་འདུད་
པར་བྱེད་དོ། །
དེའི་འོག་ཏུ་ཤུ་བ་ཀ་ར་ཀུ་ལྷ་དང་། དྷམ་ཀ་ར་ཀུ་བྷ་དང་། བུདྷ་ཤྲཱི་མི་ཏྲ་དང་།
ཁ་ཆེ་པཎ་ཆེན་ཤཱཀྱ་ཤྲཱི་དང་། དཔལ་ལྡན་ཡིད་ཀྱི་ཤིང་རྟ། བྷུ་མི་ཤྲཱི་བྷ་ཏྲ་ལེགས་པ་
སོགས་སྐྱེས་མཆོག་མཐའ་ཡས་པ་ཞིག་བྱོན་པ་དང་། དེ་ཡང་སྔ་ཕྱི་བར་གསུམ་དུ་བྱོན་
པའི་སློབ་དཔོན་དང་པཎྜི་ཏ་མཁས་པ་འབུམ་ཕྲག་ཇི་སྙེད་ཅིག་བྱོན་མོད། དེ་དག་གི་
ནང་ནས་རྣམ་ཐར་དང་ཁ་ཤས་མཚན་ཙམ་བཞུགས་པའང་གྲངས་མང་ཞིག་མཆིས་
མོད། དེ་སོ་སོར་འབྲི་བར་མི་ལང་ཞིང་། མདོར་བསྡུས་ན་བསྟན་འཛིན་དམ་པ་
རྣམས་ཀྱིས་འཆད་རྩོད་རྩོམ་གསུམ་དང་། སྒྲུབ་པ་ཉམས་བཞེས། བསྟན་པ་དང་
འགྲོ་བའི་དོན་འབའ་ཞིག་མཛད་པ་ཤ་སྟག་ཡིན་ནོ། །
ད་ནི་གྲུབ་པའི་དབང་ཕྱུག་ཆེན་པོ་རྣམས་ཀྱིས་གསང་སྔགས་རྡོ་རྗེ་ཐེག་པའི་
བསྟན་པ་བསྐྱངས་པའི་ཚུལ་ནི། གྲུབ་པའི་འཁོར་ལོས་སྒྱུར་བ་ཆེན་པོ་རྒྱལ་བོ་ཨིནྡྲ་བྷུ་
ཏི་ནི། སྔོན་བཅོམ་ལྡན་འདས་ཉིད་ཝཱ་རཱ་ཎ་སཱིར་བཞུགས་པའི་ཚེ། ནུབ་ཕྱོགས་
དཔག་ཚད་ལྔ་བརྒྱ་བརྒལ་བ་ན། ཨོ་རྒྱན་གྱི་ཡུལ་དུ་རྒྱལ་བོ་ཨིནྡྲ་བྷཱུ་ཏི་ཞེས་བྱ་བ་ཞིག་
339



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཡོད་ཚུལ་གོང་དུ་སོང་བ་ལྟར། བཅོམ་ལྡན་འདས་སྤྱན་དྲངས་ནས་འདོད་ཡོན་མ་
སྤངས་པར་བྱང་ཆུབ་ཐོབ་པའི་ཐབས་གསོལ་བ་བཏབ་པས། བཅོམ་ལྡན་འདས་
ཆགས་བྲལ་གྱི་སྐུ་མི་སྣང་བར་བྱས་ཏེ་གསང་བ་འདུས་པ་མི་བསྐྱོད་པའི་དཀྱིལ་འཁོར་
ལྷ་སུམ་ཅུ་རྩ་གཉིས་ཀྱི་བདག་ཉིད་ཅན་དུ་སྤྲུལ་ཏེ་རྒྱལ་བོ་འཁོར་བཅས་ལ་དབང་
བསྐུར་ཞིང་རྒྱུད་བསྟན་ནས་རྗེས་སུ་གདམས་པར་མཛད་ཚུལ་སྔར་གསལ་ལྟར་ལ།
རྒྱལ་བོས་ཀྱང་དེའི་དོན་ཐམས་ཅད་ཁོང་དུ་ཆུད་ནས་རིན་ཆེན་སྣ་བདུན་གྱིས་གཞལ་
ཡས་ཁང་བྱས་ཏེ། གཙོ་བོའི་གནས་སུ་རྒྱལ་བོ་རང་ཉིད་དང་། སངས་རྒྱས་བཞི་དང་
ཡུམ་བཞིའི་གནས་སུ་སྲས་དང་བཙུན་མོ། སེམས་དཔའ་སེམས་མའི་གནས་སུ་བློན་
པོ། ཁྲོ་བོའི་གནས་སུ་མངགས་གཞུག་པ་རྣམས་བཀོད་དེ། འདོད་ཡོན་ལམ་དུ་བྱེད་
པའི་སྤྲོས་བཅས་ཀྱི་སྤྱོད་པ་རྒྱ་ཆེན་པོ་བརྩམས་པས་རྒྱལ་བོ་འཁོར་བཅས་ཀྱིས་ཕྱག་རྒྱ་
ཆེན་པོའི་དངོས་གྲུབ་བརྙེས་ཏེ་ཨོ་རྒྱན་གྱི་ཡུལ་སྟོང་བར་གྱུར། དེའི་ཚེ་ལྷོ་ཕྱོགས་ན་
མཚོ་ཞིག་ཡོད་པ་འཕེལ་ཏེ་ཀླུ་མང་བོ་དང་བཅས་མཚོས་གང་བར་གྱུར་པ། ཕྱག་ན་རྡོ་
རྗེས་ཀླུ་རྣམས་ལ་འདུལ་བའི་རྒྱུད་བསྟན་ནས་སྨིན་པར་མཛད་ཅིང་གླེགས་བམ་ཡང་
གཏད་དོ། ། དེ་ནས་རིམ་གྱིས་ཀླུ་ཕལ་ཆེར་མིར་གྱུར་ཏེ་མཚོ་འགྲམ་དུ་གྲོང་ཁྱེར་
གནས་ཆགས་ཤིང་། རྒྱུད་དོན་ཉམས་སུ་བླངས་པས་ཐུན་མོང་དང་མཆོག་གི་དངོས་
གྲུབ་ཐོབ་པ་མང་དུ་བྱུང་ནས། བུ་དང་བུ་མོ་མཁའ་འགྲོ་དང་མཁའ་འགྲོ་མར་གྱུར་
པའི་ལོ་རྒྱུས་ལས། ཨོ་རྒྱན་མཁའ་འགྲོའི་གླིང་ཞེས་གྲགས་པ་ཡིན་ལ། ཕྱི་ཞིག་ན་མཚོ་
དེ་བསྐམས་པས་ཧེ་རུ་ཀ་རང་བྱུང་གི་ལྷ་ཁང་ཞེས་པ་བྱུང་ནས་རྒྱུད་ཀྱི་གླེགས་བམ་ཀྱང་
དེར་དཀོར་མཛོད་དུ་བཞུགས་པར་གསུངས་སོ། ། ཨོ་རྒྱན་གྱི་གནས་ནི། ལོ་ཙཱ་བ་
དགེ་འདུན་ཆོས་འཕེལ་བས། པས་ཤ་ཝར་ནས་མ་ལ་གུན་དུ་འགྲོ། དེ་ནས་རྐང་
འགྲོས་ཀྱིས་སཱ་ཏ་བྱ་བའི་ལུང་བར་སླེབ་པ་ཨོ་རྒྱན་གནས་ཀྱི་ལྟེ་བ་ཡིན་པར་བཤད་པ་
o
340



༄༅། །བོད་སོག་ཆོས་འབྱུང་གི་སྟོད་ཆ།
དང༌། དེ་ཡིན་ཚུལ་ལམ་ཡིག་ཁག་གིས་བསྒྲུབས་ནས་བཤད་འདུག་པས་དེང་དུས་དེ་
བཞེད་ཕྱོགས་སུ་མཛད་འདུག་གོ ། ཨོ་རྒྱན་གྱི་གནས་དེར་ཕྱག་ན་རྡོ་རྗེའི་སྤྲུལ་བ་
དྲང་སྲོང་དབུགས་འབྱིན་ཞེས་བྱ་བས། ཨོ་རྒྱན་གྱི་ཡུལ་དེའི་རྒྱལ་བོའི་བུ་མོ་རོལ་བ་མོ་
རྗེས་སུ་བཟུང་སྟེ། དེ་བཞིན་གཤེགས་པ་ཐམས་ཅད་ཀྱི་གསང་བའི་དཀྱིལ་འཁོར་དུ་
དབང་བསྐུར་བས་འཁོར་དང་བཅས་པས་ཕྱག་རྒྱ་ཆེན་པོ་མཆོག་གི་དངོས་གྲུབ་བརྙེས་
སོ། ། དེ་ནས་རྒྱལ་བོས་བུ་མོ་རོལ་བ་མོ་འཁོར་ལྔ་བརྒྱ་དང་བཅས་པ་རྒྱལ་བོ་དཔའ་
བོ་རྡོ་རྗེ་ཕོ་བྲང་དུ་བྱོན་ཏེ། ཚོགས་ཀྱི་མཆོད་པ་རྒྱ་ཆེན་པོ་བྱས་ནས་རྒྱལ་བོ་ལ་
གདམས་པ་བསྩལ་པས་མཆོག་གི་དངོས་གྲུབ་བརྙེས་སོ། ། རྒྱལ་བོ་དཔའ་རྡོ་རྗེ་
ནས། མདུན་ན་འདོན་དམ་ཚིག་རྡོ་རྗེ་ལ་གདམས་པ་བསྩལ། དེས་ཞིང་བ་པདྨ་རྡོ་
རྗེ། དེས་ལྕམ་དཔལ་མོ་རྗེས་སུ་བཟུང་སྟེ་ཐེག་པ་མཆོག་གི་བསྟན་པའི་སྙིང་བོ་རིམ་
བརྒྱུད་འཆད་པ་གྲངས་མེད་པར་བསྐྱངས་པ་ཡིན་ནོ། །
ཡང་རྒྱ་གར་ཤར་ཕྱོགས་ཟ་ཧོར་གྱི་ཡུལ་དུ་བདུད་རྩི་དགའ་བའི་འབྱུང་གནས་
ཞེས་བྱ་བ་རིག་པའི་གནས་མཐའ་དག་ལ་མཁས་པ་ཞིག་བྱུང༌། མཁའ་འགྲོའི་ལུང་
བསྟན་ལྟར་ཨོ་རྒྱན་དུ་བྱོན་ཏེ་རྒྱལ་བོ་ཨིནྡྲ་བྷཱུ་ཏི་དང་མཇལ། རྒྱལ་བོས་མཆོད་གནས་
མཛད། པཎྜི་ཏ་དེས་བླ་མ་བཙལ་བས། ནམ་ཞིག་ན་ཤིང་འཚོང་རྒན་པོ་ཞིག་དང་
ཕྲད་དེ་རྣལ་འབྱོར་བ་ཡིན་པར་ཤེས་ནས་གསོལ་བ་བཏབ་པས། དཔལ་གསང་བ་
འདུས་པའི་རྒྱུད་བསྟན། ཤིང་འཚོང་དེའི་བུ་མོ་ཕྱག་རྒྱུར་བྱས་ཏེ་བསྒྲུབས་པས་མཆོག་
གི་དངོས་གྲུབ་བརྙེས་སོ། ། ཡུལ་དེའི་སྐྱེ་བོ་མང་བོས་རིགས་ངན་གྱི་བུ་མོ་བསྟེན་
པས་མཆོད་གནས་མ་དག དེས་ན་རྒྱལ་བོ་མ་དག་པར་འགྱུར་བས་ཨོ་རྒྱན་གྱི་ཡུལ་
འདི་ཉམས་པར་འགྱུར་རོ་ཞེས་བསྒྲགས་པ། ནམ་ཞིག་རྒྱལ་བོས་ཐོས་ཏེ་ཆད་པ་བྱེད་
ཆེད་ཤིང་གི་ཕུང་བོ་ཆེན་པོ་སྤུངས་པ་མེ་འབར་བའི་ནང་དུ་སློབ་དཔོན་ཡབ་ཡུམ་
341



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཞག་སྟེ་མེ་ལ་བསྲེགས་སོ། ། ཞག་བདུན་སོང་བའི་ཚེ་གཞི་དེར་མཚོ་ཡིད་དུ་འོང་
བ། དེ་ལ་པདྨའི་སྡོང་བོ་ཤིན་ཏུ་རྒྱས་པ་དེའི་ཟེའུ་འབྲུ་ལ་སློབ་དཔོན་ཡབ་ཡུམ་འཇམ་
དཔལ་ཡན་ལག་མེད་པའི་རྡོ་རྗེའི་དབྱིབས་སུ་འོད་སྒོར་རེ་བཞུགས་པ་མཐོང་ནས།
ཐམས་ཅད་དད་དེ་བཟོད་པར་གསོལ་ཞིང་མཚན་ཡན་ལག་མེད་པའི་རྡོ་རྗེར་བཏགས།
དེས་རྒྱལ་བོའི་དོན་དུ་ཐབས་ཤེས་གྲུབ་པ་མཛད། རྒྱལ་བོས་ཀྱང་མཆོག་གི་དངོས་
གྲུབ་བརྙེས་སོ། ། ཞེས་བྱུང༌། འདིར་ཡང་ཕག་ཚང་བ་དང་། ཡན་ལག་མེད་པའི་
རྡོ་རྗེ་མཚན་གྱི་རྣམ་གྲངས་སུ་བཤད་པ། ཡང་ཤིང་འཚོང་གི་རྣམ་པ་ཅན་དེ་ཕག་ཚང་
བར་བཤད་པ་སོགས་མི་མཐུན་པ་ཡོད་པའི་ཚུལ་གཟིགས་པར་འཚལ། །
གསང་སྔགས་བསྟན་པའི་བདག་པོ་སློབ་དཔོན་ཆེན་པོ་ས་ར་ཧ་ནི། རྣམ་ཐར་
གཞན་དུ་མང་བས་མ་བྲིས་ལ། སློབ་དཔོན་འདི་ཉིད་ཀྱིས་དོ་ཧའི་གླུ་བླངས་པས་ལྷོ་
ཕྱོགས་མ་ར་ཧ་ཊའི་རྒྱལ་བོ་འཁོར་སྟོང་ཕྲག་དང་བཅས་པ་རིག་འཛིན་གྱི་དངོས་གྲུབ་
བརྙེས་པར་གྲགས་སོ། ། སློབ་དཔོན་དེ་ཉིད་ལ་མགོན་པོ་ཀླུ་སྒྲུབ་ཀྱིས་གསང་སྔགས་
ཀྱི་གདམས་པ་གསན། དེ་ལ་སློབ་མ་མང་དུ་ཡོད་ཀྱང་སྔགས་ཀྱི་སློབ་མ་གཙོ་བོར་གྱུར་
པ་ནི། ཤཱཀྱ་བཤེས་གཉེན། ཨཱརྱ་དེ་ཝ། ཀླུའི་བྱང་ཆུབ། ཟླ་བ་གྲགས་པ་བཞི་ཡིན།
ཤཱཀྱ་བཤེས་གཉེན་གྱིས་རིམ་པ་གསུམ་པ་ལེགས་པ་མཛད། ཨརྱ་དེ་ཝས་སྤྱོད་བསྡུས་
སོགས་སྔགས་ཕྱོགས་མང་དུ་མཛད། ཀླུའི་བྱང་ཆུབ་ ཀྱིས་ དཔལ་ གྱི་རིར་ལོ་བཅུ་
གཉིས་བསྒོམས་པས་ཕྱག་རྒྱ་ཆེན་པོའི་དངོས་གྲུབ་བརྙེས། སློབ་དཔོན་ཟླ་བ་གྲགས་
པས། མ་ནུ་བྷ་གའི་རིར་སྔགས་ཀྱི་དངོས་གྲུབ་བརྙེས་པས་ཟག་མེད་ཀྱི་སྐུར་གྱུར་ཅིང་།
འདུས་པ་སྒྲོན་གསལ་སོགས་པའི་བསྟན་བཅོས་བརྩམས་ཏེ་སྔགས་ཀྱི་བསྟན་པ་སྐྱོང་
བར་མཛད་དོ། །
ཡང་ས་ར་ཧ་དང་ཀླུ་སྒྲུབ་ཞབས་ཀྱི་སློབ་མ་ཤ་ཝ་རི་སྟེ། སློབ་དཔོན་ཀླུ་སྒྲུབ་ཧཱུཾ་
342



༄༅། །བོད་སོག་ཆོས་འབྱུང་གི་སྟོད་ཆ།
སམ
+
ག་ལའི་རི་བོའི་དགོན་པར་བཞུགས་པའི་ཚེ། གྲོང་ཁྱེར་ཏི་ཏེ་ན་གར་མཁན་བཟའ་མི་
ལོ་ཀི་དང༌། གུ་ཎ་གཉིས་ཀྱི་བུ་ཚ་གླུ་གར་གྱིས་འཚོ་བ་མིང་སྲིང་གསུམ་འོངས་ཏེ་གླུ་
གར་ཕུལ་བས། རིགས་ངན་ལ་རྣམ་རྟོག་མ་མཛད་པར་ནང་དུ་བོས། ཁ་ཟས་མང་བོ་
བྱིན་པ་དང་། དད་པ་རྙེད་ཅིང་བྱང་ཆུབ་སེམས་དཔའ་བློ་གྲོས་རིན་ཆེན་གྱི་བྲིས་སྐུ་
མཐོང་ནས་འདི་ཅི་ལགས་ཞུས་པས། འདི་བྱང་སེམས་ཐ་མལ་བས་མི་མཐོང་བ་ཞིག་
ཡིན་གསུངས། བདག་ཅག་ལ་བསྟན་དུ་གསོལ་ཞུས་པས་ངའི་སྤྱི་གཙུག་ན་ཡོད་ཀྱི་
ལྟོས་ཤིག་གསུངས། དེ་མཐོང་བའི་མངོན་ཤེས་ཀྱི་སྤྱན་ཅིག་ཞུ་འཚལ་ཞུས་པས།
དེར་འཁོར་ལོ་སྡོམ་པའི་དཀྱིལ་འཁོར་དུ་དབང་བསྐུར། རྒྱུད་བཤད། མན་ངག་
གནང་བས། དེ་གསུམ་གྱིས་ཀྱང་ཉམས་སུ་བླངས་ནས་རྒྱུད་དག་སྟེ་བྱང་ཆུབ་སེམས་
དཔའི་ཞལ་མཐོང་བར་གྱུར་ཏོ། ། དེར་བྲམ་ཟེ་ཆེན་པོར་དོ་ཧ་གླུར་བླངས་ནས་
མཆོད་པ་ཕུལ་བས། ཁྱོད་ཀྱིས་དེའི་དོན་ཤེས་སམ་གསུངས། མི་ཤེས་པས་ཞུ་འཚལ་
ཞུས་པས། རྒྱུད་བྱིན་གྱིས་བརླབས་ཏེ་སྙིང་བོ་དོན་གྱི་དགོངས་པ་བསྟན་པས་དེ་ཁོ་ན་
ཉིད་ཀྱི་རྟོགས་པ་ཐོབ། སློབ་དཔོན་གྱིས་རིགས་ཀྱི་བུ་ཁྱོད་ལྷོ་ཕྱོགས་ཀྱི་སྟོན་པ་ཤ་ཝ་
རི་དབང་ཕྱུག་བྱ་བ་ཡིན་པས། འདིར་མ་སྡོད་པར་རྔོན་པའི་ཆས་སུ་ཞུགས་ལ། ལྷོ་
ཕྱོགས་དཔལ་ གྱི་ རི་ སེམས་ངལ་གསོ་བའི་རི་ཡིད་ ཕམ་ པར་བྱེད་པའི་རི་ལ་སོང་།
དབང་བོ་ཡ་རབས་རྣམས་ཀྱི་དོན་གྱིས་ཤིག་ཅེས་ལུང་བསྟན་པ་ལྟར། མིང་སྲིང་
རྣམས་རྔོན་པའི་ཆས་ཀྱིས་དཔལ་གྱི་རི་ལ་སོགས་པར་བྱོན་ནས་བསྒོམས་པས་མཆོག་
གི་དངོས་གྲུབ་བརྙེས་ཏེ་ལས་དག་པ་རྣམས་ཀྱི་ངོར་དེང་སང་ཡང་བཞུགས་པར་
གྲགས་སོ། ། ཁོང་གིས་ཕག་མོ་ཞལ་གཉིས་མའི་སྒྲུབ་ཐབས་རྣལ་འབྱོར་མཆོག་གི་ཆོ་
ག བྱིན་རླབས་ཀྱི་ཆོ་ག སློབ་མ་རྗེས་བཟུང་གི་ཆོ་ག ཚོགས་ཀྱི་འཁོར་ལོའི་ཆོ་ག་
སོགས་མཛད་དོ། །
1
343



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དེས་རྗེས་སུ་བཟུང་བ་ནི། ལུ་ཨི་བ་སྟེ་ཨོ་རྒྱན་གྱི་ཡུལ་དུ་འཁྲུངས། ཆུང་དུས་
ནས་རིག་པའི་གནས་ལ་མཁས་པར་གྱུར། སླད་ནས་ས་ར་ཧ་དང་། རི་ཁྲོད་དབང་
ཕྱུག་ཤ་བ་རི་ཡབ་སྲས་གཉིས་ལ་མཇལ་ནས་མཉེས་པར་བྱས་ཏེ། རྗེས་སུ་བཟུང་ནས་
དཔལ་འཁོར་ལོ་སྡོམ་པའི་དཀྱིལ་འཁོར་དུ་དབང་བསྐུར་རྒྱུད་དང་མན་ངག་གནང་སྟེ་
སྒྲུབ་པ་ལ་རྩེ་གཅིག་ཏུ་བཞུགས་པའི་ཚེ། ཚེས་བཅུ་གཉིས་ལ་དུར་ཁྲོད་དུ་བྱོན་ནས་
མཁའ་འགྲོ་མ་རྣམས་ཀྱི་གསུངས་ལྟར། སྐྱེ་བདུན་གྱི་ཤ་ཚམ་ཚོམ་མེད་པར་ཟོས་པས་
མཁའ་འགྲོ་མ་རྣམས་མཉེས་ཏེ། འཁོར་ལོ་སྡོམ་པའི་དཀྱིལ་འཁོར་མངོན་དུ་གྱུར་
ནས་དབང་བསྐུར་བྱིན་གྱིས་བརླབས་པས། མཚོན་བྱེད་དཔེའི་ཡེ་ཤེས་རྒྱུད་ལ་སྐྱེས་
མཐར་རྒྱ་གར་ཤར་ཕྱོགས་བྷཾ་ག་ལར་བྱོན་ནས་ཆུ་བོ་གངྒའི་འགྲམ་དུ་རིན་དང་ལས་བྱ་
མེད་པའི་ཟས་ཉའི་རྒྱུ་ལྟོ་ལ་འཚོ་བ་མཛད་དེ་ཉམས་སུ་བླངས་པས་ཕྱག་རྒྱ་ཆེན་པོ་
མཆོག་གི་དངོས་གྲུབ་བརྙེས་པ་ཡིན་ཏེ། ཞིབ་པའི་ལོ་རྒྱུས་བདེ་མཆོག་ཆོས་འབྱུང་
རྣམས་སུ་གསུངས་སོ། །
དེས་རྗེས་སུ་བཟུང་བ་ནི། དྷ་རི་ཀ་བ་སྟེ། རྒྱ་གར་ལྷོ་ཕྱོགས་སུ་ཉེ་བ། ཨོ་ཊི་
བི་ཤའི་ཡུལ་དུ། རྒྱལ་བོ་བི་མ་ལ་ཙནྡྲ་ཞེས་པ་རྒྱལ་སྲིད་ཀྱི་མངའ་ཐང་ཕུན་སུམ་ཚོགས་
པ་དང་ལྡན་པ་ཞིག་ཡོད་དེ། མེ་ཏོག་ཀུ་མུ་དའི་དགའ་སྟོན་ལ་འགྲོ་བའི་ལམ་བར་དུ་
སློབ་དཔོན་གྱིས་འདུལ་བའི་དུས་ལ་བབས་པར་གཟིགས་ནས་རྫུ་འཕྲུལ་སྣ་ཚོགས་ཀྱིས་
དད་པར་བྱས་ཏེ་རྒྱལ་བོས་ཕོ་བྲང་དུ་སྤྱན་དྲངས་ནས་གདམས་ངག་ཞུས་པས་དེ་ཉིད་
དུ་འཁོར་ལོ་སྡོམ་པའི་དཀྱིལ་འཁོར་དུ་དབང་བསྐུར། གདམས་ངག་ཕོགས་པས་ལོ་
བཅུ་གཉིས་སུ་རྟོགས་པ་བསྐྱངས་ཏེ་མཆོག་གི་དངོས་གྲུབ་ཐོབ་སྟེ་སློབ་དཔོན་དྷ་རི་ཀ་
བ་ཞེས་གྲགས་སོ། །
སློབ་དཔོན་འདིས་བདེ་མཆོག་གི་བསྟོད་པ། རྣལ་འབྱོར་མའི་མན་ངག རྣལ་
344



༄༅ ། །བོད་སོག་ཆོས་འབྱུང་གི་སྟོད་ཆ།
༨
འབྱོར་མའི་འགྲེལ་བ། ཚེས་བཅུའི་མཆོད་པ་སོགས་མཛད་དོ། ། དེས་རྗེས་སུ་
བཟུང་བ་ནི་སློབ་དཔོན་རྡོ་རྗེ་དྲིལ་བུ་བ་སྟེ། རྒྱ་གར་ཤར་ཕྱོགས་པ་རེནྡྲའི་རྒྱལ་བོ་ཞིག་
གི་སྲས་སུ་འཁྲུངས་པ་རྒྱལ་སྲིད་ལ་སྙིང་བོ་མེད་པར་གཟིགས་ནས་བྲོས་ཏེ་ནཱ་ལེནྡྲར་
བྱོན། མཁན་པོ་རྒྱལ་བའི་ལྷ་ལས་རབ་ཏུ་བྱུང་། པཎྜི་ཏ་ཆེན་པོར་གྱུར་ནས་མུ་
སྟེགས་ཀྱི་རྒོལ་བ་བཟློག དྷ་རི་ཀ་བ་དང་མཇལ་ནས་གསོལ་བ་བཏབ་པས་འཁོར་ལོ་
བདེ་མཆོག་གི་དབང་བསྐུར། རྒྱུད་བཤད་མན་ངག་གནང་ནས་དབེན་པར་སྒྲུབས་
ཤིག་ཅེས་ལུང་བསྟན། དེར་བྷ་ག་ལའི་ནགས་ཁྲོད་དུ་སྒྲུབ་པ་མཛད་པའི་སྐབས།
ཁྱོད་ཨོ་རྒྱན་དུ་སོང་ཞེས་ནམ་མཁའ་ནས་སྒྲ་བྱུང་། དེར་ཕྱིན་ནས་ཕག་རྫི་མོ་དང་
འཕྲད་པས་མཁའ་འགྲོ་མར་ཤེས་ནས་གསོལ་བ་བཏབ་པས་འཁོར་ལོ་སྡོམ་པའི་དཀྱིལ་
འཁོར་དུ་དབང་བསྐུར། ལྷོ་ཕྱོགས་སུ་སྒོམས་ཤིག་གསུངས་ཏེ། ལྷོ་ཕྱོགས་ཨོ་ཊི་བི་
ཤར་བྱོན་ནས་སྒྲུབ་པ་མཛད་པས་མཆོག་གི་དངོས་གྲུབ་བརྙེས། ཡུལ་དེའི་རྒྱལ་བོ་
འཁོར་བཅས་རྫུ་འཕྲུལ་གྱིས་བཏུལ་ནས་ཐེག་པ་ཆེན་པོ་ལ་བཙུད། དེས་བདེ་མཆོག་
གི་ ཕྱི་ དང་། ལུས་ དཀྱིལ་ རིམ་ པ་ ལྔ་ བ་ དང་ བདག་ བྱིན་ རླབས་ ལ་ སོགས་ པ་
མཛད་དོ། །
དེའི་སློབ་མ་རུས་སྦལ་ཞབས་ དང༌། དེའི་ སློབ་མ་ཛ་ལནྡྷ་ ར་བ་ཡིན་ཏེ།
འདིའི་ཡུལ་ཛ་ལནྡྷ་ར་ནི་གོང་གསལ་ལྟར་ལ། གནས་ཆེན་ཉེར་བཞིའི་ཡ་གྱལ་ཡང་
ཡིན། གྲུབ་པའི་དབང་ཕྱུག་འདི་ནི། ཛ་ལན་དྷ་རིའི་ནགས་སུ་སྒྲུབ་པ་མཛད་པས་
རྣལ་བྱོར་མའི་ཞལ་མངོན་སུམ་དུ་གཟིགས་ཤིང་མཆོག་གི་དངོས་གྲུབ་བརྙེས་པ་དང་།
དེས་འཁོར་ལོ་སྡོམ་པའི་སྙིང་བོའི་དེ་ཁོ་ན་ཉིད་གྲུབ་པ་ལ་སོགས་པ་མཛད་དོ། །
དེའི་སློབ་མ་ནག་པོ་སྤྱོད་པ་སྟེ། ཨོ་ཊི་བི་ཤའི་ཡུལ་དུ་རྗེ་རིགས་སུ་འཁྲུངས།
ཛ་ལནྡྷ་ར་བ་དང་མཇལ་ཏེ་བདེ་མཆོག་གི་རྒྱུད་དང་མན་ངག་གསན་ནས་བསྒྲུབས་
345



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པས། ལྟ་སྟངས་བཞི་གྲུབ་པ་ཙམ་གྱི་ནུས་པ་སྐྱེས། སློབ་མ་བསྐྱངས། རྡོ་རྗེ་དྲིལ་བུ་
བ་ལ་ཡང་མཇལ། དེའི་ཚེ་བླ་མ་ཛ་ལནྡྷ་ར་བས། རུས་བརྒྱུན་བྱིན་གྱིས་རླབས་པ་
ཞིག་ཞུ་བར་ཨོ་རྒྱན་དུ་བརྫངས་ནས་སོང་བས་རུས་བརྒྱན་བླངས་ནས་ཕྱིར་འཁོར་
དུས། མཁའ་འགྲོ་མ་རྣམས་ཀྱིས། རྒྱན་དེ་བཏུམས་ནས་ལམ་དུ་ཁ་མ་འབྱེད་པར་ཛ་
ལནྡྷ་ར་བའི་ཕྱག་ཏུ་ཕུལ་ཅིག་གསུངས་ནས་གཏད་དོ། ། དེ་ཁུར་ནས་འོང་བའི་ལམ་
དུ་ཁ་ཕྱེ་ནས་རྒྱན་ལུས་ལ་བཏགས་པས་ནམ་མཁའ་ལ་འགྲོ་བ་སོགས་ཀྱི་རྫུ་འཕྲུལ་སྟོན་
ཐུབ་པ་བྱུང་བས། སླར་བཏུམས་ཏེ་སློབ་དཔོན་ལ་ཕུལ་བས་སློབ་དཔོན་གྱིས་དེ་
མཁྱེན་ནས་ཅུང་ཟད་མ་དགྱེས་སོ། ། ཁོའི་འཁོར་རྣམས་ལ་སྤྱོད་པ་ལ་འགྲོ་བར་
བསྒྲགས་ནས། དེའི་རྗེས་སློབ་དཔོན་ལ་ཞུས་པས་ཁྱོད་ཀྱིས་ནུས་པ་སྟོན་གསུངས་པ་
ལ། སྟག་རེངས་པ་དང་ཀྲྀཥྞ་ས་ར་ཁུགས་པ། ཤིང་ཐོགས་ས་ལ་ལྟུང་བའི་ལྟ་སྟངས་
མཛད་པས་དེ་དག་གྲུབ་པོ། ། ད་ཁྲོལ་གསུངས་པ་དང་དཀྲོལ་མ་ནུས། སྤྱོད་པ་
བྱེད་པ་ལ་ཚར་གཅོད་རྗེས་འཛིན་གཉིས་ཀ་ནུས་དགོས་པས། ཁྱོད་ཀྱིས་རྗེས་འཛིན་
མི་ནུས་པས་སྤྱོད་པ་ལ་མ་འགྲོ་གསུངས། སློབ་དཔོན་གྱིས་དེ་དག་དཀྲོལ། སྔར་
འཁོར་ལ་བསྒྲགས་ཟིན་པས་ངོ་ཚའི་གོས་དང་བཅས་ཕྱིར་བླ་མ་ལ་དགོངས་པ་ནན་
གྱིས་ཞུས་པ་དང༌། ཁྱེད་ཀྱིས་རུས་བརྒྱན་དེ་གནང་ན་སྤྱོད་པ་ཐུབ་ཅེས་ཞུས་པས།
རྒྱན་དེ་ཡང་གནང་། ཁྱེད་གལ་ཏེ་འགྲོ་ནའང་། ཤར་ཕྱོགས་དེ་བི་ཀོ་ཊིར་མ་འགྲོ་
གསུངས། དེ་འཁོར་ཚོགས་དང་བཅས་བྷ་ག་ལར་འགྲོ་བར་བཞེད་ནས་གངྒཱའི་འགྲམ་
དུ་སླེབས་པ་དང་། མཛེ་མོ་ཞིག་གིས་ང་ཆུ་ལས་སྒྲོལ་ཟེར་བ་བྱུང་བ་ལ་སློབ་དཔོན་
གྱིས་བཙོག་བལྟས་ནས་མ་བསྒྲལ། ཁོའི་འཁོར་གྱི་ཁྲོད་ན་དགེ་ཚུལ་ཚེམ་བུ་བ་ཞེས་བྱ་
བ་ཞིག་ཡོད་པ་དེས་ཐེ་ཚོམ་མེད་པར་མཛེ་མོ་ཁུར་ཏེ་ཕྱིན་པས། ཆུའི་དཀྱིལ་དུ་སླེབས་
པ་དང་། མཛེ་མོ་དང་དགེ་ཚུལ་གཉིས་ཧེ་རུ་ཀ་ཡབ་ཡུམ་དུ་གྱུར་ནས་མཁའ་སྤྱོད་དུ་
346



༄༅ ། །བོད་སོག་ཆོས་འབྱུང་གི་སྟོད་ཆ།
གཤེགས་སོ། ། དེ་ནས་ཕར་ཕྱིན་པས་རྨོན་པ་ཞིག་དང་འཕྲད། ཆང་བསླངས་པས་
མ་བྱིན་ཏེ། རྡོ་བ་ཞིག་ལ་ཆུ་བག་ཙམ་འདུག་པ་དེ་འཐུང་ཟེར། དེས་མི་ངོམས་བྱས་
པར། འཐུང་ནུས་ན་ངོམས་པར་བྱ་ཡི་ཟེར། དེ་འཐུང་བས་མ་ཟད། དེར་རྨོན་པས་
གླང་ལ་སྡིགས་མཛུབ་བྱས་པས་གླང་ཤི ཁྱོད་སངས་རྒྱས་པའི་རྣལ་འབྱོར་བར་འདུག་
པས་ད་གསོས་ཟེར་བས་མ་ནུས་པས། དེ་ནས་རྨོན་པ་རང་གིས་གསོས་སོ། ། དེ་
བཞིན་དུ། ཤིང་ཐོག་ཛམ་བི་ར་བུ་མོ་ཞིག་གིས་བསྲུང་བ་དང་འཕྲད་པ། རྣལ་འབྱོར་
བ་ཀློག་འདོན་པ་དང་འཕྲད་པ་སོགས་ནི་རྗེས་འཛིན་མི་ནུས་པར་སྤྱོད་པ་ལ་བྱོན་མི་
རུང་བ་ཧེ་རུ་ཀའི་རྣམ་སྤྲུལ་གྱིས་བརྡ་གནང་བ་ཤ་སྟག་ཡིན་ནོ། ། དེ་ནས་བྷང་ག་
ལའི་མུ་སྟེགས་ཀྱི་རྒྱལ་བོ་རོལ་བའི་ཟླ་བ་ཞེས་པའི་བློན་པོ་ནང་བ་སངས་རྒྱས་པ་ལ་དད་
པས། དེས་སློབ་དཔོན་འདི་སྤྱན་དྲངས་ཏེ་བདེ་མཆོག་གི་དབང་དང་མན་ངག་
བསྩལ་ཏེ། བདེ་མཆོག་གི་རིས་བྲིས་བགྱིས་པ་ན། ཕྱི་རོལ་བའི་ལྷ་ཞབས་སུ་མནན་པ་
རྒྱལ་བོས་ཐོས་ནས་ཁྲོས་ཏེ་རྩད་བཅད་ཅིང་ཕྱི་ནང་གི་ལྷ་རིས་བྲིས་གཉིས་འགྲན་པར་
བྱེད་དགོས་ཟེར། དེ་ནས་ཚོགས་འཁོར་གྱི་ཚེ། མི་སྔོན་པོ་ཐོད་རློན་ཐོགས་པ་གཅིག་
བྱུང་བ་ཧེ་རུ་ཀར་གྱུར་ནས། ཚེ་འདིར་མཆོག་མིན་གཞན་དུ་གཞུང་དྲུག་རྩོམས་ཤིག་
བར་དོར་སངས་རྒྱས་འགྲུབ་ཅེས་གསུངས། དེར་སློབ་དཔོན་གྱིས། ཁྱོད་ཀྱི་ཞབས་
ཀྱིས་མཉམ་པར་མནན་ན་འོག་གི་ཀླུ་ཡང་འཇིགས་པར་འགྱུར་ཞེས་སོགས་ཚིགས་
བཅད་ཀྱིས་བསྟོད་པ་དང༌། སྲིད་པ་གསུམ་འབར་སོགས་ཀྱིས་བསྟོད་པས། ཧེ་རུ་
ཀས་ཧ་ཧ་ཧི་ཧི་ཧོ་ཞེས་སོགས་གསུངས་ནས་མི་སྣང་བར་གྱུར་ཏོ། ། དེ་ནས་ཕྱི་བ་
དང་ནང་བའི་རིས་བྲིས་གཉིས་ལྷ་ཁང་དུ་བཅུག་ནས་ཉིན་བདུན་སོང་བའི་ཉིན་
བལྟས་པས། ནང་བའི་བྲིས་སྐུ་འོད་དང་ལྡན་ལ། བྲིས་སྐུ་གཅིག་ཤོས་སྔར་ལས་གོ་
བཟློག་ནས་འཇིགས་བྱེད་དང་དུས་མཚན་མནན་པའི་ཧེ་རུ་ཀར་གྱུར་པ་མཐོང་ནས་
347



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མུ་སྟེགས་པའི་རྒྱལ་བོ་འཁོར་བཅས་དད་ནས་ཕོ་བྲང་དུ་སྤྱན་དྲངས་ཏེ་ཡུལ་དེ་ནང་བ་
སངས་རྒྱས་པར་གྱུར་ཏོ། ། ཧེ་རུ་ཀའི་གསུངས་ལ་བརྟེན་ནས་ནག་པོ་གཞུང་དྲུག་
ཏུ་གྲགས་པ་མཛད། དེ་ནས་བླ་མའི་གསུངས་ལས་བརྒལ་ཏེ། དེ་ཝི་ཀོ་ཊིར་བྱོན་པ་
དང་། མཁའ་འགྲོས་བར་ཆད་བྱས་ནས་བསྙུང་ཞིང་བླ་མའི་བཀའ་བཅག་པའི་ཉེས་
པ་བྱུང་ནས། སྨན་ཡང་མ་འཕྲོད་པར་སྐུ་འདའ་བར་ཉེ་བ་ན་ལུས་འདི་བོར་ཏེ་བར་
དོར་སངས་རྒྱས་ཐོབ་པར་བྱའོ་གསུངས་ནས་གྲོངས་སོ། ། སྨིན་ཅིང་གྲོལ་བར་
མཛད་པའི་སློབ་མ་མང་ཡང་ལུང་བསྟན་པའི་སློབ་མ་དྲུག་ནི། བཟང་བོའི་ཞབས།
མ་ཧི་ལ། བྷ་ང་ལ། དགེ་ཚུལ་ཚེམས་བུ་བ། དྷ་མ་བ། དྷུ་མ་བ་རྣམས་སོ། ། སློབ་
དཔོན་གྱི་སློབ་མ་གུ་རྒྱ་བས་བར་ཆད་བྱེད་ པའི་མཁའ་འགྲོ་མ་རྣམས་ལེགས་པར་
བཏུལ་ཏེ་ཚར་བཅད་དོ། ། གུ་བྱ་བའི་སློབ་མ་རྣམ་རྒྱལ་ཞབས། དེའི་སློབ་མ་ཏི་ལོ་
བ། དེའི་སློབ་མ་ནཱ་རོ་བ་སྟེ་དེ་དག་གིས་རྡོ་རྗེ་ཐེག་པའི་བསྟན་པ་སྤྱི་དང་བྱེ་བྲག་ཏུ་
བདེ་མཆོག་གི་སྐོར་གྱི་སྒྲུབ་པའི་རྒྱུན་མཆོག་ཏུ་གསལ་བར་མཛད་པའི་ཚུལ་མང་ཡང་
བཤད་པས་མི་ལང་ངོ༌། །
སློབ་དཔོན་སེངྒེ་བཟང་བོའི་སློབ་མ་སངས་རྒྱས་ཡེ་ཤེས་ཀྱིས་ཀྱང་གྲུབ་ཆེན་
ཕག་ཚང་བ་ལས་འདུས་པའི་སྐོར་འགའ་ཞིག་གསན། ཆོས་འཆད་པའི་ཚེ་ཕག་ཚང་
བ་ཕལ་བའི་ཚུལ་གྱིས་འོངས་པ་སློབ་མ་ལ་ངོ་ཚ་ནས་མ་མཐོང་བ་སྐད་བྱས་པས་སྤྱན་
གཉིས་ས་ལ་བྲུལ། བཟོད་པར་གསོལ་བས་སོར་ཆུད་དེ་ཡེ་ཤེས་ཀྱི་སྤྱན་ཡང་ཐོབ་པས་
ཡེ་ཤེས་སྤྱན་ཞེས་ཀྱང་བྱ། ཨོ་རྒྱན་དུ་བྱོན་ནས་སློབ་དཔོན་སྒེག་པའི་རྡོ་རྗེ་དང༌།
ལཀྵི་ཆེན་མོ་མཉེས་པར་བྱས་ཏེ་གདམས་པ་མང་དུ་གསན། གཞན་ཡང་བསྲུང་བའི་
ཞབས་དང་། འཇམ་དཔལ་བཤེས་གཉེན་སོགས་ལས་གསང་བ་འདུས་པའི་ཆོས་སྐོར་
མཐའ་དག་གསན་ནས་བསྒོམས་པས་གྲུབ་པ་ཐོབ་སྟེ། བི་ཀྲ་མ་ཤི་ལར་སྔགས་ཀྱི་རྡོ་
348



ག
༄༅། །བོད་སོག་ཆོས་འབྱུང་གི་སྟོད་ཆ།
རྗེ་སློབ་དཔོན་ཆེན་པོ་མཛད་དེ་རྒྱུད་སྡེ་སྤྱི་དང་། ཁྱད་པར་འདུས་པའི་རྒྱུད་ཀྱི་བསྟན་
པ་སྤེལ་བར་མཛད་དེ། ཆོས་བཅུ་བཞི་སྤེལ་བ་གོང་དུ་སོང་ལ། འདུས་པ་ཡེ་ཤེས་
ཞབས་ལུགས་སུ་གྲགས་པ་འདི་བྱུང༌། སློབ་མའི་མཆོག་བཅོ་བརྒྱད་བྱུང་ཞིང་། དེ་
ལས་ཀྱང་མར་མེ་མཛད་བཟང་བོ། རབ་ཞི་བཤེས་གཉེན། སྒྲ་གཅན་འཛིན་བཟང་
བོ། རྡོ་ རྗེ་ བདེ་ བ་ ཆེན་ པོ་ སྟེ་ བཞིས་ རིག་ པ་ འཛིན་ པའི་ གོ་ འཕང་ ཐོབ་ པར་
གྲགས་སོ། །
ཡང་ཡེ་ཤེས་ཞབས་ཀྱི་སློབ་མ་སློབ་དཔོན་སངས་རྒྱས་གསང་བ་དང་སངས་
རྒྱས་ཞི་བ་གཉིས་ནི། སློབ་དཔོན་ཡེ་ཤེས་ཞབས་ཉིད་དང་། རྡོ་རྗེ་འཛིན་པ་གཞན་
དག་ལས་གསང་སྔགས་ཀྱི་ཆོས་མང་དུ་གསན་ཞིང་སྔགས་སྤྱི་ལ་མཁས་པར་གྱུར་པ་
དང་། ཁྱད་པར་བྱ་སྤྱོད་རྣལ་འབྱོར་རྒྱུད་ལ་མཁས་པའི་མཆོག་ཏུ་སོན་ཞིང་རྣལ་
འབྱོར་རྒྱུད་ལ་བརྟེན་ནས་དངོས་གྲུབ་ཀྱང་ཐོབ་པར་གསུངས། དེ་ལས་སངས་རྒྱས་
གསང་བ་ནི། ཡབ་ཀྱི་བཀའ་བཞིན་འཇམ་དཔལ་བསྒྲུབས་ཤིང་། ཐོས་པ་ཆུང་བར་
དགོངས་ནས་སློབ་དཔོན་པདྨའི་མྱུ་གུའི་ཞབས་ལ་གཏུགས་ནས་སྨྲ་བའི་དབང་ཕྱུག་ཏུ་
གྱུར། གངས་ཏི་སིར་བྱོན་ནས་རྩེ་གཅིག་བསྒོམས་པས་མཆོག་གི་དངོས་གྲུབ་བརྙེས།
དེའི་ཚེ་བོད་ཀྱི་བཙན་པོ་ཁྲི་སྲོང་ལྡེ་བཙན་གྱིས། དབས་མཉྫ་ཤྲཱི་ལ་སོགས་པ་སྤྱན་
འདྲེན་དུ་བཏང་ཡང་། འཇམ་དཔལ་གྱིས་བཀའ་མ་གནང་བས་མ་བྱོན། དེ་རྣམས་
ལ་ཡོ་ག་སྡེ་གསུམ་གནང་བ་སོགས་འོག་ཏུ་གསལ་ལ། རྡོ་རྗེ་དབྱིངས་ཀྱི་སྒྲུབ་ཐབས་ཡོ་
ག་ལ་འཇུག་པ་དང་། རྣམ་སྣང་མངོན་བྱང་གི་བསྡུས་འགྲེལ་དང་། བསམ་གཏན་ཕྱི་
མའི་རྒྱན་འགྲེལ་རྣམས་མཛད། སློབ་དཔོན་འདི་དང༌། ཤཱཀྱ་བཤེས་གཉེན་དང་།
ཀུན་དགའ་སྙིང་བོ་གསུམ་ནི་ཡོ་གའི་མཁས་པ་མི་གསུམ་དུ་གྲགས་སོ། །
དེ་ཡང་ཤཱཀྱ་བཤེས་གཉེན་གྱིས། ཡོ་ག་དེ་ཉིད་བསྡུས་པའི་འགྲེལ་བ་ཀོ་སཱ་ལའི་
349



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྒྱུན་མཛད། སློབ་དཔོན་ཀུན་དགའ་སྙིང་བོ་ནི་སྦྱངས་པའི་ཡོན་ཏན་བཅུ་གཉིས་ལ་
གནས་བཞིན་དུ་སྒྲུབ་པ་མཛད་པས་རྡོ་རྗེ་དབྱིངས་ཀྱི་དཀྱིལ་འཁོར་གྱི་ཞལ་གཟིགས།
དེ་ཉིད་བསྡུས་པའི་འགྲེལ་ཆེན་དེ་ཉིད་སྣང་བ་ལ་སོགས་པའི་བསྟན་བཅོས་དུ་མ་
མཛད་དོ། ། སློབ་དཔོན་ཀུན་དགའ་སྙིང་བོའི་མཆེད་གྲོགས་སློབ་དཔོན་འཇམ་
དཔལ་གྲགས་པ་ནི་དཔལ་ཛྷཱ་ན་བའི་གདམས་ངག་ལ་བརྟེན་ནས་འཇམ་དཔལ་གྱི་
ཞལ་གཟིགས། མཚན་བརྗོད་ཀྱི་འགྲེལ་ཆེན་སོགས་མཛད། ཡང་སློབ་དཔོན་ཆེན་པོ་
སྒེག་པའི་རྡོ་རྗེ་ནས་ནཱ་ལེནྡྲར་སྔགས་ཀྱི་བསྟན་པ་སྤེལ་ཞིང་། མཚན་བརྗོད་ཀྱི་འགྲེལ་
བ་སོགས་བསྟན་བཅོས་མང་དུ་མཛད་དོ། །
སློབ་དཔོན་ལ་ལི་ཏ་བཛྲ་ནི། རྡོ་རྗེ་རོ་ལངས་མས་ཞལ་མངོན་སུམ་དུ་བསྟན་
ནས་གཤིན་རྗེ་གཤེད་ཀྱི་དཀྱིལ་འཁོར་དུ་དབང་བསྐུར་མན་ངག་བསྒོམས་པས་དྲོད་
ཐོབ། རིག་པ་བརྟུལ་ཞུགས་ཀྱི་སྤྱོད་པ་མཛད། ཨོ་རྒྱན་གྱི་དྷརྨ་ཀཉྫ་སྟེ་སྔགས་ཀྱི་རྒྱུད་
སྡེ་ཐམས་ཅད་བཞུགས་པའི་ཕོ་བྲང་དུ་བྱོན་ཏེ། སྐུ་གསུང་ཐུགས་ཀྱི་གཤིན་རྗེ་གཤེད་
ནག་པོའི་རྒྱུད། སྡོམ་པ་གསུམ་པ། རྟོག་བདུན་སོགས་མང་བོ་ཐུགས་ལ་བཟུང་ནས་
བྱོན། འཕགས་པའི་ཡུལ་དུ་དེ་དག་གསལ་བར་མཛད་དོ། ། སློབ་མའི་གཙོ་བོ་ཨ་
མོ་གྷ་བཛྲ། དེའི་སློབ་མ་ཡེ་ཤེས་འབྱུང་གནས་སྦས་པ་སོགས་རིམ་པར་བརྒྱུད་པའི་
སློབ་དཔོན་རྣམས་ཀྱིས་བསྟན་པ་བསྐྱངས་སོ། ། །
སློབ་དཔོན་ཆེན་པོ་ཙིལུ་བ་ནི། རྒྱ་གར་ཤར་ཕྱོགས་ཨོཇི་སར་འཁྲུངས། སྡེ་
སྣོད་ཐམས་ཅད་ལ་སྦྱངས་པས་མཁས་པ་ཆེན་པོར་གྱུར། རཏྣ་གི་རི་བི་ཧ་ར་དང་།
བི་ཀྲ་མ་ལ་ཤཱི་ལ་དང༌། ནཱ་ལེནྡྲའི་གཙུག་ལག་ཁང་རྣམས་སུ་མདོ་རྒྱུད་ཀྱི་གླེགས་བམ་
མང་བོ་གཟིགས་པའི་རྐྱེན་བྱས་ཏེ། སྔགས་ཀྱི་སྦས་དོན་མཐར་ཐུག་འབྱེད་པ་ལ་བྱང་
ཆུབ་སེམས་འགྲེལ་གྱི་སྐོར་དགོས་པར་དགོངས་ཤིང་། དེ་ ཤམ་བྷ་ལ་ན་ཡོད་པར་
350



ག་
༄༅། །བོད་སོག་ཆོས་འབྱུང་གི་སྟོད་ཆ།
མཁྱེན་ནས་ཤམ་བྷ་ལར་བྱོན་པའི་ལམ་ཁར་རིགས་ལྡན་གྱི་སྤྲུལ་བ་དང་མཇལ་ཏེ།
དུས་ཀྱི་འཁོར་ལོའི་དབང་དང་རྒྱུད་འགྲེལ་མན་ངག་དང་བཅས་པ་གསན་ནས་ཐུགས་
ཚིམ་སྟེ་སླར་ལོག དེས་བིཥོ་བ་ཆུང་བ་རྗེས་སུ་བཟུང་ནས་དབང་བརྒྱུད་སོགས་མཐའ་
དག་གནང་། དེས་ནཱ་ལེནྡྲའི་ཉེ་འདབས་སུ་འཁྲུངས་པའི་དུས་ཞབས་པ་ཆེན་པོ་ལ་
གནང་།
ཡང་དུས་ཞབས་པ་ཆེན་པོ་དེས་སྒྲོལ་མ་ གྲུབ་ནས་ ཤམ་བྷ་ལར་བྱོན་ཏེ།
རིགས་ལྡན་གྱི་དྲུང་དུ་དབང་དང་རྒྱུད་འགྲེལ་མཐའ་དག་གསན་ནས་དཔེ་བསྣམས་ཏེ་
རྒྱ་གར་དུ་བྱོན། ཤར་ཕྱོགས་མེ་ཏོག་ཁྱིམ་ཞེས་བྱ་བར་བཞུགས་ནས་སློབ་མ་མཆོག་
གྱུར་བཞི་བྱུང་སྟེ། དུས་ཞབས་པ་ཆུང་བ་དང༌། འདུལ་བ་འབྱུང་གནས་སྦས་པ་དང་།
སེངྒེ་རྒྱལ་མཚན་དང༌། མཐའ་ཡས་རྣམས་སོ། །
དུས་ཞབས་པ་ཆུང་བ་ནི། མཎྜཱུ་ཧ་དྷེ་ཤ་ཤར་ཕྱོགས་སུ་འཁྲུངས་པ་མཚན་བོ་
དྷི་བ་དང་ནཱ་ལེནྡྲ་བ་ཞེས་ཟེར་ལ། ཁོང་གིས་ནཱ་ལེནྡྲར་དུས་འཁོར་དར་ན་ཕྱོགས་
ཐམས་ཅད་དུ་དར་བར་དགོངས་ནས་རྒྱལ་བོ་ཤིང་སྟན་ཅན་གྱིས་མ་ག་དྷའི་རྒྱལ་བོ་
བྱེད་པའི་སྐབས། ནཱ་ལེནྡྲར་བྱོན་ཏེ་གཙུག་ལག་ཁང་གི་སྒོ་གོང་དུ་རྣམ་བཅུ་དབང་
ལྡན་གྱི་སྔགས་བྲིས། དེའི་འོག་ཏུ་གང་གིས་དང་བོའི་སངས་རྒྱས་མི་ཤེས་པ་དེས་
མཚན་ཡང་དག་པར་བརྗོད་པ་མི་ཤེས་སོགས་བྲིས་པ། པཎྜི་ཏ་ལྔ་བརྒྱ་ཙམ་མ་རངས་
ནས་བརྩད་པས་ཆོས་ཀྱི་རང་བཞིན་རྒྱ་ཆེ་བས་ཐམས་ཅད་བཏུལ་ནས་སློབ་མར་གྱུར།
ཁྱད་པར་མཉྫ་ཀིརྟི། ཨ་བི་ཡུཏྟཱ། པཎྜི་ཏ་རི་བོ། དྷཱ་བྱང་སེམས། ཨ་བྷ་ཡ། པུ་རྒྱུ་
ཆེན་པོ། ཁ་ཆེ་གྷི་བྷི་ར། ཤཱནྟ་གུབྷ། གུ་ན་རཀྴི་ཏ། ཟླ་མགོན། ཙ་མི་ལ་སོགས་པའི་
མཁས་པ་མང་དུ་བྱུང་ཞིང་། རྒྱལ་རིགས་དང་། རྗེ་རིགས། ཚོང་བ་སོགས་ཆོས་འདི་
ལ་དད་པ་མང་དུ་བྱུང་ནས་ཕྱོགས་ཐམས་ཅད་དུ་དར་བར་མཛད་དོ། །
351



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སློབ་དཔོན་ཆེན་པོ་ཛེ་ཏ་རི་ནི། འཇམ་པའི་དབྱངས་ཀྱིས་རྗེས་སུ་བཟུང་སྟེ་ཟླ་
མེད་པའི་མཁས་པ་ཆེན་པོར་གྱུར། རང་གི་ཡབ་སློབ་དཔོན་སྙིང་བོའི་ཞབས་ལས་
བདེ་དགྱེས་གསང་གསུམ་ལ་སོགས་པ་གསན། བི་ཀྲ་མ་ལ་ཤཱི་ལར་འཆད་ཉན་མཛད་
ཅིང་མདོ་སྔགས་ཀྱི་བསྟན་བཅོས་ཐོར་བུ་བརྒྱ་རྩ་ཙམ་བརྩམས་པར་གྲགས་སོ། །
ནཱ་རོ་བ་ཆེན་པོའི་སློབ་མ་མངའ་བདག་མེ་ཏྲི་བ་ནི། གཞུང་ལུགས་ལ་སྦྱངས་
པས་མཁས་པ་ཆེན་པོར་གྱུར་ནས་དཔལ་གྱི་རི་ལ་བྱོན་ཏེ། དཔལ་ཤ་ཝ་རི་དབང་ཕྱུག་
དང་མཇལ་ནས་ནམ་མཁའ་ལྟ་བུའི་རྒྱུད་རྙོག་པ་མེད་པ། རྒྱ་མཚོ་ལྟ་བུའི་རྒྱུད་གསང་
བ་འདུས་པ། ཡེ་ཤེས་ལྟ་བུའི་རྒྱུད་དགྱེས་པ་རྡོ་རྗེ། བྱིན་རླབས་ལྟ་བུའི་རྒྱུད་འཁོར་
ལོ་སྡོམ་པ། ལྡེ་མིག་ལྟ་བུའི་རྒྱུད་མཚན་བརྗོད། དོན་མཐར་ཐུག་སྟོན་པ་གྲུབ་སྙིང་གི་
ཆོས་སྐོར་ཡོངས་སུ་རྫོགས་པ་གསན་ནས་བསྒོམས་པས་རྟོགས་པ་ཁྱད་པར་ཅན་
འཁྲུངས་ཤིང་། བི་ཀྲ་མ་ལ་སོགས་སུ་གསང་སྔགས་ཀྱི་བསྟན་པ་སྐྱོང་བར་མཛད།
བར་དོར་མཆོག་གི་དངོས་གྲུབ་བརྙེས་པར་གྲགས་སོ། །
ཡང་ནཱ་རོ་བའི་སློབ་མ་ཌོམྦྷི་བ་ནི། ཇོ་བོ་ནཱ་རོ་བ་ནགས་གསེབ་ཏུ་རྩྭའི་སྤྱིལ་བོ་
བཅས་ཏེ་བསྒོམ་པ་ན། བ་ལང་རྫིའི་ཁྱེའུ་ཞིག་ཡར་འོངས་དུས་དེ་ལ་ཕྱག་བྱེད་པ་དང་།
ཕྱིར་འགྲོ་དུས་དེ་ལ་ཕྱག་བྱེད་པ་ཤིན་ཏུ་གུས་པར་གཟིགས་ནས། རེ་ཞིག་ཆང་ཀ་པཱ་
ལི་གང་གནང་སྟེ་འདི་འཐུངས་གསུངས་པས་ལྷག་མ་མེད་པར་འཐུང་བའི་མོད་ལ།
སྐུ་གསུང་ཐུགས་ཡེ་ཤེས་ཀྱི་རྡོ་རྗེར་བྱིན་གྱིས་བརླབས་པས། ཆོས་ཐམས་ཅད་སྐད་
ཅིག་ལ་ཁོང་དུ་ཆུད། ཕྱག་རྒྱ་ཆེན་པོའི་དངོས་གྲུབ་བརྙེས། ཕྱིས་སུ་ཇོ་བོ་ཆེན་པོའང་
རྗེས་སུ་བཟུང་ངོ་། ། །
གཞན་ཡང་ཀ་སོ་རི་བ་དང་། རི་རི་བ་དང་། པྲ་ཛྷཱ་རཀྴི་ཏ་རྣམས་ཀྱང་ནཱ་རོ་
བས་རྗེས་སུ་བཟུང་ཞིང་། གསང་སྔགས་ཀྱི་གྲུབ་པ་བརྙེས་པ་ཤ་སྟག་ཡིན་ལ། ཁྱད་
352



སེམས་པ
༄༅ ། །བོད་སོག་ཆོས་འབྱུང་གི་སྟོད་ཆ།
པར་པྲ་ཛཱ་རཀྵི་ཏས་ནཱ་རོ་བ་ལོ་བཅུ་གཉིས་སུ་བསྟེན་ཏེ་རྒྱུད་སྡེ་དུ་མ་གསན་ཞིང་།
ཡང་སྒོས་བདེ་མཆོག་ལ་མཁས་པར་གྱུར་ཏེ། འགྲེལ་བ་ལུགས་བཞི་དང་མན་ངག་
ཐམས་ཅད་ཐུགས་སུ་ཆུད། བདེ་མཆོག་རིགས་ཀྱི་དབང་བསྐུར་བདུན་ཅུ་ཙམ་
གསན། ཨོ་ཏནྟ་པུ་རི་དང་ཉེ་བར་ལོ་ལྔ་བསྒྲུབས་པས་བདེ་མཆོག་གི་ཞལ་གཟིགས་ཏེ་
གྲུབ་པ་བརྙེས་སོ། །
རྡོ་རྗེ་གདན་པ་ནི་ཤནྟི་བ་ལས་རབ་ཏུ་བྱུང༌། མཚན་རཏྣ་ཨ་ཀ་ར་ཀུཔ་ཞེས་
བཏགས། སློབ་དཔོན་དེ་དང་། ནཱ་རོ་བ། གནས་བརྟན་བྱང་ཆུབ་བཟང་བོ། མར་
མེ་མཛད་བཟང་བོ་སོགས་བསྟེན་ནས་སྡེ་སྣོད་གསུམ་དང་རྒྱུད་སྡེ་བཞི་མཁས་པར་
སྦྱངས་ཏེ་རྡོ་རྗེ་གདན་གྱི་མཁན་པོ་མཛད། སོ་རིར་བྱོན་ནས་ཆོས་བསྟན་པས་སོ་རི་བ་
ཞེས་ཀྱང་གྲགས། བླ་མ་རྡོ་རྗེ་གདན་པ་འདིས་ཚོགས་འཁོར་མཛད་པའི་སྐབས་
དངོས་སུ་བྱོན་པའི་གྲུབ་ཐོབ་ཀྱི་གྲངས་བརྒྱད་ཅུ་རྩ་བཞི་བྱུང་བར་བསྟེན་ནས་གྲུབ་
ཐོབ་རེ་རེ་ལ་བསྟོད་པ་མཛད་པར་གསུངས། གྲུབ་ཐོབ་བརྒྱད་ཅུའི་རྣམ་ཐར་ཨ་བྷ་ཡ་
ཀ་རས་མཛད་པ་བསྟོད་པ་རེ་དང་བཅས་པ་བ་ཚབ་ཀྱིས་བསྒྱུར་པ་སྡེ་དགེའི་ཤིང་
དཔར་དུ་བཞུགས་པ་ལ་གཟིགས་པས་མཁྱེན་པར་འགྱུར་ལ། སྤྱི་ལུགས་དུས་རབས་
བདུན་པ་ནས་དུས་རབས་བཅུ་གཉིས་པའི་མཇུག་བར་ལོ་དྲུག་བརྒྱ་སྐོར་ལ་གྲུབ་ཐོབ་
དེ་དག་བྱོན་པར་གསུངས་ཤིང་། སྤྱིར་གསང་སྔགས་ལ་བརྟེན་ནས་གྲུབ་པ་ཐོབ་པ་ནི་
གྲངས་དེ་ཙམ་དུ་མ་ཟད་མཐའ་ཡས་པ་ཞིག་བྱུང་བ་ནི། དཔེར་ན་སློབ་དཔོན་ཀླུ་སྒྲུབ་
ཀྱི་སྐུ་དུས་སུ་སྒྲོལ་མའི་སྔགས་རྒྱུད་ཁོ་ནས་གྲུབ་པ་ཐོབ་པ་སྟོང་ཕྲག་ལྔ་ཙམ་བྱུང་བའི་ལོ་
རྒྱུས་ཡོད་པར་གསུངས་པ་ལྟར་རོ། །
མཁའ་འགྲོ་མ་ནི་གུ་མ་ནི། ནཱ་རོ་བའི་ལྕམ་ཡིན་ལ་རབ་ཏུ་བྱུང་ནས་སྡེ་སྣོད་
གསུམ་ལ་སྦྱངས། གསང་སྔགས་ཀྱི་སྒོར་ཞུགས་ཏེ་སྒྲུབ་པ་མཛད་པས་རྡོ་རྗེ་འཆང་
D
353



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གིས་དངོས་སུ་བྱིན་གྱིས་བརླབས། མཚན་ནི་གུ་མ་དང་། རྣལ་འབྱོར་མ་རུས་པའི་
རྒྱན་ཅན་དུ་གྲགས་ཤིང༌། མ་ཅིག་གྲུབ་པའི་རྒྱལ་མོ་ཞེས་པའང་འདི་ཉིད་ཡིན་པར་
གསུངས་སོ། ། ནཱ་རོ་བ་མིང་སྲིང་གཉིས་ནས་བྱུང་བའི་ཆོས་དྲུག་ལུགས་གཉིས་ནི།
རྫོགས་རིམ་ཐམས་ཅད་ཀྱི་གནད་བསྡུས་པ་བླ་མེད་ཀྱི་རྒྱུད་སྡེ་སྤྱི་ལ་ཉེ་བར་མཁོ་བའི་
ཟབ་ཆོས་བླ་ན་མེད་པར་གྲགས་པ་དེ་ཡིན་ནོ། །
ཨ་བྱཱ་ཀ་ར་ཀུབྷ་ནི། རྒྱ་གར་ལྷོ་ཕྱོགས་ཨ་ཊ་ཨཱི་ཤར་བྲམ་ཟེའི་རིགས་སུ་སྐྱེ་བ་
བཞེས། རྡོ་རྗེ་གདན་པ་ལས་བསྙེན་པར་རྫོགས་ཏེ། མཁས་པ་དུ་མའི་ཞབས་པད་
བསྟེན། མདོ་རྒྱུད་ཐམས་ཅད་ལ་སྨྲ་བའི་སེངྒེ་ཆེན་པོར་གྱུར། སོ་རིའི་དུར་ཁྲོད་ཀྱི་
དགོན་པ་ཨི་ཊི་རི་ཞེས་པར་བསྒོམ་ཞིང་བཞུགས་པ་ན། ཚེས་བརྒྱད་ཀྱི་ནུབ་མོར་བླ་
མའི་གཡོག་མོ་ཡིན་ཟེར་བའི་བུ་མོ་ཞིག་གིས་ཚོགས་ཀྱི་ཡོ་བྱད་ཐོགས་ཏེ་བླ་མ་རཏྣ་ཨ་
ཀ་ར་ཀུལྟས་ཚོགས་འཁོར་གྱི་སྐལ་བ་ཁྱོད་ལ་སྐྱེས་སུ་བཏང་བ་ཡིན་པས། འདི་ཟོ་ཞིག་
ཅེས་ཟེར་བ་དང་། ང་དགེ་སློང་ཡིན་པས་ལོངས་སྤྱད་དུ་མི་རུང་ངོ་བྱས་པས། ལན་
གསུམ་གྱི་བར་དུ་ཟོ་ཟེར་ཡང་མ་ཟོས་པས། མོ་ན་རེ། ཁྱོད་ཀྱི་སྐྱེ་བ་མང་བོར་ང་ལ་
མཆོད་པ་བྱས་པས་ངས་དངོས་གྲུབ་ལན་གསུམ་སྐྱེལ་དུ་འོང་བ་ཡིན་ཏེ། ཁྱོད་མི་
འདོད་པར་འདུག་ཟེར་ཏེ་ཚོགས་དང་བུད་མེད་མི་སྣང་བར་གྱུར་ཏོ། ། བླ་མ་ལ་ཞུས་
པས། ངས་བཏང་བ་མིན། ཡི་དམ་གྱིས་དངོས་གྲུབ་སྐྱེལ་དུ་བྱོན་པར་འདུག་སྟེ་མ་
ཤེས་པར་སྣང་གསུངས། དེ་ནས་འགྱོད་དེ་དུར་ཁྲོད་དེ་ཉིད་དུ་རྣལ་འབྱོར་མ་ལ་ལན་
མང་དུ་གསོལ་བ་བཏབ་པས། རྨི་ལམ་དུ་རྣལ་འབྱོར་མ་གསལ་བར་བྱོན་ཏེ། ཁྱོད་སྐྱེ་
བ་འདི་ལ་མཆོག་གི་དངོས་གྲུབ་ཐོབ་པའི་སྐལ་བ་མེད་པས། ངས་བྱིན་གྱིས་རླབས་ཀྱི།
སྔགས་ཀྱི་བསྟན་བཅོས་མང་དུ་རྩོམས་ཤིག བར་དོར་མཆོག་གི་དངོས་གྲུབ་འཐོབ་
པར་འགྱུར་རོ་ཞེས་ལུང་བསྟན་པས། མན་ངག་སྙེ་མ་དང༌། འཕྲེང་བ་སྐོར་གསུམ་
354



At
༄༅། །བོད་སོག་ཆོས་འབྱུང་གི་སྟོད་ཆ།
སོགས་མཛད་ནས། བི་ཀྲ་མ་ལར་སློབ་མའི་ཚོགས་ལ་ཆོས་བསྟན་ནས་སྐུ་མྱ་ངན་ལས་
འདས་ཏེ་བར་དོར་མཆོག་གི་དངོས་གྲུབ་བརྙེས་སོ། །
དམ་པ་སངས་རྒྱས་ནི་རྒྱ་གར་ལྷོ་ཕྱོགས་སུ་འཁྲུངས། །བི་ཀྲ་མ་ལ་ཤཱི་ལར་
མཁན་པོ་དགེ་བའི་ལྷ་ལས་རབ་ཏུ་བྱུང་། བྲམ་ཟེ་ཨཱརྱ་དེ་བ་སོགས་བསྟེན་ནས་རིག་
པའི་གནས་ལྔ་ལ་མཁས་པར་སྦྱངས། ནཱ་རོ་བ་དང་མི་ཏྲི་བ་ལ་སོགས་པ་ཐུན་མོང་བ་
མིའི་བླ་མ་ལྔ་བཅུ། མཁའ་སྤྱོད་ཀྱི་བླ་མ་སུམ་ཅུ་རྩ་དྲུག་བསྟེན། ཐུགས་དམ་གྱི་ལྷ་
བདེ་གཤེགས་བཅུ་གཉིས་ཀྱི་ཞལ་གཟིགས། ཁྱད་པར་ཨོ་རྒྱན་གྱི་དུར་ཁྲོད་རྒྱུ་སྐར་
དཔལ་གྱི་རོལ་བར་བདག་མེད་མས་མངོན་སུམ་རྗེས་སུ་བཟུང་སྟེ། ཕྱག་རྒྱ་ཆེན་པོ་
མཆོག་གི་དངོས་གྲུབ་བརྙེས་ ཤིང་། རྒྱ་ནག་ཏུ་བྱོན་ནས་ནན་ཅིན་དང་ཧི་ནན་
སོགས་སུ་བཞུགས་ཏེ་རྒྱུས་ཏཱ་མོ་ཟེར་ཞིང་རྣམ་ཐར་དུ་མ་རྒྱ་ལ་ཡང་གྲགས་པས་འགྲོ་
དོན་དུ་མ་མཛད་པ་དང་། བོད་དུ་སྔ་ཕྱི་ཐེངས་དུ་མར་ཕེབས་པས་ཕྱི་མའི་སྐབས་
བོད་ཀྱི་དིང་རིར་བཞུགས་ནས། དིང་རུ་བ་བརྒྱད་ཅུ་རྗེས་སུ་བཟུང་ནས་བོད་རབ་
བྱུང་གཉིས་པའི་མེ་བྱ་ལ་སྐུ་འདས་སོ། །
ཁྲོ་ཕུ་ལོ་ཙཱ་བས་སྤྱན་དྲངས་པའི་པཎ་གྲུབ་གསུམ་ནི། ཤཱཀྱ་ཤྲཱི། བུད་དྷ་ཤྲཱི།
མི་ཏྲ་ཛོ་ཀི་རྣམས་ཡིན་ཏེ། པཎ་ཆེན་ཤཱཀྱ་ཤྲཱི་ནི། ཁ་ཆེ་གྲིབ་བརྟན་དུ་སྐུ་འཁྲུངས།
མཁན་པོ་སུ་ཀ་ཤྲཱི་ལས་རབ་ཏུ་བྱུང༌། མཚན་ཤཱཀྱ་ཤྲཱི་བྷ་ཏྲར་བཏགས། ཆུང་དུས་
ནས་རིག་པའི་གནས་ལ་སྦྱངས་ཤིང་། གཞུང་ལུགས་འབུམ་ཕྲག་དུ་མ་ཐུགས་སུ་ཆུད།
རྡོ་རྗེ་གདན་པ་ཆུང་བ་སོགས་བསྟེན་ནས་རྒྱུད་སྡེ་རབ་འབྱམས་ལ་སྦྱངས། སྒྲུབ་པ་
མཛད་པས་ཡི་དམ་མང་བོའི་ཞལ་གཟིགས། རི་བྱ་རྐང་བའི་གྲུབ་ཐོབ་དང་སིངྒ་ལའི་
དགྲ་བཅོམ་པ་གཉིས་ཀྱིས། མ་བྱོན་པའི་སངས་རྒྱས་རབ་གསལ་གྱི་སྤྲུལ་བར་ལུང་
བསྟན། བོད་དུ་བྱོན་ནས་འགྲོ་དོན་མཐའ་ཡས་པ་མཛད་ཅིང་། སླར་ཁ་ཆེར་བྱོན་ཏེ་
355



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སངས་རྒྱས་ཀྱི་བསྟན་པ་རྒྱས་པར་མཛད་དོ། ། བུད་དྷ་ཤྲཱི་ནི་གསང་སྔགས་ལ་སྦྱངས་
པས་མཁས་པར་གྱུར་ཏེ་སྒྲུབ་པ་མཛད་པས་གྲུབ་པ་བརྙེས་ཤིང་རྒྱ་བོད་གཉིས་སུ་འགྲོ་
དོན་རྒྱ་ཆེན་མཛད་པ་ཞིག་ཡིན་ནོ། ། མི་ཏྲ་ཛོ་ཀི་ནི། རྒྱལ་བོ་དགེ་བློའི་སྲས་སུ་
འཁྲུངས། ནཱ་ལེནྡྲར་བྱོན་ནས་སློབ་དཔོན་རྒྱལ་བའི་ལྷ་ལས་རབ་ཏུ་བྱུང་སྟེ། མཚན་
བྷི་དྷརྨ་མི་ཏྲར་བཏགས། ཕྱིས་སུ་སྔགས་སྤྱོད་ཚེ་མི་ཏྲ་ཛོ་ཀིར་གྲགས། ཛོ་ཀི་ཞེས་པ་
གྲུབ་ཆེན་གྱི་མིང་ཡིན། ཕྱིས་སུ་ཏིལླི་བའི་སློབ་བུ་རོལ་བའི་རྡོ་རྗེས་རྗེས་སུ་བཟུང་།
ཁ་སརྦ་ཎི་ལོ་བཅུ་གཉིས་སུ་བསྒོམས་པས་ཞལ་དངོས་སུ་གཟིགས་ཏེ། མ་འོངས་པའི་
སེམས་ཅན་གྱི་དོན་དུ་རྒྱུད་སྡེ་བཞིའི་དབང་རྣམས་ཕྱོགས་གཅིག་ཏུ་སྐུར་ཅིག་ཅེས་
གསུང་གི་གནང་བ་བསྩལ་ནས། མི་ཏྲ་བརྒྱ་རྩའི་སྒྲུབ་ཐབས་དང་དཀྱིལ་ཆོག་སོགས་
མཛད། རྒྱལ་བོ་ཛ་ཡ་སེ་ན་དང་པཎ་ཆེན་ཨ་ནནྟ་དད་པར་བྱས་པ་སོགས་ངོ་མཚར་
བའི་གཏམ་བཅོ་བརྒྱད་ཟེར་བ་དེའི་ཚེ་བྱུང་བར་མངོན་ཞེས་གསུངས་པ་དང་། ཁྲོ་ཕུ་
ལོ་ཙཱ་བས་བོད་དུ་སྤྱན་དྲངས་ནས་སྐལ་བ་དང་ལྡན་པའི་གདུལ་བྱ་རྣམས་ལ་གསང་
སྔགས་ཀྱི་ཆོས་ཀྱི་འཁོར་ལོ་བསྐོར་ཞིང་མི་ཏྲ་བརྒྱ་རྩའི་དབང་རྒྱུན་ཡང་ད་ལྟའི་བར་དུ་
བོད་སོག་ཀུན་ཏུ་འཕེལ་བ་འདི་ལགས་སོ། ། །
དུས་ཕྱིས་བོད་དུ་བྱོན་པའི་པཎ་ཆེན་ནགས་ཀྱི་རིན་ཆེན་ནི། རྒྱ་གར་ཤར་
ཕྱོགས་སུ་སྐུ་འཁྲུངས། མཁན་པོ་སངས་རྒྱས་དབྱངས་ལས་བསྙེན་པར་རྫོགས། པཎྜི་
ཏ་ཆེན་པོར་གྱུར། བྱ་བྲལ་གྱི་རྣམ་པས་སིང་ག་ལའི་གླིང་དུ་བྱོན། ལོ་དྲུག་ཏུ་བཞུགས་
ནས་ཚུར་བྱོན། སློབ་དཔོན་ཤ་ཝ་རི་དང་མཇལ་ནས་བྱང་ཕྱོགས་སུ་བསྟན་འགྲོའི་
དོན་དུ་སོང་ཞིག་ཅེས་གསུངས་པ་དང་། ཡི་དམ་གྱི་ལྷས་ཀྱང་བྱང་ཕྱོགས་སུ་འགྲོ་བར་
བསྐུལ་ནས་རིམ་གྱིས་གངས་ཅན་དུ་བྱོན། འཕྲིན་ལས་ཀྱིས་གནམ་ས་བཀང་སྟེ་
མཁས་གྲུབ་མཐའ་ཡས་པས་རིགས་ཀྱི་ཅོད་པན་དུ་བཀུར་ཏེ་གསང་སྔགས་ཀྱི་བསྟན་
E-
356



༄༅། །བོད་སོག་ཆོས་འབྱུང་གི་སྟོད་ཆ།
-
-
པ་དར་ཞིང་རྒྱས་པར་མཛད། །
དེ་ལྟར་འཕགས་ཡུལ་དུ་མདོ་སྔགས་ཀྱི་བསྟན་པ་རིན་པོ་ཆེ་སྐྱོང་བར་མཛད་
པའི་པཎ་གྲུབ་ནམ་མཁའི་སྐར་ཚོགས་ལྟར་བགྲང་ལས་འདས་པ་ཞིག་བྱོན་མོད་ཀྱི།
འདིར་བཀོད་པ་ནི་ཐུན་མོང་དུ་གྲགས་ཆེ་བའི་ནང་གསེས་ཆེ་ལོང་ཙམ་ཞིག་བསྡུས་ཏེ་
བཤད་པ་ཡིན་པས་རྒྱས་པར་ཕྱོགས་སུ་གཟིགས་པར་འཚལ།
ཞར་བྱུང་འཕགས་པའི་ཡུལ་དུ་ནང་བ་སངས་རྒྱས་པའི་གྲུབ་མཐའ་སྨྲ་བ་བྱུང་
ཚུལ་ནི། རང་སྡེ་རྣམས་བདག་མེད་ཁས་ལེན་པ་སོགས་ཀྱི་སྒོ་ནས། ཕྱི་བ་ལས་ཆེས་
ཁྱད་དུ་འཕགས་པའི་གྲུབ་མཐའ་སྨྲ་བ་བཞི་བྱུང་སྟེ། གང་ཟག་གི་བདག་མེད་སྒོམ་
སྟོབས་ཀྱིས་ཐོབ་པའི་འཁོར་བ་ལས་གཏན་དུ་གྲོལ་བའི་མྱང་འདས་དངོས་ཡོད་ཅིང་།
དེ་འདུས་མ་བྱས་སུ་འདོད་ཀྱང་མེད་དགག་ཏུ་འཇོག་མི་ཤེས་ཤིང་། དགེ་འདུན་
དཀོན་མཆོག་དང་སངས་རྒྱས་ནི་རྒྱུད་ཀྱི་ཡོན་ཏན་ཙམ་ལ་བྱེད་པའི་བྱེ་བྲག་སྨྲ་བའི་
གྲུབ་མཐའ་ལ། ཡུལ་དབུས་པ་དང་། ཉི་འོག་ཤར་བ། ཁ་ཆེ་བ་གསུམ་དང༌། དེ་
དག་ལས་གོ་བཟློག་ནས་སྨྲ་ཞིང་། བཏགས་ཡོད་དང་ཆོས་ཀྱི་བདག་མེད་རགས་པ་
ཁས་ལེན་ནུས་པའི་མདོ་སྡེ་བའི་གྲུབ་མཐའ་སྨྲ་བ་ལ། ལུང་རིགས་རྗེས་འབྲང་གཉིས་
སམ་གཟུང་འཛིན་གྲངས་མཉམ་པ་དང་། སྣ་ཚོགས་གཉིས་མེད་པ། རིལ་འཛིན་པ་
དང་གསུམ་ཡོད། ཡང་ཆོས་ཀྱི་བདག་མེད་འདོད་ཀྱང་ཤེས་རིག་ཙམ་བདེན་པར་གྲུབ་
པའི་སྟེང་ནས་བྱ་བྱེད་ལས་གསུམ་འཇོག་དགོས་ཤིང་། ཕྱི་དོན་མི་འདོད་པའི་སེམས་
ཙམ་པའི་གྲུབ་མཐའ་སྨྲ་བ་ལ། ལུང་རིགས་རྗེས་འབྲང་གཉིས་སམ། རྣམ་རྫུན་པ་ལ་
དྲི་བཅས་དྲི་མེད་གཉིས་དང་། རྣམ་བདེན་པ་ལ་སྒོ་ང་ཕྱེད་ཚལ་བ་དང་། གཟུང་
འཛིན་གྲངས་མཉམ་པ་དང་། སྣ་ཚོགས་གཉིས་མེད་པ་གསུམ་སྟེ་ལྔ་དང༌། ཡང་
བདེན་གྲུབ་གཏན་ནས་མི་འདོད་ཅིང་། བདག་མེད་གཉིས་རེ་རེར་ཕྲ་རགས་ཇི་
357



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཞིན་འཇོག་ཤེས་པའི་དབུ་མ་བ་ལ། རང་རྒྱུད་པ་དང་ཐལ་འགྱུར་བ་གཉིས་ཀྱི་སྔ་མ་
ལ། མདོ་སྡེ་སྤྱོད་པའི་དབུ་མ་རང་རྒྱུད་པ་དང་། རྣལ་འབྱོར་སྤྱོད་པའི་དབུ་མ་རང་
རྒྱུད་པ་གཉིས་ཡོད། དེ་ལྟར་ན་གྲུབ་མཐའ་སྨྲ་བ་བཞི་ལས་སྔ་མ་གཉིས་དོན་སྨྲ་
བའམ། ཉན་ཐོས་སྡེ་གཉིས་ཏེ་ཐེག་དམན་གྱི་གྲུབ་མཐའ་སྨྲ་བ་ཡིན་ལ། དེ་མངོན་
པ་སྡེ་བདུན་གྱི་རྗེས་སུ་འབྲང་ཞིང་ལུགས་སྲོལ་སྔར་ལས་མ་ཉམས་པས་སྲོལ་འབྱེད་པ་
བོ་ཞེས་ལོགས་སུ་བྱར་མེད་ལ། ཕྱི་མ་དབུ་སེམས་གཉིས་ནི་ཐེག་ཆེན་གྱི་གྲུབ་མཐའ་སྨྲ་
བ་ཡིན་ཞིང་། སྟོན་པ་སངས་རྒྱས་དང༌། འཕགས་པ་ཀུན་དགའ་བོ་སོགས་འདས་
རྗེས། ཐེག་ཆེན་གྲགས་ཆུང་ངུར་སོང་བ་ཕྱིས་སུ། དཔལ་མགོན་འཕགས་པ་ཀླུ་སྒྲུབ་
ཞབས་ དང༌། འཕགས་ པ་ ཐོགས་ མེད་ རྣམ་ གཉིས་ ཀྱིས་ སླར་ སྲོལ་ ཕྱེས་ པར་
གྲགས་སོ། །
འདིར་སྨྲས་པ།
ཤིང་མཆོག་འཛམ་བུས་མཛེས་པའི་གླིང་མཆོག་འདིར། །
ཐུབ་བསྟན་ཉིན་མོར་བྱེད་པའི་དཔལ་འཛིན་པ། །
འཛམ་གླིང་མཛེས་པའི་རྒྱན་དྲུག་མཆོག་གཉིས་ཞབས། །
ཟླ་མེད་ཤིང་རྟ་ཆེ་སོགས་སྤྱི་བོས་བསྟེན། །
གཙུག་ལག་རྒྱ་མཚོ་ངོམས་མེད་བཏུང་བ་ཡིས། །
དགོངས་འགྲེལ་བྱེད་པའི་སྙིང་སྟོབས་རབ་རྫོགས་ཤིང༌། །
མི་ནུབ་བསྟན་པའི་རྒྱལ་མཚན་བསྒྲེངས་ནུས་པའི། །
རླབས་ཆེན་མཁས་གྲུབ་བཀའ་དྲིན་གཞལ་ནུས་སུ། །
བདེ་གཤེགས་བསྟན་པ་རབ་ཡངས་ནམ་མཁའ་ལ། །
ས
158



༄༅ ། །བོད་སོག་ཆོས་འབྱུང་གི་སྟོད་ཆ།
-
-
-
དམ་ཆོས་བདུད་རྩིས་ཡོངས་གཏམས་ཆར་སྤྲིན་དཀྲིགས། །
སྐལ་ལྡན་མོས་པའི་ཡོལ་གོ་དང་འཚམ་པར། །
མཆོག་དམན་ཐར་བའི་བཅུད་ལེན་རབ་ཏུ་སྤེལ། །
བརྩེ་ཆེན་ཐུགས་རྗེ་ཆུ་ཤེལ་ལྷུན་པོའི་ངོས། །
ཕན་བདེའི་བཅུད་རྫོགས་ཛ་ཧུའི་བུ་མོའི་རྒྱུན། །
ཐུབ་བསྟན་རྒྱ་མཚོར་བབས་པའི་རླབས་ཕྲེང་གསར། །།
མཁའ་མཉམ་སྐྱེ་འགྲོའི་གཏན་བདེའི་ཉེར་འཚོར་གྲུབ། །
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
༄༅། །རྡོ་རྗེ་གདན་གྱི་བྱང་ཕྱོགས་གངས་ཅན་བོད་
དུ་བསྟན་པ་དར་ཚུལ་ལས་བོད་ཆོས་
རྒྱལ་གྱི་རབས་བྱུང་ཚུལ།
༄༅ ། །གཉིས་པ། རྡོ་རྗེ་གདན་གྱི་བྱང་ཕྱོགས་གངས་ཅན་བོད་དུ་བསྟན་པ་
དར་ཚུལ་ལ། བོད་ཆོས་རྒྱལ་གྱི་རབས་བྱུང་ཚུལ་མདོར་བསྡུས་དང༌། བོད་ཡུལ་དུ་
བསྟན་པ་དར་ཚུལ་བཤད་པ་གཉིས་སོ། ། དང་བོ་ནི། བོད་ཅེས་པ་ནི། བོད་དང་
བོད་ཆེན་པོ་གཉིས་སུ་ཕྱེ་བའི་བོད་ནི་དབུས་གཙང་དང་། བོད་ཆེན་པོ་ནི་མདོ་ཁམས་
ལ་བཤད་པ་ཡིན་མོད། བོད་ཀྱི་ཡུལ་དབུས་ནི་དབུས་གཙང་ཡིན་པས། བོད་མིའི་
འགྲོ་བ་བྱུང་ཚུལ་ཡང་བོད་དབུས་འགྱུར་གྱི་མི་ཡི་འབྱུང་ཁུངས་བྱུང་བའི་ལོ་རྒྱུས་ཉིད་
གཙོ་ཆེ་ལ། དེ་ཡང་མཐའ་བཞིའི་རྒྱལ་ཁམས་སོ་སོའི་མཁས་པ་དུ་མའི་བཤད་ཚུལ་མི་
359



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འདྲ་བ་ཡོད ཀྱང་དེ་དག་བོད་མི་བྱེ་བྲག་པ་ཞིག་ལ་བསམ་ན་རུང་ཞིང་སྤྱིའི་བྱུང་ཚུལ་
དུ་མི་རིགས་ཏེ། གཙོ་བོ་ནི་བོད་རང་ལ་གྲགས་པ་བཀའ་ཆེམས་དང་མ་ཎི་བཀའ་
འབུམ་ལྟར་འཕགས་པ་སྤྱན་རས་གཟིགས་ཀྱི་སྤྲུལ་བ་སྤྲེའུ་དང༌། སྒྲོལ་མའི་སྤྲུལ་བ་
བྲག་སྲིན་མོ་གཉིས་འདུས་པ་ལས་སྤྲེའུ་ཕྲུག་མང་དུ་འཕེལ་ཞིང་། དེ་དག་རིམ་གྱིས་
མིར་གྱུར་ཏེ་བོད་ཀྱི་མིའི་འགྲོ་བ་རྣམས་ཆགས་པར་གསུངས་པ་ལྟར་ཡབ་ཧ་ལུ་མན་ད་
ཞེས་སྤྲེའུ་བྱང་ཆུབ་སེམས་དཔའི་རིགས་དང་། ཡུམ་བྲག་སྲིན་མོ་ཞེས་པ་ གདོང་
དམར་སྤྲ་མོའི་རིགས་ལས་ཡ་ཐོག་བོད་མིའི་མི་རྒྱུད་རིམ་པར་འཕེལ་བ་ཡིན་ཏེ། སྣེའུ་
གདོང་རི་ཁུལ་དུ་དེ་དག་གནས་པའི་བྲག་སྐྱིབ་ཡོད་ལ། ཕྲུ་གུ་རྣམས་རྩེ་སར་ཡར་ལུང་
རྩེ་དང་བྱ་བ་དང་། ཕྱིས་སུ་ས་ཞིང་གི་ཡུལ་འཛིན་པ་ལ་སྔ་བ་ཡར་ལུང་ཟོ་དང་དང་།
འབྲུའི་སྙེ་མ་རྒྱས་པས་ཡར་ལུང་ཁྲི་ཐང་དང་༌། ཡར་ལུང་འོལ་ཁ་ཤུག་ཏུ་གྲགས་པ་
སོགས་གནའ་མིའི་ངག་རྒྱུན་ལས་བརྒྱུད་པའི་བཤད་སྲོལ་མང་ལ། དེ་དང་མཚུངས་
པར་མི་ཚོགས་འཕེལ་བའི་གནས་གཞན་ཡང་ཡོད་དེ། གོང་ཡུལ་སྤྲོ་སྣ་མི་ཡུལ་ལྡིང་བྱ་
བར་བོད་མིའི་ཐོག་མ་ཞིག་བྱུང་ཚུལ་བཤད་པ་ལྟ་བུའོ། ། ད་ལྟ་ཉང་ལ་སོགས་པའི་
ས་ཁུལ་དུ་མར་བསྔོག་འདོན་བྱས་པའི་ཡ་ཐོག་གནའ་མིའི་ལོ་རྒྱུས་ཀྱི་རྗེས་ཤུལ་བྱུང་བ་
དེ་ཚོས་བོད་མི་དབུས་གཙང་སྤྲ་མི་ལས་བྱུང་བ་ངེས་ཤེས་འདྲེན་ནུས་སོ། ། དེས་ན་
འཛམ་གླིང་གི་མི་རྒྱུད་འཕེལ་རིམ་ཁྲོད་སྤྲ་མི་ལས་གྱེས་པར་བཤད་པ་དང་མི་འགལ་ཏེ།
སྔོན་གྱི་དུས་སུ་སྤྲ་སྤྲེའུ་ཞེས་མིང་གཅིག་ཏུ་འདོག་པའི་སྤྲ་ཡིན་པར་རུང་ལ། ཕྱིས་སུ་སྤྲ་
དང་སྤྲེའུ་ཞེས་གཟུགས་ཆེ་ཆུང་གིས་དབྱེ་བ་ཕྱེས་སོ། ། མ་རྒྱུད་བྲག་སྲིན་མོ་ཞེས་གྲྭ་
ནས་མིར་འཕེལ་མཚམས་ལ་གནའ་མིའི་མིང་གིས་གདགས་ཚུལ་ཞིག་ཡིན་ནོ། ། དེ་
ཡང་འགོས་ལོའི་དེབ་སྔོན་དུ། བོད་ཀྱི་ཡུལ་འདི་ཡང་རྒྱ་གར་དང་འདྲ་བར་ཡུལ་དང་
མི་ལ་སོགས་པ་གནས་པའི་བསྐལ་བ་ནས་བྱུང་བར་བྱས་ན་ལུང་དང་རིགས་པས་
360



ར
༄༅། །བོད་སོག་ཆོས་འབྱུང་གི་སྟོད་ཆ།
གནོད་པ་མེད་ཅིང་། ཞེས་པ་ལྟར་དུས་རབས་སྔ་མོ་ཞིག་ནས་བྱུང་བར་བཤད་པ།
སྟག་ཚང་ལོ་ཙཱ་བ་དང་ལྔ་བ་ཆེན་པོས་ཀྱང་དེ་ལྟར་བཞེད་ལ། རྫོགས་ལྡན་གྱི་དུས་སུ་
གསུངས་པའི་འཁོར་ལོ་སྡོམ་པའི་རྒྱུད་དུ། བོད་ཡུལ་དུ་ནི་ལྷན་སྐྱེས་ཏེ། ། ཞེས་
བོད་ཅེས་པ་ཡུལ་ཉི་ཤུ་རྩ་བཞིའི་ཡ་གྱལ་དུ་བགྲང་བ་དང་། སངས་རྒྱས་ཀྱི་དུས་སུའང་
བོད་ཡུལ་ཡོད་པ་དང་མིང་ལ་བོད་ཅེས་ཐོག་པ་གསལ་བོ་ཡིན་ཏེ། འདུལ་བ་ལུང་གཞི་
ལས། ཡུལ་ཁ་བ་ཅན་པ་རྣམས་སུ་ལྷམ་སྒྲོག་གུ་ཅན་བཅང་བར་བྱའོ། །ཞེས་དང་
དུས་ཀྱི་འཁོར་ལོ་ལས་ཀྱང༌། འཕགས་པ་བོད་ལ་སོགས་པ་རྣམས་ལ། ཞེས་གསུངས་
པས་ཤེས་སླའོ། ། དེས་ན་མཁས་པ་མང་ཤོས་ཞིག་གིས་སྟོན་པ་སངས་རྒྱས་ཞལ་
བཞུགས་དུས་བོད་ཡུལ་ཆུས་གང་བས་བོད་ལ་མིའི་འགྲོ་བ་མ་དར་སྙམ་པའི་དོགས་པ་
ནི་སངས་རྒྱས་ཀྱི་གསུང་ཚིག་ཞིག་ལ་བརྟེན་པས་ན་ཀུན་སློང་བཟང་མོད་ཀྱང་།
དགོངས་པ་ལེན་ཚུལ་མ་ནོར་བར་ཤེས་དགོས་པར་མངོན་ཏེ། སུམ་བྷའི་ཆོས་འབྱུང་
ཡོངས་འདུས་ལྗོན་བཟང་དུ། འོན་ཀྱང་དེ་དག་གི་འཁྲུལ་གཞི་ནི། འཇམ་དཔལ་རྩ་
རྒྱུད་ལས། ང་ཡི་དུས་ནི་ལོ་བརྒྱ་ན། །ཁ་བ་ཅན་གྱི་མཚོ་བྲི་ནས། །ས་ལའི་ནགས་ནི་
འབྱུང་བར་འགྱུར། ། ཞེས་གསུངས་ཟེར་བ་ཙམ་ལ་བརྟེན་ནས་གང་བྱུང་སྨྲས་ཀྱང་།
མདོ་དེའི་དོན་ནི་བོད་དུ་ལྷོ་བྱང་གི་གཡུ་མཚོ་དེང་སང་གི་འདི་ལས་ཆེ་ཙམ་དང་།
མཚོ་སྣ་སོགས་སུའང་མཚོ་ཕྲན་གཞན་མང་བོ་ཡོད་པ་ཅུང་ཟད་བྲི་བ་དང་ཁྱད་པར་དུ་
སྐྱིད་ཤོད་དུ་འོ་ཐང་གི་མཚོ་ཆུང་ཞིག་ཡོད་པའང་བྲི་ནས། དེ་དག་ཏུ་ལྷ་ཁང་སོགས་
ཆགས་ཏེ་བསྟན་པ་དར་དུས་ལ་དགོངས་པར་བྱས་ཆོག་པས། དེ་ཙམ་གྱིས་བོད་ཀྱི་
ཕྱོགས་ཀུན་ཆུས་གང་སྟེ་མིའི་འགྲོ་བ་གཅིག་ཀྱང་མེད་མི་དགོས་ལ་ཞེས་པ་ནས་ལེགས་
པར་མ་དཔྱད་པར་གང་བྱུང་དུ་སྨྲས་ན་བཞད་གད་ཀྱི་ཡུལ་དུ་འགྱུར་རོ། ། ཞེས་
གསུངས་པ་ཤིན་ཏུ་གསལ་ལོ། ། དེས་ན་བོད་ཀྱི་ཡུལ་འདིར་གནའ་མིའི་མི་རྒྱུད་དེ་
361



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དག་འཚོ་སྡོད་ཀྱིས་རྐྱེན་པས་མིའུ་རིགས་བཞིར་གྱེས་པར་གསུངས་པས་ཚན་པ་བཞིར་
གྱེས་ཏེ། སྣ་ལྡོང་ངེ་བ་ལས་མིང་རུས་ལྡོང་བྱ་བར་བཏགས་ཤིང་། ལྡོང་ལའང་ནང་
གསེས་རུས་ཆེན་བཅོ་བརྒྱུད་བྱུང་བ་དང༌། འགྲམ་ཤ་སྟོང་ངེ་བ་བྱ་བ་ལས་རུས་སྟོང་བྱ་
བར་བཏགས་ཏེ་སྟོང་ལ་རྗེ་བཞི་ཁོལ་བརྒྱད་བྱུང་བ་དང་། མགོ་སེ་ཡང་ངེ་བྱ་བ་ཞིག་
བྱུང་ནས་རུས་མིང་ལ་ སེ་བཏགས་ཤིང་། སེ་ལ་མཇུག་ལེ་སྤྱན་དགུ་བྱ་བ་བྱུང༌།
མཚིལ་བ་སྨུག་སྒོར་རེ་བ་ཞིག་བྱུང་ནས་རུས་མིང་ལ་སྤུ་བཏགས་ཏེ་སྨུ་ལ་ཀོ་ལེའི་འཕྲ་
བརྒྱད་བྱ་བ་བྱུང་ངོ་། ། དེ་ལྟར་ལྡོང་དང་སྟོང་གཉིས་སེ་དང་སྨུ་གཉིས་ཏེ་ནང་གི་
མིའུ་རིགས་བཞི་བྱུང་ལ། རུས་བཞི་སྡོད་པའི་ས་ཁུལ་བཞི་ནི་བོད་ཡུལ་རུ་བཞི་སྟེ་ལྡོང་
གཡུ་རུ་དང་། སྟོང་གཙང་གཡས་རུ་དང་། སེ་གཙང་གཡོན་རུ། རྨུ་དབུ་རུ་སོགས་
སུ་གནས་པ་ཡིན་ནོ། ། རུས་བཞི་བོ་དེ་ལས་དགྲ་འབྲི་གཉིས་བྱུང་སྟེ་མིའུ་གདུང་
དྲུག་ཏུ་བརྩི་བ་གཅིག་དང་། ཡང་བོད་མི་ཁྲི་ཐོ་ཆེན་པོ་ལས་དགྲ་འབྲི་ལྡོང་གསུམ་
དང༌། མི་ཚ་ལྷ། ནུ་བོ་དཔལ་ཟླ་གཉིས་ཏེ་མིའུ་གདུང་དྲུག་ཏུ་བཤད་པ་སོགས་ཡོད་
དོ། ། བོད་ལ་འདྲེས་པའི་རུས་ཁེངས་བོ་བདུན་བྱ་བ་ནི། གར་ལོག་ཀྱུངས་སྐད་
ཅན། ཀེ་ལེ་མི་ཤ་ཅན། སོག་པོ་སྤྲེ་སླག་ཅན། རྒྱལ་མོ་ཀྱི་ཁྱོ་ཅན། གློ་བུ་མིག་དམར་
ཅན། རྡོ་རུ་རྐང་སྔོན་ཅན། མིན་བུ་སྤྱི་འདུམ་ཅན་སོགས་ཡོད་པར་བཤད་པ་ནི།
མཐའ་གཅིག་ཏུ་རིགས་གཅིག་པ་ཡོང་མི་སྲིད་པའི་རྟགས་མཚན་མངོན་ནོ། ། བོད་
ཀྱི་ཡུལ་འདིར་ཡང་དུས་རབས་དབང་གིས་ཕྱེ་ན་སྐབས་མཚམས་ཆེས་རིང་བོ་ཞིག་
བརྒྱུད་དེ་དང་བོ། ཡབ་སྤྱི་རྗེ་གངས་ལྷ་དང་ཡུམ་དྲང་ལུང་སྨན་གཅིག་མའི་སྲས་མ་
སང་གཙོ་བོ་ཡར་སྐྱེས་སུ་གྲགས་པའི་ དུས་ སུ་ བོད་ ཀྱི་མི་རིགས་བྱུང་བར་གྲགས།
གཉིས་པ། གཉན་གྱིས་དབང་མཛད་པའི་དུས་སུ་གྲགས་པ་ན་རྫ་རི་དང་ནགས་ཚལ་
བཅས་ལ་གནས་བཅས་ཤིང་མི་ཡིས་དུད་འགྲོ་བཀོལ་སྤྱོད་བྱེད་པ་དར་སྲོལ་བྱུང་ལ།
ཆས་
362



༄༅། །བོད་སོག་ཆོས་འབྱུང་གི་སྟོད་ཆ།
བོད་ཀྱི་ཡུལ་མིང་གཉན་ཡུལ་གསེར་སྟེང་དུ་གྲགས་པ་བྱུང་ངོ༌། ། གསུམ་པ། འཕྱེ་
བོ་ཀླུ་ཡིས་དབང་བྱས་པའི་དུས་སུ། མཚོ་རྫིང་ཆུ་ཀླུང་ནེའུ་གསིང་རྣམས་སུ་གནས་
སྡོད་བྱེད་ཅིང༌། ཀླུའི་དངོས་གྲུབ་ལ་རེ་བ་བྱས་པས་ཡུལ་མིང་ཀླུ་ཡུལ་ན་ར་གསེང་སྔོན་
དུ་གྲགས། བཞི་བ། གནོད་སྦྱིན་བཙན་གྱིས་དབང་བྱས་པའི་དུས་སུ་གྲགས་པ་ན།
རྫ་བྲག་དང་ནགས་ཁྲོད་རྣམས་སུ་ཤིང་གི་སྐྱིལ་བུའི་གནས་བཅས་ཏེ་ཐུགས་དམར་
བཙན་གྱིས་བདེ་སྡུག་གི་མགོན་སྐྱབས་བྱེད་པར་རེ་ནས་ཡུལ་མིང་གདོང་དམར་བཙན་
གྱི་ཡུལ་ཞེས་གྲགས་སོ། ། ལྔ་བ། བདུད་དང་སྲིན་མོས་དབང་བྱས་པར་གྲགས་པའི་
དུས་སུ། ཡུལ་ལྷ་དམར་མཆོད་བྱེད་པ་དར་ཞིང་། མི་རྣམས་ལ་གདོང་དམར་ཤ་ཟ་
ཞེས་གྲགས་པ་དང་། ཡུལ་མིང་བདུད་ཡུལ་ནག་པོ་དགུ་སུལ་དུ་གྲགས་སོ། ། དྲུག་
པ། བདུད་ཀྱིས་བཟུང་བར་གྲགས་པའི་དུས་སུ། རྡོ་ཁང་ཕུག་པ་སོགས་དར་ཞིང་།
ཡུལ་གྲོང་ཆགས་པའི་མགོ་བརྩམས་པ་ཡིན། བོད་ཀྱིས་ཆུ་བོ་བཞི་འདུས་མགོ་མཇུག་
བཟུང་། ། ཞེས་པ་ལྟར། གངས་ཏི་སེའི་རྟ་མཆོག་ ཁ་འབབ་ གཙང་ གི་ གཞུང་
བརྒྱུད། དབུས་ཀྱི་སྐྱིད་ཆུ་དང་ཟླ་བསྒྲིལ་བྱས་ནས་དྭགས་གོང་ནས་གློ་ཡུལ་དུ་བརྒྱུད་
པའི་བར་དང༌། རྨ་བྱ་ཁ་འབབ་ནི། སྤུ་ཧྲེངས་ཕྱོགས་ནས་རྒྱ་གར་ལ་བརྒྱུད་པའི་བར་
དང༌། གླང་ཆེན་ཁ་འབབ་ནི། སྟོད་མདའ་བ་དང༌། མཐོ་ལིང་སོགས་ནས་ཁུ་ནུའི་
གཞུང་བརྒྱུད་པའི་བར་དང་། སེངྒེ་ཁ་འབབ་ནི། སྟོད་སྒར་དང་། ལ་དྭགས་ནས་
ཀས་སྨིར་འགྲོ་བའི་བར་ཏེ། ཆུ་བོ་བཞིའི་སྟོད་སྨད་ཀྱི་ཡུལ་གྲུ་དུ་མ་བཟུང་ཞིང་དམག་
དཔུང་དྲངས་ནས་གཞན་མངའ་དབང་བསྡུ་བའི་དམག་ལས་དར་བ་ སོགས་བྱུང་
ངོ༌། ། དེ་དུས་སྟོན་པ་འཇིག་རྟེན་དུ་བྱོན་པ་དང་དུས་མཚུངས་པར་བཤད་ལ། ལྷ་
སྲིན་ཤན་ཕྱེ་ནས་ཡུལ་མི་རྣམས་ཀྱིས་ལྷ་ལ་གསོལ་མཆོད་བྱེད་པ་དར་བར་བཤད་
དོ། ། བར་དུ། ༡ མ་སངས་སྤུན་དགུས་དབང་བྱས་པའི་སྐབས་སུ་གྲགས་པ་ན།
363



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མདའ་མདུང་མཚོན་ཆའི་རྩལ་འགྲན་པ་དང་བཞོན་རྟའི་རྩལ་འགྲན་པ། བརྗེ་ཚོང་གི་
ལས་དར་ཞིང་ཡུལ་མིང་བོད་ཡུལ་གཞུང་དྲུག་ཏུ་གྲགས་སོ། ། ༢ ཟ་རམ་སྐྱེ་དྲུག་
གིས་དབང་བྱས་པའི་སྐབས། སྐྱེས་མ་རྣམས་ཀྱི་མགོ་རྒྱན་དང་རྣ་ཆ་མགྲིན་རྒྱན་
སོགས་རྒྱན་ཆ་དར་ཞིང་། གླུ་གར་རོལ་རྩེད་བྱེད་པ་དང་དགའ་སྟོན་དར་བ་སོགས་
བྱུང་བས་ཡུལ་མིང་བོད་ཡུལ་སྟོང་སྡེ་བཅོ་བརྒྱད་དུ་གྲགས་སོ། ། ༣ རྒྱལ་ཕྲན་བཅུ་
གཉིས་ཀྱིས་དབང་བྱས་པའི་སྐབས། རྗེ་རིགས་དང་བློན་རིགས་ཡོན་ཏན་ཆེ་གྲས་
རྒན་པ་སོགས་རིམ་པས་ཕྱག་དང་ཞེ་ས་བྱེད་སྲོལ་དར་ཞིང༌། སྔར་གྱི་སྒྲུང་དང་ལྡེའུ་
སོགས་བཤད་པའི་རིག་རྩལ་སོགས་འགྲན་སྲོལ་ཕྱུང་ལ། ཡུལ་གྱི་མིང་ལ་བོད་ཡུལ་སྦ་
ཁ་ཆེ་བརྒྱད་དུ་གྲགས་སོ། ། ༤ རྒྱལ་ཕྲན་སིལ་མས་དབང་བྱས་པའི་དུས་སུ་གྲགས་
པ་ན། རྒྱལ་ཕྲན་བཅུ་གཉིས་ནས་རྒྱལ་ཕྲན་ཉེར་ལྔར་འཕེལ་ཞིང་། དེ་ནས་རྒྱལ་ཕྲན་
སིལ་བུ་བཞི་བཅུའམ་བཞི་བཅུ་རྩ་གཉིས་སུ་འཕེལ་ནས་དབང་བྱས་ཤིང་བོད་ཡུལ་གླིང་
དགུ་ཞེས་གྲགས་པར་བཤད་དོ། ། །
ཡང་འདིར་ལོ་རྒྱུས་ཆེན་མོའི་བཤད་ཚུལ་ལྟར་ན། དང་བོར་གནོད་སྦྱིན་ནག་
པོས་དབང་བྱས་པའི་སྐབས་ཡུལ་མིང་བཟང་ཡུལ་རྒྱན་མེད་དུ་གྲགས་ཤིང་མཚོན་ཆ་
མདའ་གཞུ་དེ་དུས་བྱུང་ཟེར་རོ། ། གཉིས་པ། རེ་ལྡེ་འགོང་ཡག་བདུད་ཀྱིས་དབང་
བྱས་ཏེ། བདུད་ཡུལ་ཁ་རག་རོང་དགུར་བཏགས་པ་དང་། སྟ་རེ་དགྲ་སྟ་དར་བར་
བྱས་སོ། ། གསུམ་པ། སྲིན་པོ་གཉའ་རིང་ཁྲག་མིག་གིས་དབང་བྱས་ཏེ་ཡུལ་མིང་
སྲིན་པོ་ནག་པོ་དགུ་ཡུལ་ཟེར་རོ། ། བཞི་བ། དམར་འཇམ་ལྷ་ཡིས་དབང་བྱས་ཏེ།
ལྷ་ཡུལ་གུང་ཐང་དུ་གྲགས་ཤིང་ལག་ཆ་ཆུ་གྲི་བྱུང་བར་བཤད་དོ། ། ལྔ་བ། རྨུ་རྒྱལ་
ཁོ་རྗེས་དབང་བྱས་ཏེ། ལག་ཆ་ཞགས་པ་འཕེན་པ་སོགས་དར་རོ། ། དྲུག་པ།
ཀྲོག་ཀྲོག་འདྲེ་ཡིས་དབང་བྱས་ཏེ་ལག་ཆར་ཞགས་པ་འཕེན་པ་སོགས་དར་རོ། །
364



༄༅ ། །བོད་སོག་ཆོས་འབྱུང་གི་སྟོད་ཆ།
བདུན་པ། མ་སངས་རུས་དགུས་དབང་བྱས་ཏེ་ཡུལ་མིང་བོད་ཁ་ཉ་དྲུག་འབོད་ཅིང་།
དོང་རལ་དང་གོ་ཆ་ཕུབ་ཆུང་སོགས་དར་བར་བཤད་དོ། ། བརྒྱད་པ། ཀླུ་ཡིས་
བཟུང་ནས་བོད་ཁམས་གླིང་དགུ་ཞེས་བྱ་བར་བཏགས་སོ། ། དགུ་བ། མངའ་
འབངས་སོ་ སོར་བཅད་ནས་རྒྱལ་ཕྲན་རྣམས་ཀྱིས་དབང་བྱས་པར་གྲགས་སོ། །
བཅུ་བ། འགོང་བོ་སྤུན་དགུས་དབང་བྱས་ཏེ་ཡུལ་མིང་སྟོང་སྡེ་བཅོ་བརྒྱད་དུ་ཐོགས་
པར་བཤད་པ་སོགས་དུས་རབས་བཅུའི་བྱུང་ཚུལ་དེ་འདྲ་གྲགས་སོ། །
ཡང་འདི་ལ་འགའ་ཞིག་གིས་གནོད་སྦྱིན། བདུད། སྲིན་པོ། ཀླུ། བཙན།
ལྷ། རྨུ། འདྲེ། འགོང་བོ་སྤུན་དགུ། ཟ་རིམ་སྐྱེ་རྒུ། རྒྱལ་ཕྲན་སིལ་མ་བཅུ་དྲུག་
སོགས་ཀྱིས་དབང་བྱས་ཟེར་བ་དང་། སི་ཏུ་དགེ་བློའི་ཚལ་བ་དེབ་དམར་སོགས་སུ།
སྤྲེའུ་དེ་ལས་འཕེལ་བའི་འབངས་ལ་མ་སངས་སྤུན་དགུ། རྒྱལ་ཕྲན་ཉེར་ལྔ། བཅུ་
གཉིས། སིལ་མ་བཞི་བཅུས་དབང་བྱས་ཟེར། བུ་སྟོན་རིན་པོ་ཆེས་ཀྱང་། མ་སངས་
སྤུན་དགུ། རྒྱལ་ཕྲན་ཉེར་ལྔ། རྒྱལ་ཕྲན་བཅུ་གཉིས། རྒྱལ་ཕྲན་སིལ་བུ་བཞི་བཅུས་
དབང་བྱས་སོ། ། ཞེས་གསུངས། འདི་དག་གི་ལོ་རྒྱུས་ལ་རྒྱལ་རབས་དཔག་བསམ་
ལྗོན་ཤིང་བཙལ་རྒྱུ་གལ་ཆེ་བར་མངོན་ནོ། །
བོད་ཀྱི་རྒྱལ་བོའི་གདུང་རྒྱུད་ལ་བཞེད་པ་མི་འདྲ་བ་མཆིས་ཀྱང་། གཙོ་ཆེ་བར་
གྲོགས་པ་མེས་པོ་གོང་མ་མཁས་པ་གང་མང་གི་གཞུང་ཀུན་ཏུ་བཀོད་པ་ནི། མང་
བཀུར་གྱི་རྒྱུད་ལས་བྱུང་བའི་ལི་ཙ་བཱིའི་རྒྱལ་རྒྱུད་ཀྱི་སྲས་ཤིག་རི་ཁ་བ་ཅན་དུ་འོངས་
་ནས་རིམ་གྱིས་ལྷ་རི་ཡོལ་བོའི་ཁར་བྱུང་སྟེ་བཙན་ཐང་སྒོ་བཞིར་བྱོན་པ་ན། ཕྱུགས་རྫི་
རྣམས་ཀྱིས་མཐོང་སྟེ། གང་ནས་འོང་དྲིས་པས་སྐད་མ་གོ་ཞིང་རི་རྩེ་ལ་མཛུབ་མོ་
བསྟན་པས། གནམ་ནས་འོངས་པའི་བརྡར་གོ་སྟེ་འདི་ཁོ་བོ་ཅག་གི་རྗེ་བོ་བྱའོ་ཞེས་
གཉའ་བར་ཁྲི་བྱས་ནས་འོངས་ཏེ་བཀུར་བས་གཉའ་ཁྲི་བཙན་པོ་ཞེས་གསོལ་ཏེ།
་ ་
་
་
་
ནང
365



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རིགས་ལྡན་དང་བོ་འཇམ་དཔལ་ཁྲིར་བཞུགས་ཀྱི་བརྒྱད་ཅུ་གྱ་གསུམ་པ་མེ་རྟ་(སྤྱི་
ལོའི་གོང་གི་ལོ༡༩༥）ལོར་ཡར་ལུང་གི་རྒྱལ་ས་བཞེས་པ་ཡིན་པས། དེ་ཕྱིན་ནས་རྟ་
ལོ་ནམ་ཤར་ལ། ཉ་བ་ལྷ་གསོའི་འཚམ་དང་ཟད་བཤད་སོགས་ཀྱི་ངག་སྒྲོས་ལྟར།
གཉའ་ཁྲི་བཙན་པོས་ཡར་ལུང་སོག་ཁར་གཞི་བཟུང་བའི་དུས་ཆེན་དུ་བརྩི། དེའི་
ཕྱིར། རྒྱལ་བོ་ལ་སྔ་བ་གཉའ་ཁྲི་བཙན་པོ་དང་། མཁར་ལ་སྔ་བ་ཡུམ་བུ་བླ་སྒང་།
ཡུལ་ལ་སྔ་བ་ཡར་ལུང་སོག་ཁ་ཞེས་པ་ལྟར་ཕོ་བྲང་ཡུམ་བུ་བླ་སྒང་བརྩིགས་ནས་
བཞུགས་སོ། ། ལོ་རྒྱུས་བརྗོད་ཚུལ་འདི་ལ་མཁས་པ་ལྡེའུ་ནས་ཡང་གསང་ཐེ་བྲང་སྤོ་
བོའི་ཡུལ་ནས་ཆད་པ། གསང་བ་བོན་ལུགས་འདོད་ཁམས་ལྷ་ནས་ཆད་པ། གྲགས་
པ་ཆོས་ལུགས་གདུང་རྒྱུད་ལས་ཆོད་པ་སྟེ་ལོ་རྒྱུས་གསུམ་བསྟན་པའི་བརྗོད་ཚུལ་དང་
བོ་ནི། ལྕང་གླིང་བ་རོལ་བའི་རྡོ་རྗེས་ཡུམ་བུ་བླ་སྒང་གི་དཀར་ཆག་བྲིས་པ་དང་
མཚུངས་ལ་སྤོ་བོའི་ཡུལ་ནས་བྱ་མོ་བཙུན་གྱི་བུ་ཐེ་བྲང་སྤུན་དགུ་སྐྱེས་པའི་ཆུང་བ། ཐེ་
བྲང་མ་སྙ་ཨུ་བེ་ར་བྱ་བ་ལྕེས་གདོང་ཁེབས་པ། ཕྱག་སོར་དྲ་བས་འབྲེལ་བ་གདུག་རྩུབ་
ནུས་མཐུ་ཆེ་བ་གཅིག་ཕྱིར་སྤྲུགས་པ། ཡར་ལུང་བ་རྣམས་ཀྱིས་རྒྱལ་བོ་ཞིག་འཚོལ་དུ་
འགྲོ་བ་དང་སྐབས་ཁེལ། བྱང་ལམ་གཡག་མེ་གོང་ཟེར་བར། ཨུ་བེ་ར་དང་ཐུགས་
ནས་ཁྱོད་ལ་ནུས་མཐུ་ག་འདྲ་ཡོད་བྱས་པས། ང་ནུས་མཐུ་དང་རྫུ་འཕྲུལ་ཆེ་དྲགས་
པས་སྤྲུགས་པ་ཡིན་ཟེར། འོ་ན་ངེད་ཀྱི་རྗེ་བཅོལ་ལོ་བྱས་ནས་གཉའ་བའི་ཁྲི་ལ་བླངས་
ཏེ་གཉའ་ཁྲིར་གྲགས་པའི་ལོ་རྒྱུས་བྱུང་བ་ནི། ལྡེའུ་ཆོས་འབྱུང་དུ། གང་ལྟར་ཐེན་
ཡང་གཉའ་ཁྲིར་མཐུན་པ་སྟེ། ཡང་གསང་ཐེ་བྲང་ལས་ཆད་གཉའ་ཁྲིར་བཏེགས་
སྐད། ཅེས་པ་ནས། འདི་རྗེ་གཉའ་ཁྲི་བཙན་པོ་ཡིན་བྱས་ནས་རྗེ་བཅོལ་བའི་ལོ་རྒྱུས་
གདའ་སྟེ། དེ་ནི་རྗེའི་རྔན་ནམ་མཚང་ལགས་སོ་ཞེས་པ་ལྟར། འདི་ལ་ཁ་ཅིག་གིས་
རྗེ་ལ་བརྙས་ཐབས་དང་མཐོང་ཆུང་གིས་ལོ་རྒྱུས་རྫུན་བཟོ་བྱས་པ་ཤེས་པའི་ཆེད་དུ་
+
ལ ,
་
366



༄༅། །བོད་སོག་ཆོས་འབྱུང་གི་སྟོད་ཆ།
བཀོད་པ་ལས་ལོ་རྒྱུས་དངོས་བརྗོད་པ་མིན་པ་དེས་ཤེས། འོན་ཀྱང་བོད་ཀྱི་རྒྱལ་རྒྱུད་
སུས་བརྗོད་ནའང་ཤཱཀྱ་ལི་ཙ་བཱིའི་རིགས་ཡིན་པ་རྒྱལ་བའི་ལུང་གིས་ཟིན་པས་ན་དེ་
ལས་འདའ་བར་མི་ནུས་ཏེ། མི་ཤེས་པའི་རྒྱུ་བཞི་བསྟན་པའི་ནང་། དུས་ཡུན་རིང་བ་
མི་ཤེས་པ་དེ་སངས་རྒྱས་ཁོ་ནས་མཁྱེན་པའི་སྤྱོད་ཡུལ་ཡིན་པ་ལས། གཞན་གྱིས་
རྟོགས་མི་ནུས་པར་གསུངས་པ་ལྟར་ཡིན་ནོ། །
རྗེ་གཉའ་ཁྲི་བཙན་པོའི་དུས་སུ། སུམ་པའི་བོན་པོ་ཨ་ཡོངས་རྒྱལ་བ་བཏུལ་
ཞིང་། སྣུབས་རྗེ་སྲིད་པ་རྒྱལ་ཕྲན་འབངས་སུ་འདུས། མཚོ་མི་གཤེན་གྱི་དབུ་རྒྱལ་
གྱིས་བོན་བསྒྱུར་བར་བཤད་ལ། ཆབ་སྲིད་སྒྲུང་ལྡེའུ་བོན་གསུམ་གྱིས་བསྐྱངས་པར་
གྲགས་སོ། །
དེའི་སྲས་བརྒྱུད་རིམ་པར་བྱུང་བ་ལས། གནམ་གྱི་ཁྲི་བདུན་ནི་རྒྱལ་བོ་གཉའ་
ཁྲི་བཙན་པོ་དང་། གནམ་མུག་མུག་གི་སྲས་མུ་ཁྲི་བཙན་པོ། དེ་དང་ས་དིང་དིང་གི་
སྲས་དིང་ཁྲི་བཙན་པོ། དེ་དང་སོ་ཐམ་ཐམ་གྱི་སྲས་སོ་ཁྲི་བཙན་པོ། དེ་དང་དོག་
མེར་མེར་གྱི་སྲས་མེར་ཁྲི་བཙན་པོ། དེ་དང་གདགས་ལྷ་དཀར་མོའི་སྲས་གདགས་ཁྲི་
བཙན་པོ། དེ་དང་སྲིབ་ལྷ་སྔོན་མོའི་སྲས་སྲིབ་ཁྲི་བཙན་པོ་བཅས་སྟོང་གནམ་གྱི་ཁྲི་
བདུན་ཏེ་ཕྱི་མའི་དུས་སུ་རྡོལ་བོན་བྱུང་བར་གྲགས་སོ། །
སྟོད་ཀྱི་སྟེང་གཉིས་ནི། སྲིབ་ཁྲི་དང་ས་བཙུན་ཀླུ་རྗེའི་སྲས་གྲི་གུམ་བཙན་པོ་
སྟེ། འདིའི་དུས་སུ་བློན་པོ་ལོ་ངམ་གྱིས་རྒྱལ་བོ་བཀྲོངས་ཤིང་གོ་ཁྲབ་དར་ཏེ། ལོ་ངམ་
གྱིས་སྲིད་ཅུང་ཟད་བཟུང་། གྲི་གུམ་བཙན་པོ་དང་ཀླུ་སྡེང་མེར་ལྕམ་ལ་སྲས་གསུམ་
བྱུང་བ་ཤ་ཁྲི། ཉ་ཁྲི། བྱ་ཁྲི་གསུམ་སྟེ། ཀོང་བོ། ཉང་བོ། སྤོ་བོ་གསུམ་དུ་བྲོས།
རྒྱལ་བོའི་བཙུན་མོ་ལ་རྟ་རྫི་བཅོལ། དེ་ལ་འཇང་གི་བུ་རུ་ལས་སྐྱེས་བཙས་ནས་ནར་
སོན་ཏེ། བློན་པོ་ལོ་ངམ་ཚར་བཅད་ནས་སྤོ་བོའི་ཡུལ་ནས་སྲས་བྱ་ཁྲི་གདན་དྲངས་ཏེ་
367



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྒྱལ་སར་བཞུགས་པ། མས་བུ་དེ་ཀུན་ལས་རྒྱལ་བར་ཤོག་ཅེས་བཀའ་སྨོན་མཛད་
པས་སྤུ་དེ་གུང་རྒྱལ་དུ་གྲགས་ཤིང་། ལོ་ངམ་ཤམ་པོའི་མཁར་གྱི་རྩིབས་ཕབ་ནས་རྨང་
རྡོ་བྱས་ཏེ་སྐུ་མཁར་བྱས་པ་སྟག་རྩེ་བརྩིགས་པ་ནི། གྲོང་ལ་སྔ་བ་ཕྱིང་དབར་སྟག་རྩེ་
ཞེས་གྲགས་སོ། ། རྒྱལ་བོ་དེ་གཉིས་ལ་སྟོད་ཀྱི་སྟེང་གཉིས་ཟེར། སྤུ་དེ་གུང་རྒྱལ་
རྒྱལ་བློན་གཉིས་ཀྱི་རིང་ལ་ལྕགས་ཟངས་དངུལ་གསུམ་གྱི་རྡོ་རྙེད། ཞིང་ལས་ཐོག་ཏུ་
གཤོལ་དང་། གཉའ་ཤིང་། ཆུ་བོ་ཡུར་བ་འདྲེན་པ། ཟམ་པ་འཛུགས་པ་སོགས་དར་
བས། མཛངས་བློན་མཁས་པ་མི་བདུན་གྱི་དང་བོ་བློན་པོ་རུ་ལས་སྐྱེས་འདི་ཡིན་
ནོ། ། ལོ་རྒྱུས་དུ་མར་གྲི་གུམ་གྱི་དུས་ཞང་ཞུང་དང་བྲུ་ཤའི་བོན་དར་བར་བཤད་
ཀྱང་། བོན་གྱི་ལོ་རྒྱུས་སུ་གྲི་གུམ་དུས་བོན་བསྣུབས། སྤུ་དེ་གུང་རྒྱལ་གྱིས་བོན་དར་
ཞིང་གནམ་བོན་གཤེན་པོ་ཆེ་བྱུང་བར་བཤད་དོ། ། །
ལེགས་དྲུག་ནི། སྤུ་དེ་གུང་རྒྱལ་དང༌། འོམས་ཐང་སྨན་མཚོའི་སྲས་ཨི་ཤོ་
ལེགས་ཞེས་པའི་སྐབས། རུ་ལས་སྐྱེས་ཀྱི་བུ་ལྷ་བུ་མགོ་དཀར་གྱིས་བློན་བྱས་ཤིང་ཞིང་
ཆུ་མར་བསྒྱུར་པ་ སོགས་ ཕྱག་ རྗེས་མང་དུ་བཞག་པས། འཕྲུལ་བློན་མཛངས་པ་
བདུན་གྱི་གཉིས་པར་བསྔགས། ཨི་ཤོ་ལེགས་དང་དམུ་ལྕམ་བྲ་མའི་སྲས་དེ་ཤོ་ལེགས།
དེ་དང་ཀླུ་ལྕམ་མེར་མོའི་སྲས་ཐི་ཤོ་ལེགས། དེ་དང་མཚནམོ་གུང་སྨན་གྱི་སྲས་གོང་རུ་
ལེགས། དེ་དང་མཚོ་སྨན་འབྲོང་མའི་སྲས་འབྲོང་བཞེར་ལེགས། དེ་དང་གནམ་
སྨན་བུ་མོའི་སྲས་ཤོ་ལེགས་ཏེ་སའི་ལེགས་དྲུག་གོ ། རྒྱལ་བོ་འདི་དྲུག་གི་རིང་ལ་སྟག་
རྩེ། སྒོད་རྩེ། ཡང་རྩེ་སོགས་འཕྱིང་བ་རྩེ་དྲུག་བརྩིགས་པ་བཅས་མངའ་ཐང་རྒྱས་པ་ ཨ
པར་བྱས་སོ། །
ལྡེ་བརྒྱད་ནི། ཤོ་ལེགས་དང་རྨུ་ལྕམ་རྨང་ལེགས་ཀྱི་སྲས་ཟ་ནམ་ཟིན་ལྡེ། དེ་
དང་མཚོ་སྨན་ཁྲི་དཀར་གྱི་སྲས་འཕྲུལ་ནམ་གཞུང་བཙན་ལྡེ། དེ་དང་སེ་གཉན་མེར་
ས
368



༄༅ ། །བོད་སོག་ཆོས་འབྱུང་གི་སྟོད་ཆ།
་ཟླ་
མོའི་སྲས་སེ་སྣོལ་ནམ་ལྡེ། དེ་དང་ཀླུ་མོ་མེར་མོའི་སྲས་སྣོལ་པོ་ལྡེ། དེ་དང་འོ་ཟ་ཏེ་མོ་
མཚོའི་སྲས་ལྡེ་སྣོལ་ལམ། དེ་དང་ཁྲི་སྨན་རྗེ་མོའི་སྲས་ལྡེ་སྣོལ་བོ། དེ་དང་ཁྲི་སེ་
བཙུན་གྱི་སྲས་ལྡེ་རྒྱལ་བོ། དེ་དང་སེ་བཙུན་གཉན་མོའི་སྲས་ལྡེ་སྤྲིན་བཙན་སྟེ་བར་གྱི་
ལྡེ་བརྒྱད་དོ། ། འདིའི་ཕྱི་མ་བདུན་ལ་སིལ་མ་བདུན་ཡང་ཟེར་རོ། ། །
བཙན་ལྔ་ནི། ལྡེ་སྤྲིན་བཙན་དང་ཡུམ་ཉི་བཙུན་མང་མ་རྗེའི་སྲས་ཏོ་རི་ལོང་
བཙན་དང་སྨན་བཙུན་ལུག་སྐོང་གི་སྲས་ནི་རྒྱལ་ཏོ་རི་ལོང་བཙན་ཡིན་ལ། ཡུམ་ཉེ་
བཙུན་མང་མ་རྗེ་དང་འོ་མ་ལྡེ་ཟ་ཁྲི་བཙུན་བྱང་མ་གཉིས་བྱུང་། འདི་ཡན་ལ་ཡུམ་
རྣམས་ལྷ་སྨན་དང་། ཀླུ་སྨན། གཉན་སྨན་ཤ་སྟག་གིས་བྱས་པས་སྲས་རྣམས་ལའང་
ལྷ་སྲས་དང༌། ལྡེ་སྲས་ཞེས་བརྗོད་པར་གྲགས་པ་དང་། འདི་མན་འབངས་དང་
གཉེན་བསྲེས་པས་ལྷ་སྲས་བཙན་པོ་ཞེས་མཚན་སྨྲ་པར་གྲགས་སྐད། རྒྱལ་བོ་འདི་
ཉིད་ཀྱི་བློན་པོ་ཐོན་མི་འབྲང་པོ་རྒྱལ་དང་། སྣུབས་སྨན་ཏ་རེ། སྟོང་འདར་རྗེ་རྣམས་
ཀྱིས་བྱས་སོ། ། རྒྱལ་བོ་དེ་དང་འོ་མ་ལྡེ་ཟ་ཁྲི་བཙན་བྱང་མའི་སྲས་ཁྲི་བཙན་ནམ།
བློན་པོ་སྣུབས་གཉའ་དོར་གཙུག་དང་། སྲས་ཁྲི་ཟུང་མོང་ཁོང་གིས་བྱས་སོ། ། རྗེ་
དེ་དང་སྨན་ཟ་ཁྲི་དཀར་གྱི་སྲས་ཁྲི་སྒྲ་དཔུང་བཙན། བློན་པོ་མགར་སྒྲ་ཛི་མུན་དང་
ཐོན་མི་གླུ་མང་དྲེད་པོས་བྱས། རྒྱལ་བོ་དེ་དང་སྨན་གསུམ་ཀླུ་སྟེང་གི་སྲས་ཁྲི་ཐོག་རྗེ་
བཙུན་ནམ་ཐོག་རྗེ་ཐོག་བཙན་དུ་གྲགས་པ་སྟེ་གདུང་རབས་ཉེར་བདུན་གྱི་རིང་ལ།
རྒྱལ་ བ་ མཆོག་ གི་ བསྟན་ པ་ མ་ དར་ བས་ སྒྲུང་ ལྡེའུ་ བོན་ གསུམ་ ལ་ གུས་ པར་
བཤད་དོ། །
རྒྱལ་བོ་ཁྲི་ཐོག་རྗེ་བཙུན་དང་། ཡུམ་རུ་ཡོང་ཟ་སྟོང་རྒྱལ་མོ་མཚོའི་སྲས་རྒྱལ་
བོ་ཐོ་ཐོ་རི་གཉན་བཙན་ཏེ། འདིའི་འཁྲུངས་ལོ་ལ་འདོད་ཚུལ་མང་ཡང་། རིགས་
ལྡན་དྲུག་པ་ཁྲིར་བཞུགས་ཀྱི་ལོ་སོ་གཅིག་པ་ཤིང་ཁྱི་(སྤྱི་ལོ་༢༥༤)ལོར་འཁྲུངས་པར་
ན
369



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འདོད་པ་ནི་མདོ་དབུས་ཀྱི་མཁས་པ་དུ་མ་ཞིག་གིས་བཞེད་པས་དེ་ལྟར་བཀོད་པ་ཡིན་
ལ། སྨད་ཀྱི་བཙན་ལྔར་གྲགས་པའི་ཕྱི་མ་རྒྱལ་བོ་ལྷ་ཐོ་ཐོ་རི་འདི་ནི་ཀུན་ཏུ་བཟང་
བོའི་རྣམ་སྤྲུལ་དུ་བཤད་པ་དང་། ལྡེའུ་སྟོན་ཆོས་འབྱུང་དུ། སངས་རྒྱས་འོད་སྲུང་
དང༌། ས་སྙིང་གི་སྤྲུལ་བར་བཤད་པས་ལོ་རྒྱུས་ཀྱང་དྲངས་འདུག་པ་སོགས་གང་ལྟར་
ཡང་། སྤྲུལ་བའི་རྒྱལ་བོ་ཆེན་པོ་འདི་ཉིད་ཀྱི་རིང་ལ་སངས་རྒྱས་བསྟན་པའི་དབུ་
བརྙེས་ཤིང་གསོ་རིག་དར་བ་ཡིན་པས་དེའི་ཚུལ་གཞན་ལས་ཤེས་སླའོ། ། བཙན་
དྲུག་ཏུ་བརྩིས་ཚེ་ཡབ་རྒྱལ་བོ་ཐོ་རི་གཉན་བཙན་དང་། བཙུན་མོ་རྣོ་བཟའ་མང་
དགར་རམ་གནོན་བཟའ་མང་མོ་རྗེའི་སྲས་སུ་ཁྲི་གཉན་གཟུངས་བཙན་འཁྲུངས། དེ་
ཡན་ཞང་བོ་ལ་ཇོ་བོ་ཞེས་འབོད་པ་ལ་སྲས་ཀྱིས་རྣོ་ལ་ཞང་དུ་བོས་པས། རྣོ་ལྔ་རུས་ལ་
ཞང་བོའི་མིང་ཆགས་པར་གསུངས་པ་དང་། རྒྱལ་བོ་འདིའི་བློན་པོ་སྦས་སྣང་གཞེར་
ལྷ་བཙན་དང་མགར་ཁྲི་འབྲིང་གིས་བྱས་སོ། ། གོང་གསལ་བཙན་ལྔའི་སྟེང་ཁྲི་
གཉན་གཟུངས་བཙན་བགྲངས་པས་བཙན་དྲུག་ཏུ་གྲགས་སོ། །
བར་གྱི་སྟེང་གཉིས་ནི། ཁྲི་གཉན་གཟུངས་བཙན་དང་འབྲོ་བཟའ་མོ་དུར་
ཡང་བཞིན་གྱི་སྲས། རྒྱལ་བོ་འབྲོ་གཉན་ལྡེའུ་སྟེ་དྭགས་པོ་ནས་མཆིམས་བཟའ་ཀླུ་
རྒྱལ་བྱ་བ་ཁབ་ཏུ་བཞེས་པས། ཉ་ཤ་གསོལ་བ་གཟིགས་ནས་རྟོག་པ་ཟོས་པས་རྐྱེན་
བྱས་ཏེ། རྒྱལ་བོའི་སྐུ་ལ་ཀླུ་ནད་བཞེས་པར་དྭགས་མོའི་སྲས་དམུས་ལོང་བཀོན་པ་
བཀྲ་ལ་ཞལ་ཆེམས་བཞག་ནས་ཡབ་ཡུམ་གསོན་པོར་དུར་ལ་བཞུགས་སྐད། སྲས་ལ་
རྒྱལ་ཕྲན་འ་ཞ་རྗེ་བྱ་བའི་སྨན་པས་མིག་ཕྱེ་ནས་སྐྱིད་ཤོད་སྟག་མོ་རིར་གཉན་ཡོད་པ་
གཟིགས་པས། མཚན་ཡང་སྟག་རི་གཉན་གཟིགས་སུ་གྲགས་ཤིང་ཉང་སྦས་གནོན་
གསུམ་མངའ་འབངས་སུ་གྱུར། བན་པོ་རྗེ་དང་། འ་ཞ་རྗེ། དྲང་གར་རྗེ། ཟིན་པོ་
རྗེ། ཞང་ཞུང་རྗེ་རྣམས་བཏུལ་བ་སོགས་རྒྱལ་ཕྲན་རྣམས་ཀྱི་སུམ་གཉིས་མངའ་འོག་
370
E:
་
་ ་
.
:.



༄༅། །བོད་སོག་ཆོས་འབྱུང་གི་སྟོད་ཆ།
ཏུ་འདུས། འདི་དུས་ཁྲི་ངོར་སྣང་བཙུན་མོང་གི་བུས་བྲེ་དང་ཕུལ་གྱི་ཚད་གཞལ་ཞིང་།
རྒྱ་སྲང་བཅོས་པ་སོགས་ཚོང་ལས་རྒྱས་པར་བྱས་པས་མཛངས་མི་བདུན་གྱི་གསུམ་པ་
བྱུང་བ་དང་། རྒྱལ་བོ་འདི་གཉིས་ལ་བར་གྱི་སྟེང་གཉིས་སུ་གྲགས་སོ། ། སྲས་སྤྱན་
མ་ཕྱེ་བའི་བར་ལ་ཞག་ཉེར་གཅིག་རིང་རྒྱལ་བོ་མེད་པས་གདུང་སྟོངས་སྐད། །
སྟག་རི་གཉན་གཟིགས་དང་། ཡུམ་སྟོང་བཙུན་འགྲོ་དཀར་གཉིས་ཀྱི་སྲས་སུ་
གནམ་རི་སྲོང་བཙན་འཁྲུངས། བློན་པོ་དབས་རྣང་བཞེར། ཚེ་སྤོང་ན་གནག་སེར།
ཉང་རྩེང་གུ་རྣམས་ཀྱིས་བྱས། རྒྱ་ནག་ཡུལ་ནས་སྨན་རྩིས་བླངས། མཐའ་ཡི་རྒྱུ་དང་
གྲུ་གུ་དབང་དུ་བསྡུས། སྐུ་མཁར་ཁྲི་ག ཚིགས་འབུམ་གདུག་བརྩིགས་ཤིང་། བྱང་
ནས་ཚྭ་རྙེད་པ་དང་། རྒྱལ་ཕྲན་དུ་མ་དབང་དུ་བྱས་པ་སོགས་ཆབ་སྲིད་ལ་ཕྱག་རྗེས་
ཆེ་བར་བཞག་གོ །
རྒྱལ་བོ་གནམ་རི་སྲོང་བཙན་དང་ཡུམ་ཚེ་སྤོང་བཟའ་འབྲི་མ་ཐོད་དཀར་
གཉིས་ཀྱི་སྲས་སུ། རིགས་ལྡན་དགུ་བ་ཤིན་ཏུ་བཟང་བོ་ཁྲིར་བཞུགས་ཀྱི་ལོ་དགུ་བཅུ་
གོ་བཞི་བ་མེ་གླང་(སྤྱི་ལོ༦ ༡༧) ལོར་ཆོས་རྒྱལ་སྲོང་བཙན་སྒམ་པོ་འཁྲུངས། དགུང་
ལོ་བཅུ་གསུམ་ནས་རྒྱལ་ཁྲིར་འཁོད། རྒྱལ་ཕྲན་ཐམས་ཅད་དབང་དུ་གྱུར་ནས་བོད་
སྤྱི་འདུས་ཀྱི་རྒྱལ་བོར་གྱུར། སྲིད་འཛིན་གྱི་རིམ་པ་དང༌། དམག་དཔུང་གི་སྒྲིག་གཞི།
ཡུལ་སྡེའི་རུ་ཤོག་བགོས་ཤིང་། བོད་ཡིག་གསར་བཏོད་བྱས་ནས་མི་ཆོས་གཙང་མའི་
ཁྲིམས་ཡིག་དང་ལེགས་ཉེས་ཀྱི་བླང་དོར་གཏན་ལ་ཕབ་པ་དང་། སྐུ་མཁར་དང་ཕོ་
བྲང་ལྷ་ ཁང་མཐའ་ཡས་པ་བསྐྲུན་ཞིང༌། བོད་ཀྱི་ཆབ་སྲིད་དང་། དཔལ་འབྱོར།
རིག་གནས། འཕྲོད་བསྟེན། སྒྱུ་རྩལ་དང་། ལས་བཟོ་སོགས་ཕྱོགས་ཐམས་ཅད་
ནས་སྤེལ་ཞིང༌། དྲག་པོའི་སྟོབས་ཤུགས་རྒྱས་པར་བྱས་པ་སོགས་རླབས་ཆེན་གྱི་
མཛད་རྗེས་བསུབ་ཏུ་མེད་པ་བཞག བཙུན་མོ་ལྔ་བཞེས་པའི་མོང་བཟའི་སྲས་གུང་
371



ཀྱི
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྲོང་གུང་བཙན་གྱིས་ལོ་ཉུང་ཤས་ཞིག་ལ་སྲིད་བཟུང་། བཙུན་མོ་འ་ཞ་བཟའ་མོང་རྗེ་
ཁྲི་དཀར་ཁབ་ཏུ་བཞེས་པ་ལ་སྲས་མང་བཙན་འཁྲུངས། རྒྱལ་སར་མངའ་གསོལ་
ནས་བཙུན་མོ་འབྲོ་བཟའ་ཁྲི་མ་ལོད་བྱ་བ་ཁབ་ཏུ་བཞེས། རྒྱ་རྗེས་དམག་འབུམ་ཚོ་ལྔ་
བོད་དུ་བཏང་དུས། ཇོ་བོ་ཤཱཀྱ་མུ་ནེ་ར་མོ་ཆེ་ནས་གདན་དྲངས་ཏེ་ལྷོ་སྒོ་མེ་ལོང་ཅན་
དུ་བཞུགས། རྒྱལ་སྲིད་ལོ་བཅོ་ལྔ་བཟུང་སྟེ་དགུང་ལོ་ཉེར་བདུན་པ་ལ་གཙང་གི་བར་
སྣང་སྒང་དུ་འདས་སོ། ། །
རྒྱལ་བོ་མང་སྲོང་མང་བཙན་དང་ཡུམ་འབྲོ་བཟའ་ཁྲི་མ་ལོད་ཀྱི་སྲས་འདུས་
སྲོང་མང་བོ་རྗེ་རླུང་ནམ་འཕྲུལ་གྱི་རྒྱལ་བོ་ཡིན་ཏེ། ཡབ་འདས་ནས་ཞགས་བདུན་
ལོན་པ་ཆུ་བྱི་ལོར་འཁྲུངས་ཚེ་རྒྱལ་བོར་མངའ་གསོལ། མཆིམས་བཟའ་བཙན་མོ་ཏོག་
བྱ་བ་ཁབ་ཏུ་བཞེས། མགར་གྱི་བུ་བཙན་གཉའ་ལྡེམ་བུས་བློན་པོ་བྱས། རྒྱལ་བོ་
འདིའི་རིང་ལ་བོད་དུ་ཇ་དར་ཞིང་རོལ་མོའི་རྣམ་གྲངས་མང་བོ་དར། རྔོག་རིང་ལ་
ནག་པོ་སོགས་རྩལ་བོ་ཆེའི་མི་བདུན་བྱུང་བ་དང་མཐའི་རྒྱལ་བོ་རྣམས་ཀྱང་དབང་དུ་
འདུས་ཙམ་བྱུང་ནས། དགུང་ལོ་ཉི་ཤུ་རྩ་དགུར་རྒྱལ་སྲིད་བཟུང་ཞིང་ལྗང་གི་ཡུལ་དུ་
སྐུ་འདས་སོ། །
རྒྱལ་བོ་འདུས་སྲོང་མང་རྗེ་དང་ཡུམ་མཆིམས་བཟའ་གཉིས་ལས་སྲས་ཁྲི་ལྡེ་
གཙུག་བརྟན་དཔའ་བོ་ལྕགས་འབྲུག་ལ་ཕོ་བྲང་ལྡན་དཀར་དུ་འཁྲུངས། དགུང་ལོ་
བཅུ་བ་ལ་རྒྱལ་སྲིད་བཟུང༌། བཙུན་མོ་ལྗང་མོ་ཁྲི་བཙུན་བྱ་བ་ཁབ་ཏུ་བཞེས། རྒྱལ་བོ་
མེས་ཨག་ཚོམ་དུ་ཡང་གྲགས། བློན་པོ་སྦས་སྐྱེ་བཟང་སྟོང་བཙན་དང་། མཆིམས་
རྒྱལ་གཟིགས་ཤུགས་སྟེང་། འབྲོ་ཆུ་བཟང་འཁོར་གསུམ་གྱིས་བློན་པོ་བྱས། ལྷ་སྲས་
ལྗང་ཚ་ལྷ་དབོན་འཁྲུངས་པ་ལ་རྒྱ་ནག་རྒྱལ་བོའི་སྲས་མོ་ཆིན་ཁྲིན་ཀོང་ཇོ་བླངས་པའི་
ཚེ་ལྷ་སྲས་འདས་ནས། ཀོང་ཇོ་ཡབ་ཀྱི་བཙུན་མོར་མངའ་གསོལ་ཏེ་སྲས་ཁྲི་སྲོང་ལྡེ་
372
་.
སཾ
་
，
་；
,
:་



༄༅ ། །བོད་སོག་ཆོས་འབྱུང་གི་སྟོད་ཆ།
བཙན་འཁྲུངས། ཡབ་རྒྱལ་བོ་དགུང་ལོ་དྲུག་ཅུ་རྩ་གསུམ་བཞེས་པ་ཤིང་ལུག་ལོར་
ཡར་འབྲོག་སྦྲ་ཚལ་དུ་ཆིབས་སྒྲོན་པས་བཀྲོངས། ཏོ་རི་ལོང་བཙན་ནས་འདུས་སྲོང་
མང་རྗེའི་བར་ལ་སྐྱིད་པའི་རྒྱལ་རབས་ཕྱེད་དང་བཅུ་གསུམ་ཟེར། གུང་སྲོང་ཡུན་ཐུང་
བས་ཕྱེད་དུ་བརྩིས་སོ། །
དེ་མ་ཐག་རྒྱལ་བུ་ཁྲི་སྲོང་ལྡེ་བཙན་དགུང་ལོ་བཅུ་བཞིར་ཕེབས་པ་ཆབ་སྲིད་
བཞེས། སངས་རྒྱས་ཀྱི་བསྟན་པ་དར་ཞིང་ཆབ་སྲིད་ཀྱི་དབུ་འཕངས་མཐོ་བ་བྱུང་སྟེ།
ཤར་སྐར་མ་སྨིན་དྲུག་འཆར་བའི་མཐའ་ཀེམ་ཤིང་ཁྲི་སྒོ་ལ་ཐུག ལྷོ་མེ་བཞི་འཆར་
བའི་མཐའ་ཆུ་བོ་གངྒའི་འགྲམ་དུ་རྡོ་རིང་བཙུགས་པ་ལ་ཐུག་སྟེ། འཛམ་བུ་གླིང་གི་
སུམ་གཉིས་ལ་མངའ་མཛད་ནས་དགུང་ལོ་དྲུག་ཅུ་བ་ལ་འདས་སོ། །
རྒྱལ་བོ་ཁྲི་སྲོང་ལྡེ་བཙན་དང་། བཙུན་མོ་ཚེ་སྤོང་བཟའ་མེ་ཏོག་སྒྲོན་གྱི་སྲས་
བཞི་ལས། ཆེ་བ་མུ་ཁྲི་བཙན་པོ་ཆུང་དུས་ནས་གཤེགས། གཉིས་པ་མུ་ནེ་བཙན་པོ་
ཡབ་དགུང་ལོ་སོ་བཞི་བ་དགེ་བྱེད་ཆུ་ཕོ་སྟག་ལ་འཁྲུངས། དེའི་ཕྱི་ལོར་མཛེས་བྱེད་ཆུ་
ཡོས་ལ་མུ་རུག་བཙན་པོ་འཁྲུངས་པ་ཕྱིས་སུ་ཆད་པས་ལོ་དགུར་སྤྲུགས། མུ་རུག་
བཙན་པོ་འཁྲུངས་པའི་ཕྱི་ལོ་ཁྲོ་མོ་ཤིང་འབྲུག་ལ་མུ་ཏིག་བཙན་པོ་འཁྲུངས་སོ། །
སྲས་མུ་ནེ་བཙན་པོ་དགུང་ལོ་ཉེར་གསུམ་པ་ལ་རྒྱལ་སར་བསྐོས། བཙུན་མོ་རུ་
ཡོང་བཟའ་མདོ་རྒྱལ་ཁབ་ཏུ་བཞེས། ཕྱིས་སུ་བཙུན་མོ་ཕོ་ཡོང་བཟའང་ཁབ་ཏུ་
བཞེས། རྒྱལ་བོ་འདིས་འབངས་ཀྱི་དབུལ་ཕྱུག་ལན་གསུམ་སྙོམས་པར་མཛད། བུ་
སྟོན་གྱིས་རྒྱལ་སར་ལོ་གཅིག་དང་ཟླ་བ་བདུན་གསུང་། ཀམ་ཀམ་ཆོས་འབྱུང་དུ་ལོ་
བདུན་དང་ཟླ་བ་དགུ། དེབ་སྔོན་དུ་ལོ་བཅུ་བདུན་བཞུགས་པར་ གསུངས་པས།
གོང་འོག་ཏུ་ལོ་ཚད་ལ་དཔྱད་གཞི་ཆེའོ། ། ཡབ་ཀྱི་བཙུན་མོ་ཆུང་བ་ཕོ་ཡོང་བཟའ་
སྲས་ལ་གནང་ནས་བཅོལ་ཏན་མཛད་པ་ལྟར་བྱམས་པར་མཛད་པ་ལ་ཡུམ་ཁྲོས་ཏེ་
373



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དུག་ཅན་གྱི་ཟས་དྲངས་པས་དགུང་ལོ་ཉེར་བཞི་བ་ཤིང་གླང་ལོར་ཕོ་བྲང་ཡུམ་བུར་
གཤེགས། ཁོང་ལ་སྲས་མེད་པས་ལྷ་སྲས་མུ་རུག་བཙན་པོ་ཆད་པ་ཁེལ་བ་བྱང་ནས་
སྤྱན་དྲངས་ཏེ་བསྐོ་བར་བྱས་པ་ལམ་དུ་སྣ་ནམ་པས་ཆིབས་བཀྲོགས་ཏེ་ལྷུང་ནས་རྟ་
གྲིར་འདས་པས། ལྷ་སྲས་ཆུང་བ་མུ་ཏིག་བཙན་པོ་ལོ་བཞི་བ་ལ་རྒྱལ་སར་བསྐོས།
དེའི་ཚེ་སྐུ་ན་ཕྲ་བས་རྒྱལ་བོའི་དབུ་རྒྱུན་བཞེས་ཚེ་མཇིང་བ་ཡོན་པས་སད་ན་ལེགས་
མཇིང་ཡོན་དུའང་གྲགས་ཤིང་ལོ་རྒྱུས་ལ་ལར་ཁྲི་ལྡེ་སྲོང་བཙན་དུ་གྲགས་ལ་ལྔ་བ་ཆེན་
པོས། རྒྱལ་བོ་འདིའི་མཚན་ལ་ཁྲི་ལྡེ་སྲོང་བཙན་དུ་འཆད་པ་ནི་སྒྲ་སྦྱོར་བམ་གཉིས་པ་
སོགས་མ་མཐོང་བའི་སྐྱོན་ནོ། ། ཞེས་གསུངས་སོ། ། རྒྱལ་བོ་དེས་རྒྱལ་ཁམས་
དབང་དུ་བསྒྱུར་ཞིང་དགུང་ལོ་བཅུ་དགུ་ལོན་དུས་བཙུན་མོ་ལྷ་རྩེ་ ཁབ་ཏུ་བཞེས།
རྒྱལ་བོ་དེ་ལ་སྲས་ལྔ་སྟེ་ལྷ་སྲས་གཙང་མ། ཁྲི་དར་མ། ཁྲི་གཙུག་ལྡེ་བཙན་ནམ་རལ་
བ་ཅན། ལྷ་རྗེ། ལྷུན་གྲུབ་སྟེ་ལྔའོ། ། བུ་སྟོན་གྱིས་ལྷ་རྗེ་དང་ལྷུན་གྲུབ་གཅིག་ཏུ་
བྱས། ཁྲི་ཆེན་པོ་བསྣན་ནས་ལྔར་མཛད། ཡབ་ཀྱི་སྲིད་ལོ་བཅུ་དྲུག་བསྐྱངས་ནས་
དགུང་ལོ་ལྔ་བཅུ་ང་བཞི་བར་ཕེབས་པ་ཤིང་ལུག་ལོར་སྒྲགས་ཀྱི་ཕུར་སྐུ་གཤེགས། །
བློན་པོ་རྣམས་བགྲོས་ནས་ཁྲི་ གཙུག་ལྡེ་བཙན་རལ་བ་ཅན་རྒྱལ་བོའི་ཁྲིར་
བསྐོས། བཙུན་མོ་ཅོག་རོ་བཟའ་དཔལ་ གྱི་ངང་ཚུལ་མ་དང་། མཆིམས་བཟའ་
དཀར་རྒྱལ་སྣ་ནམ་བཟའ་མང་མོ་ཁོང་ལེགས། ཉང་བཟའ་མཆོག་གི་ལྷ་མོ། ཚེ་སྤོང་
བཟའ་འོད་རྒྱལ་མ་དང་ལྔ་ཁབ་ཏུ་བཞེས་ཀྱང་སྲས་མ་བྱུང༌། རྒྱ་ནག་དང་མ་མཐུན་
པས་ཡང་ཡང་འཐབ་དུས། བོད་ཀྱི་བླ་མ་དང་རྒྱའི་ཧྭ་ཤང་དག་གིས་བཙན་པོ་ཞང་
དང་རྒྱ་རྒྱལ་འདུམ་པར་བྱས་ཏེ་ཀུང་གི་རྨེ་རུ་སོགས་སུ་རྡོ་རིང་གསུམ་མནའ་མཆན་
བཀོད་པ་མཛད་པས་ཀྱང་བོད་ལ་བཀའ་དྲིན་ཆེ་བར་གསུངས། རྒྱལ་བོ་ཆོས་ལ་དད་
ཆེས་པས་ན་ཆོས་ལ་མི་མོས་པའི་བློན་སྦས་སྟག་སྣས། བློན་པོ་བྲན་ཁ་དཔལ་ཡོན་
374



•
༄༅། །བོད་སོག་ཆོས་འབྱུང་གི་སྟོད་ཆ།
དང༌། དཔལ་གྱི་ངང་ཚུལ་མནལ་བཤམས་ཞེས་ཕྲ་མ་བཅུག་སྟེ་བྲན་ཁ་དཔལ་ཡོན་
བཀུམ། བཙུན་མོ་ཡི་མུག་སྟེ་ལྕེབས། རྒྱལ་བོ་དགུང་ལོ་སོ་དྲུག་པ་ལ་ཕོ་བྲང་ཞ་མར་
བཞུགས་སྐབས། དབས་ཏེ་རེ་དང༌། ཅོག་རོ་ལེགས་སྒྲས་དབུ་ལྟག་པར་གཅུས་ནས་
བཀྲོངས། དེའི་རྒྱུ་མཚན་ཅོག་རོ་བཟའ་དཔལ་གྱི་ངང་ཚུལ་ལ་ཉེས་པ་མེད་པར་ཆད་
པ་ཕབ་པའི་རྐྱེན་གྱིས་ཤིར་བཅུག་པའི་མི་ཤའི་དོན་ཡིན་ཚུལ་ནེལ་བའི་ཆོས་འབྱུང་དུ་
བཀོད་དོ། ། མེས་ཨག་ཚོམ་ནས་ཁྲི་རལ་བར་ཤིན་ཏུ་སྐྱིད་པའི་རྒྱལ་རབས་ལྔ་ཞེས་
གྲགས་སོ། །
དེ་ནས་སྲས་དར་མ་རྒྱལ་བོའི་ཁྲིར་མངའ་གསོལ། ཁྲི་དར་མ་འུ་དུམ་བཙན་
ཡང་ཟེར། བཙུན་མོ་ཆེན་མ་སྣ་ནམ་བཟའ་དང་། ཆུན་མ་གཡོར་མོ་ཚེ་སྤོང་བཟའམ་
བཙན་མོ་འཕན་གཉིས་ཁབ་ཏུ་བཞེས། དང་བོ་རྒྱལ་ཁྲིམས་ཚུལ་བཞིན་བསྐྱངས་པར་
བྱས་ཀྱང་། ས་རྟ་ལོ་ཙམ་ནས་ཆོས་ཁྲིམས་བཤིག་པར་བགྲོས་ཏེ་བསྟན་པ་བསྣུབས།
དེ་ལྟར་བྱ་བ་མི་ལེགས་པ་ལོ་གསུམ་ཙམ་བྱས་ནས་དུས་འདའ་བ། ཆུ་ཁྱི་ལོར་ལྷ་ལུང་
དཔལ་གྱི་ རྡོ་ རྗེས་བཀྲོངས་པས་རྒྱལ་ རབས་འདི་ལ་སྨད་ ཀྱི་ སྟེང་ གཅིག་ ཏུ་ བརྩི།
གཡོར་མོ་ཚེ་སྤོང་བཟའི་བུ་གནམ་ལྡེ་འོད་སྲུང་ནི་རྒྱལ་བོའི་རྒྱལ་རྒྱུད་དངོས་ཡིན་ལ།
སྣ་ནམ་བཟའི་བུ་ཡུམ་བརྟན་ནི་གསོས་བུ་ཡིན་པར་གྲགས་པས་བུ་དེ་གཉིས་ཆེར་སྐྱེས་
ནས་མངའ་རིས་ལ་མ་འཆམ་པར། མེ་བྱི་ནས་འོད་སྲུང་གིས་དབུ་རུ་དང་། ཡུམ་
བསྟན་གྱིས་གཡོ་རུ་བཟུང་ནས་ལོ་བཅུ་གཉིས་ཙམ་འཁྲུགས། མངའ་བདག་འོད་སྲུང་
སོ་དགུ་བ་ཤིང་སྦྲུལ་ལ་ཕོ་བྲང་འཕང་ཐང་དུ་འདས། དེ་དང་ཅོག་རོ་བཟའ་རྒྱ་མོ་
ལེགས་ཀྱི་སྲས་མངའ་བདག་དཔལ་འཁོར་བཙན་ནི། ཡབ་ཀྱི་བཅུ་དགུ་བ་ས་སྐྱོང་
ཤིང་བྱ་ལ་འཁྲུངས། ལོ་ཉེར་གཅིག་ལ་ཡབ་འདས་ནས་རྒྱལ་ས་མཛད། ཉེར་གསུམ་
པ་གླང་ལོར། ཐོག་མར་མདོ་ཁམས་ཡུལ་ནས་འབངས་གྱེན་ལོག་ལངས། དེ་ནས་
375



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དབུ་རུར་འབྲོ་སྦས་འཁྲུགས་པ་ལ་བརྟེན་ནས་གྱེན་ལོག་ལངས་ནས་ཕྱོགས་སུ་གྱེས་ལ།
དཔལ་འཁོར་བཙན་དགུང་ལོ་སོ་གཅིག་པ་ལ་འབངས་ཀྱིས་བཀྲོངས། འོད་སྲུང་གི་
གདུང་རྒྱུད་རྣམས་ཕམ། བློན་པོ་མང་ཆེ་བ་ལྷོ་མོན་ཕྱོགས་སུ་བྲོས། དབུས་གཙང་
ཡུལ་གྱི་རྒྱལ་སྲིད་ཤོར། དཔལ་འཁོར་བཙན་གྱི་ཆེན་མ་ཚེ་སྤོང་བཟའ་སྐར་རྒྱལ་གཡོ་
རུར་བཞག་པའི་སྲས་སྐྱིད་སྡེ་ཉི་མ་མགོན་དང་། ཆུན་མ་བལ་བཟའ་འཕན་རྒྱལ་ཨུ་
རུར་བཞག་པའི་སྲས་ཁྲི་བཀྲ་ཤིས་བརྩེགས་དཔལ་གཉིས་ཡོད་པའི་དང་བོ་མངའ་རིས་
སུ་བྱོན་ཞིང་ཕྱི་མ་གཙང་སྟོད་དུ་བཞུགས།།
འབངས་གྱེན་ལོག་གིས་བོད་ཀྱི་རྒྱལ་རྒྱུད་སིལ་བུར་གཏོར་ཞིང༌། བོད་རྗེ་ཁག་
མང་བོར་གྱུར་ཏེ། ཡར་ལུང་སྟོད་དུ་མཆིམས་དང་གཉགས་ཀྱི་རྒྱུད་པས་བཟུང་།
གཏམ་ཤུལ་ལྷོ་བྲག་ཏུ་སྙི་དང་ཤུད་པུའི་རྒྱུད་ཀྱིས་བཟུང་། འཆོས་སུ་ཁུ་དང་གཉགས་
ཀྱི་རྒྱུད་ པས་ བཟུང༌། གཙང་སྟོད་དུ་འབྲོ་ དང་ ཅོག་ རོའི་ རུས་རྒྱུད་ ཀྱིས་བཟུང་།
འཕན་ཡུལ་དུ་སྒྲོ་དང་རྨ་ཡི་རུས་རྒྱུད་ཀྱིས་བཟུང་། རུ་འཚམས་གཞུ་སྙེ་མོར་མྱང་དང་
སྣང་གི་རྒྱུད་ཀྱིས་བཟུང་བ་སོགས་རྗེ་དཔོན་གསར་བ་ཁག་མང་དུ་ཐོན་པར་གྱུར་ཏོ། །
བོད་ཀྱི་རྒྱལ་རྒྱུད་སྐྱིད་ལྡེ་ཉི་མ་མགོན་མངའ་རིས་སུ་བཞུགས་པ་ལ་སྲས་སྟོད་ཀྱི་
མགོན་གསུམ་ལས་ཆེ་བ་དཔལ་སྡེ་རིག་པ་མགོན་གྱིས་མང་ཡུལ་དང་། འབྲིང་བོ་བཀྲ་
ཤིས་ལྡེ་མགོན་གྱིས་སྤུ་རེངས་དང་། ཆུང་བ་ལྡེ་གཙུག་མགོན་གྱིས་ཞང་ཞུང་བཟུང་སྟེ་
གུ་གེའི་མངའ་འོག་གསུམ་བཟུང་ཞིང༌། ཕྱི་མ་ལྡེ་གཙུག་མགོན་ལ་སྲས་གཉིས་ཏེ་
འཁོར་རེ་དང་སྲོང་ངེའོ། ། འཁོར་རེས་རྒྱལ་སྲིད་བཟུང་ཞིང་དེ་ལ་སྲས་ནཱ་ག་རཱ་ཛ་
དང་། དེ་བ་ར་ཛ་གཉིས་ཏེ་ཡབ་ཀྱིས་རྟེན་དྲུང་དུ་སྡོམ་པའི་རྟགས་བླངས་པའི་མཚན་
ཡེ་ཤེས་འོད་ཡིན་ནོ། ། གཅུང་སྲོང་ངེ་ལ་སྲིད་དབང་གཏད། སྲོང་ངེའི་སྲས་ལྷ་ལྡེ་
ལ་སྲས་གསུམ་ལས་ཆེ་བ་འོད་ལྡེས་སྲིད་བཟུང༌། འབྲིང་བོ་ལྷ་བླ་མ་ཡེ་ཤེས་འོད།
376



༄༅། །བོད་སོག་ཆོས་འབྱུང་གི་སྟོད་ཆ།
གསུམ་པ་ཕོ་བྲང་ཞི་བ་འོད་རབ་ཏུ་བྱུང་། འོད་ལྡེའི་སྲས་རྩེ་ལྡེ། དེའི་སྲས་འབར་ལྡེ།
དེའི་སྲས་བཀྲ་ཤིས་ལྡེ། དེའི་སྲས་བྷ་ལྡེ། དེའི་སྲས་ནཱ་ག་དེ་བ། དེའི་སྲས་བཙན་
ཕྱུག་ལྡེ་འདི་ཡ་ཚེར་བྱོན།
ཡ་ཚེའི་རྒྱལ་རྒྱུད་ཅེས་གྲགས་པའང་འདི་ཡིན་ཏེ། བཙན་ཕྱུག་ལྡེའི་སྲས་ཨ་སོ་
ལྡེ། དེའི་སྲས་འཛི་དར་སྨལ། དེའི་སྲས་ཨ་ནན་སྨལ། དེའི་སྲས་རེའུ་སྨལ་གྱིས་རྒྱ་
གར་བའི་མི་སྡེ་མང་བོ་བླངས། དེའི་སྲས་སང་གྷ་སྨལ་དང༌། འཛི་དར་སྨལ་གཉིས།
ཕྱི་མའི་སྲས་ཨ་འཛིང་སྨལ་འདི་སྔར་ས་སྐྱར་རབ་ཏུ་བྱུང་ཡང་སླར་རྒྱལ་བོ་བྱས་པའི་
སྲས་ཀ་ལན་སྨལ། དེའི་སྲས་བར་བཏབ་སྨལ་ནས་ཡ་ཚེའི་རྒྱལ་རྒྱུད་ཆད་དེ་པུ་རེངས་
ནས་བསོད་ནམས་ལྡེ་ཡ་ཚེར་སྤྱན་དྲངས་ཏེ་སྲིད་བཟུང་བ་ལ་སུ་ རྒྱུ་སྨལ་དུ་གྲགས་
སོ། ། དེའི་སྲས་བྲ་ཏི་སྨལ་དང་བློན་པོ་དཔལ་ལྡན་གྲགས་པ་གཉིས་ཀྱིས་ལྷ་སའི་
བཅུ་གཅིག་ཞལ་གྱི་སྟེང་གི་རྒྱ་ཕིབས་བཟུང་བར་བཤད་དོ། །
ཡང་གོང་གི་ཁྲི་བཀྲ་ཤིས་བརྩེགས་དཔལ་ལ་སྲས་སྨད་ཀྱི་ལྡེ་གསུམ་དུ་གྲགས་པ་
བྱུང་བས། སྲས་ཆེ་བ་དཔལ་ལྡེའི་རྒྱུད་ལ་ཁབ་གུང་ཐང་བ། ཀླུ་རྒྱལ་བ། སྤྱི་བ་ལྷ་རྩེ་
བ། གླ་ལུང་བརྩད་པོའི་སྐོར་རྣམས་ཏེ་ལ་སྟོད་མན་ཆོད་པ་རྣམས་ཡིན་ནོ། ། ཆུང་
བ་སྐྱིད་ལྡེ་བཞད་རྟ་ནག་ཏུ་ཕོག་སྟེ། སྲས་དྲུག་ལས་ལྔ་བྱང་དུ་བྱོན་ནས་འབྲོའི་བརྩད་
པོ་རྣམས་དང་། གཡས་རུ་རུ་ལག་གི་བརྩད་པོ་རྣམས་དང་། མུས་པ། འཇད་པ།
ཉང་སྟོད་ན་ཡོད་པ་རྣམས་སོ། །
བར་བ་འོད་ལྡེ་ལ། སྲས་ཕ་བ་ལྡེ་སེ་དང༌། ཁྲི་ལྡེ་དང་། ཁྲི་ཆུང་དང་། ཉག་
ལྡེ་བཞིའི་དང་བོའི་རྒྱུད་གཙང་གི་སྣུབས་ཡུལ་རོང་། གཡག་ལྡེ། ཉང་སྟོད་སྟག་ཚལ་
རྣམས་སུ་ཡོད། ཉག་ལྡེའི་བརྒྱུད་པ་གཙང་གཡས་རུ་ན་ཡོད་དེ། སྐྱིན་མཁར་བརྩད་
པོ་རྣམས་ཡིན་ནོ། །
377



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
sbas
གཉིས་པ་ཁྲི་ལྡེ་ཁྲི་འབངས་མི་ཏུང་ཙམ་དང་བཅས་མདོ་ཁམས་སུ་བྱོན་ནས་
ཙོང་ཁའི་ཡུལ་དུ་བཞུགས་པ་ལ་ཙོང་ཁ་རྒྱལ་བོ་ཟེར་ཞིང་། དེའི་རྒྱུད་པ་མཚོ་སྔོན་ཁྲི་
དཔོན་ཀེ་ཁོལ་རྒྱལ་དང་། ཙོང་ཁ་བདེ་ཁམས་ཀྱི་ཇོ་སྲས་དང་། སྤྱན་སྔ་དོན་ཆེན་པ་
སོགས་བྱུང་བ་ཡིན་ནོ། ། །
སྲས་གསུམ་པ་ཁྲི་ཆུང་ཡར་ལུང་དུ་བཞུགས་ནས་སྐུ་མཁར་ཕྱིང་དབར་སྟག་རྩེ་
བཟུང་ཞིང་ཕྱིས་སུ་ཕོ་བྲང་འབངས་བརྩེགས་སུ་བཞུགས་པར་གྲགས་སོ། ། དེའི་
སྲས་འོད་སྐྱིད་འབར། དེ་ལ་སྲས་བདུན་ལས། གཅེན་ཞང་རྗེ་ཚ་ཁྲི་ལྡེ་འབར་ལ་སྲས་
དྲུག་སྟེ། གཡུ་ཐོག་གི་རྒྱུད་པ་སྣ་མོ་བ། འཆིང་ང་བ། དོན་མཁར་བ། ཐང་འཁོར་
བ་སོགས་ཏེ་ཕྱི་མ་གཉིས་མི་གསལ། གཅུང་གཙང་ཚ་སྤུན་དྲུག་ནི། ལྷ་སྤྱན་དང་གཡུ་
སྤྱན་གཉིས། ད་ར་དང་ལྷུན་པོ་གཉིས། འོད་བཙན་དང་གུང་བཙན་གཉིས་ཏེ་དྲུག་
གོ ། ལྷ་སྤྱན་དང་། འོད་བཙན། གུང་བཙན་གསུམ་གྱི་རྒྱུད་བྱང་ངའི་བཙད་པོ་
རྣམས་ལྷུན་པོའི་རྒྱུད་བྱར་ན་ཡོད། ད་རའི་རྒྱུད་ཁྲ་འབྲུག་དང་ཆུ་མིག་གོག་པོ་རྣམས་
སུ་ཡོད།
བྱེ་ཆུང་ལྷ་སྒོམས་དང༌། གུང་ལྡེ་དོན་མཁར་སྤེ་སྐུར་དང་། ཁྲི་ཐོག་ཐག་མ་རུ་
སྤེལ་གསུམ་གྱི་གདུང་རྒྱུད་ཆད་པར་བཤད། ཟླ་བའི་རྒྱུད་པ་སྟག་ཤགས་པ་དང་གྲ་སྣ་
བ་ཡིན། ལྷ་སྟོན་དཀར་མོའི་རྒྱུད་པ་བྱེ་ཆུང་བ་ཡིན་ཚུལ་ཞིག་དཔག་བསམ་ལྗོན་ཤིང་
དུ་བྲིས། ཞེས་ཡར་ལུང་ཇོ་བོའི་ཆོས་འབྱུང་དུ་བཀོད་འདུག་པས། འདི་ལ་གཞིགས་
ན་རྒྱལ་རབས་དཔག་བསམ་ལྗོན་ཤིང་རྩོམ་དུས་འདིའི་སྔོན་ཞིག་ཡིན་པ་ཤེས་སོ། །
སྲས་ཆུང་བ་བཞེངས་ཅན་འབར་གྱི་རྒྱུད་མོན་མཁར་བ་དང་ཞིང་འདའ་བ།
ཡིན་བདུན་ཐང་བ་རྣམས་ཡིན་ནོ། །
གོང་གསལ་གཅུང་གཙང་བའི་སྲས་མངའ་བདག་གཡུ་སྤྱན་དེ། གར་མི་ཡོན་
378



•rt+
༄༅། །བོད་སོག་ཆོས་འབྱུང་གི་སྟོད་ཆ།
ཏན་གཡུ་དྲུང་གིས་གདན་དྲངས་ནས་བྱ་སར་བཞུགས་པ་དེའི་སྲས་ལྡེ་སྲིད་ཇོ་དགའ་
ཡིན། འདི་དུས་ཇིང་གེར་རྒྱལ་བོ་བོད་དུ་བྱོན་པ་དང་དུས་མཉམ། དེ་ལ་སྲས་གསུམ།
ཆེ་བ་བྱ་ས་ལྷ་ཆེན། གཅུང་རབ་ཏུ་བྱུང་བ་ལྷ་ཞི་བ། བར་བ་ཁྲི་དར་མ་དང་གསུམ།
ཁྲི་དར་མའི་སྲས་གཙུག་ལྡེ། ཁྲི་གཙུག་ལྡེ། རྣལ་འབྱོར་སྨོན་ལམ་དང་བཞི་ལས་
གཙུག་ལྡེར་སྲས་མེད། ཁྲི་གཙུག་གི་སྲས་ཁྲི་བཙན། དེའི་སྲས་ཤ་ཁྲི། དེའི་སྲས་ལྷ་
ཁྲི་སོགས་བྱུང་བ་ནི་མར་མདའི་བཙད་པོ་རྣམས་སོ། ། གསུམ་པ་ཇོ་བོ་རྣལ་འབྱོར་
ཕོ་བྲང་འབངས་བརྩེགས་སུ་རྒྱལ་ས་བཟུང་། སྤྱན་སྔ་རིན་པོ་ཆེ་དང་། དཔལ་ཕག་མོ་
གྲུབ་པར་སྦྱིན་བདག་བྱས། ཇོ་བོ་རྣལ་འབྱོར་འདི་ལ་སྲས་གསུམ་ལས། བར་བ་རབ་
ཏུ་བྱུང་ནས་ལྷ་ཆེན་པོའམ་ལྷ་ལུང་གི་དབང་ཕྱུག་ཏུ་གྲགས། སྤྱིལ་བུའི་གདན་ས་
བཟུང༌། གཅུང་ལྷ་བཙུན་མཛད་པ་ ལྷ་ ངམ་ཤོད་ལར་གྲགས། ཆེ་བ་ གཅེན་ ཇོ་
འབགས་ཀྱིས་རྒྱལ་སྲིད་བཟུང་། དེ་ལ་སྲས་ལྔ་སྟེ། ཇོ་བོ་ཤཱཀྱ་མགོན་དང་། ལྷ་འགྲོ་
བའི་མགོན་པོ་ལྡེ་བོ། ལྡེ་ཆུང༌། རྡོ་རྒྱལ་བཅས་སོ། ། གསུམ་པ་ལྡེ་བོས་ཕོ་བྲང་
འབངས་བརྩེགས་སུ་ཆབ་སྲིད་བཟུང་། དེའི་སྲས་ཇོ་བོ་ཤཱཀྱ་རྒྱལ་གྱིས་གཡོ་ཆེ་ཆུང་
བདག་བྱས། བཞི་བ་ལྡེ་ཆུང་གཞོན་དུས་གཤེགས། ལྔ་བ་ཇོ་རྒྱལ་བུ་ལུར་ཕོག དེའི་
སྲས་ཇོ་འཕེལ། དེའི་སྲས་གཉིས་ལས། ཆེ་བ་ལྷ་ཟུར་ཁང་བ་སྟེ་འཆད་སྤྱིལ་གྱི་གདན་
ས་བཟུང༌། གཅུང་བོའི་རྒྱུད་ལྷ་ཁྲོམ་པོ་བ་ཡིན། རོང་ཁྲོམ་པོ་བ་རྣམས་ཀྱིས་དཔོན་དུ་
སྤྱན་དྲངས། དེའི་གདུང་རིགས་ལྷོ་བྱང་བྱར་དང་ས་སྨད་ན་ཡོད། སྲས་ལྔའི་ཆེ་བ་ཇོ་
བོ་ཤཱཀྱ་མགོན་གྱིས་ས་སྐྱ་པཎ་ཆེན་ལ་སྦྱིན་བདག་ཞུས། རྒྱལ་སྲིད་བྱས་ཏེ་ཕོ་བྲང་
གནས་ཆུང་བཏབ། དེའི་སྲས་ཇོ་བོ་ཤཱཀྱ་བཀྲ་ཤིས་ཀྱིས་སྲིད་བཟུང་སྟེ་ཕོ་བྲང་རྙིང་མ་
བཏབ། དེ་ལ་སྲས་གཉིས་ལས། ཆེ་བ་སྤྱིལ་བུའི་ལྷ་བྲག་ཁ་བ་ཡིན། ཆུང་བ་མངའ་
བདག་གྲགས་པ་རིན་ཆེན་ལ་སྲས་བཞི་བྱུང་བ་གཤམ་དུ་འཆད་། དེ་ནས་རབ་ཏུ་བྱུང་
ny
ཅད་བཀ
379



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྟེ་བླ་མ་རྒྱལ་བ་རིན་པོ་ཆེའི་ཉེ་གནས་ལོ་ལྔ་མཛད། འགྲོ་མགོན་འཕགས་པའི་ཞབས་
ཞུར་ཧོར་ཡུལ་དུ་ཡང་བྱོན། ཕྱིས་སུ་ཆབ་སྲིད་ཆོས་བཞིན་བསྐྱངས་ནས། ཕོ་བྲང་
བྲག་ཁ་ སོགས་བཏབ། ཇོ་གདན་ཚོགས་པའི་ཆོས་ གཞི་བཙུགས། དགུང་ལོ་ང་
གསུམ་པ་ལུག་ལོར་སྔར་གྱི་སྲས་བཞིའི་གཉིས་པ་མངའ་བདག་ཤཱཀྱ་མགོན་ལ་རྒྱལ་སྲིད་
གཏད། ཤཱཀྱ་ མགོན་ གྱི་ གཅེན་ བློ་ གྲོས་འོད་ རབ་ ཏུ་ བྱུང་ནས་ སྤྱིལ་བུ་བསྐྱངས།
གསུམ་པ་ལྷ་བཙུན་ཚུལ་ཁྲིམས་བཟང་བོ་ཕག་གྲུ་གདན་ས་ཐེལ་ནས་རབ་ཏུ་བྱུང་།
འདིས་རྒྱལ་རབས་ཀྱི་དེབ་ཐར་ཆེན་མོ་མཛད། གཅུང་བོ་འབལ་གཞོན་ནུ་ལ་འདས།
མངའ་བདག་ཤཱཀྱ་མགོན་གྱིས་ཡར་ལུང་ལོ་ཙཱ་བ་གྲགས་པ་རྒྱལ་མཚན་སོགས་བླ་མར་
བཀུར། ཕོ་བྲང་ཡུམ་བུ་བླ་སྒང་ལ་གཙུག་ལག་ཁང་བརྩིགས། དེའི་སྲས་ཆོས་རྗེ་
བཙན་པོ་ཤཱཀྱ་ལྡེ་འཁྲུངས་པ་སོགས་ཡོད། དེ་ཕྱིན་གྱི་རྒྱུད་པ་ཞིབ་མོར་རྩད་གཅོད་
བྱེད་དགོས་པ་ཡོད་དོ། ། དེ་རྣམས་ནི་ཡར་ལུང་གི་རྒྱལ་རྒྱུད་ཡིན་པས་མཆོག་གསུམ་
ལ་དད་གུས་ཞུ་ཞིང་། ལས་འབྲས་བརྩི་བཀུར་ཞུ་བ་ཤ་སྟག་བྱུང་ངོ༌། །
གུ་གེའི་ཆོས་རྒྱལ་གདུང་རྒྱུད་བཀྲ་ཤིས་འོད། ཁྲི་རྣམ་རྒྱལ་འོད་དང་། ཤཱཀྱ་
འོད་མཆེད་གསུམ་གྱི་དུས་རྗེ་ཙོང་ཁ་བའི་འཕྲིན་ལས་ཀྱི་རྒྱུན་ཐོག་མར་བྱུང་བ་དང་།
དུས་ཕྱིས་ཆོས་རྒྱལ་སོར་མོ་དྲ་བས་འབྲེལ་བ་ཅན་ཟེར་བ་མངའ་རིས་ནས་རྒྱལ་མཆོག་
བསྐལ་བཟང་བའི་སྐུ་རིང་ལ་ལྷ་སར་བྱོན་པ་རྣམ་ཐར་དུ་བཞུགས་ལ། དེའི་མཚོན་
པའི་མངའ་རིས་ཆོས་རྒྱལ་གྱི་གདུང་རྒྱུད་ཕྱི་མ་ཇི་ལྟར་བྱོན་པའི་ཚུལ་ཞིབ་འཇུག་བྱེད་
དགོས་པར་སྣང་ངོ་། །
གོང་གསལ་རྒྱལ་བོ་ཁྲི་དར་མའི་བཙུན་མོ་ཆེ་བ་སྣ་ནམ་བཟའི་བུ་རྫུས་མར་
གྲགས་པའི་མངའ་བདག་ཡུམ་བརྟན་གྱི་བུ་ཁྲི་དེ་མགོན་བསྙེན། དེའི་བུ་རིག་པ་
མགོན་དང་ཉི་མ་མགོན་གཉིས། ཉི་མ་མགོན་གྱི་བུ་ཉི་འོད་དཔལ་མགོན་ཏེ། འདིའི་
380



༄༅ ། །བོད་སོག་ཆོས་འབྱུང་གི་སྟོད་ཆ།
རྒྱུད་པ་རླུང་ཤོད་དང་། འཕན་ཡུལ་དང་། མདོ་ཁམས་ཀྱི་དཔའ་རིས་དག་ན་ཡོད་
ཟེར། རིག་མགོན་བུ་ལྡེ་བོ་དང་རྡོ་རྗེ་འབར་བ་གཉིས། སྔ་མའི་བུ་ལྷ་བུག་པ་ཅན་
དང་ཐང་ལ་བྲག་པ་གཉིས་སོ། ། ཕྱི་མའི་བུ་ཁྲི་དབང་ཕྱུག་བཙན། དེའི་སྲས་ཚ་ལ་
ན་ཡེ་ཤེས་རྒྱལ་མཚན། དེའི་སྲས་མངའ་བདག་ཁྲི་བ་སྟེ་ཡབ་སྲས་འདི་གཉིས་ཀྱི་རིང་
ལ་བསྟན་པའི་མེ་རོ་སྨད་ནས་བསླངས་པས་བཀའ་དྲིན་ཆེ་བར་གསུངས། མངའ་
བདག་ཁྲི་བ་ལ་སྲས་བཞི་ལས་བླ་མ་ལ་རྒྱུད་པ་མེད་ཅིང་། ཨ་ཙ་ར་ལ་བུ་དྲུག་སྟེ་ལྕང་
རྒྱབ་པ། འཕྲང་བོ་བ། སྙེ་ཐང་བ། ལུམ་པ་བ། གླག་པ་ལམ་པ། གྲིབ་པ་བཅས་
སོ། ། ལྷ་དགེ་སློང་གི་བུ་དཔེ་བཞི་བ་དང་འོན་རྡོ་མདོ་ཁ་བ་གཉིས། ལྷ་བཙུན་བོ་དྷི་
ར་ཛ་ནི་ཇོ་བོ་རྗེ་བསམ་ཡས་སུ་བྱོན་དུས་ཀྱི་བསམ་ཡས་བཙད་པོ་ཡིན་ལ། དེའི་རྒྱུད་
པ་ལྷ་བཙུན་སྔོན་མོ་དང་། སྨྱུག་རུམ་པ་ལྷ་འབྲི་སྒང་བ་སོགས་བྱུང་། ལྷ་བཙུན་སྔོན་
མོའི་སྲས་ལྷ་བཙུན་ཞི་བ་འོད་དེ། ཁ་ཆེ་པཎ་ཆེན་བསམ་ཡས་སུ་བྱོན་དུས་ཀྱི་དཔོན་
འདི་ཡིན། དེའི་རྒྱུད་པ་སྡེ་བ་བུ་ཚལ་བ་དང་། ལྷ་གླང་དཀར་བོ་སོགས་སོ། ། ཚ་
རོང་བཙད་པོར་གྲགས་པའང་འདི་རྣམས་དང་གདུང་གཅིག་ལ། དེའི་རྒྱུད་པ་སྡེ་བ་
ལྷ་རྒྱ་རི་བ་སོགས་བྱུང༌། དེ་རྣམས་ནི་ཡུམ་བརྟན་གྱི་རྒྱུད་པ་ཡིན་པས་བསམ་ཡས་ཀྱི་
རྒྱལ་རྒྱུད་རྣམས་སོ། །
མདོར་ན་གོང་གསལ་གཉའ་ཁྲི་བཙན་པོ་ནས་སྲོང་བཙན་སྒམ་པོ་སོགས་རྒྱལ་
རབས་རྣམས་ཀྱི་ལོ་ཚིགས་ལ། ས་སྐྱ་བསོད་ནམས་རྒྱལ་མཚན་དང་། བུ་སྟོན་རིན་
པོ་ཆེ། འགོས་ལོ། ཚལ་བ། ལྔ་བ་ཆེན་པོ་སོགས་ལོ་རྒྱུས་མཁས་པ་རྣམས་ཀྱི་བཞེད་
པ་མི་མཐུན་པ་སྲིད་ལ། དེ་དག་བདག་ལྟ་བུས་དག་མ་དག་གང་བྱུང་གི་གཡུ་དང་རྡོ་
ལྷད་བསྲེས་པའི་ཕྲེང་རྒྱུན་ཅིག་སྤེལ་བ་ལ་སྙིང་བོ་མེད་པར་བསམས་ནས་བཞག་ལ།
སླར་མཁས་པ་རྣམས་ཀྱིས་ཁུངས་གང་བཙན་ལ་གཏུག་ནས་གཅིག་ཏུ་གཏན་ལ་ཕབ་
381



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དགོས་པར་མངོན་ནོ། ། །
བོད་སྤྱི་ལ་དབང་བའི་རྒྱལ་བོ་མེད་པའི་ཆུ་ཁྱི་ནས་རབ་བྱུང་བཞི་བའི་ཆུ་གླང་
ལོར་ཆོས་རྒྱལ་འཕགས་པས་བོད་ཆོལ་ཁ་གསུམ་ལ་དབང་བསྒྱུར་པའི་བར་གྱི་ལོ་བཞི་
བརྒྱ་དང་བཅུ་གཅིག་གི་རིང་ལ་བོད་སིལ་བུའི་དུས་སྐབས་ཟེར་རོ། །
ཧོར་རྒྱལ་ཆིང་གེ་སེ་མེ་ཡོས་ལ་བོད་དབུས་སུ་བྱོན་པའི་དུས་བསུ་བ་དང་དགའ་
སྟོན་བྱས་ཏེ་ཆབ་འོག་ཏུ་ཞུགས་ཤིང་འདབ་ནོར་འབུལ་བར་ཞུས། ཆིང་གེ་སེ་འདས་
ནས་ཨུ་གོ་ཏེ་རྒྱལ་སར་བྱོན་པའི་སྐབས་བོད་ཀྱིས་འདབ་ནོར་མ་སྤྲད། ཕྱིས་སུ་གོ་ཏན་
རྒྱལ་སར་བྱོན་པའི་དུས་སུ་ཡང་། བོད་ཀྱི་རྗེ་དཔོན་སོ་སོས་རང་མོས་ཀྱིས་ཧོར་གྱི་རྒྱལ་
ཕྲན་སོ་སོའི་ངོར་བལྟས་ནས་གོ་ཏན་ལ་འདབ་ནོར་མ་སྤྲད་པས། གོ་ཏན་ཁྲོས་ཏེ་རབ་
བཞིའི་ལྕགས་བྱི་(༡༢༤༠)ལོར་ལི་ཅི་དང་། དོར་རྟ་ནག་པོ། རྒྱལ་སྨན་བཅས་
གཙོ་བྱས་པའི་ཧོར་དམག་མང་བོ་བོད་དུ་བཏང་བས། མདོ་སྟོད་སྨད། སོག་ཆུ་ཁར་
བོད་མང་བོ་བསད་ནས། ཤར་ཀོང་བོ། ནུབ་བལ་བོ། ལྷོ་མོན་ཚུན་ཆད་དབང་དུ་
བསྡུས་ཏེ། རྭ་སྒྲེང་དུ་སེར་མོ་ལྔ་བརྒྱ་བསད། རྒྱལ་ལྷ་ཁང་གི་གླིང་ལོག་ཀྱང་དེ་དུས་
བྱུང་ཞིང་། སོ་སྟོན་སོགས་སྐྱ་སེར་ལྔ་བརྒྱའང་བཀུམས། རྒྱལ་བོ་གོ་ཏན་གྱི་ཐུགས་
མོས་བཞིན་ས་སྐྱ་པཎ་ཆེན་སྤྱན་འདྲེན་ཞུས། ཕྱིས་སུ་ས་པཎ་ཧོར་ཡུལ་དུ་ཕེབས་པའི་
དུས་འཕགས་པ་དང་ཕྱག་ན་སྐུ་རྗེས་སུ་བྱོན། ས་པཎ་མྱ་ངན་ལས་འདས་ནས་གོ་
ཏན་ཡང་འདས། དེ་ནས་མོང་ཁེ་རྒྱལ་བོའི་རྗེས་སེ་ཆེན་ཧུ་པ་ལས་རྒྱལ་བོ་མཛད་པའི་
སྐབས། འཕགས་པ་བླ་མར་བཀུར་ཞིང་གུ་ཤི་གནང་། བོད་ཡུལ་ཆོལ་ཁ་གསུམ་ཕུལ་
ནས་དཔལ་ལྡན་ས་སྐྱ་བ་བོད་ཁམས་ཡོངས་ཀྱི་བདག་པོར་གྱུར། ཁྱད་པར་དུ་ཡིག་
ཚང་ལས། འབྲི་ཕག་རྒྱུ་མ་གཡའ་བཟང་བ། །ཚལ་བ་བྱ་ཡུལ་ལྷ་འབྲུམ་གསུམ། །
སྡེབ་པས་དབུས་ཀྱི་ཁྲི་སྐོར་དྲུག །མངའ་རིས་ལ་སྟོད་ལྷོ་བྱང་གཉིས། །ཆུ་མིག་ཞ་ལུ་
382



༄༅། །བོད་སོག་ཆོས་འབྱུང་གི་སྟོད་ཆ།
བྱང་འབྲོག་བཅས། །བསྡེབས་པས་གཙང་གི་ཁྲི་སྐོར་དྲུག །གཙང་མིན་དབུས་མིན་
ཡར་འབྲོག་གི །ཁྲི་སྐོར་དང་བཅས་བཅུ་གསུམ་མོ། ། ཞེས་པ་ལྟར་གྱི་ཁྲི་སྐོར་བཅུ་
གསུམ་དུ་ཕྱེས་སོ། ། ས་སྐྱ་བ་ལ་བདག་དབང་འཛིན་པའི་བླ་དཔོན་གཉིས་ལས།
བླ་མ་ནི། འཕགས་པ་རིན་པོ་ཆེས་ལོ་བཞི་བཅུ་རྩ་དྲུག་དང་། སློབ་དཔོན་དྷརྨ་བཱ་
ལས་ལོ་བདུན་དང་། ཤར་བ་འཇམ་དབྱངས་རིན་ཆེན་རྒྱལ་མཚན་པས་ལོ་བཅོ་
བརྒྱད། བདག་ཆེན་དོན་ཡོད་རྒྱལ་མཚན་པས་ལོ་བཅུ་དགུ། བླ་མ་དམ་པ་བསོད་
ནམས་རྒྱལ་མཚན་པས་ལོ་གསུམ། ཏཱ་དབེན་བློ་གྲོས་རྒྱལ་མཚན་པས་ལོ་གསུམ་
སོགས་རིམ་པར་ཕེབས་སོ། །
ས་སྐྱ་བའི་དཔོན་གྱི་རིམ་པ་ལ། ཁྲིམས་བདག་ཕྱག་ན། དཔོན་ཤཱཀྱ་བཟང་
བོ། ཀུན་དགའ་བཟང་བོ་ཞང་བཙུན་ཕྱུག་པོ་སྒང་དཀར་བ། བྱང་རིན། ཀུན་
གཞོན། གཞོན་དབང་། བྱང་རྡོར། ཨང་ལེན། ཡང་གཞོན་དབང་། ལེགས་
དཔལ་དང་། སེངྒེ་དཔལ། འོད་ཟེར་སེངྒེ། ཀུན་དགའ་རིན་ཆེན། དོན་ཡོད་
དཔལ་ཡོན་བཙུན། འོད་ཟེར་སེངྒེ། རྒྱལ་བཟང༌། དབང་ཕྱུག་དཔལ། བསོད་
ནམས་དཔལ། རྒྱལ་བཟང་དང་། དབང་བརྩོན་དང་། ནམ་མཁའ་བསྟན་པ།
གྲགས་པ་རྒྱལ་མཚན། དཔལ་འབུམ་དང་། བློ་ཆེན་དང༌། དབང་གྲགས་སོགས་
བྱུང་ངོ༌། ། དེ་ཡང་འཕགས་པ་ལ་བོད་སྤྱི་ཕུལ་བའི་རབ་བྱུང་བཞི་བའི་ཆུ་གླང་ནས་
ཤིང་ཁྱིའི་བར་འཕགས་པས་བདག་མཛད། དེའི་རྗེས་ཤིང་ཕག་ནས་བཞི་ཐོག་པ་
དང༌། དེ་ནས་ཤར་བ་དང་། དེ་ནས་ཁང་གསར་ཆེན་མོ་གསུམ་གྱིས་ལོ་ཉེར་ལྔ་རེར་
བདག་མཛད་པས་དོན་ལྔ་སྟེ། ཁྱོན་བསྡོམས་པས་རབ་བྱུང་བཞི་བའི་ཆུ་གླང་དེ་ནས་
རབ་བྱུང་དྲུག་པའི་ས་བྱི་བར་ལོ་དགུ་བཅུ་གོ་དྲུག་ སོང་། ཤཱཀྱ་བཟང་ནས་དབང་
བརྩོན་བར་དཔོན་ཉེར་གཉིས་ཀྱི་བར་དུ་བོད་སྤྱིའི་རྒྱལ་བོ་བྱས་ལ། དཔོན་ཆེན་ཀུན་
-
383



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དགའ་བཟང་བོ་ཧོར་དམག་གིས་བཀྲོངས་ཤིང་། བྱིང་རིན་པ་གཡོག་གིས་བཀྲོངས་
ནས། གཞོན་དབང༌། བྱང་རྡོར། ཨང་ལེན་གསུམ་གྱི་རིང་ལ་འབྲི་གུང་བ་དང་
འཐབ་ནས་དམག་བརྒྱབ་པས་བསྟན་འགྲོ་ལ་གནོད་འཚེ་བསླངས། དཔོན་རྒྱལ་
བཟང་དང་། དབང་བརྩོན། ཚལ་བ་ཀུན་རྡོར་བཅས་ཀྱི་རིང་ལའང་ཁྲི་སྐོར་བཅུ་
གསུམ་གྱི་དམག་ཡར་ལུང་དུ་དྲངས་ཏེ་ཕག་གྲུའི་ཁྲི་སྐོར་དང་འཐབ་པས། ཕག་གྲུ་
རྒྱལ་ཏེ་ས་སྐྱས་བོད་ཡུལ་ཆོལ་ཁ་གསུམ་ལ་དབང་བསྒྱུར་པ་ཉམས་སོ། །
ཚལ་བ་ནི་སྒྲུབ་བརྒྱུད་པའི་ལུགས་འཛིན་པའི་བླ་མ་ཞང་རིན་པོ་ཆེས་གུང་ཐང་
གི་གཙུག་ལག་ཁང་དང་འབུམ་པོ་ཆེའི་བང་རིམ་བཞི་བ་མན་ཆད་བཞེངས་ནས་འདའ་
ཁར་ཉེ་གནས་དར་མ་གྲགས་སྡེ་གཙུག་ལག་ཁང་གཉིས་ཀའི་བདག་པོར་བསྐོས་པས་
ཕན་པ་རྒྱ་ཆེན་བྱས་ ཤིང་། དེའི་རུས་དཔོན་འབྱུང་ གནས་ བརྩོན་ འགྲུས་དང་།
འདིའི་དབོན་པོ་ཡེ་ཤེས་འབྱུང་གནས་ཀྱིས་ཀྱང་རིམ་པར་དཔོན་གྱི་གོ་ས་བསྐྱངས།
དེ་ནས་མགར་རྒྱལ་བ་འབྱུང་གནས་ཀྱི་སྲས་སངས་རྒྱས་དངོས་གྲུབ་ཞེས་པའི་དཔོན་
ས་བཟུང་བ་ནས་ཚལ་བའི་དཔོན་རྒྱུད་ལེགས་པར་ཚུགས་ཤིང༌། དེའི་བུ་དཔོན་རིན་
རྒྱལ་བ་དང༌། དེའི་བུ་ཆེ་བ་ཉི་མ་ཤེས་རབ་གཉིས་སེ་ཆེན་གྱིས་གཟིགས་པ་ཆེ་བས་ཁྲི་
དཔོན་མཛད། བུ་ཆུང་བ་དགའ་བདེ་ཟེར་བ་དཔོན་བྱས། དེའི་བུ་སྨོན་ལམ་རྡོ་རྗེས་
ལྷ་སའི་བར་སྐོར་བཟོས། དེའི་བུ་དྲུང་ཆེན་ཀུན་དགའ་རྡོ་རྗེས་ཁྲི་དཔོན་གྱིས་ལས་ཀ་
གཅུང་ཤེས་རབ་གྲགས་ལ་གཏད་དེ་རབ་ཏུ་བྱུང་བའི་མིང་སི་ཏུ་དགེ་བློ་ཟེར། དེའི་བུ་
དགེ་ལེགས་བཟང་བོ། དེའི་བུ་ཏྲེ་ཧོར་དཔལ་འབྱོར་བཟང་བོ། དེའི་བུ་དགའ་བདེ་
བཟང་བོའི་བར་དཔོན་རིམ་པར་བརྒྱུད་པ་བྱུང་མོད་ཀྱང་། སྨོན་ལམ་རྡོ་རྗེའི་དུས་
འབངས་ཕལ་ཆེར་ཤོར། ཀུན་རྡོར་དུས་ས་སྐྱའི་དཔོན་ཆེན་རྒྱལ་བ་བཟང་བོ་སོགས་
དང་བསྡོངས་ཏེ། ཕག་གྲུ་དང་མ་མཐུན་པ་ལས་ཚལ་བའི་དཔོན་བརྒྱུད་ཉམས་
384



༄༅། །བོད་སོག་ཆོས་འབྱུང་གི་སྟོད་ཆ།
དམས་སུ་སོང་ཡང་ལོ་བརྒྱ་དང་བཞི་བཅུ་ཉེ་བར་ཟུར་དཔོན་བྱས་སོ། །
འབྲི་གུང་བ་ནི། སྐྱོབ་པ་འཇིག་རྟེན་མགོན་པོས་འབྲི་གུང་ཐེལ་བཟུང་བ་ནས་
བརྩིས་པའི་བླ་རབས་བཞི་ཙམ་གྱི་བར་དུ་དཔོན་གྱི་ལས་ཀ་མ་བྱུང་ཡང་། ཕྱིས་སུ་སྐྱོབ་
པའི་ཁུ་བོ་དཀོན་མཆོག་རིན་ཆེན་གྱི་བུ། ཨ་མེས་གྲགས་རྒྱལ་གྱི་སྲས་ཏིལླི་བ་རྡོ་རྗེ་
གྲགས་ཀྱིས་ཧོར་མོང་ཁེ་རྒྱལ་བོ་ལས་ཁྲི་དཔོན་བླངས་ནས་རིམ་པར་དཔོན་བྱས་པའི་
ཚུལ་ནི་རྡོ་རྗེ་སེངྒེ་དང་། ཤཱཀྱ་རིན་ཆེན་དང་། བྱང་ཤེས་དང༌། བྱང་ཆུབ་དང་།
སྤང་རས་དང་། ཆོས་སེང་དང༌། སྒོམ་པ་དཔོན་པོ་དང༌། ཤཱཀ་དར་དང་། ཡེ་
དཔལ་དང་། རིན་རྡོར་དང་། ཀུན་རིན་དང་། ཤཱཀ་བཟང་དང༌། རྫོང་ཇིབ་བསོད་
རིན་དང་། སྐུ་ཞང་ཚུལ་རྒྱལ་རྣམས་བྱུང་། དེ་རྗེས་ཆོས་རྒྱལ་དཔལ་བཟང་ནས་
བཟུང་བླ་དཔོན་སྒྲགས་ཤིང་དེའི་སྲས་བཅོ་ལྔ་རིན་པོ་ཆེའང་གོ་སར་བྱོན། དེའི་བུ་
ཆོས་རྗེ་ཀུན་རིན་པའི་དུས་སྔར་དགེ་ལྡན་པ་དང་འབྲི་གུང་བ་འབྲེལ་ཟབ་པ་བཤིག་སྟེ།
འབྲི་གུང་བའི་མངའ་འོག་གི་དགེ་ལྡན་པའི་དགོན་གྱི་ཞྭ་དང་ཟླ་གམ་བསྒྱུར་བ་སོགས་
བྱས་པས་སྡེ་འཁྲུགས་དུ་མ་བྱུང༌། དེ་རྗེས་དཔོན་རིན་ཆེན་ཕུན་ཚོགས་པས་བླ་དཔོན་
སྦྲགས་མ་བྱས་པའི་རྗེས་སུ་དཔོན་ས་ཕག་གྲུ་བས་བཟུང་བ་ཡིན་ནོ། །
འོན་ཀྱང་དེ་དུས་འབྲི་གུང་བ་དེ་ལྟར་དང་། སྣ་དཀར་རྩེ་བས་ཡང་ཧོར་རྒྱལ་
དང་འབྲེལ་ནས་ཟུར་དཔོན་བྱས་ཏེ་ས་སྐྱ་དང་འབྲེལ་བས། ས་སྐྱའི་ཨང་ལེན་འདིའི་
ཞལ་ངོ་ཡིན་ཞིང༌། སྡེ་བ་བསྟན་འཛིན་པའི་དུས་ཡར་འབྲོག་གི་བཙན་རྫོང་བརྩིགས་
ཤིང་། བོ་དོང་བ་ལ་ཡང་བཀུར་སྟི་བྱས། །
ཡང་མི་ཉག་སྨད་ནས་འོངས་པའི་རྒྱལ་རྒོད་ཀྱི་རྒྱུད་པ་གཙང་བྱང་ཁའི་དར་
སེང་དང་། དེའི་བུ་རྡོ་རྗེ་དཔལ་གྱི་དུས་ས་སྐྱ་བ་དང་འབྲེལ་ཞིང་། དེའི་བུ་དཀོན་
མཆོག་གི་བུ་འབུམ་སྡེའི་སྲས་བྱང་བདག་དཔོན་གྲགས་དར་གྱིས་དཔོན་ཆེན་བླངས་
385



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཤིང་བྱ་དང་མ་ནིང་གི་ཆོས་སྡེ་བཏབ། དེའི་བུ་རྡོ་རྗེ་མགོན་པོས་ཀྱང་ས་སྐྱའི་དཔོན་
ཆེན་བྱས། དེའི་བུ་ནམ་མཁའ་བསྟན་པས་གུང་དང་ཏཱ་དབེན་གུ་ཤྲིའི་ལས་ཀ་མཛད་
ནས་དེའི་བུ་རིན་རྒྱལ་གྱི་བུ་ཆོས་གྲགས་དཔལ་བཟང་གིས་སི་ཏུ་ཆང་གུའི་ལས་ཀ་དང་།
དེའི་སྲས་བྱང་བ་རྣམ་རྒྱལ་གྲགས་བཟང་ངོ༌། ། བྱང་བ་རིགས་ལྡན་ཆེན་པོས་ཏིའི་
སི་ཏུའི་ལས་ཀ་དང་དེའི་གཅུང་དཀོན་མཆོག་ལེགས་པས་ཤྲཱིའི་ཟིའི་ཏྲེས་ཧོས་ཀྱི་ལས་
ཀ་བཟུང་བ་ནི་ཟུར་དཔོན་བྱུང་བའི་གྲས་ཡིན་ནོ། །
སྡེ་སྲིད་ཕག་མོ་གྲུ་བའམ་སྣེའུ་གདོང་བའི་སྟོབས་རྒྱས་ཚུལ་ནི། རྗེ་ཕག་མོ་གྲུ་
བའི་གདན་སར་སྤྱན་སྔ་རིན་པོ་ཆེ་དང་། དེའི་རྗེས་རྒྱལ་བ་རིན་པོ་ཆེ་ཐོག་རྡུག་པ་
བཞུགས་ནས་གདན་ས་བ་རེ་དང་། དཔོན་སྡེ་སྲིད་རེ་ཡོད་པས་དཔོན་སར་ལྡན་མ་
སྒོམ་བརྩོན་བསྐོས་ཀྱང་ཚུལ་མཐུན་མ་བྱུང་སྟབས། རྡོ་རྗེ་དཔལ་གྱིས་ཁྲི་དཔོན་བྱས་
ནས་གཞིས་ཀ་བཅུ་གཉིས་བརྩིགས་པ་སོགས་མངའ་ཐང་རྒྱས། དེ་རྗེས་དེའི་གཅུང་
གཞོན་རྒྱན་དང༌། ཡར་འབྲོག་པ་བྱང་གཞོན་དང་། གཞོན་ནུ་ཡོན་ཏན་དང་། དེའི་
རྗེས་དེའི་གཅུང་གྲགས་རིན་པས་བླ་དཔོན་སྦྲགས། དེའི་རྗེས་དེའི་གཅུང་རིན་སྐྱབས་
ཀྱི་བུ་རྒྱན་བཟང་དང༌། རྒྱལ་མཚན་སྐྱབས་དང་། བྱང་ཆུབ་རྒྱལ་མཚན་རྣམས་
འཁོད་དེ། ཕྱི་མ་ཏིའི་སི་ཏུ་བྱང་ཆུབ་རྒྱལ་མཚན་གྱི་དུས་སུ། དཔོན་ཆེན་རྒྱལ་བཟང་
བ་གཡའ་ཕག་གི་ས་ཆ་བརྩད་སར་ཞིབ་གཅོད་བྱེད་པར་དམག་མི་བཅས་ཀོང་དཀར་
དུ་འབྱོར་དུས། བྱང་རྒྱལ་ངོ་མས་ཕེབས་བསུ་ཞུས་པ་དཔོན་ཆེན་ཞབས་གྲས་ཚོའི་
ངན་གཡོའི་དོགས་པ་བྱུང༌། སྣེའུ་རྫོང་གི་ཉེ་འགྲམ་རྣམ་རྒྱལ་ཐང་དུ་དཔོན་ཆེན་གྱི་
སྒར་ཆེན་བརྒྱབ། ཉིན་རྗེས་མར་གཡའ་བཟང་ཁྲི་དཔོན་སྒར་ཉེ་སར་ཕབ། བྱང་
རྒྱལ་གྱིས་སང་གཏུག་བཤེར་སར་འཇུ་བ་ཚོར་ནས། ཧོར་གཞོན་བཟང་ལ་མགོ་སྐོར་
ཅི་ཙམ་བྱས་ཀྱང་མཐའ་མ་རིག་པར་སྣེའུ་གདོང་རྩེའི་ཕོ་བྲང་བསྲུང་བྱར་བྱས་ཏེ།
386



༄༅ ། །བོད་སོག་ཆོས་འབྱུང་གི་སྟོད་ཆ།
རང་ཚུགས་ཀྱིས་སྡོད་ཅེས་བསླབས་ནས། ཚོགས་སར་སོང་བས་བྱང་རྒྱལ་བ་བཟུང་
སྟེ་སྣེའུ་གདོང་བ་ལ་མགོ་སྐོར་ཅི་ཙམ་བྱས་ཀྱང་མ་མཉན་པས། བྱང་རྒྱལ་ས་སྐྱར་ཁྱེར་
ཡང་དབང་བརྩོན་དང་རྒྱལ་བཟང་གཉིས་ནང་མ་གཤིན་པ་སོགས་ཀྱིས་བཙོན་དུ་ཟླ་
ཕྱེད་གསུམ་ལྷག་ཙམ་བཞུགས་པ་ན་གློད་དེ་ཕྱིར་སྣེའུ་གདོང་དུ་འབྱོར། གཡའ་བཟང་
གཞིས་དགོན་སྔར་བླངས་ཡོད་པའི་ཐོག་འཕྲོ་མ་རྣམས་དཔུང་ཤུགས་ཀྱིས་ཚུར་བླངས་
ཤིང་ཐང་བོ་ཆེར་ཡང་དཔུང་འཇུག་བྱས་སོ། །
ཤིང་རྟ་ལོར་བླ་མ་ཀུན་སྤང་བ་ཆེན་པོ་ཀོང་དཀར་ལ་ཕེབས་དུས་དཔོན་ཆེན་
རྒྱལ་བཟང་ཡོད་པ་སི་ཏུས་སྔར་འཁོན་སེལ་ཆེད་གདན་ཞུ་བྱས་ཏེ་ལ་རྒྱ་གཅིག་ཏུ་
འཛིན་པར་བྱས་ཏེ། རྒྱལ་བ་བཟང་བོ་ས་སྐྱར་ཕེབས་དུས་སྐུ་བསྲུང་དུ་སྣེའུ་གདོང་
བའི་དམག་མངགས་པར་ཞུས་ཀྱང་ད་རུང་མ་རན་གསུངས་ནས་མ་ཁྲིད་ལ། དཔོན་
ཆེན་རྒྱལ་བཟང་ས་སྐྱར་འབྱོར་དུས། ནང་ཆེན་དབང་བརྩོན་གྱིས་བཙོན་འཇུག་བྱས་
ཐོག ཁྲི་སྐོར་བཅུ་གསུམ་གྱི་དམག་ཁྲིད་དེ་ས་སྐྱ་དབང་བརྩོན་ཡར་ལུང་དུ་ཐོན་ནས་
འཐོབ་དུས། སྣེའུ་གདོང་གི་དམག་དཔོན་ཧོར་གཞོན་བཟང་བའི་དྲིན་ལས་རྒྱལ་ཁ་
བླངས་ཤིང་། ལྷ་བཙུན་གྱིས་དམག་ཁྲིད་པའི་ཕྱོགས་ནས་ཀྱང་ཕག་གྲུས་རྒྱལ་ཁ་
བླངས་སོ། །
དེ་ནས་རྒྱལ་བ་བཟང་བོ་བཙོན་ནས་གློད་ཐུབ་པ་བྱུང་བ་དང་། ཡང་དཔོན་
འབྲི་གུང་བ་དང༌། ཚལ་བ་ནམ་གྲགས་པ་དང་། གཡའ་བཟང་བ་དང་། གཉལ་
དམག་སོགས་ཀྱིས་ཀྱང་ཕག་གྱུར་འཐབ་ར་བྱས་ཀྱང་མ་ཐུབ་པར་ཕག་གྲུ་རྒྱལ་ཏེ་བོད་
དབུས་ལ་དབང་བྱས་སོ། ། རྗེས་སུ་ས་སྐྱ་ནང་འཁྲུགས་བྱུང་བ་དང་དུས་མཚུངས།
དབུས་དཔུང་རྣམས་ས་སྐྱར་བཏེགས་ཏེ་ཡར་ལམ་གཞིས་ཀ་རིན་སྤུངས་གསར་དུ་རྒྱུག་
རྒྱུའི་ཞལ་བཀོད་བྱས། དམག་འཁྲུགས་མ་ དགོས་ པར་ ས་སྐྱ་ དབང་ དུ་ བསྡུས།
ས་
387



་. ་……….
༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དཔོན་ཆེན་དབང་བརྩོན་བཟུང་བ་བཅས་རབ་བྱུང་དྲུག་པའི་ས་མོ་གླང་ལ་ཏིའི་སི་ཏུ་
བྱང་ཆུབ་རྒྱལ་མཚན་ གྱིས་དབུས་གཙང་ཡོངས་རྫོགས་དབང་བསྒྱུར་ཏེ་རྫོང་བཅུ་
གསུམ་བརྩིགས། སྣེའུ་གདོང་གོང་མའི་ཁྲིར་ཕེབས། ཞལ་ལྕེ་གཅོད་ལུགས་བཅོ་ལྔ་
བཙུགས་པ་སོགས་མངའ་ཐང་ཆེན་པོ་བྱུང་། དེའི་རྗེས་འཇམ་དབྱངས་ཤཱཀྱ་རྒྱལ་
མཚན་སྣེའུ་གདོང་ཁྲིར་ཕེབས། དེ་རྗེས་གྲགས་པ་རིན་ཆེན་དང་། སྤྱན་སྔ་བསོད་
ནམས་གྲགས་པ་དང༌། མི་དབང་གྲགས་པ་རྒྱལ་མཚན་རྣམས་རིམ་པར་བཞུགས།
མི་དབང་གྲགས་པ་རྒྱལ་མཚན་ཏཱ་མིང་ཡུང་ལོས་གདན་འདྲེན་ཞུས་ཀྱང་མ་ཕེབས་ལ།
འབངས་ཀྱིས་བཀུར་སྟི་ཆེ་བས། གོང་མ་ཆོས་རྒྱལ་ཆེན་པོ་ཞེས་མཚན་དངོས་སུ་
ཐོགས་ཤིང་། དབུས་གཙང་ཀུན་ཏུ་སྣེ་གདོང་གོང་མའི་བཀའ་ལུང་འཛིན་པ་ཤ་སྟག་
བྱུང་། བློན་ཆེན་འགོས་ཆེ་བ་དང་། ནམ་མཁའ་རྒྱལ་མཚན་རིན་སྤུངས་རྫོང་དཔོན་
དང་ས་སྐྱ་ལྷ་ཁང་ཆེན་མོའི་དཔོན་ཆེན། འཕྱོངས་རྒྱས་པ་ཧོར་དཔལ་འབྱོར་བཟང་བོ་
དང་བསམ་འགྲུབ་གཉིས་རྫོང་དཔོན་དང་དམག་དཔོན་གྱི་ལས་ཀ་གནང༌། གཞན་
ཡང་ཆུ་མིག་ཁྲི་དཔོན། རྒྱ་མ་ཁྲི་དཔོན་སོགས་ཁྲི་དཔོན་གྱི་རིམ་པ་དང༌། དྲུང་འཁོར་
མཐོ་དམན་སོགས་ཞི་དྲག་གི་བློན་དང་ཕྱི་ནང་གི་བློན་གྱི་དབྱེ་བ་མང་ངོ༌། ། ཆོས་
རྒྱལ་གྲགས་པ་རྒྱལ་མཚན་གཤེགས་ནས་གོང་མ་གྲགས་པ་འབྱུང་གནས་བཞུགས།
དེའི་རྗེས་ཀུན་དགའ་ལེགས་པ། དེ་ནས་དཔལ་ངག་གི་དབང་བོ། དེ་ནས་ངག་
དབང་བཀྲ་ཤིས་གྲགས་པ་སོགས་བྱུང་ཞིང་། དེ་དག་གི་དུས་སུ་བློན་རིན་སྤུངས་ནམ་
རྒྱན་པ་དང་། གཞིས་ཀ་སྣེལ་བ་དཔོན་གྲགས་དང༌། རྒྱལ་མཁར་རྩེ་བ་དང༌། སྡེ་བ་
འོལ་ཁ་བ་བཀྲ་རྒྱན། ཡར་རྒྱབ་པ་བཞི་འཛོམས་དང༌། བྱ་བ་ཁྲི་དཔོན་བཀྲ་བཟང་
དང་དགའ་ལྡན་དམག་དཔོན་བསོད་རྒྱལ་སོགས་བྱུང་ལ། དེ་དག་སྣེའུ་གདོང་གོང་
མའི་ལུང་ལས་འཛིན་པ་ཁོ་ན་ཡིན་ལ། གཞན་ལྷ་རྒྱ་རི་བ་སོགས་ཡུལ་རེར་དབང་བ་
388



༄༅། །བོད་སོག་ཆོས་འབྱུང་གི་སྟོད་ཆ།
བྱུང་ངོ༌། ། གཞིས་ཀ་སྣེའུ་གདོང་དུ་རིན་སྤུངས་པའི་བདག་མོ་དུ་མ་བསུས་པས་
རིན་སྤུངས་པ་ཤུགས་རྒྱས་ཤིང་། འདི་དག་གི་སྐབས་སུ་རིན་སྤུངས་ནོར་བཟང་བ་
མཚོ་སྐྱེས་རྡོ་རྗེ། དོན་ཡོད་རྡོ་རྗེ། ངག་དབང་རྣམ་རྒྱལ་སོགས་དང་རིམ་པར་མ་
མཐུན་པས་དབུས་གཙང་གི་སྡེ་གཟར་ལངས། དེའི་བར་ནས་སྤྱན་སྔ་གྲགས་པ་
འབྱུང་གནས་གདན་སར་བཞུགས་ཀྱང་དབང་ཆེ་བ་མ་བྱུང་སྐད། དེ་ལྟར་དཔལ་
ལྡན་ས་སྐྱ་བའི་རྗེས་སུ་ལོ་ལྔར་འཁྲུགས་ནས་མཐར་བོད་ཀྱི་སྲིད་དབང་ཕག་གྲུར་ཐོབ་
པའི་རབ་བྱུང་དྲུག་པའི་ས་གླང་ནས་རབ་བྱུང་བདུན་པའི་ཤིང་ཡོས་བར་ལོ་བརྒྱད་ཅུ་
གྱ་བརྒྱད་ཙམ་ལ་དབུས་གཙང་གཉིས་སུ་དབང་བསྒྱུར་རྗེས་རིན་སྤུངས་པའི་ལག་
ཏུ་ཤོར། །
སྡེ་བ་རིན་སྤུངས་པ་ནི། སྔོན་སྒེར་དགར་ཤཱཀྱ་འབུམ་གྱི་སྲས་ནམ་མཁའ་རྒྱལ་
མཚན་ལ། མི་དབང་གྲགས་པ་རྒྱལ་མཚན་ནས་རིན་སྤུངས་པའི་རྫོང་དཔོན་དང་།
གཙང་ཆུ་མིག་རིང་མོའི་ཁྲི་དཔོན། ས་སྐྱ་ལྷ་ཁང་ཆེན་མོའི་དཔོན་ཆེན་དུ་བསྐོས།
རྗེས་སུ་རིན་སྤུངས་རྫོང་གི་མི་རྒྱུད་དུ་ཆགས་ནས་དེའི་མི་རྒྱུད་ལ་རིན་སྤུངས་པ་ཞེས་
གྲགས། ཕྱིས་རིན་སྤུངས་ནོར་བཟང་གི་བུ་ཀུན་བཟང་གིས་གཞིས་ཀ་རིན་སྤུངས་
དང་། དོན་གྲུབ་རྡོ་རྗེས་བསམ་འགྲུབ་རྩེ་བཟུང་སྟེ་གཙང་ཕྱོགས་ལ་བདག་བྱས།
མཚོ་སྐྱེས་རྡོ་རྗེས་ཡར་ལུང་མཁར་ཐོག་གི་རྫོང་རང་ཤུགས་ཀྱིས་བཟུང་། གོང་མ་ངག་
གི་དབང་ཕྱུག་གཤེགས་ཏེ་གདུང་རྒྱུད་སྐུ་ན་ཕྲ་སྐབས། ཕོ་བྲང་སྣེའུ་གདོང་རྩེའི་
དཔོན་ཚབ་དང་ཐེལ་གཏོང་མཛད། དེར་བརྟེན་རིན་སྤུངས་པའི་དབང་ཇེ་ཆེར་སོང་།
གོང་མའི་ནང་བློན་ནང་མ་འགྲིགས་པས་ཡར་ཀླུང་ནང་སྡེ་གཟར་བྱུང་། སྣེའུ་གདོང་
ཕྱོགས་སུ་གཡུལ་བཤམས་ཏེ་གཞིས་ཀ་ཁ་ཤས་འཕྲོག མཚོ་སྐྱེས་རྡོ་རྗེ་གྲོངས་ནས་
ཀུན་བཟང་བའི་སྲས་ཆུང་བ་དོན་ཡོད་རྡོ་རྗེས་རྫོང་ཆེན་བཅུ་གཉིས་ཀྱི་ལས་ཀ་བཟུང་།
389



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བྱུང༌། ། ཞེས་དྲངས་སོ། །
འོག་མིན་གྱི་གནས་དེར་ཐོག་མར་སངས་རྒྱས་པའི་ཚུལ་ནི། གོང་དུ་བཤད་པ་
ལྟར། ཚོགས་ལམ་ནས་བཟུང་སྟེ་ས་བཅུ་བའི་བར་དུ་གྲངས་མེད་གསུམ་གྱི་ཚོགས་
ལེགས་པར་རྫོགས་ཏེ་སྲིད་པ་ཐ་མའི་ཚེ། འོག་མིན་སྟུག་པོ་བཀོད་པར། ཕྱོགས་
བཅུའི་སངས་རྒྱས་རྣམས་ཀྱིས་འོད་ཟེར་ཆེན་པོས་དབང་བསྐུར་ནས། ས་བཅུ་རྒྱུན་
གྱི་མཐར་རྡོ་རྗེ་ལྟ་བུའི་ཏིང་ངེ་འཛིན་རྒྱུད་ལ་སྐྱེས་པའི་སྐད་ཅིག་གཉིས་པར་ཆོས་སྐུའི་
བདག་ཉིད་ཅན་གྱི་ལོངས་སྤྱོད་རྫོགས་པའི་སྐུ་བརྙེས་ཏེ་མངོན་པར་རྫོགས་པར་སངས་
རྒྱས་སོ། ལོངས་སྤྱོད་རྫོགས་པའི་སྐུ་དེ་ནི་ངེས་པ་ལྔ་ལྡན་ཏེ། གནས་ངེས་པ་འོག་
མིན་ཁོ་ནར་བཞུགས་པ་དང་། ཆོས་ངེས་པ་ཐེག་པ་ཆེན་པོའི་ཆོས་འབའ་ཞིག་
གསུངས་པ། འཁོར་ངེས་པ་བྱང་སེམས་འཕགས་པ་ཤ་སྟག་གིས་བསྐོར་བ། སྐུ་ངེས་
པ་མཚན་དང་དཔེ་བྱད་ཀྱིས་བརྒྱན་པ། དུས་ངེས་པ་སྲིད་པ་མ་སྟོངས་ཀྱི་བར་དུ་མྱ་
ངན་ལས་མི་འདའ་བར་གསུངས། དེ་ལྟར་སངས་རྒྱས་པ་དེ་ཡང་རང་དོན་ཕུན་སུམ་
ཚོགས་པ་ལོངས་སྤྱོད་རྫོགས་པའི་སྐུ་དང་། གཞན་དོན་ཕུན་སུམ་ཚོགས་པ་སྤྲུལ་བའི་
སྐུ་སྟེ། དེ་གཉིས་ཀའི་རྟེན་ཆོས་ཀྱི་སྐུ་དང༌། སྐུ་གསུམ་གྱིས་བསྡུས་པའི་རང་བཞིན་
ཅན་དུ་སངས་རྒྱས་པ་ཡིན་ལ། དེ་ཡང་དབྱིངས་རང་བཞིན་གྱིས་རྣམ་པར་དག་པ་
དང༌། སྤང་བྱ་གློ་བུར་བའི་དྲི་མས་དག་པའི་རང་བཞིན་གང་ལ་རྣམ་རྟོག་མི་མངའ་
ཡང་། ལྷུན་གྱིས་གྲུབ་ཅིང་ཆགས་ཐོགས་མི་མངའ་བའི་མཁྱེན་བརྩེ་ནུས་གསུམ་གྱི་སྒོ་
ནས་སེམས་ཅན་གྱི་དོན་འབད་མེད་དུ་འབྱུང་བ་ཡེ་ཤེས་ཀྱི་སྐུ་དང་། དེ་ཉིད་ཟག་པ་
མེད་པའི་ཡོན་ཏན་དང་དབྱེར་མི་ཕྱེད་པའི་ཆོས་དབྱིངས་དག་པ་གཉིས་ལྡན་མངོན་
དུ་གྱུར་པའི་ཆ་ནས་ངོ་བོ་ཉིད་སྐུ་འཇོག་པ་ནི། རྒྱན་ལས། ཐུབ་པའི་ངོ་བོ་ཉིད་སྐུ་
ནི། །ཟག་པ་མེད་པའི་ཆོས་གང་དག །ཐོབ་གྱུར་རྣམ་ཀུན་རྣམ་དག་པ། །དེ་དག་



：
,
，
༄༅། །བོད་སོག་ཆོས་འབྱུང་གི་སྟོད་ཆ།
རང་བཞིན་མཚན་ཉིད་ཅན། ། ཞེས་གསུངས། དེ་ཉིད་འོག་མིན་དུ་ལོངས་སྐུའི་
འཁོར་རྒྱལ་སྲས་འཕགས་པ་རྣམས་ལ་མཚན་དཔེས་བརྒྱན་པའི་སྐུར་སྣང་སྟེ། མཚན་
ནི་སུམ་ཅུ་རྩ་གཉིས་དང་། །དཔེ་བྱད་བརྒྱད་ཅུའི་བདག་ཉིད་འདི། །ཐེག་ཆེན་ཉེ་
བར་ལོངས་སྤྱོད་ཕྱིར། །ཐུབ་པའི་ལོངས་སྤྱོད་རྫོགས་སྐུར་བཞེད། ། ཅེས་གསུངས།
དེ་ཉིད་གདུལ་བྱ་རྣམས་ཀྱི་མོས་པ་དང་མཐུན་པར་སྣ་ཚོགས་པས་སེམས་ཅན་གྱི་དོན་
རྒྱུན་མི་འཆད་པར་མཛད་པ་ནི། གང་གིས་སྲིད་པ་ཇི་སྲིད་པར། །འགྲོ་ལ་ཕན་པ་སྣ་
ཚོགས་དག །མཉམ་དུ་མཛད་པའི་སྐུ་དེ་ནི། །ཐུབ་པའི་སྤྲུལ་སྐུ་རྒྱུན་མི་འཆད། །
ཅེས་གསུངས་སོ། །
གཉིས་པ། སྤྲུལ་སྐུར་མངོན་པར་རྫོགས་པར་སངས་རྒྱས་པའི་ཚུལ་ནི། ཐེག་
དམན་གྱི་ལུགས་ལ་འདུལ་བ་ལུང་དང་མཛོད་ལས་བྱུང་བ་ལྟར། བསྐལ་ཆེན་གྲངས་
མེད་གསུམ་དུ་ཚོགས་བསགས་ཤིང༌། སངས་རྒྱས་རྣམས་བསྙེན་བཀུར་ཏེ་ཕ་རོལ་ཏུ་
ཕྱིན་པ་དྲུག་རྫོགས་ཀྱང་སོ་སོའི་སྐྱེ་བོ་རང་རྒྱུད་པར་འདོད་ལ། བྱང་ཆུབ་སེམས་
དཔའ་སོ་སོའི་སྐྱེ་བོ་སྲིད་པ་ཐ་མ་བའི་སྐྱེ་བ་ལ། རྡོ་རྗེ་གདན་དུ་སྟན་གཅིག་གི་སྟེང་དུ་
བསམ་གཏན་བཞི་བའི་རབ་མཐའ་ལ་བརྟེན་ནས་སྦྱོར་ལམ་དྲོད་ནས་བརྩམས་ཏེ།
ཟད་པ་དང་མི་སྐྱེ་ཤེས་པ་འཁོར་དང་བཅས་པའི་བྱང་ཆུབ་མངོན་དུ་བྱས་ཏེ་གསར་དུ་
སངས་རྒྱས་པར་བཞེད་པ་ནི། མཛོད་ལས། སྟོན་དང་བསེ་རུའི་བྱང་ཆུབ་བར། །
བསམ་གཏན་མཐར་རྟེན་གཅིག་ལ་ཀུན། །དེ་ཡི་སྔོན་དུ་ཐར་ཆ་མཐུན། ། ཞེས་
གསུངས་སོ། །
རྡོ་རྗེ་ཐེག་པའི་ལུགས་ལ་སངས་རྒྱས་ཚུལ་ནི། རྒྱུད་སྡེ་བཞི་ལས། བྱ་རྒྱུད་
ལྟར་ན། དང་བོར་ཐུགས་བསྐྱེད་ནས་དེ་བཞིན་གཤེགས་པ་མེ་ཏོག་ཀུན་ཏུ་སྟོན་པའི་
སྤྱན་སྔར་སྔགས་ཐོས་ནས། སྔགས་ལམ་གྱི་སྤྱོད་པ་སྤྱད་པའི་སྒོ་ནས་གྲངས་མེད་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལྕགས་གླང་ནས་དམག་ཁྲི་ཚོ་དྲངས་ནས་སྣེའུ་རྫོང་བ་བཏོན་ནས་བོད་དབུས་བདག་
ཏུ་བཟུང་ཡང་། མེ་བྱི་ནས་དབུས་ཀྱི་མི་དབང་སྣེའུ་གདོང་བ་ལ་དབང་ཅུང་ཟད་བྱུང་།
ཀར་དགེའི་ཆོས་ལུགས་ཀྱི་བསམ་པས་འཐེན་ཁྱེར་བྱས་ནས་འབྲི་གུང་བས་ཀོང་དམག་
དྲངས་ཏེ་འོལ་ཁའི་རྫིང་ཕྱི་བཤིག་པར་བརྩམ་དུས། གྲོ་མདའ་བ་ནང་སོ་དོན་ཡོད་
དཔུང་བཅས་ཀྱིས་འཐབ་པས་བཤིག་མ་ཐུབ་ཀྱང་། འབྲི་གུང་བས་ཀླུང་ཤོད་འོད་སྣ་
སོགས་དགེ་ལྡན་པའི་སྡེ་དགོན་བཅོ་བརྒྱུད་འཕྲོག་སྟེ་ཆོས་ལུགས་བསྒྱུར། ཆུ་གླང་ལ་
ནང་སོ་དགའ་ལྡན་པས་སྐྱོར་ལུང་སོགས་སུ་དམག་ཁྲིད་བྱས་པ་སོགས་མི་འོས་པའི་
ཕྱོགས་རིས་སྣ་ཚོགས་བསླངས་པ་ནི་སངས་རྒྱས་ཀྱི་བསྟན་པ་ལ་ཕན་པ་ལས་གནོད་པ་
འབའ་ཞིག་སྟེ། མ་ཅིག་གི་ལུང་བསྟན་དུ། སངས་རྒྱས་བསྟན་པ་ཕྱོགས་རིས་བགོ་
བཤའ་བྱེད། ། ཅེས་གསུངས་པ་དུས་ཐོག་ཏུ་བབ་པོ། ། དེ་ནས་རིན་སྤུངས་པ་
ངག་དབང་རྣམ་རྒྱལ་དང་རིན་སྤུངས་ངག་དབང་འཇིགས་གྲགས་སོགས་རིན་སྤུངས་
པ་ཁྲི་ཐོག་བཞིས་རབ་བྱུང་བདུན་པའི་ཤིང་ཡོས་ནས་རབ་བྱུང་དགུ་བའི་ཤིང་གླང་བར་
མི་ལོ་བརྒྱ་དང་སུམ་ཅུར་སྲིད་དབང་བཟུང་བར་བཤད། ཞིབ་པར་མཁས་པ་ཀར་ཤག་
པའི་རིན་སྤུངས་གདུང་རབས་སུ་ལོ་རྒྱུས་རྒྱས་པ་ལས་ཤེས་སོ། །
ཤིང་གླང་གི་ལོ་འདི་ནས་གཙང་རོང་གི་རིན་སྤུངས་པ་ཚེ་བརྟན་རྡོ་རྗེས་བསམ་
འགྲུབ་རྩེ་བཟུང་ནས་གཙང་ཕྱོགས་ལ་དབང་བར་བྱས་ཏེ་གཙང་སྟོད་རྒྱལ་བོ་ཞེས་
གྲགས་པ་བྱུང་། དེ་རྗེས་ལྷ་དབང་རྡོ་རྗེ་དང་བསྟན་སྲུང་དབང་བོ་གཉིས་ཀྱིས་རེ་ཞིག་
བཟུང་ཞིང་། དེ་ནས་གཙང་བ་ཕུན་ཚོགས་རྣམ་རྒྱལ་གྱིས་མངའ་རིས་དང་། ལྷོ་བ།
བྱང་བ་རྣམས་མངའ་ཞབས་སུ་བཅུག ཀརྨ་བའི་སྦྱིན་བདག་གི་མཐིལ་བྱས། དེའི་བུ་
སྡེ་བ་བསྟན་སྐྱོང་དབང་བོས་སྲིད་བཟུང་ནས་བཀྲ་ཤིས་ལྷུན་པོ་དང་། གདན་ས་
གསུམ་ལ་གཙེར་བསུན་བགྱིས་པ་སོགས་བྱས། གཙང་བ་རྒྱལ་བོས་མི་ལོ་བདུན་ཅུ་
བ
390



༄༅། །བོད་སོག་ཆོས་འབྱུང་གི་སྟོད་ཆ།
དོན་དགུར་བཟུང་མཐར། གུ་ཤྲི་ཧན་གྱིས་ཆུ་རྟ་ལོར་གཙང་སྲིད་མེད་པར་བཏང་
ནས། ཁྲི་སྐོར་བཅུ་གསུམ་ལྔ་བ་ཆེན་པོ་ལ་ཕུལ་ཏེ་ཆོས་སྲིད་བཟུང་བ་སོགས་རྒྱལ་
དབང་སྐུ་ཕྲེང་ རིམ་ བརྒྱུད་ ཀྱི་ རྣམ་ ཐར་ ལ་ གཟིགས་ པས་ འཐུས་ པས་ འདིར་ དེ་
ཙམ་མོ། །
འདིར་སྨྲས་པ།
གངས་རིའི་བུ་མོ་འབུམ་གྱིས་ཡོངས་བསྐོར་བའི། །
བསིལ་ལྡན་ལྗོངས་འདིར་ལྷ་ཡི་རིགས་འཁྲུངས་པ། །
ཆོས་རྒྱལ་མེས་དབོན་རྣམ་གསུམ་བརྒྱུད་བཅས་ལ། །
སྙིང་ནས་གུས་པས་ཡིད་མོས་གཅིག་ཏུ་ཕྱོགས། །
སེངྒེ་མཇིང་བསྣོལ་བཏེགས་པའི་གསེར་གྱི་ཁྲིར། །
སྟོབས་ཀྱི་འཁོར་ལོས་མངོན་པར་བསྒྱུར་པ་ཡིས། །
གསུམ་གཉིས་ས་ཡི་ཆེ་དགུ་དབང་བསྡུས་ཏེ། །
མཐའ་བཞིའི་དྲེགས་ལྡན་བསྔགས་བརྗོད་མེ་ཏོག་འཐོར། །
རྒྱལ་རབས་ལྗོན་པ་སཱ་ལ་ཆེ་ལྟར་བརྗིད། །
ཆད་མེད་གདུང་འཛིན་གངྒཱའི་རྒྱུན་ལ་འགྲན། །
བསྟན་པའི་སྐྱོང་རབས་ངོ་མཚར་འདོད་དགུ་འཇོ། །
འདི་འདྲའི་རྣམ་ཐར་སྲིད་ན་དཀོན་རེ་སྙམ། །
རྒྱལ་འབངས་བསོད་ནམས་གངྒཱའི་ཆུ་གཏེར་ཆེ། །
གཅིག་ཏུ་འདྲེས་པའི་འཕྲིན་ལས་རྒྱ་མཚོའི་རླབས།
ཕན་བདེའི་ཟེགས་མ་མཁའ་ལ་འགྲེམ་དང་ལྷན། །
391



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཐུབ་བསྟན་རྫོགས་ལྡན་གསར་བའི་དགའ་སྟོན་བསྐྲུན། །
ས་དགེ་བཀའ་རྙིང་ཆོས་སྲིད་ནམ་མཁའི་ནོར། །
མཛད་འཕྲིན་འོད་སྣང་ཟེར་བརྒྱ་འབར་བའི་ཞགས། །
སྐྱེ་དགུ་པདྨོའི་ཚལ་ལ་མངོན་འཕོས་པས། །
བདེ་སྐྱིད་འདབ་སྟོང་སྦུབས་རྒྱ་ལྷུག་པར་གྲོལ། །
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
༄༅། །བསྟན་པ་སྔ་དར་གྱི་རྣམ་བཞག་བཤད་པ།
ནས་
༄༅ ། །དང་བོ། བོད་དུ་བསྟན་པ་སྔ་དར་གྱི་ཚུལ་ནི། བོད་ཀྱི་རྒྱལ་བོ་གཉའ་
ཁྲི་བཙན་པོ་ནས་རྒྱལ་རབས་ཉེར་བརྒྱད་པ་ཀུན་ཏུ་བཟང་བོའི་སྤྲུལ་བར་གྲགས་པའི་
རྒྱལ་བོ་ལྷ་ཐོ་ཐོ་རི་གཉན་བཙན་ཞེས་བྱ་བ་དགུང་ལོ་དྲུག་ཅུ་བཞེས་པའི་ཚེ་དམ་པ་ཆོས་
ཀྱི་དབུ་བརྙེས་པ་ཡིན་ཏེ། རྒྱལ་བོ་ཕོ་བྲང་ཡུམ་བུ་བླ་སྒང་གི་རྩེ་ན་བཞུགས་པ་ན་ནམ་
མཁའ་ནས་ཟ་མ་ཏོག་ཅིག་བབས་པ་ཁ་ཕྱེ་བས་མདོ་སྡེ་ཟ་མ་ཏོག་བཀོད་པ། དཔང་
སྐོང་ཕྱག་རྒྱ་བ། གསེར་གྱི་མཆོད་རྟེན་རྣམས་བྱུང་སྟེ་མིང་གཉན་པོ་གསང་བར་
བཏགས་ཏེ་དཀོར་མཛོད་དུ་བཞག་ནས་མཆོད་པས། རྒྱལ་བོ་ལོ་བརྒྱ་དང་ཉི་ཤུ་ཐུབ་
སྟེ་དམ་པ་ཆོས་ཀྱི་དབུ་བརྙེས་སོ། ། དེའི་རྨི་ལམ་དུ་མི་རབས་ལྔ་ན་འདིའི་དོན་ཤེས་
པ་འབྱུང་ངོ་ཞེས་ལུང་བསྟན་བྱུང་། འདི་ལ་མཁས་པ་འགའ་ཞིག་གིས། ཟ་ཧོར་གྱི་
རྒྱལ་བོ་ཤིང་རྟ་བཅུ་བའི་སྲས་མྱ་ངན་མེད་ཀྱི་བུ་རྒྱལ་བོ་ཛའི་ཁང་སྟེང་དུ་གླེགས་བམ་
མང་བོའི་ཆར་བབས་པ་རྒྱལ་མཚན་གྱི་རྩེ་མོར་བཀོད་དེ་མཆོད་པའི་ཚེ། དེའི་ནང་
392



༄༅། །བོད་སོག་ཆོས་འབྱུང་གི་སྟོད་ཆ།
ནས་མདོ་སྡེ་ཟ་མ་ཏོག་གི་སྙིང་བོ་ཡིག་དྲུག་རླུང་གིས་ཁྱེར་བ་བོད་ཀྱི་ཕོ་བྲང་ཡུམ་བུ་བླ་
སྒང་གི་ཡང་སྟེང་དུ་བབས་ཤིང་། དེ་དང་ལྷན་དུ་དཔང་སྐོང་ཕྱག་རྒྱ་བ་དང་། མཆོད་
རྟེན་གཅིག ཚིནྡྷ་མ་ཎིའི་སྐོང་ཕོར་བཅས་ཡོད་པ་ལ་གཉན་པོ་གསང་བ་ཞེས་བཏགས་
ནས་སྟག་སྒྲོམ་གཟིག་སྒྲོམ་ལ་བཞག་ནས་མཆོད་ཟེར་བ་དང་། ཡང་མཁས་པ་འགའ་
ཞིག་གིས་གནམ་ནས་བབས་པར་བཤད་པ་ནི་ཆེ་བ་བརྗོད་པའི་དོན་ཡིན་ལ། དངོས་
སུ་ནི་དཔང་སྐོང་སོགས་པཎྜི་ཏ་བློ་སེམས་འཚོ་དང་། ལོ་ཙཱ་བ་ལི་ཐེ་སེ་གཉིས་ཀྱིས་
ཁྱེར་འོངས་ནས་ཆོས་དར་བར་བཞེད་ཀྱང་། སྐད་ཀྱི་རྐྱེན་པས་མ་ཐུབ་པར་རྒྱལ་བོ་ལ་
ཕུལ་བས་རྒྱལ་བོས་གཉན་པོ་གསང་བ་ཞེས་བཏགས་ནས་མཆོད་པས་སྐུ་ཚེ་རིང་བ་
བྱུང་ཞེས་སོ། ། དེ་ནས་རྒྱལ་རབས་ལྔ་ན་དམ་པ་ཆོས་ཀྱི་དབུ་དངོས་རྙེད་མཁན་
ཆོས་རྒྱལ་སྲོང་བཙན་སྒམ་པོ་བྱོན་པ་ཡིན་ཏེ། འཇམ་དཔལ་རྩ་རྒྱུད་ལས། དེ་བཞིན་
གཤེགས་པའི་བསྟན་འདི་ལ། །རྣམ་པ་སྣ་ཚོགས་བྱ་བ་བྱེད། །བྱང་གི་ཕྱོགས་ལ་
བརྟེན་ནས་ནི། །དེ་ཡི་ཚེ་ན་འབྱུང་བར་འགྱུར། །ལྷ་ལྡན་ཡུལ་ ( སྐྱིད་ཤོད་ལྷ་ས་)
ཞེས་བྱ་བ་ཡི། །གངས་ཅན་རི་ཡི་ནང་གནས་པར། །རྒྱལ་བོ་མི་ཡི་ལྷ་( མགོ་ནག་མི་
ཡི་ལྷ་སྲོང་བཙན་སྒམ་པོ་)ཞེས་བྱ། །ལི་ཙ་བཱི་རྣམས་རིགས་སུ་འབྱུང༌། །དེ་ཡང་
སྔགས་ཀྱི་དོན་གྲུབ་སྟེ། །ལོངས་སྤྱོད་ཆེ་དང་ལྡན་པར་འགྱུར། །རིག་པ་ལོངས་སྤྱོད་
ཆེ་ལྡན་ཞེས། །མི་ཡི་བདག་པོས་དེ་ཡང་གྲུབ། །ལོ་ནི་བརྒྱད་ཅུར་རྒྱལ་སྲིད་བྱེད། །
དེས་ནི་རྐུན་མ་རྣམ་པར་སྤངས། །རྒྱལ་བོ་དེ་ཡི་སྲོག་སྤངས་ནས། །དེ་ཡི་སྔགས་ནི་
མྱུར་གྲུབ་སྟེ། །ཞི་དང་རྒྱས་པའི་ལས་བྱེད་པའོ། །འཇིག་རྟེན་སྒྲོལ་མ་(རྒྱ་བཟའ་)
ཞེས་གྲགས་དང༌། །ལྷ་མོ་གོས་དཀར་མོ་( བལ་བཟའ་) དང་ནི། །དཀར་མོ་ཆེན་མོ་
(མོང་བཟའ་)གཞན་དོན་བརྩོན། །རྟག་ཏུ་ཡིད་ནི་མི་སྐྱོ་བའོ། །དེ་བཞིན་རྒྱལ་བོ་
མང་བོ་ནི། །རྣམ་པ་དུ་མ་མང་བོ་དག །ཁ་དོག་སྣ་ཚོགས་སྣ་ཚོགས་གཟུགས། །ཁ་
393



： ་་་་་་་་
༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
-
t
བ་ཅན་རྣམས་ཀླ་ཀློའི་ ( ནུབ་ཕྱོགས་དབང་དུ་བསྡུས་པ་)རྒྱལ། །དེ་ཡང་སྟོན་པ་
མཆོད་བྱེད་པ། །ཁྱུ་མཆོག་( མང་སྲོང་) ཁྱུ་མཆོག་བཟང་བོ་( འདུས་སྲོང་མང་རྗེ་)
དང་། །ས་འོག་(མེས་ཨག་ཚོམ་)དེ་བཞིན་ས་འོག་( ཁྲི་སྲོང་ལྡེ་བཙན་) བཟང་། །
དེ་བཞིན་ཕ་རོལ་གནོན་(མུ་ནེ་བཙན་པོ་)ཉིད་དང༌། །རྐང་བའི་འགྲོས་( སད་ན་
ལེགས་）ཞེས་བསྟན་པ་ཡིན། །ས་སྲུང་( ཁྲི་རལ་)དང་ནི་བེའུ་( གླང་དར་མ་)
དང༌། །འོད་ལྡན་( འོད་སྲུང་)ཉིད་ནི་ཕྱི་མ་ཡིན། །ཐ་མར་( དེ་ཕལ་ཆེར་) འཚང་
རྒྱུའི་ངང་ཚུལ་སྟེ། །ཀླ་ཀློ་རྣམ་པ་སྣ་ཚོགས་ཡིན། །དེ་འོག་ལུགས་ནི་རྣམ་ཞིག་(རྒྱལ་
རྒྱུད་སྨད་སིལ་བུར་མཆེད་པ་)ཅིང་། །ཕྱི་རོལ་སྐྱེ་དགུས་ཉེ་བར་སྤྱོད། ། ཅེས་རྒྱལ་
ས་མ་ངེས་པས་འཛིན་པར་གསུངས་པ་དང་། དེ་ཡང་ཆོས་ཀྱི་རྒྱལ་བོ་སྲོང་བཙན་སྒམ་
པོ་ནས་རིམ་པར་ལུང་བསྟན་པའི་དགོས་པའི་གཙོ་བོ་ནི་བོད་དུ་བསྟན་པ་དར་བར་
གསུངས་པ་ཡིན་ནོ། ། འདི་ལ་འགྱུར་འགའ་ཞིག་ཏུ། ཐ་མར་འཆར་རྒྱལ་ངང་ཚུལ་
སྟེ་ཞེས་ཉི་མ་འཆར་ཀའི་ཕྱོགས་ཀྱི་རྒྱལ་བོས་འཛིན་པ་ཞེས་ཀྱང་འབྱུང་ངོ༌། ། དེ་ལྟ་
བུའི་ཆོས་རྒྱལ་སྲོང་བཙན་སྒམ་པོ་དེའི་དུས། བཀའ་ཡི་བློན་པོ་བརྒྱ་ཕྲག་གསུམ་དང་།
བོད་ཡུལ་རུས་ཆེན་ལྔ་དང་དབང་རིས་བཅོ་བརྒྱད་དུ་བཅད། རྒོད་ཀྱི་སྟོང་སྡེ་དྲུག་ཅུ་
རྩ་གཅིག་སོགས་བགོས། མི་ཆོས་གཙང་མ་བཅུ་དྲུག་གི་ཁྲིམས་བཅས། བོད་རང་ལ་
ཁྱད་པར་ཅན་གྱི་ཡི་གེ་མེད་པས་འཇམ་པའི་དབྱངས་ཀྱིས་བྱིན་གྱིས་བརླབས་པའི་ཐོན་
མི་ཨ་ནུའི་བུ་སཾ་བྷོ་ཊ་འཁོར་བཅུ་དྲུག་དང་བཅས་རྒྱ་གར་དུ་ཡི་གེ་སློབ་པར་བཏང་བས།
བྱང་ཕྱོགས་ཀསྨྲས་རའི་ཡུལ་དུ། བྷ་ར་མན་ལིསི་ཀ་ར་བྱ་བ་བྲམ་ཟེ་ལི་བྱིན་ལས་ཡི་གེ་
དང་། ཌེ་པ་སྦི་དྷ་ཡ་སིདྡྷི་བྱ་བ་པཎྜི་ཏ་ལྷ་རིག་པའི་སེང་གེ་ལས་སྒྲ་བསླབས་ཏེ་མཁས་
པར་ཤེས། མདོ་སྡེ་དཀོན་མཆོག་སྤྲིན་དང་། ཏོག་གཟུངས། སྙིང་རྗེ་པད་དཀར་
སོགས་སྤྱན་དྲངས། ཐོན་མིས་ལྷ་སའི་སྐུ་མཁར་མ་རུར་ལཉྫ་དང་། ཁ་ཆེའི་ཡི་གེ་ལ་
+
+
+
394



-
ས
༄༅ ། །བོད་སོག་ཆོས་འབྱུང་གི་སྟོད་ཆ།
དཔེ་གཟུགས་བྱས་ནས་བོད་ཀྱི་དབུ་ཅན་བྲིས་པར་གསུངས་པས། འདི་སྐབས་རྒྱུ་
གར་དུ་ཀུལྟའི་དུས། རྒྱ་གར་བྱང་ཕྱོགས་སུ་ཆོས་དར་བའི་ཡི་གེ་ཤ་ར་དྷ་ཞེས་གྲགས་
པ་དེ་དང༌། ན་ ག་ར་སྟེ་ཁ་ཆེའི་གྲོང་གི་ཡིག་གཟུགས་ གཉིས་ལ་དཔེ་བྱས་པར་
གསུངས་པ་འཐད་པར་མངོན། འདི་ལ་སྔོན་རྒྱ་གར་གྱི་ཡི་གེ་གསར་གཏོད་བྱེད་པ་བོ་
ཆུས་ལིས་ཡི་གེ་ཡིན་པར་བཤད་པ་དང་། སྟོན་པ་སངས་རྒྱས་ཞལ་བཞུགས་པའི་དུས་
ཀྱི་ཡི་གེ་ནི་པ་ལིའི་ཡི་གེ་ཞེས་གྲགས་པ་དེང་སང་ཐེ་གོའི་དགེ་སློང་རྣམས་ཀྱིས་སྤྱོད་པ་
དེའི་ཡིག་གཟུགས་ལ་དཔེར་བྱས་པར་འདོད་པའང་ཡོད། དེས་ན་ཝརྟུ་ལར་བསྟུན་
ནས་དབུ་མེད་སྟེ་གཤར་མ་བཟོས་པ་སོགས་ཡི་གེ་ཐོག་མར་བཟོས་པ་ཙམ་དུ་མ་ཟད་
སྒྲའི་སྐོར་གྱི་གཞུང་བརྒྱད་མཛད་པར་གྲགས་པ་ལས། སུམ་ཅུ་བར་རྒྱའི་ཡི་གེ་ལ་ཕྲི་
བསྣན་བྱས་ཏེ། ཀ་ནས་ཨའི་བར་ཕྱི་མོའམ་གསལ་བྱེད་སུམ་ཅུ་དང་། ཨི་སོགས་
དབྱངས་བཞི་དང་། རྣམ་དབྱེ་བརྒྱད་དང་། རྟགས་འཇུག་ཏུ་སྔོན་རྗེས་མིང་གཞིའི་
ཕོ་མོ་མ་ནིང་གི་རྟགས་ཀྱི་ཐོབ་ཐང་གཏན་ལ་ཕབ་པོ། ། དེ་ལྟར་ལེགས་པར་གཏན་
ལ་ཕབ་ཟིན་ནས། རྒྱལ་བོས་ཀྱང་གསན་སྦྱང་མཛད། རྒྱ་གར་གྱི་སློབ་དཔོན་ཀུ་ས་ར་
དང་། བྲམ་ཟེ་ཤིང་ཀ་ར་སོགས་ལས་ཐོན་མིས་ལོ་ཙཱ་བྱས་ཏེ་གཉན་པོ་གསང་བ་
བསྒྱུར། སྲོང་བཙན་སྒམ་པོས། རྒྱ་གར་ལྷོ་ཕྱོགས་ཀྱི་རྒྱལ་བོ་ཨུ་ཊ་མ་ཎ་གེ་སར་ལས་
ཙནྡན་སྦྲུལ་སྙིང་གི་བཅུ་གཅིག་ཞལ་རང་བྱོན་དང་སངས་རྒྱས་གསུམ་གྱི་རིང་བསྲེལ་ཤ་
རི་རམ་དང་། བལ་ཡུལ་ནས་ཙནྡྲ་ཧ་རིའི་ལོ་ཀེ་ཤཱ་ར་སྤྱན་དྲངས། བལ་བོའི་རྒྱལ་བོ་
ཨམ་ཤུ་ཝརྨའི་སྲས་མོ་སྦིར་ཏི་ཀུ་ཊི་ཌོ་བེ་བཙུན་མོར་བསུས་པ་བལ་བཟའ་ཁྲི་བཙུན་
ཡིན་པས། རྟེན་སྐལ་དུ་སངས་རྒྱས་དགུང་ལོ་བརྒྱད་པའི་སྐུ་ཚད་ཅན་གྱི་ཇོ་བོ་ཆུང་བ་
མི་བསྐྱོད་རྡོ་རྗེ་དང་། བྱམས་པ་ཆོས་འཁོར། ཙན་དན་སྒྲོལ་མ་སོགས་ཀྱང་སྤྱན་
དྲངས། ལྷ་ས་དམར་བོ་རི་ལ་རྒྱལ་བོའི་ཕོ་བྲང་ཁང་མིག་སྟོང་ཡོད་པ་བརྩིགས། རྒྱུ་
395
•
，
：
་，



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ནག་རྒྱལ་བོ་ཐང་ཐའི་ཙུང་གི་སྲས་མོ་ཝིན་ཁྲིན་གོང་ཇོ་བཙུན་མོར་བསུས་པ་རྒྱ་བཟའ་
ཀོང་ཇོར་གྲགས་ཤིང་། རྟེན་སྐལ་དུ། ཇོ་བོ་ཆེ་བ་ཤཱཀྱ་མུ་ནེ་དགུང་ལོ་བཅུ་གཉིས་པའི་
ཚད་ཅན་བོད་དུ་སྤྱན་དྲངས། ཡང་ཞང་ཞུང་རྒྱལ་བོ་ལིག་མི་སྐྱའི་སྲས་མོ་ཞང་ཞུང་
བཟའ་ལི་ཐིག་སྨན་དང་། མི་ཉག་རྒྱལ་བོའི་སྲས་མོ་རུ་ཡོངས་བཟའ་རྒྱལ་མོ་བཙུན་
དང་། སྟོད་ལུང་མོང་ནས་ཞང་བློན་གྱི་སྲས་མོ་མང་བཟའ་ཁྲི་ལྕམ་བཅས་རིམ་བཞིན་
ཁབ་ཏུ་བཞེས། རྒྱལ་བོ་རང་གིས་ལྐོག་ཆོས་སུ་གདམས་པ་ཕོག་སྟེ། ཉང་བྲན་ཕ་བོང་
ཁར་ཐུགས་རྗེ་ཆེན་པོའི་རྣལ་འབྱོར་སྤྱོད་པའི་རལ་བ་ཅན་བརྒྱ་ཕྲག་དུ་མ་བྱུང་བར་
བཤད་པ་སོགས་ཀྱི་ལོ་རྒྱུས་སྣང་ངོ༌། ། དེ་ནས་བལ་བཟས་ལྷ་ཁང་བཞེངས་འདོད་
ནས། གདོང་གི་ནེའུའི་ཁར་བརྩིགས་པའི་གཞི་འདིང་བ་ན་ལྷ་འདྲེས་བཤིག་ནས་
བརྩིགས་མ་ཐུབ་ཚེ། རྒྱ་བཟས་སྤོར་ཐང་བརྩིས་པས། བོད་ཀྱི་ས་འདི་སྲིན་མོ་གན་
རྐྱལ་འགྱེལ་བ་དང་འདྲ་ཞིང་། ཁྱད་པར་འོ་ཐང་གི་མཚོ་འདི་སྙིང་ཁྲག་འདྲ་བས་དེ་ལ་
ལྷ་ཁང་བཞེང་དགོས་པ་དང་། དེ་བཞེང་བ་ལ་མཐའ་འདུལ་ཡང་འདུལ་རུ་ནོན་གྱི་
ཚུལ་དགོས་པར་ཞུས་པར་བལ་བཟས་བདེན་པར་མ་བཟུང་ནས་རྒྱལ་བོ་ལ་ཞུས་པས་
དེ་བཞིན་གྱི་ལུང་བསྟན་བྱུང་ལ། ཡང་རྒྱལ་བོ་ཉང་བྲན་ཕ་བོང་ཁའི་བྲག་སྟེང་དུ་ཁང་
བ་དགུ་ཐོག་བརྩིགས་པའི་ནང་ཐུགས་རྗེ་ཆེན་པོའི་སྒྲུབ་པ་མཛད་པས་གྲུབ་རྟགས་
ཐོན་ཞིང་ཞལ་གཟིགས་དང་ལུང་བསྟན་བརྙེས་ཏེ། ཐུགས་རྗེ་ཆེན་པོ་བཅུ་ གཅིག་
ཞལ་བཞེང་བའི་རྒྱུ་ཙནྡན་ཕྱེ་མ་དང་གནས་ཆེན་བརྒྱད་ཀྱི་ས་སྣ་ནི་རཉྫ་ནའི་ཕྱེ་མ་
སོགས་ནང་གཞུག་གི་རྟེན་ཁྱད་འཕགས་རྣམས་བ་དམར་གྱི་འོ་མས་འཇིམ་པ་བྱས་
ནས། བལ་བཟོ་ཁྲེ་བས་བཞེངས་པ་ལ་ཕལ་ཆེར་རང་བྱོན་དུ་བབས་ནས་བཅུ་གཅིག་
ཞལ་འགྲུབ་ཚེ། ལྷོ་ནུབ་གླ་བའི་ཚལ་དུ་འདྲེ་འཚོགས་ནས་བར་གཅོད་རྩོམ་པར་ཤོམ་
པ་ན། ཟླ་བ་ཚལ་གྱི་བྲག་ལ་སྣང་བ་མཐའ་ཡས་སོགས་ཀྱི་སྐུ་གསུམ་བརྐོས་པས་བཟློག་
396



༄༅ ། །བོད་སོག་ཆོས་འབྱུང་གི་སྟོད་ཆ།
སྟེ། རྒྱལ་བོས་གཡོ་རུ་ཁྲ་འབྲུག་བཀྲ་ཤིས་བྱམས་སྙོམ་གྱིས་གཙོས་མཐའ་འདུལ་ཡང་
འདུལ་རུ་ནོན་གྱི་གཙུག་ལག་ཁང་བཞེངས་པས་ན། ཁྲ་འབྲུག་བོད་ཀྱི་ལྷ་ཁང་ཐོག་མ་
ཟེར། དེ་ཡང་དཔུང་བ་གཡས་པ་ལ་སྐ་ཚལ། གཡོན་པ་ལ་ཁྲ་འབྲུག རྐང་པ་གཡས་
ལ་གཙང་འགྲམ། གཡོན་ལ་གྲོམ་པ་རྒྱང་སྟེ་རུ་བཞིའི་གཙུག་ལག་ཁང་བཞི། གྲུ་མོ་
གཡས་ལ་ཀོང་བོ་ཆུང་། གཡོན་ལྷོ་བྲག་ཁོམ་ཐིང་། པུས་མོ་གཡས་སྐ་བྲག གཡོན་ལ་
པྲ་དུམ་རྩེ་སྟེ་མཐའ་འདུལ་བཞི། ལག་མཐིལ་གཡས་པ་ལ་བྱང་ཚལ་གྱི་རླུང་གནོན།
གཡོན་ལ་ཁམས་ཀྱི་འདན་ཀློང་ཐང་སྒྲོལ་མ། རྐང་མཐིལ་གཡས་ལ་མང་ཡུལ་བྱམས་
སྤྲིན། གཡོན་ལ་མོན་ཡུལ་བུམ་ཐང་། སྤ་གྲོ་སྐྱེར་ཆུ་ལ་སོགས་པ་རུ་གནོན་གྱི་གཙུག་
ལག་ཁང་སོགས་བཞེངས། གདོང་སྐྱིད་ཤོད་ཀྱི་ཕྱོགས་བཞིར། ཤར་མཆོད་སྡོང་
བཙུགས་འདྲ། ལྷོར་མཆོད་རྟེན་བཞུགས་འདྲ། ནུབ་དུང་ཕོར་བཞག་འདྲ། བྱང་
པདྨ་ཁ་ཕྱེ་འདྲ་བ་སྟེ་རི་བོ་བཟང་བོ་བཞི་དང་། ཉང་བྲན་འཕན་དཀར་གྱི་རི་ལ་
གདུགས། མལ་གྲོང་གི་རི་ལ་ཉ། མདོངས་མཁར་གྱི་བྲག་ལ་པདྨ། གྲིབ་ཀྱི་འཁྱགས་
རུམ་ལ་དུང༌། རྫོང་བཙན་གྱི་རི་ལ་བུམ་པ། ཡུག་པའི་རི་ལ་དཔལ་བེའུ། འཕན་
དཀར་གྱི་རི་ལ་རྒྱལ་མཚན་སོགས་བཀྲ་ཤིས་རྟགས་བརྒྱད་དང་། གནམ་འཁོར་ལོ་
རྩིབས་བརྒྱད་དང་། ས་པདྨ་འདབ་བརྒྱད་དང་འདྲ་བའི་དཔྱད་ལེགས་པ་ཕུན་སུམ་
ཚོགས་པའི་ཡོན་ཏན་དང་ལྡན་པའི་འོ་ཐང་གི་མཚོ་ལ་གཙུག་ལག་ཁང་བརྩིག་དགོས་
ཞེས་རྒྱལ་བོས་བཀའ་བསྩལ་པ་ལྟར། ར་ལ་ས་བཀལ་ནས་མཚོ་བསུབས། དེའི་སྟེང་
སོ་ཕག་དང་། སྤང་ལེབ། རྡོ། ས་བཟང་དང་བྱེ་མ་རྣམས་རིམ་པར་བཏིང་བའི་སྟེང་
བྲི་ཀཱ་མ་ལ་ཤཱི་ལར་དཔེ་བླངས་ནས་འཕྲུལ་སྣང་གི་གཙུག་ལག་ཁང་སྒོ་ནུབ་བསྟན་
བརྩིགས་ཏེ་དབུས་སུ་ཇོ་བོ་མི་བསྐྱོད་རྡོ་རྗེ་དང་། གློ་འབུར་བྱང་མར་བཅུ་གཅིག་ཞལ་
གདན་དྲངས་པ་དང་། རྒྱ་བཟས་ཀླུ་བདུད་གདུག་པ་ཅན་གནས་པའི་ཁ་གནོན་ལྟ་
397



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བུར་ར་མོ་ཆེའི་གཙུག་ཁག་ ཁང་སྒོ་ ཤར་བསྟན་བཞེངས་ཏེ་ཇོ་བོ་ཆེན་པོ་ཤཱཀྱ་མུ་ནེ་
བཞུགས། སྐྱིད་ཤོད་རང་གི་ས་དགྲ། རྡོ་སེང་། དབང་ཕྱུག་མཚན་མ། བྱ་ཁྱུང་།
དུང་དཀར་སོགས་ཀྱིས་མནན་ནོ། ། རྒྱ་ཕིབས་སྟག་ལྟར་བཀྲ་བས་རྒྱ་སྟག་ར་མོ་ཆེ་
ཞེས་མཁས་ པའི་ དགའ་ སྟོན་ དུ་ བཞེད་ ཀྱང༌། འགའ་རེས་ བློ་ བཟོའི་ངག་རྒྱུན་
འབྱམས་པར་བཤད། དེ་ནས་ཞང་ཞུང་བཟས་ཐིམ་བུ་ལྐོག་གི་ལྷ་ཁང་བཞེངས་པ་
དང༌། རུ་ཡོངས་བཟས་བྲག་ལྷ་ཕུག་གི་ལྷ་ཁང་བཞེངས། འགའ་རེས་མིག་མང་ཚལ་
གྱི་ལྷ་ཁང་བཞེངས་ཟེར། མོང་བཟའ་ཁྲི་ལྕམ་གྱིས་ཡེར་བའི་ལྷ་ཁང་བཞེངས་སོ། །
རྒྱལ་བོ་འདིའི་སྐུ་རིང་ལ་གོང་གསལ་སློབ་དཔོན་ཀུ་ས་ར་དང༌། བྲམ་ཟེ་ཤཾ་ཀ་ར་
གཉིས་དང་བལ་བོའི་སློབ་དཔོན་ཤཱི་ལ་མཉྩ་དང་། རྒྱ་ནག་གི་སློབ་དཔོན་ཧྭ་ཤང་མ་ཧཱ་
དེ་ཝ་ཆེ་དང་། ལོ་ཙཱ་བ་ཐོན་མི་སཾ་བྷོ་ཊ་དང་། དེའི་མཆན་བུ་དྷརྨ་ཀོ་ཤ་དང་ལྷ་ལུང་
རྡོ་རྗེ་དཔལ་རྣམས་ཀྱིས་མདོ་དགེ་བཅུ་དང་། དཔང་སྐོང་ཕྱག་རྒྱ་བ། ཟ་མ་ཏོག
དཀོན་མཆོག་སྤྲིན་སོགས་ཆོས་མང་བོ་བསྒྱུར་པ་བོད་དུ་དམ་ཆོས་བསྒྱུར་བའི་ཐོག་
མར་གསུངས་སོ། ། དེ་དང་མཐུན་པར་གསོ་དཔྱད་རིག་པ་དང་ནག་རྩིས་ཀྱང་དར་
ཞིང་བསྒྱུར་པ་སོགས་བྱུང་བར་གསུངས་སོ། ། ཤིང་མོ་སྦྲུལ་གྱི་ལོར་ཆོས་རྒྱལ་སྲོང་
བཙན་སྒམ་པོ་མཆོག་གིས་བློན་པོ་ཞིག་རྒྱ་ནག་རྒྱལ་བོའི་སར་མངགས་ཏེ། སན་ཞིས་
མཁར་མོ་ཆེའི་ཉེ་ཡུལ་རི་བོ་རྩེ་ལྔར་གྲགས་པའི་གནས་ལ་ལྷ་ཁང་བཞེངས་འདུན་ཡོད་
ཚུལ་གསུངས་པར། རྒྱ་རྒྱལ་ནས་བཞེངས་འཐུས་གནང་བ་ཕུལ་བ་ལྟར། རི་བོ་རྩེ་
ལྔར་ལྷ་ཁང་བརྒྱ་རྩ་བརྒྱད་བཞེངས། དེའི་སྔོན་དུ་ལྷ་ཁང་མང་བོ་མེད་པ་ལ་དེ་ནས་ལྷ་
ཁང་མང་དུ་འཕེལ་བ་སོགས་རྩེ་ལྔའི་གནས་ཀྱི་གྲགས་པ་འཛམ་གླིང་མཁའ་ལ་འབྲུག་
སྟོང་ལྡིར་བ་བཞིན་གྲགས་པ་སྙན་པས་ས་སྟེང་ཁྱབ་པ་བྱུང་ངོ༌། ། རྒྱལ་བོ་འདི་ནི་
འཕགས་པ་སྤྱན་རས་གཟིགས་ཀྱི་རྣམ་པར་སྤྲུལ་བ་ཡིན་པ་ནི་ཡོངས་ལ་གྲགས་མོད།
398



༄༅ ། །བོད་སོག་ཆོས་འབྱུང་གི་སྟོད་ཆ།
དེ་ཅི་ཞིག་གིས་མངོན་པ་ཡིན་ཞེ་ན། སྲས་ལ་རྒྱལ་ས་གཏད་དེ་སྲིད་བཞེས་ནས་
གཤེགས་རྗེས། རྒྱལ་བོ་སླར་བསྐྱར་ནས་མཛད་དུས་ཚུལ་མིན་ལོག་པ་ལ་ གསོད་
ཁྲིམས་བྱས་ནས་སྤྲུལ་བའི་མི་ལ་སྤྲུལ་བས་ཆད་པ་བཅད་དེ་ཕྱི་བལྟས་འཇིགས་སུ་རུང་
བའི་སྐབས། ལི་ཡུལ་ན་དགེ་ཚུལ་གཉིས་ཀྱིས་ལོ་ཀི་ཤྭ་རི་སྒྲུབ་ཚེ་སྐུའི་ཞལ་བསྟན་ནས།
བོད་དུ་སོང་ན་ད་ལྟ་སྤྱན་རས་གཟིགས་རྒྱལ་བོའི་ཚུལ་དུ་ཡོད་ཅེས་ལུང་བསྟན་ནས།
བོད་དུ་ཕྱིན་ཚེ་ཁྲིམས་གཅོད་བྱེད་པ་མཐོང་ནས་འཇིགས་པ་ན། རྒྱལ་བོས་དབུའི་
འོད་དཔག་མེད་བསྟན་ནས་རྗེས་སུ་བཟུང་བ་སོགས་ཀྱི་ལོ་རྒྱུས་ཀྱིས་ཤེས་ལ། ཁྲ་
འབྲུག་གི་མཆོད་རྟེན་རྩེ་ལྔར་སྤྲང་བཙུན་ཞིག་དང་རྫུ་འཕྲུལ་འགྲན་པས་ཀྱང་ཤེས།
ཁྱད་པར་དུ་བོད་དུ་བསྟན་པའི་བདག་པོ་སྐྱེས་བུ་ཁྱད་པར་ཅན་གང་དག་འབྱུང་བར་
ལུང་བསྟན་པ་དེ་བཞིན་བྱུང་བས་ཤེས་ཏེ། སུམ་བྷའི་ཆོས་འབྱུང་དུ། བཀའ་ཆེམས་
ལྷད་མེད་དུ་ལུང་བསྟན་གནང་བ་ཇི་བཞིན་ཕྱིས་སུ་བྱུང་ངོ་ཞེས་གསུངས་པས་སོ། །
ཀོང་ཇོའི་ཞལ་ནས། བློན་པོ་རྣམས་ལ་སླར་རྒྱ་ནག་ནས་དམག་འོང་སྲིད་པས།
དེ་དུས་ཇོ་བོ་ཤཱཀྱ་མུ་ནེ་ར་མོ་ཆེ་ནས་འཕྲུལ་སྣང་དུ་གདན་དྲོངས་ལ་གློ་འབུར་ཞིག་ཏུ་
སྦས་ནས་སྒོ་ཞལ་བ་བྱས་ཏེ་འཇམ་པའི་དབྱངས་ཀྱི་སྐུ་ཞིག་བྲིས་ཤིག་གསུངས་པ་ལྟར། །
མང་སྲོང་དུས་རྒྱ་དམག་བྱུང་ཚེ་བློན་པོ་རྣམས་ཀྱིས་རྒྱ་བཟའི་ཞལ་ཆེམས་ལྟར་བྱས་
པས་ཇོ་བོ་གདན་འདྲེན་མ་ཐུབ་ཅིང་། དེ་ཕྱིན་ནས་ཇོ་བོ་རྣམ་གཉིས་ཀྱི་གོ་སའང་
བརྗེས་པ་ཡིན་ཏེ། འཕྲུལ་སྣང་དུ་ ཤཱཀྱ་མུ་ནེ་དབུས་མར་བཞུགས་པའི་འཁོར་དུ་
བྱམས་པ་དང་། འཇམ་དབྱངས་མར་མེ་མཛད། གངས་ཆེན་མཚོ། སེམས་དཔའ།
སེམས་མ་རྣམས་ཡོད་ལ། ར་མོ་ཆེར། ཇོ་བོ་མི་བསྐྱོད་རྡོ་རྗེའི་འཁོར་དུ་སྒྲོལ་མ་
འཇིགས་པ་བརྒྱད་སྐྱོབ་མ་དང་། མཆོག་ཟུང་གི་རིང་བསྲེལ་བཞུགས་པའི་མཆོད་
རྟེན་གཉིས་དང་། ཉེ་སྲས་བརྒྱད་སོགས་ཡོད་དོ། །
399



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འདུས་སྲོང་ མང་ རྗེའི་ སྐབས། ལྷ་ སར་མེས་ ཀྱི་ དགོངས་ དུས་ མཆོད་ པ་
བཙུགས་པ་དང་། དེའི་སྲས་ཁྲི་ལྡེ་གཙུག་བརྟན་དུས། ཡབ་མེས་ཀྱི་བཀའ་ཆེམས་
མཆིམས་ཕུའི་དཀོར་མཛོད་དུ་ཡོད་པ་གཟིགས་ནས། བྲན་ཀ་མུ་ལ་ཀོ་ཤ་དང་།
གཉགས་ཛྙཱ་ན་ཀུ་མཱ་ར་གཉིས་རྒྱ་གར་དུ་ཆོས་འཚོལ་དུ་བཏང་བས་པཎྜི་ཏ་སངས་རྒྱས་
གསང་བ་དང་། སངས་རྒྱས་ཞི་བ་གཉིས་ཏི་སེ་ནས་གདན་དྲངས་ཀྱང་མ་འདྲོང་བར།
མདོ་སྡེ་ལས་བརྒྱ་བ་དང་། གསེར་འོད་དམ་པ་གཉིས་བསྒྱུར། ཀྲི་ཡ་དང་ཨུ་པ་ཤས་
ཙམ་ཞུས་པ་སོགས་ཐེག་ཆེན་གྱི་མདོ་གསུམ་མམ་ལྔ་སྤྱན་དྲངས་ཟེར། མདོ་ལྔ་
བཞུགས་པའི་ ལྷ་ ཁང་ ལ་ ལྷ་ ས་ མཁར་ བྲག་ དང༌། བྲག་ དམར་ མགྲིན་ བཟང་།
མཆིམས་ཕུ་ནམ་རལ། བྲག་དམར་ཀེ་རུ། མ་ས་གོང་གི་ལྷ་ཁང་བཅས་ལྔ་བཞེངས་པ་
དང༌། དེ་ལས་གཞན་དར་འཕུར་མཁར་ལྟག མད་སྨད་ལིང་ཆུ་ཁྲི་རྩེ། འཕང་ཐང་
ཀ་མེད། ཀ་ཆུ་བན་ཆུང་སོགས་ཀྱང་བཞེངས། རྩིས་དང་སྨན་དཔྱད་ལ་སོགས་པ་
བསྒྱུར། ལི་ཡུལ་དང་རྒྱ་ནག་ནས་ཀྱང་རབ་བྱུང་མང་བོ་བྱུང་བར་བཤད། རྒྱ་བཟའ་
ཕྱི་མས་ཇོ་བོ་གློ་འབུར་ནས་བཏོན་ཏེ་གཙང་ཁང་དབུས་མར་བཞག་ནས་མཆོད་སྲོལ་
བཙུགས། རྒྱལ་བོས་ཆོས་སྲོལ་འཛུགས་པར་དགོངས་ནས། སང་ཤིང་སོགས་མི་བཞི་
རྒྱ་ཡུལ་དུ་ཆོས་འཚོལ་དུ་བཏང༌། རྒྱའི་རྒྱལ་བོས་བསྙེན་བཀུར་གནང་ཞིང་ཆོས་མང་
དུ་བསྐུར། ཧྭ་ཤང་ཞིག་དང་བཅས་བརྫངས་ཏེ་བོད་དུ་སླེབས་པ་ན་རྒྱལ་བོ་འདས་
ནས་བློན་པོ་རྣམས་ཀྱིས་ཕྱིར་སྤྲད། རྒྱལ་བོ་ཁྲི་སྲོང་ལྡེ་བཙན་ལོ་ན་ཆུང་བའི་སྐབས་
བློན་ཆེན་མ་ཞང་ཁྲོན་པ་སྐྱེས་དང་། སྟག་དགྲ་ཀླུ་གོང་གཉིས་ཆོས་ལ་མི་དགའ་བས་
ཆོས་ཁྲིམས་བཤིག་སྟེ་བལ་བོ་དང་རྒྱ་ནག་གི་རབ་བྱུང་རྣམས་རང་ཡུལ་དུ་སྤྲུགས། ཇོ་
བོ་ཤཱཀྱ་མུ་ནེ་རྒྱ་ནག་ཏུ་ཕྱིར་སྐྱེལ་ཟེར་ནས་བསྐྱལ་བ་ལ་མི་སུམ་བརྒྱས་མ་ཐེག་ནས་བྱེ་
ཐང་དུ་སྦས། འཕྲུལ་སྣང་བཤས་ར་བྱས་པས། སྣ་ནམ་ཁྲི་ཐོག་རྗེ་ཐང་ལ་འབར་རྒྱབ་
400



༄༅ ། །བོད་སོག་ཆོས་འབྱུང་གི་སྟོད་ཆ།
གས་ནས་ཤི་བ་དང༌། ཅོག་གྲུ་སྐྱེས་བསྐམས་ནས་ཤི་བ་སོགས་དང་། ཡུལ་ལ་ནད་
ཡམས་བཅས་ལྟས་ངན་དུ་མ་བྱུང་རྐྱེན་གྱིས། ཇོ་བོ་བྱེ་མའི་འོག་ཏུ་བཅུག་པས་ལན་
ཟེར་ནས། ཇོ་བོ་མང་ཡུལ་སྐྱིད་གྲོང་དུ་བསྐྱལ་བར་དྲེའུ་གཉིས་ཀྱིས་ཐེག་ནས་བསྐུལ་
ལོ། ། མཁར་བྲག་དང་མགྲིན་བཟང་གཉིས་བཤིག་པ་སོགས་བསྟན་ལ་གནོད་པ་
ཆེན་པོ་བསྐྱལ། སང་ཤིས་སྟབས་མི་ལེགས་པར་མཐོང་ནས་ཆོས་དཔེ་རྣམས་སྤྱན་
དྲངས་པ་མཆིམས་ཕུའི་བྲག་ལ་སྦས། སྦ་གསལ་སྣང་ལྷོ་བལ་དུ་འགྲོ་བར་རྒྱལ་བོར་
ཞུས་པས་མང་ཡུལ་གྱི་ཁང་དཔོན་དུ་བཏང་། རྒྱལ་བོ་ནར་སོན་ཚེ། སང་ཤིས་སླར་
བྲག་གསེབ་ཀྱི་ཆོས་རྡོ་རྗེ་གཅོད་པ་དང༌། དགེ་བཅུའི་མདོ། ས་ལུ་ལྗང་བ་སོགས་
བླངས་ནས་ཕུལ་བས་རྒྱལ་བོ་དགྱེས་ཏེ་རྒྱ་མི་མགོ་དང་ཁ་ཆེ་ཨཱ་ནནྟས་བསྒྱུར་བར་
བརྩམས་ཚེ། བློན་ཆེན་མ་ཞང་སོགས་ཀྱིས་བཀག་པས་སང་ཤི་མང་ཡུལ་དུ་སོང་།
གསལ་སྣང་མང་ཡུལ་ནས་རྒྱ་གར་དུ་སོང་ཞིང་། མ་ཧཱ་བོ་དྷི་དང་ནཱ་ལེནྡྲར་མཆོད་པ་
ཕུལ་ཏེ། བལ་བོ་ནས་མཁན་ཆེན་བོ་དྷི་ས་ཏྭ་མང་ཡུལ་དུ་སྤྱན་དྲངས། སེམས་བསྐྱེད་
ཞུས་རྗེས། སླར་རྒྱལ་བོ་དང་ཕོ་བྲང་རླུང་འཚུབ་ཏུ་འཇལ་ནས་བོ་དྷི་ས་ཏྭའི་ལོ་རྒྱུས་
ཞུས་ཏེ་མ་ཞང་ལ་ཡིབ་བསྡད་ཚེ། འགོས་ཁྲི་བཟང་དང་ཞང་ཉམས་བཟང་སོགས་
ཀྱིས་གྲོས་བྱས་ཏེ། མ་ཞང་དང་སྟག་སྒྲ་གཉིས་བསླུས་ཏེ། སྔ་མ་སྟོད་ལུང་དང་། ཕྱི་
མ་འཕན་པོར་རྒྱལ་བོའི་སྐུ་གླུད་དུ་བརྫས་ནས་གསོན་དུར་དུ་བཅུག བུར་གྱི་འབངས་
སུ་བསྔོས་པ་ཞེས་ཀྱང་བྱུང་ངོ༌། ། འདིར་ཆོས་ལ་གནག་པའི་སྟག་སྒྲ་ཀླུ་གོང་དང་།
རྒྱལ་བོའི་དགོངས་མཐུན་ངན་ལམ་སྟ་ར་ཀླུ་གོང་གཉིས་ཁྱད་ཕྱེ་དགོས་སོ། ། དེ་ནས་
རྒྱལ་བོའི་དགོངས་བཞེད་བཞིན་སྦ་གསལ་སྣང་གིས་ཟ་ཧོར་རྒྱལ་བོའི་གདུང་སྲས་བོ་དྷི་
ས་ཏྭ་སླར་ཡང་མང་ཡུལ་དུ་མཇལ་ནས་ལྷ་སར་སྤྱན་དྲངས་ཏེ་བྱོན། དེར་སང་ཤི་
སོགས་བཏང་སྟེ་ཁ་ཆེའི་ཚོང་བ་སྐྱེས་བཟང་གི་བུ་ཨཱ་ནནྟས་ལོ་ཙཱ་བྱས་ནས་གྲུབ་མཐའ་
401



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གང་ཡིན་དྲིས་པས། རིགས་པར་གང་འཐད་ཡིན་མཆོག་གསུམ་ལ་སྐྱབས་སུ་འགྲོ་
གསུངས་པ་ལ་རྒྱལ་བོ་མཉེས་ཏེ། བསམ་ཡས་འོམ་བུ་ཚལ་གྱི་ཕོ་བྲང་རླུང་འཚུབ་ཏུ་
སྤྱན་དྲངས་ནས་བླ་མར་ཞུས་ཏེ་ཆོས་གསན། བོ་དྷི་ས་ཏྭས་རང་ཉིད་དང་རྒྱལ་བོ་སྔོན་
འོད་སྲུང་གི་བསྟན་པའི་དུས་ལ། ཡུལ་མཆོད་རྟེན་བྱ་རུང་ཁ་ཤོར་བཞེངས་དུས་བྱ་རྫི་
མའི་བུར་གྱུར་ཚེ། བོད་དུ་བསྟན་པ་དར་བར་སྨོན་ལམ་བཏབ་ཚུལ་གསུངས་ཤིང་
དྲན་དུ་བཅུག་པས། བོད་དུ་ཆོས་དར་བར་བཞེད་ཚེ་བོད་ཀྱི་ལྷ་སྲིན་རྣམས་ཁྲོས་ནས་
དམར་བོ་རིའི་རྩེའི་ཕོ་བྲང་ལ་ཐང་ལྷས་ཐོག་འཕང་། ཡར་ལྷ་ཤམ་པོས་ཡར་ལུང་ཕོ་
བྲང་འཕང་ཐང་ཆུས་བཤིག བསྟན་མས་ལོ་ཉེས་སོགས་ལྟས་ངན་བཏང་ཚེ། ཞི་བ་
འཚོས། རྒྱལ་བོ་ལ་རིག་སྔགས་འཆང་བ་པདྨ་སཾ་བྷ་ཝ་སྤྱན་དྲངས་ནས་དེ་དག་མ་
འདུལ་ན་ཆོས་དར་མི་ནུས་གསུངས་ནས་རེ་ཞིག་བལ་བོར་བྱོན། དེ་ནས་རྒྱལ་བོས་སྦ་
གསལ་སྣང་རྗེ་གསལ་དང༌། སེང་གོང་ལྷ་ལུང་གཉིས། འཁོར་སྣ་ནམ་རྡོ་རྗེ་བདུད་
འཇོམས་སོགས་ལྔ་བཅས་བཏང་བས། པདྨ་སཾ་བྷ་ཝས་མཁྱེན་ནས་མང་ཡུལ་གུང་
ཐང་དུ་བྱོན་པ་དང་མཇལ་ནས་གདན་དྲངས་པས། གནམ་ཐང་མཁར་ནག་དང་།
འོ་ཡུག བྱང་ཁུལ་འདམ་གཞུང་འཕན་ཡུལ། མལ་གྲོ་སོགས་སུ་འབྱོན་ལམ་ནས་
བཟུང་སྟེ་བོད་ཀྱི་ལྷ་འདྲེ་གཡུལ་ལོག་བཅུག་སྟེ། མ་མོའི་སྡེ་དཔོན་གངས་དཀར་ཤ་
མེད་སོགས་བརྟན་མ་བཅུ་གཉིས་དང་། རྡོ་རྗེ་ལག་པ་གཉན་ཆེན་ཐང་ལྷ། གཉན་
མཁར་ནག མལ་གྲོ་གཟི་ཅན། ཡར་ལྷ་ཤམ་པོ་ སོགས་ དམ་ལ་བཏགས་ཤིང་།
གནམ་ཆུ་ཚན་གྱི་ཉི་ཚེ་བའི་དམྱལ་བ་ལ་ཕན་བཏགས་ཏེ། སྟོད་ལུང་མདོའི་གཞུང་བ་
ལྷ་ཆུའང་བཏོན་པར་གསུངས། ཟུང་མཁར་མདར་ཕེབས་པ་ན། རྒྱལ་བོ་དང་བཙུན་
མོ་གཉིས་དང་བློན་པོ་སོགས་བཅས་སློབ་དཔོན་ལ་མཇལ་ཏེ་ཕོ་བྲང་བྲག་དམར་དུ་
གདན་དྲངས། མལ་དྲོའི་ཕུ་ནས་ལྷ་སྲིན་ལྷག་མའང་དམ་ལ་བཏགས་ནས་བྲག་
402



༄༅། །བོད་སོག་ཆོས་འབྱུང་གི་སྟོད་ཆ།
དམར་མགྲིན་བཟང་དུ་བཞུགས། ལྷ་གདུང་འཚོ་གཞིར་སྙན་ལེགས་སོགས་ལ་པྲ་རྟེན་
མཛད་དེ་རྒྱལ་བོ་ཆེན་པོ་བཞི་ཡི་པྲ་ཕབ། གནོད་པར་བྱེད་པའི་ལྷ་འདྲེ་སུ་ཡིན་ལུང་
བསྟན་བཅུག་པ་ནི་བོད་དུ་ལྷ་ཕབ་པའི་ཐོག་མ་ཡིན། དེ་ནས་སླར་བོ་དྷི་ས་ཏྭ་སང་ཤི་
སོགས་ཀྱིས་གདན་དྲངས་ཤིང་བཞུགས་པ་དང་། ཇོ་བོ་ཤཱཀྱ་མུ་ནེའི་སྐུ་ཡང་། མང་
ཡུལ་ནས་སྤྱན་དྲངས་ཏེ་ར་ས་འཕྲུལ་སྣང་དུ་བཞུགས་སུ་གསོལ། མཁན་པོ་བོ་དྷི་ས་ཏཱ་
དང་། སློབ་དཔོན་ཆེན་པོ་རྣམ་གཉིས་ཀྱིས་བསམ་ཡས་ཀྱི་ས་དཔྱད་དང་ས་འདུལ་
མཛད། མཁན་ཆེན་གྱིས་ཨོ་ཏན་ཏ་བུ་རིའི་གཙུག་ལག་ཁང་ལ་དཔེ་མཛད་ནས་རི་
རབ་གླིང་བཞི་གླིང་ཕྲན་བརྒྱད། ཉི་ཟླ་ཟུང་གཅིག་དང་བཅས་པའི་མཐར་ལྕགས་རིས་
བསྐོར་བའི་བཀོད་པ་མཛད། སློབ་དཔོན་ཆེན་པོས་ནམ་མཁར་གར་གྱི་རྡོ་རྗེ་སྟངས་
སྟབས་མཛད་པའི་ཤུལ་དུ་ལྕགས་རིས་བསྐོར་ཞིང་། ལྕགས་རིས་སྟེང་མཆོད་རྟེན་སྟོང་
རྩ་བརྒྱད་ཀྱིས་བསྐོར། ལྕགས་རིའི་དབུས་སུ། དབུ་རྩེ་རིགས་གསུམ་གླིང་བཞི་གླིང་
ཕྲན་བརྒྱད། །ཡཀྵ་སྟེང་འོག་ཉི་ཟླ་ལྷ་ཁང་དང་། །མཐུ་རྩལ་གླིང་དང་སྒོ་བཞི་མགོན་
ཁང་བརྒྱད། །མཆོད་རྟེན་བཞི་དང་མཆོད་རྟེན་འོད་འབར་སྟེ། །ལྷ་ཁང་སུམ་ཅུ་
ལྕགས་རིས་བསྐོར་བ་ཡོད། ། ཅེས་པ་ལྟར་སྟག་ནས་རྟའི་བར་ལོ་བཞིར་གྲུབ་པར་
གསུངས་པ་ཞིག་དང་། བུ་སྟོན་གྱིས། མེ་མོ་ཡོས་བུའི་ལོ་ལ་རྨང་བཏིང་། ཞེས་
གསུངས་པ་ལྟར་ན། སྔོན་ལ་ཨཱརྱ་པ་ལོའི་གླིང་བཞེངས། ལྷ་ཞི་དྲག་རྣམས་བོད་ཀྱི་མི་
ལ་དཔེ་བྱས་ནས་བཞེངས། བཙུན་མོ་ཆེ་བ་ཚེ་སྤོང་བཟའ་དམར་རྒྱལ་མེ་ཏོག་སྒྲོལ་
མས་ཁམས་གསུམ་ཟིལ་གནོན་གླིང་བཞེངས། ཕོ་ཡོང་བཟའ་རྒྱལ་མོ་བཙུན་གྱིས་དབུ་
ཚལ་གསེར་ཁང་གླིང་བཞེངས། འགྲོ་བཟའ་བྱང་ཆུབ་སྨན་གྱིས་དགེ་རྒྱས་བྱེ་མ་གླིང་
བཞེངས། དབུ་རྩེ་རིགས་གསུམ་གྱི་ནང་རྟེན་དུ། རྒྱལ་བོས་ས་འོག་ནས་རྙེད་པའི་ཇོ་
བོ་བྱང་ཆུབ་ཆེན་པོ་ནང་རྟེན་ཅན་གྱི་མ་ཧཱ་བོ་དྷི་སོགས་རྟེན་ལེགས་པར་བཞེངས་ཏེ།
403



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ས་མོ་ཡོས་ལ་གྲུབ་ནས་མཁན་སློབ་གཉིས་ཀྱིས་རབ་གནས་མཛད། མེ་མོ་ལུག་གི་ལོ་
ལ་ཐམས་ཅད་ཡོད་སྨྲའི་དགེ་སློང་བཅུ་གཉིས་སྤྱན་དྲངས་ཏེ་བོད་ལ་བཙུན་པ་བཏུབ་
མིན་སད་པའི་ཕྱིར། བོ་དྷི་ས་ཏཱས་མཁན་པོ་མཛད་དེ་སད་མི་མི་བདུན་རབ་ཏུ་བྱུང་
སྟེ། དང་བོ་སྦ་ཁྲི་གཟིགས་བསྙེན་པར་རྫོགས་པའི་མིང་སྦ་དཔལ་དབྱངས་དང་། དེ་
རྗེས་སྦ་གསལ་སྣང་རབ་ཏུ་བྱུང་བ་ཡེ་ཤེས་དབང་བོ། འབའ་ཁྲི་གཟིར་བུ་སང་ཤི་ཏ།
བ་གོར་ཧེ་འདོད་བུ་བི་རོ་ཙ་ན་རཀྴི་ཏ། ངན་ལམ་རྒྱལ་བ་མཆོག་དབྱངས། རྨ་ཨ་
ཙརྱ་རིན་ཆེན་མཆོག ལ་གསུམ་རྒྱལ་བ་བྱང་ཆུབ་དང་བདུན་ནི་སད་མི་མི་བདུན་
ཡིན་ལ། ཡང་འཁོན་ཀླུའི་དབང་བོ་བསྲུང་བ། རྩང་ལེགས་གྲུབ་སོགས་རབ་ཏུ་བྱུང་
སྟེ་དེ་དག་ནི་བོད་ཀྱི་རབ་བྱུང་དང་བོ་ཡིན་ཞིང༌། དེ་ནས་བཟུང་སྟེ་བསྟན་པའི་གཞི་
མ་སོ་སོར་ཐར་བའི་རྩ་བ་ཚུགས། དཱ་ན་ཤི་ལ་མཁན་པོ་ཡིན་ཟེར་བ་སོགས་ཡོད་ཀྱང་
མཚན་ཟུར་རཀཱི་ཏ་ཡིན་པས། བོ་དྷི་ས་ཏྭའི་མཁན་བུར་གསལ་ལ། གཞན་ཡང་
འབངས་བློ་གསལ་བ་སུམ་བརྒྱ་ཙམ་རབ་ཏུ་བྱུང་བས་མཁན་ཆེན་དུ་གྲགས་སོ། །
མཁན་རྒྱུད་ནི། ཤཱ་རིའི་བུ་དང་། སྒྲ་གཅན་འཛིན་སོགས་ནས་རིམ་པར་ཀླུ་སྒྲུབ་དང་
ལེགས་ལྡན་འབྱེད་སོགས་ནས་བར་མ་ཆད་པར་མཁན་ཆེན་ལ་བརྒྱུད་པ་ཡིན་ནོ། །
སློབ་དཔོན་ཆེན་པོ་པདྨ་འབྱུང་གནས་ཀྱིས་རྗེ་འབངས་ཉེར་ལྔ་ལ་སོགས་པའི་
སྣོད་ལྡན་མང་བོ་ཡོ་ག་རྣམ་གསུམ་གྱིས་སྨིན་གྲོལ་ལ་བཀོད་པས་གྲུབ་ཐོབ་མང་དུ་བྱུང་
བ་ནི། ནམ་མཁའི་སྙིང་བོ་ཉི་མའི་ཟེར་ལ་ཆིབས། །སངས་རྒྱས་ཡེ་ཤེས་བྲག་ལ་ཕུར་
བ་འདེབས། །རྒྱལ་བ་མཆོག་དབྱངས་རྟ་སྐད་ཐེངས་གསུམ་ཐོན། །མཁར་ཆེན་མཚོ་
རྒྱལ་བསད་པའི་མི་རོ་སློང༌། །དཔལ་གྱི་ཡེ་ཤེས་མ་མོ་མངོན་སུམ་འཁོལ། །དཔལ་གྱི་
སེང་གེ་ལྷ་སྲིན་བྲན་དུ་འཁོལ། །བཻ་རོ་ཙ་ན་ཡེ་ཤེས་སྤྱན་དང་ལྡན། །མངའ་བདག་
རྒྱལ་བོ་ཏིང་འཛིན་མི་གཡོ་གྲུབ། །གཡུ་སྒྲ་སྙིང་བོ་རྟོགས་པའི་མཆོག་དང་ལྡན། །ཛྷ་
404



༄༅ ། །བོད་སོག་ཆོས་འབྱུང་གི་སྟོད་ཆ།
ན་ཀུ་མ་ར་ནི་རྫུ་འཕྲུལ་སྟོན། །རྡོ་རྗེ་བདུད་འཇོམས་རླུང་ལྟར་ཐོགས་པ་མེད། །ཡེ་
ཤེས་དབྱངས་ནི་མཁའ་སྤྱོད་གནས་སུ་གཤེགས། །སོག་པོ་ལྷ་དཔལ་གཅན་གཟན་
གཉའ་ནས་འཛིན། །སྣ་ནམ་ཡེ་ཤེས་མཁའ་ལ་བྱ་ལྟར་ལྡིང་། །དཔལ་གྱི་དབང་ཕྱུག་
ཕུར་བ་གདེངས་ཚད་འགུམ། །ལྡན་མ་རྩེ་མང་མི་བརྗེད་གཟུངས་རྣམས་ཐོབ། །སྐ་
བ་དཔལ་བརྩེགས་གཞན་གྱི་སེམས་རྣམས་ཤེས། །ཤུད་བུ་དཔལ་སེང་ཆུ་བོ་གྱེན་དུ་
ལྡོག །རྒྱལ་བའི་བློ་གྲོས་རོ་ལངས་གསེར་དུ་བསྒྱུར། །ཁྱེའུ་ཆུང་ལོ་ཡིས་ནམ་མཁའི་བྱ་
རྣམས་ཟིན། །དྲན་པ་ནམ་མཁས་བྱང་ནས་གཡག་རྒོད་ཁུག །འོ་བྲན་དབང་ཕྱུག་
ཆུ་ལ་ཉ་ལྟར་འཛུལ། །རྨ་ཐང་རིན་ཆེན་ཕ་ཝང་ཟས་སུ་ཟ། །དཔལ་གྱི་རྡོ་རྗེ་རི་བྲག་
ཐོགས་པ་མེད། །ལང་གྲོ་དཀོན་མཆོག་ཐོག་ཆེན་མདའ་ལྟར་འཕེན། །རྒྱལ་བའི་
བྱང་ཆུབ་མཁའ་ལ་སྐྱིལ་ཀྲུང་འཆའ། ། ཞེས་པ་ལྟར། བསམ་གྱིས་མི་ཁྱབ་པའི་རྫུ་
འཕྲུལ་ཁྱད་པར་བ་ཐོབ་པའི་རྗེ་འབངས་ཉེར་ལྔ་བྱུང་ལ། དེ་ཡང་ཧེ་རུ་ཀ་ཀ༸འི་
མཆན་ཊཱིཀ་ལས་མཆིམས་ཕུའི་རྗེ་འབངས་ཉེར་ལྔ་དང་ཕལ་ཆེར་ངོས་འཛིན་མི་འདྲ་བ་
གསུངས་ཤིང་། རྗེ་འབངས་ཉེར་བདུན་དུ་བཞེད་པའང་ཡོད། བཻ་རོ་དང་ནམ་མཁའི་
སྙིང་བོ་སོགས་རྒྱ་གར་དུ་བཏང་ནས་བི་རོས་ཤྲཱི་སེང་ཧ་ལས་རྫོགས་ཆེན། ནམ་སྙིང་
གིས་སློབ་དཔོན་ཧཱུྃ་ཀ་ར་ལས་ཡང་དག་གི་ཆོས་སྐོར་གསན་ཅིང་སོ་སོས་གྲུབ་པ་ཐོབ་
ནས་བོད་དུ་སྤེལ། གཞན་ཡང་སློབ་དཔོན་ཆེན་པོས་སྐལ་བ་དང་ལྡན་པའི་གདུལ་བྱ་
རྣམས་ལ་སྔགས་འོག་མ་དང༌། བླ་མེད་ཅི་རིགས་པའི་དབང་བསྐུར་བ་དང་ཕུར་བ་
འབུམ་སྡེ་དང་། མན་ངག་ལྟ་ཕྲེང་སོགས་གསུངས་དུས་གཞན་ཞིག་ཏུ་སློབ་དཔོན་
གྱིས་བཙན་པོ་ལ་ཁྱོད་ཀྱི་ཡུལ་འདི་བཟང་བོ་བྱ། ངམ་ཤོད་ཀྱི་བྱེ་མ་འདི་ཚལ་དང་ནེའུ་
གསིང་དུ་བསྒྱུར། གྲ་དོལ་ཡུལ་གསུམ་སོགས་ཆུ་མེད་པ་རྣམས་སུ་ཆུ་དབྱུང་། གྲམ་པ་
ཐམས་ཅད་ཞིང་སར་བྱ། བི་ཤྲ་མ་ཎ་ལས་ནོར་བླངས་ཏེ་ནོར་གྱི་འབྱུང་ཁུངས་སུ་བྱ།
405



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
，
3
གཙང་བོ་སྦུབས་སུ་འཇུག རྒྱུ་ཧོར་ཐམས་ཅད་དབང་དུ་འདུ་བ་བྱ་ཞེས་སོགས་བཀའ་
མཆིད་བསྩལ་པ་ན། དེ་ལྟར་འཚལ་ལོ་ཞེས་པས། སྔ་དྲོ་ཙམ་དགོངས་པར་བཞུགས་
པ་ན། བྲག་དམར་གྱི་སྐམ་ས་གཅིག་ཏུ་ཆུ་རྡོལ། བྲག་དམར་མཚོ་མོ་སྔོན་བྱེ་ཐང་
ཡིན་པ་ནེའུ་གསིང་དུ་སོང་། བྲག་ཟླ་བའི་གདོང་དུ་ནགས་ཆེན་པོ་སྐད་ཅིག་གིས་
བྱུང་། ཟུར་མཁར་ལ་ཕུ་ཆུ་མེད་པ་ཆུ་ཀླུང་ཆེན་པོ་ནར་གྱིས་བྱུང་བ་སོགས་ལྷག་མ་
རྣམས་ཀྱང་བཀའ་བཞིན་འབྱུང་ངེས་པ་ལ། སེམས་ཅན་སྤྱི་མཐུན་གྱི་ལས་ངན་པ་
དང༌། ནག་པོའི་ཕྱོགས་ཀྱི་སྡིག་བློན་རྣམས་བདུད་ཀྱིས་བསྒྱུར་ཏེ། རྒྱ་གར་གྱི་ཨ་ཙརྱ་
འདི་མཐུ་དང་ནུས་པ་ཆེ་ལུགས་ལ་བལྟས་ན། ནམ་ཞིག་ན་རྒྱལ་བོའི་སྲིད་དབང་ཡང་
འཕྲོག་རྒྱུའི་ཉེན་ཆེ་བས། ད་མཚམས་བྱས་ཏེ་ཁོ་རང་གི་ཡུལ་དུ་ལོག་ན་དགའ་ཞེས་
གྲོས་ཏེ། སློབ་དཔོན་ཕྱིར་རྒྱ་གར་དུ་ཕེབས་པར་བློན་པོ་རྣམས་ཀྱིས་གསོལ་བ་བཏབ་
པས་སློབ་དཔོན་གྱིས་ཞལ་བཞེས་མཛད། དེ་ནས་རྒྱལ་བོས་ཐོས་ཏེ་སློབ་དཔོན་ལ་
བཞུགས་པའི་གསོལ་བ་བཏབ་ཀྱང་མ་གནང་བས་རྒྱལ་བོ་ཡང་བྱ་ཐབས་བྲལ། མཛད་
པ་དེ་དག་གི་འཕྲོ་བཤོལ་བར་བསྐུལ་བའི་རྐྱེན་བྱས་ཏེ་མཛད་པ་ལྷག་མ་མ་བསྟན་ཞིང་།
རྒྱལ་རྒྱུད་མངའ་ཐང་འཕེལ་བའི་སྦྱིན་སྲེག་མཛད་འཕྲོ་ལུས། ལྷ་ཀླུ་དམ་བཞག་ལན་
གསུམ་མཛད་པ་ཡང་མ་གྲུབ། གཡའ་མ་ལུང་དུ་སློབ་དཔོན་རིན་པོ་ཆེས་རྒྱལ་བོ་ལ་ཚེ་
སྒྲུབ་ཞག་ཉེར་གཅིག་རིང་གནང་ནས་གྲུབ་དུས་རྒྱལ་བོ་བྱོན་པར་བརྡ་གནང་ཡང་།
བློན་པོ་རྣམས་ཀྱིས་བར་ཆད་བྱས་ཏེ་དུས་ལས་ཡོལ་བཅུག་པས། ཚེ་རྫས་དང་དཀྱིལ་
འཁོར་གཏེར་དུ་སྦས། རྒྱལ་བོ་ཕྱིས་སུ་བྱོན་དུས། སློབ་དཔོན་རིན་པོ་ཆེས། རྒྱལ་བོ་
དུས་ལས་མ་ཡོལ་ན་འཆི་མེད་རྡོ་རྗེའི་སྲོག་འགྲུབ་ཀྱང་བར་ཆད་དུ་སོང་། འོན་ཀྱང་
རྒྱལ་བོའི་དད་པ་དང་སྨོན་ལམ་གྱི་སྟོབས་ཀྱིས་མི་ལོ་བཅུ་གསུམ་སླར་བསྲིང་བར་
གསུངས་པ་ལྟར་བྱུང་། དེ་ནས་སློབ་དཔོན་འབྱོན་པར་བརྩམས་པ་ན། རྒྱལ་བོས་
406



༄༅། །བོད་སོག་ཆོས་འབྱུང་གི་སྟོད་ཆ།
ཆོས་བློན་དུ་མ་སྐུ་སྲུང་བར་བཏང་སྟེ་རྒྱ་གར་དུ་ཕེབས་སྐྱེལ་ཞུས། བདུད་བློན་རྣམས་
ཀྱིས་ལྐོག་གྲོས་ཀྱིས་གཤེད་མ་བཏང་བ། མང་ཡུལ་གུང་ཐང་ལ་ཐེག་ནས་གཤེད་མ་
རྣམས་དང་ཕྲད་པ་ན། དེ་དག་ལུས་རེངས་པར་བྱས་ཏེ། སློབ་དཔོན་ནམ་མཁའ་ལ་
འཕུར་ནས་ལྷོ་ནུབ་སྲིན་ཡུལ་དུ་གཤེགས་སོ། ། དེ་ནས་མཁན་པོ་བོ་དྷི་ས་ཏྭ་ཉིད་
དང་། བི་མ་ལ་མི་ཏྲ་དང་། ཤནྟི་གཛྷ་དང་། བི་ཤུད་དྷ་སིང་ཧ་སོགས་དང་། ལོ་ཙཱ་
བ་སད་མི་མི་བདུན་དང་། ཆོས་ཀྱི་སྣང་བ་དང་། བནྡེ་ནམ་མཁའ་དང༌། སྒྲ་རིན་
ཆེན་སྡེ་དང་། རྣམ་པར་མི་རྟོག་པ་སོགས་ཀྱིས་སྒྲ་བསྒྱུར་ལོ་ཙཱ་གླིང་དུ་ཆོས་བསྒྱུར།
སྔགས་འཆང་དྷརྨ་ཀིརྟིས་ཡོ་ག་རྡོ་རྗེ་དབྱིངས་ཀྱི་དཀྱིལ་འཁོར་དུ་དབང་བསྐུར་མཛད་
པ་སོགས་བདུད་འདུལ་སྔགས་པ་གླིང་དུ་གསང་སྔགས་ཀྱི་བཤད་པ་བསྐྱངས། མཁན་
ཆེན་ཞི་བ་འཚོས་གཙོས་ཁ་ཆེའི་པཎྜི་ཏ་ཛི་ན་མི་ཏྲ་དང་། དཱ་ན་ཤི་ལ་སོགས་ཀྱིས་རྣམ་
དག་ཚུལ་ཁྲིམས་གླིང་དུ་སོ་ཐར་གྱི་སྡོམ་ཁྲིམས་འབོག་ཅིང་། དགའ་ལྡན་སེམས་
བསྐྱེད་གླིང་དུ་བྱང་སེམས་ཀྱི་སྡོམ་པ་ཡང་འབོག རྒྱའི་ཧྭ་ཤང་ལ་སོགས་པས་མི་གཡོ་
བསམ་གཏན་གླིང་དུ་བསམ་གཏན་སྒོམ་པར་བྱེད། བརྡ་སྤྲོད་ཚངས་པའི་གླིང་དུ་བརྡ་
སྤྲོད་པ་རྣམས་སྦྱོང་བར་མཛད། བཻ་རོ་ཙ་ནའི་གླིང་དུ་ཆོས་ཀྱི་འཆད་ཉན་མཛད།
དཀོར་མཛོད་བེ་ཧར་གླིང་དུ་བེ་ཧར་དཀོར་བདག་ཏུ་བསྐོས། ཟན་ཡང་མི་འགྱུར་
ལྷུན་གྱིས་གྲུབ་པའི་གཙུག་ལག་ཁང་ནི། སྐྱེ་དགུའི་བསོད་ནམས་བསགས་པའི་ཞིང་
དུ་བཞུགས་ཤིང་བོད་ཡུལ་ཆོས་ཀྱི་འབྱུང་གནས་ཀྱི་ཕྱི་མོ་ལྟ་བུར་གྱུར། དེ་ནས་རྒྱལ་
བོས་ཡང་ཕྱི་རབས་ཀྱི་དོན་དུ་ཐུགས་དགོངས་བསྐྱེད་ནས་ཁམས་ཡན་ཆོད་དུ་ཆོས་གྲྭ་
ཆེན་པོ་བཅུ་གཉིས་དང༌། ཡེར་བ་དང་། མཆིམས་ཕུ། ཆུ་བོ་རི་སོགས་སུ་སྒོམ་གྲྭ་
བཙུགས་ཏེ་བསྟན་པའི་བྱ་བ་རྨད་དུ་བྱུང་བ་མཛད། དེ་ནས་འབྲུག་གི་ལོ་ལ་ཕོ་བྲང་
ལྡན་དཀར་ན་བཞུགས། སྐ་བ་དཔལ་བརྩེགས་དང་འཁོན་ཀླུའི་དབང་བོ་ལ་སོགས་
407
་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པས་བོད་ཁམས་སུ་དམ་པའི་ཆོས་འགྱུར་རོ་འཚལ་གྱི་མཚན་བྱང་བསགས་ནས་བམ་
གྲངས་དང༌། ཤོ་ལོ་ཀའི་གྲངས་ཇི་སྙེད་ཅིག་ཡོད་པ་མཐའ་དག་དཀར་ཆག་ཏུ་བྲིས་པ་
དཀར་ཆག་ལྡན་དཀར་མ་ཞེས་གྲགས་པ་སོགས་བསྟན་ལ་ཕྱག་རྗེས་ཆེ་བ་བྱུང་ངོ༌། །
མཁན་ཆེན་ཞི་བ་འཚོ་འདི་ནི། སྐུ་ཚེ་ཧ་ཅང་རིང་བོར་བཞུགས་པ་བདེན་ངེས་
ཏེ། སྐུ་ཚེ་སྟོད་སྨད་བར་གསུམ་གྱི་སློབ་མ་མང་བོ་ཡོད་པར་བཤད་པ་ལས། གསལ་
བོར་ཤེས་པ་ནི་རྒྱལ་བོ་གོ་པཱ་ལ་ནས་རྒྱལ་བོ་དྷརྨ་པཱ་ལིའི་བར་ངེས་པར་བཞུགས་པ་ལོ་
རྒྱུས་རྣམས་སུ་གསལ་ལ། ཟ་ཧོར་རྒྱལ་བོ་གཙུག་ལག་འཛིན་གྱི་སྲས་ལྕམ་སྲིང་གསུམ་
ཡོད་པའི་ཆེ་བ་དྷརྨ་རཱ་ཛ་དང་། འབྲིང་བོ་མཁན་ཆེན་ཞི་བ་འཚོ་ཡིན་ལ། ཆུང་བ་ལྷ་
ལྕམ་མནྡྷ་ར་བ་སྟེ་སློབ་དཔོན་ཆེན་པོའི་ཡུམ་དུ་བཞེས་པ་དེ་ཡིན། ཁོང་སྐུ་ཚེ་སྟོད་དང་
བར་གྱི་རིང་རྒྱ་གར་ སོགས་ སུ་བཞུགས་ནས་བསྟན་འགྲོའི་དོན་དཔག་ཏུ་མེད་པ་
མཛད། སྐུ་ཚེ་སྨད་བོད་དུ་བྱོན་པ་གོང་གསལ་ལྟར་ཡིན་ལ། མཁན་ཆེན་གྱི་གསུང་
རྩོམ་ནི་བདེན་གཉིས་རྣམ་འབྱེད་ཀྱི་འགྲེལ་བ་དང་། དབུ་མ་རྒྱན་བཅས་ཡོད་པ་ནི་སྡེ་
དགེའི་བསྟན་འགྱུར་དུ་བཞུགས་པ་ལྟར་ཡིན། སྐུ་ཚེའི་མཛད་པ་ཐ་མའི་ཚེ། བསམ་
ཡས་ཀྱི་ཕོ་བྲང་འོག་ཁང་ཞིག་ལ་ཕེབས་སྐབས་ཆིབས་རྟའི་འཕྲ་དབུ་ལ་ཕོག་པའི་རྐྱེན་
བྱས་ཏེ་སྐུ་གཤེགས་པར་ཉེ་བ་ན། ཡེ་ཤེས་དབང་བོ་ལ་ཞལ་ཆེམས་སུ། བོད་དུ་མུ་
སྟེགས་པ་དངོས་མི་འབྱུང་ཡང༌། ཕྱིས་སུ་བསྟན་པ་ཁག་གཉིས་སུ་གྱེས་པར་འགྱུར་
བས། དེ་དུས་ངའི་སློབ་མ་ཀཱ་མ་ལ་ཤཱི་ལ་སྤྱན་དྲངས་ནས་རྩོད་དུ་བཅུག་ན་རྩོད་པ་
ཆོས་ཕྱོགས་སུ་ཞི་བར་འགྱུར་རོ་ཞེས་ལུང་བསྟན་ནས་མྱ་ངན་ལས་འདས་སོ། །
དེ་ནས་དཔལ་དབྱངས་ཆོས་སྟོན་པའི་སློབ་དཔོན་དུ་བསྐོས་ཤིང་། ཡེ་ཤེས་
དབང་བོ་ལྷོ་བྲག་ཏུ་གསང་བར་སྒོམ་ལ་བཞུགས་སོ། ། དེ་ནས་དུས་ཞིག་ན་རྒྱ་ནག་
ཏུ་ལྟ་བའི་སྲོལ་དར་བར་མཛད་པའི་ཧཱ་ཤང་ཊི་ཅི་དཱ་ཤི་ཞེས་བྱ་བ་ཞིག་བྱུང་བ་ནི་ཚད་
408



༄༅ ། །བོད་སོག་ཆོས་འབྱུང་གི་སྟོད་ཆ།
མར་འཛིན་པ་ཞིག་ཡིན་མོད། དེའི་རྗེས་འབྲངས་བློ་གྲོས་དམན་པ་ཧྭ་ཤང་མ་ཧཱ་ཡ་ན་
བྱ་བ་ནི་ལྟ་བ་ལོག་པ་ཞིག་ཡིན་པས། དེ་བོད་དུ་འོངས་ནས། ཐ་སྙད་པའི་ཆོས་ལུས་
ངག་གི་དགེ་བ་བསགས་པས་འཚང་མི་རྒྱ། སེམས་རྟོགས་ན་དཀར་པོ་ཆིག་ཐུབ་ཅེས་
པ་ཅི་ཡང་ཡིད་ལ་མི་བྱེད་པས་འཚང་རྒྱ་ཞེས་ཆད་ལྟ་དར་བར་བྱས་ཤིང་། བོད་ཀྱི་སློབ་
མ་མང་དུ་བྱུང་ནས་དགེ་སྦྱོར་བྱེད་པ་ཉམས་པའི་ཚེ། དཔལ་དབྱངས་དང་བྷ་རནྟ་ལ་
སོགས་པ་ཉུང་ཤས་ཤིག་མཁན་པོ་ཞི་བ་འཚོའི་ལུགས་བྱེད་པས་ལྟ་སྤྱོད་མ་མཐུན་ཏེ་
རྩོད་པ་ལ། བཙན་པོས་མཁན་པོ་བོ་དྷི་ས་ཏྭའི་ལྟ་སྤྱོད་བཞིན་གྱིས་ཤིག་གསུངས་པས།
ཏོན་མེན་པ་རྣམས་ཁྲོས་ཏེ་ཆུ་གྲི་རྣོན་པོ་བསྲེལ་ཞིང་། ཙེན་མེན་པ་བསད་ནས་མཐར་
རང་ཡང་འཆིའོ། ། ཞེས་ཟེར་ཞིང་། རྒྱལ་བོ་ཐུགས་མ་བདེ་ནས། ཡེ་ཤེས་དབང་
བོ་འབོད་དུ་བཏང་བས་ལན་གཉིས་སུ་མ་ཁུགས་ནས། གསུམ་པ་ལ་མ་ཁུགས་ན་
གསོད་པར་བྱས་ཏེ་བཏང་བས། བྲག་ཕུག་འདོམ་བཅུ་གཉིས་ལ་དཔྱང་ཐག་གིས་
འགྲོ་དགོས་པ་ཞིག་ཏུ་ཕྱིན་ནས་རྒྱལ་བོའི་གསུང་བཞིན་གཤེགས་པར་ཞུས། མི་
གཤེགས་ན་གསོད་དུ་འོངས་པས་ལྕེབ་བྱས་པས་བྱོན་ཏེ། རྒྱལ་བོ་ལ་མཁན་པོའི་ཞལ་
ཆེམས་འདི་ལྟར་བདོག་ཞུས་པས། རྒྱལ་བོ་བསྙེལ་སོས་ཏེ་སློབ་དཔོན་ཀཱ་མ་ལ་ཤཱི་ལ་
སྤྱན་འདྲེན་པའི་ ཕོ་ཉ་བཏང་བ་ན། ཧྭ་ ཤང་ གིས་ཚོར་ནས་མཚམས་བཅད་ དེ་
གཤགས་བསླབས། བསམ་གཏན་ཉལ་ཆོག་གི་འཁོར་ལོ་དེ་ལ་རྩོད་པ་སྤོང་བ་བསམ་
གཏན་གྱི་ལོན། ཡང་ལོན་གཉིས་ཏེ། རིགས་པས་སྒྲུབ་པ་ལྟ་བའི་རྒྱབ་ཤ ལུང་གིས་
སྒྲུབ་པ་མདོ་སྡེ་བརྒྱད་ཅུའི་ཁུངས་ལ་སོགས་པ་བྱས། མདོ་སྡེ་དགོངས་པ་ངེས་འགྲེལ་
རང་གི་ལྟ་སྤྱོད་དང་འགལ་བར་མཐོང་ནས་རྡོག་པས་དྲིལ་ལོ། ། དེའི་ཚེ་རྒྱལ་བོ་ཡེ་
ཤེས་དབང་བོ་ལ་ཐུགས་དགྱེས་ཏེ་ཁྱེད་ངའི་ཨཱ་ཙརྱའོ་ཞེས་གསུངས། དེ་ནས་སློབ་
དཔོན་ཀ་མ་ལ་ཤཱི་ལ་བྱོན་པ་དང་། བསམ་ཡས་བྱང་ཆུབ་གླིང་དུ་རྒྱལ་བོ་གོང་ལ་
409



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཞུགས། གཡས་སུ་ཧྭ་ཤང་འཁོད་དེ། འཁོར་བནྡྷེ་ལན་ཀ་དང༌། ཇོ་མོ་རྒྱལ་མོ་འབྲོ་
བཟའ་བྱང་ཆུབ་སྨན་དང༌། གཟི་མལ་བ། ཅོག་རོ་རྨ་ལ་སོགས་པ་མང་བོ་ཡོད་པ་
དང༌། གཡོན་དུ་ཀཱ་མ་ལ་ ཤཱི་ ལ་འཁོར་དཔལ་དབྱངས་སོགས་ཉུང་ཤས་ཤིག་དང་
བཅས་འཁོད་ཚེ། རྒྱལ་བོས་གཉིས་ཀའི་ལག་ཏུ་མེ་ཏོག་ཕྲེང་བ་རེ་གཏད་ནས་ཁྱེད་
གཉིས་ཀྱིས་རྩོད་པ་གྱིས་ལ་གང་རྒྱལ་བ་ལ། ཕམ་པས་མེ་ཏོག་གི་ཕྲེང་བ་ཕུལ་ཏེ།
ཕམ་པ་དེ་ས་འདིར་མ་སྡོད་ཅེས་བཀའ་བསྩལ། དེ་ནས་ཏོན་མེན་པ་དང་ཙེན་མེན་པ་
སྟེ་རིམ་གྱིས་པ་དང་། གཅིག་ཆར་བ་ཞེས་པའི་ཆོས་ལུགས་བརྩད་པས། ཧྭ་ཤང་ན་
རེ། གཞི་ལ་ཡོད་པ་སྔ་མ་ཡིན་པས་འདྲིའོ་ལན་གདབ་ཅེས་བཤད་པ་ན། ཀཱ་མ་ལ་ཤཱི་
ལས། ཁྱོད་ཉིད་ཀྱི་དགོངས་པ་ལྟར་ཤགས་གསུངས་ཤིག་ཅེས་སྨྲས་པས། ཧྭ་ཤང་ན་
རེ། ལས་དགེ་མི་དགེ་སྤྱད་པའི་བྱ་བྱེད་ཀྱིས་མཐོ་རིས་དང་ངན་སོང་དུ་འགྲོ་ཞིང་
འཁོར་བ་ལས་མི་ཐར་བས། སངས་རྒྱས་ཐོབ་པ་ལ་སྒྲིབ་པ་ཡིན་ཏེ། དཔེར་ན་སྤྲིན་
དཀར་ནག་གང་གིས་ཀྱང་ཉི་ཟླ་དང་ནམ་མཁའ་སྒྲིབ་པ་བཞིན་ནོ། ། དེས་ན་གང་
ཞིག་ཅི་ལ་ཡང་མི་སེམས་མི་བསམ་པ་དེས་འཁོར་བ་ལས་ཡོངས་སུ་ཐར་བར་འགྱུར་
ཞིང་། ཅི་ལ་ཡང་མི་སེམས་མི་རྟོག མི་སྤྱོད་པར་སེམས་རྟོགས་ན་མི་དམིགས་པ་
བསྒོམས་པ་ཡིན་པས་དེ་ནི་གཅིག་ཆར་དུ་འཇུག་པའི་ལམ་ས་བཅུ་བ་དང་འདྲ་ལ་ཁྱེད་
ཀྱི་ཆོས་ལུགས་ནི། སྤྲེའུ་ཤིང་རྩེར་མས་ནས་ཡར་འཛེག་པ་དང་འདྲ་བས་རིམ་གྱིས་པ་
ཞེས་བྱ། ངེད་ཀྱི་ཆོས་ལུགས་འདི་ཁྱུང་ནམ་མཁའ་ནས་ཤིང་རྩེར་འབབ་པ་དང་འདྲ་
བས། ཡས་བབས་དང་གཅིག་ཅར་བ་ཞེས་བྱའོ་ཟེར། དེའི་ལན་དུ་སློབ་དཔོན་གྱིས།
ཁྱོད་ཀྱི་དཔེའང་མི་འཐད་དེ་ཁྱུང་ནམ་མཁའ་ལས་གློ་བུར་དུ་འདབ་གཤོག་རྫོགས་ནས་
ཤིང་རྩེར་འབབ་བམ། འོན་ཏེ་བྲག་ལ་ཚང་བཅས་ནས་རིམ་གྱིས་འདབ་གཤོག་རྩལ་
རྒྱས་ཏེ་ཤིང་རྩེར་འབབ། དང་བོ་མི་སྲིད་ལ། ཕྱི་མ་ལྟར་ན་རིམ་གྱིས་པའི་དཔེར་
410



༄༅། །བོད་སོག་ཆོས་འབྱུང་གི་སྟོད་ཆ།
......་
་
:
་... ..，
:：：:::
་
འགྱུར་རོ། ། ཁྱོད་ཀྱི་དཔེ་ནོར་བ་དེ་བཞིན་དུ་དོན་ཡང་ནོར་ཏེ། མི་རྟོག་པ་སྒོམ་པ་
དེ་ཅི། རྣམ་རྟོག་ཕྱོགས་གཅིག་བཀག་པ་ཙམ་ཡིན་ནམ། མཐའ་དག་བཀག་པ་ཡིན།
དང་བོ་ལྟར་ན་གཉིད་དང་བརྒྱལ་བ་ལ་སོགས་པའང་མི་རྟོག་པར་ཐལ་ལོ། ། ཕྱི་མ་
ལྟར་ན། མི་རྟོག་པ་བསྒོམ་པའི་ཚེ་མི་རྟོག་པ་བསྒོམ་སྙམ་པའི་བློ་སྔོན་དུ་གཏོང་དགོས་
སམ་མི་དགོས། དགོས་ན་དེ་ཉིད་རྟོག་པ་ཡིན་པས་རྟོག་པ་མཐའ་དག་མ་ཁེགས་པས་
ཁྱོད་ཀྱི་དམ་བཅའ་ཉམས་པ་ཡིན་ལ། སྒོམ་སྙམ་པའི་བློ་སྔོན་དུ་གཏོང་མི་དགོས་ན་
སེམས་ཅན་ཐམས་ཅད་ལ་སྒོམ་སྐྱེ་བར་ཐལ་ལོ་ཞེས་དང་། ཅི་ཡང་མི་བསམ་ཞེས་པ་
དེས་ན་སོ་སོར་རྟོག་པའི་ཤེས་རབ་ཀྱང་སྤང་དགོས་པས། སྟོང་ཉིད་ལ་གང་གིས་
འཇུག་ཞེས་བྱ་བ་ལ་སོགས་པའི་རིགས་པ་དང་ལུང་གིས་ཀྱང་སུན་ཕྱུང་བས། རྒྱ་ནག་
གི་ཧྭ་ཤང་མ་ཧཱ་ཡ་ན་ལན་གྱི་སྤོབས་པ་མེད་པར་གྱུར་ཏོ། ། དེའི་ཚེ་རྒྱལ་བོས་འཁོར་
ཀུན་གྱིས་ཀྱང་ཤགས་ཐོབ་ཅེས་གསུངས་པས། དཔལ་དབྱངས་དང་ཡེ་ཤེས་དབང་
བོས་ཀྱང་ཤགས་བཏབ་པས་ཏོན་མེན་པས་ལན་སྨྲ་བར་མ་ནུས་ཏེ། མེ་ཏོག་ཕྲེང་བ་
སློབ་དཔོན་ཀཱ་མ་ལ་ཤཱི་ལར་ཕུལ་ནས་ཕམ་པར་ཁས་བླངས་ལ། ཅོག་རྨ་ལ་སོགས་པ་
མྱ་ངན་སྐྱེས་ཏེ་དབང་བོ་བརྡུངས་ནས་ཤི་ཞེས་གྲགས་ལ། དེ་ནས་རྒྱལ་བོས་ཕྱིན་ཆད་
ལྟ་བ་ཀླུ་སྒྲུབ་ཀྱི་ལུགས་འཛིན་པ་དང༌། སྤྱོད་པ་ཆོས་སྤྱོད་བཅུ་དང་ཕ་རོལ་ཏུ་ཕྱིན་པ་
སློབས། ཏོན་མེན་གྱི་ལུགས་བྱེད་དུ་མི་དབང་ངོ་ཞེས་བཀའ་བསྩལ་ཏེ། ཧྭ་ཤང་རྒྱུའི་
ཡུལ་དུ་བརྫངས་སོ། ། ཏོན་མེན་དང་ཙེན་མེན་ནི་གཅིག་ཆར་བ་དང་རིམ་གྱིས་པ་
ཞེས་སྔོན་གྱི་ཡིག་ཆར་གསུངས་པ་ལྟར་ལེགས་མོད། ཧྭ་ཤང་མ་ཧཱ་ཡ་ན་འདི་དོན་ལ་
ཙུང་མེན་པ་ཞིག་མིན་པར་བཤད་དེ། ཐུའུ་བཀྭན་གྲུབ་མཐར་བོད་དུ་བྱུང་བའི་ཧྭ་
ཤང་མ་ཧཱ་ཡ་ན་ཡང་ཙུང་མེན་པ་ཞིག་ཡིན་པར་སྣང་ཡང་ཁོས་བཤད་པ་དང་ཙུང་མེན་
པ་སྤྱིའི་ལྟ་བའི་འདོད་ཚུལ་གཉིས་མི་གཅིག་པར་སྣང་སྟེ། ཞེས་པ་ནས། དེས་ན་ཧྭ་
411



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་བ།སུང་འབུམ་
ཤང་གཅིག་གིས་ཟེར་ལུགས་ཉེས་པས་ཧྭ་ཤང་གི་ལྟ་བ་ཐམས་ཅད་ལོག་པར་གཟུང་མི་
རུང་ངོ༌། ། ཞེས་དབྱེ་བ་ཕྱེ་ནས་གསུངས་པ་ལྟར། བོད་དུ་ཡོང་བའི་ཧྭ་ཤང་མ་ཧཱ་ཡ་
ན་ནི་དོན་ལ་ཏོན་མེན་ཙེན་མེན་གང་ཡང་མིན་པའི་ཆད་ལྟ་བ་ཞིག་ཏུ་མངོན་ནོ། །
དེ་ནས་སློབ་དཔོན་ཀཱ་མ་ལ་ཤཱི་ལས་སྒོམ་རིམ་གསུམ་མཛད་དེ། བསྟན་པ་དྲི་
མ་མེད་པ་ཞིག་ཏུ་བྱས་ཚེ། རྒྱལ་བོས་སྒོམ་པ་ཞི་ལྷག་ཟུང་འབྲེལ་དེ་ལྟར་དང་། སྤྱོད་
པ་ཆོས་སྤྱོད་བཅུ་དང་ཕར་ཕྱིན་དྲུག་དང་འདུལ་བ་ལ་གཙོ་བོར་སློབ་ཅིང་། སྔགས་ལ་
རྒྱུད་སྡེ་གཞན་གསུམ་ལས། བླ་མེད་རེ་ཞིག་མང་བོ་མ་བསྒྱུར་ཞིག ད་ནས་གལ་ཏེ་གྲྭ་
ཤང་མ་ཧཱ་ཡ་ནའི་ལུགས་སུས་བྱེད་ན་ཆད་པས་གཅོད་དོ་ཞེས་བཀའ་ཡིག་གསུམ་བྲིས་
ནས་མདོ་ཁམས་སུ་གཅིག་བསྐུར། བོད་དབུས་སྤྱི་དང་། དཀོར་མཛོད་དུ་རེ་རེ་
བཞག་སྟེ་ཧྭ་ཤང་གི་དཔེ་རྣམས་བསྡུས་ནས་གཏེར་དུ་སྦས་ཤིང་། རྒྱལ་བོ་རང་གིས་
བཀའ་ཡང་དག་པའི་ཚད་མ་སོགས་བརྩམས་སོ། ། བུ་སྟོན་ཆོས་འབྱུང་དུ། དུས་
ཕྱིས་ཧཱ་ཤང་གི་(མངགས་ནས་) རྒྱུའི་བཤན་པ་མི་བཞིས་སློབ་དཔོན་ཀ་མ་ལ་ཤཱི་ལའི་
མཁལ་མ་མཉེས་ཏེ་བཀྲོངས་སོ་ཞེས་བཀོད་པ་ལྟར། ཀཱ་མ་ལ་ཤཱི་ལ་ལང་གྲུ་སྡེ་བཞིར་
བྱོན་པ་ན་བཤན་པ་མི་བཞིས་མཁལ་མ་མཉེད་དེ་བཀྲོངས་པའི་སྐུ་གདུང་མཆོད་རྟེན་
ཀཱ་མ་ལི་ཤིའི་མཆོད་རྟེན་ཟེར་བ་དེ་ཡིན་ཞེས་པའི་བཤད་ཚུལ་གཅིག་དང་། ཡང་
འགའ་རེས་ཀརྨ་པཀྵིའི་མཆོད་རྟེན་ཡིན་ཞེས་པའི་ཚུལ་གཉིས་མདོ་སྨད་ཆོས་འབྱུང་
དུའང་གསུངས་སོ། །
རྒྱལ་བོ་ཁྲི་སྲོང་ལྡེ་བཙན་གྱི་སྐུ་དུས་འདིར། བོད་ཀྱི་གསོ་རིག་ལོ་རྒྱུས་ཐོག་
བསུབ་ཏུ་མེད་པའི་མཛད་རྗེས་ཀྱི་རྣམ་ཐར་མང་ཡང་འབྲིར་མི་ལོང་ལ། བོད་སྨན་
མཁས་པ་མི་དགུར་གྲགས་པ་བྱོན་ཏེ། སྟོད་ན་གཡུ་ཐོན་ཡོན་ཏན་མགོན་པོ། བི་བྱི་
ལེགས་མགོན། འུག་པ་ཆོས་བཟང་གསུམ། བར་ན་ཆེར་རྗེ་ཞིག་པོ། མི་ཉག་རོང་རྗེ།
412



༄༅ ། །བོད་སོག་ཆོས་འབྱུང་གི་སྟོད་ཆ།
བྲང་ཏི་རྒྱལ་བཟང་གསུམ། སྨད་ན་གཉའ་བ་ཆོས་བཟང་། སྟོང་སྨན་གྲགས་རྒྱལ།
མཐའ་བཞི་དར་བོ་བཅས་སོ། ། དེ་རྣམས་ལས་ཀྱང་ཁྱད་དུ་འཕགས་པ་སྨན་པའི་
རྒྱལ་བོར་གྲགས་པ་གཡུ་ཐོག་ཡོན་ཏན་མགོན་པོ་ནི་རྒྱལ་བོ་དང་དགུང་མཉམ་ཡིན་
ཞིང་སྒོ་བཞི་རེ་ཐང་དུ་སྐུ་འཁྲུངས། བོད་ཀྱི་གསོ་རིག་གི་གཞུང་དང་ལག་ལེན་ཐམས་
ཅད་ཐུགས་སུ་ཆུད་པ་མཛད། རྒྱལ་ཁམས་དུ་མ་བསྐོར་ནས་བོད་ཀྱི་གསོ་རིག་ཆ་ཚང་
བར་མཛད་པ་སོགས་མཐའ་ཡས་སོ། །
བཙན་པོ་ཁྲི་སྲོང་ལྡེ་བཙན་དགུང་ལོ་དྲུག་ཅུ་རྩ་དགུ་བ་མེ་སྟག་ལ་གཤེགས་ཏེ་
འཇམ་དཔལ་གྱི་སྤྲུལ་བར་གྲགས་སོ། ། དེའི་སྲས་མུ་ནེ་བཙན་པོའི་དུས་བསམ་ཡས་
སུ་མཆོད་པ་ཆེན་པོ་བཞི་བཙུགས་པ་དང་། དེའི་གཅུང་ཁྲི་ལྡེ་བཙན་ནམ་སད་ན་
ལེགས་ཀྱིས་ལྷ་སའི་ཉེ་འགྲམ་ར་མ་སྒང་དུ་སྐར་ཆུང་རྡོ་རྗེ་དབྱིངས་ཀྱི་ལྷ་ཁང་བཞེངས་
པ་དང་། ཛྙཱ་ན་སེ་ན་དང་། བལ་བོ་ཧཱུྃ་ཀ་ར་སོགས་སྤྱན་དྲངས་ཏེ་ཆོས་མང་དུ་བསྒྱུར།
སྣར་ཐང་བཀའ་འགྱུར་དཀར་ཆག་ཏུ་རྒྱལ་བོ་དེའི་སྐུ་རིང་ལ། བནྡེ་དཔལ་བརྩེགས་
དང་ཆོས་ཀྱི་སྙིང་བོ་སོགས་ཀྱིས་ཕང་ཐང་ཀ་མེད་ཀྱི་གཙུག་ལག་ཁང་ན་བཞུགས་པའི་
གསུང་རབ་རྣམས་ཤོ་ལོ་ཀ་དང་བམ་གྲངས། ཐེམ་བྱང་སོགས་བཀོད་པའི་དཀར་ཆག་
འཕང་ཐང་མ་བསྒྲིགས་པར་ གསུངས་པ་སོགས་ཀྱང་སྣང་། རྒྱལ་བོ་འདིས་བོད་
འབངས་ཐམས་ཅད་ལ་དམ་པའི་ཆོས་དར་བར་བྱེད་པ་དང་། ཆོས་ལ་དད་པ་བྱེད་
དགོས་པའི་བཀའ་ཁྲིམས་བསྒྲགས་ཤིང་། ཡབ་སྲས་དང་རྗེ་བློན་གདུང་རབས་ཀུན་
གྱིས་བཀུར་སྟི་བྱེད་པར་མནའ་བོར་བའི་བཀའ་གཙིགས་སྐོར་སྐར་ཆུང་རྡོ་རིང་ལ་
འཁོད་དོ། །
དེའི་རྗེས་ཕྱག་ན་རྡོ་རྗེའི་སྤྲུལ་བར་གྲགས་པ་མངའ་བདག་ཁྲི་རལ་གྱི་དུས།
སྔར་རྒྱ་གར་ཡུལ་དབུས་པ་དང་། ཟ་ཧོར། ལི་ཡུལ། བལ་ཡུལ། རྒྱ་ནག ཁ་ཆེ་ལ་
413



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སོགས་པའི་ལོ་པཎ་རྣམས་ཀྱིས་དམ་པའི་ཆོས་སྐད་རིགས་སྣ་ཚོགས་ལས་བསྒྱུར་ཞིང་
བརྡ་མ་གྲགས་པ་དང་བརྡ་མི་འདྲ་བ་སོགས་མང་དུ་བྱུང་ནས་གོ་དཀའ་བར་གྱུར་པ་ན།
སྐད་ཡིག་གཉིས་གཅིག་མཐུན་ཡོང་བ་དང་མཐུན་པ་ཡོངས་ཁྱབ་ཏུ་སྤེལ་བའི་ཆེད་དུ།
ཉི་འོག་གི་མཁན་པོ་ཛི་ན་མི་ཏྲ་དང་། སུ་རེནྡྲ་བོ་དྷི་དང་། ཤཱི་ལེནྡྲ་བོ་དྷི་དང་། དཱ་ན་
ཤཱི་ལ་དང་། བོ་དྷི་མི་ཏྲ། བོད་ཀྱི་མཁན་པོ་རཏྣ་རཀྵི་ཏ། དྷརྨ་ར་ཤི་ལ་དང་། ལོ་ཙཱ་
མཁས་པར་ཆུད་པ་ཛྙཱ་ན་སེ་ན་ཛ་ཡ་རཀྵི་ཏ། མཉྩ་ཤྲཱི་ཝརྨ། རནྣེནྡྲ་ཤི་ལ་སོགས་ལོ་
པཎ་མང་བོས་ཐེག་པ་ཆེ་ཆུང་ལས་བྱུང་བའི་གཞུང་རྣམས་ཀྱི་དཔེ་རྒྱ་གར་སྐད་ལས་
བོད་སྐད་དུ་བསྒྱུར་ཞིང་བརྡ་མིང་དུ་བཏགས་པ་རྣམས་དཀར་ཆག་ཏུ་བྲིས། འཕན་
ཡུལ་ཀ་པ་ན་མོ་ཆེར་ཡུམ་སོགས་བསྒྱུར་ཟིན་འཆོས་སུ་བཅུག་པ་སོགས་སྔར་བསྒྱུར་པ་
རྣམས་སྐད་གསར་བཅད་ཀྱིས་གཏན་ལ་ཕབ་ཅིང་བཀས་བཅད་རྣམ་པ་གསུམ་དང་།
ཁྲིམས་དྲུག་མཛད་པར་སུམ་པས་བཀོད་པ་ལྟར་དང་། བོད་འབངས་ཀྱི་ཡིག་ཚང་
སོགས་ཀྱང་སླར་གསོ་བགྱིས། འུ་ཤང་རྡོ་བཀྲ་ཤིས་དཔེ་མེད་དགེ་འཕེལ་གྱི་ལྷ་ཁང་
བཞེངས། ཡབ་མེས་ཀྱི་གཙུག་ལག་ཁང་རྣམས་སླར་གསོ་དང་། གླིང་ཡུལ་དུ་རིང་བོ་
སུམ་པར་སླེའུ་འཕྲུལ་གྱི་ཀྲེ་དང་། འོག་ཏུ་ཀ་བྲག་དཀོན་མཆོག་འབྱུང་གནས། འོར་
དུ་བྱམས་ཆེན་ལྷ་ཁང་། ཉང་རོ་རྩིས་གནས་གསར་བར་དུ་ལྷ་ཁང་ཁྲབ་ཅན་རྣམས་
བཞེངས། བཙུན་མོ་དཔལ་གྱི་ངང་ཚུལ་གྱིས་བཙན་ ཐང་གཡུའི་ལྷ་ཁང་བཞེངས།
ཉང་བཟའ་མཆོག་གི་ལྷ་མོས་སྨོན་ཁྲོ་སྟག་ཚལ་གྱི་ལྷ་ཁང་བཞེངས། གཅེན་དར་མས་
འབྲི་ལྷ་ཁང་དང༌། དེའི་བཙུན་མོ་བཙན་མོ་འཕན་གྱིས་ཡར་ལུང་དཔག་བསམ་ལྗོན་
ཤིང་ཕུག་པོ་ཆེའི་ལྷ་ཁང་བཞེངས། མཁས་བཙུན་སྔགས་པ་དང་བཙུན་ཆེན་རྣམས་
ཀྱིས་བྲག་ལྷ་མགོན་པོ་དང་། ཡེར་བ་ཡང་དབེན་སོགས་བཞེངས། ཉང་ཏིང་འཛིན་
གྱིས་ཞའི་ལྷ་ཁང་དང༌། བྲན་ཀ་དཔལ་ཡོན་གྱིས་དབྱེས་ཚལ་དང་ངམ་ཡུལ་མེ་ལོང་
414



༄༅ ། །བོད་སོག་ཆོས་འབྱུང་གི་སྟོད་ཆ།
ཐང་བཞེངས། སྐ་བ་དཔལ་བརྩེགས་ཀྱིས་ཀ་པ་ཡུལ་སྣ། ཚེ་ཡོང་སྟག་ཚང་གིས་ར་
འདོས་སྟོད་ལུང་ལྷག་མ། ལྷ་བཟང་ཀླུ་དཔལ་གྱིས་པོ་ཏོང་དང་བྱ་རྒོད་གཤོང་གི་ལྷ་
ཁང་རྣམས་བཞེངས་ཞེས་ཡིག་ཚང་མཁས་པ་དགའ་བྱེད་དུ་གསུངས་སོ། ། འདི་ལ་
ལོ་རྒྱུས་འགའ་རེར་རྒྱལ་བོའི་མཆོད་གནས་ཉང་ཤའི་སྤྱན་དང་། བློན་པོ་འགའ་ཞིག་
གིས་ལྷ་སའི་ཤར་དུ་ཀ་རུ་དང་། སྨེ་རུ། ལྷོ་རུ་དགའ་བ་དང༌། དགའ་བའི་འོད།
བྱང་དུ་བྲན་ཁ་དང་བྲན་ཁང་ཐ་མ་སོགས་བཞེངས་པར་གསུངས་སོ། ། དེ་ལྟར་འདི་
ཡན་ལ་རྒྱལ་བློན་རྣམས་ཀྱིས་གཙུག་ལག་ཁང་སྟོང་རྩ་བརྒྱད་བཞེངས་པར་གྲགས་
སོ། ། སྐབས་དེར་དབུས་གཙང་ཁམས་གསུམ་དུ་ཆོས་སྡེ་ཆེན་པོ་སུམ་ཅུ་སོ་དྲུག་
བརྩིགས་པར་གསུངས། རབ་བྱུང་རེ་རེ་ལ་ཞབས་ཏོག་པ་འབངས་མི་ཁྱིམ་བདུན་རེ་
ཕུལ། དུས་དེར་དགོན་སྡེ་ཁག་ལ་མཆོད་གཞིས་སྤྲོད་པའི་སྲོལ་དངོས་སུ་བཙུགས།
རྒྱལ་བོའི་དབུ་སྐྲ་རལ་བའི་གཡས་གཡོན་ལ་དར་ཡུག་བཏགས་ནས་དེའི་སྟེང་དུ་དགེ་
འདུན་བཞུགས་པར་མཛད་པས་དགེ་འདུན་དབུ་སྡེ་གཉིས་སུ་གྲགས། རྒྱལ་བོ་འདི་
ཉིད་ཧ་ཅང་ཆོས་ལ་དད་པ་ཆེ་བ་ལ། བློན་པོ་ཆོས་ལ་ག ཚིགས་མི་ཆེ་བ་རྣམས་ཀྱིས་
ཆོས་ཁྲིམས་དམ་ཆེ་བར་ཞུས་ཀྱང་མ་མཉན་པས། དེ་ལ་ཁྲོས་ནས་བློན་སྦས་སྟག་སྣ་
དང་གཅེན་དར་མ་སོགས་ཀྱིས་ལྷ་སྲས་གཙང་མ་གྲོ་མོར་སྤྲུགས། ཆོས་ཁྲིམས་བཤིག་
པར་ལྐོག་ཆད་བྱས་ཏེ། ཆོས་བློན་བྲན་ཀ་དཔལ་ཡོན་ལ་ཕྲ་མས་ཉེས་སྐྱོན་ཕབས་
བཅུག་ནས་ནང་དབྱེན་བཏང་མཐར་རྒྱལ་བོ་སྐུ་ཚེ་བརྟན་དུ་མ་བཅུག་ཀྱང་། ཆོས་
རྒྱལ་མེས་དབོན་རྣམ་གསུམ་ཞེས་བསྔགས་པའི་རོལ་མོ་སྙན་པའི་བདེན་གཏམ་གྱི་བྱུང་
བ་བརྗོད་པ་རྡོ་ལ་རི་མོ་ལྟར་བཀོད་ནས་མཛད་རྗེས་བསྐལ་བའི་མཐར་ཡང་མི་ཉམས་
པར་བྱས་སོ། །
དེ་ནས་རྒྱལ་བོ་དར་མ་ཁྲིར་མངའ་གསོལ་ནས་ལོ་ཁ་ཤས་ཀྱི་རྗེས་ཆོས་ཁྲིམས་
415



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཤིག་པའི་གྲོས་བྱས་ཏེ། ལྷ་ས། བསམ་ཡས། ཁྲ་འབྲུག འུ་ཤང་རྡོ་སོགས་ཀྱི་སྐུ་
རྟེན་རྣམས་ཀྱི་ལ་ལ་ཆུར་བསྐྱུར། ལ་ལ་བྱེ་འདམ་དུ་སྦས། ལ་ལ་ཁྲི་འོག་ཏུ་མནན།
གསུང་རབ་ཁ་ ཤས་བྲག་ལ་སྦས། མང་བོ་མེ་ཆུར་སྦྱངས། བཙུན་པ་རབ་རྣམས་
བསད། འབྲིང་ཕབ། ཐ་མ་ཁྱི་ར་བྱེད་དུ་བཅུག བཙན་པོ་ཐུགས་རྩུབ་ཅིང་བཟང་
བོའི་སྤྱོད་པ་ལ་རྒྱབ་ཀྱིས་ཕྱོགས་པ་ཞིག་ཡིན་པས། མི་སེར་ཀུན་གྱིས་དུད་འགྲོ་གླང་
དང་མཚུངས་པ་ཞེས་སྨད་པས་གླང་དར་མ་ཞེས་གྲགས། དེ་དུས་གཙང་རོང་ན་
གནུབས་ཆེན་སངས་རྒྱས་ཡེ་ཤེས་ཞེས་པའི་མཁས་པ་ཞིག་ཡོད་པར་ཐོས་ནས་ཕོ་ཉས་
བཀུག་སྟེ། ཁྱོད་དཀོན་ཅོག་གི་ཆོས་ཅི་ཤེས་དྲིས་པ་ན། ངས་སྔགས་ཙམ་བཟླས་པའི་
ནུས་པ་འདི་ལ་གཟིགས་ཞེས་སྡིགས་མཛུབ་ཀྱི་རྩེར་ལྕགས་ཀྱི་སྡིག་པ་རྭ་ཅན་མགོ་དགུ་
བ་ཆེན་པོ་ཞིག་བསྟན་པས། རྒྱལ་བོ་སྐྲག་སྟེ་དཀོན་ཅོག་སྔགས་པའི་རྟེན་ལ་ང་མི་བད་
ཟེར་ཞིང་། སྔགས་པ་གོས་དཀར་ཅན་ལ་གནོད་པ་མ་བྱུང་བ་ཁོང་གི་བཀའ་དྲིན་ཡིན་
པར་གླེང་། དེའི་ཚེ་དཔལ་གྱི་ཆུ་བོ་རི་ནས་གཙང་གཡོ་དམར་གསུམ་བྲོས་ནས་ཐར།
དུས་དེར་བློན་འབངས་འགའ་ཞིག་གིས་རྒྱལ་བོ་དགྲོང་བའི་ཐབས་གྲོས་ཐེངས་མང་
བྱས་པ་ལས། ཡེར་བ་ལྷ་རི་སྙིང་བོར་དཔལ་གྱི་རྡོ་རྗེས་སྒོམ་ཞིང་བཞུགས་ཡོད་པས་
ཐོས་ནས། རྟ་དཀར་བོ་ལ་སོལ་བའི་ཕྱེ་མས་བྱུག བེར་ནང་དཀར་ལ་ཕྱི་ནག་པ་གྱོན།
ལྕགས་གཞུ་ལྕགས་མདའ་ཁྱེར་ནས་ལྷ་སར་ཕྱིན་པ་དང༌། བཙན་པོས་རྡོ་རིང་གི་ཡི་གེ་
ཀློག་ཅིང་ཡོད་པར་ཕྱག་འཚལ་བའི་ཚུལ་བྱས་པས། ཅི་ཡང་མ་སྙམ་པ་ན་མདས་
བཀྲོངས་ཏེ་བྲོས། གཙང་བོར་རྟ་གཤན། བེར་ཕྱི་ནང་ལྡོག་ནས་རྟགས་བསྒྱུར་ཏེ་
སོང་བ་བདས་པས་རྗེས་མ་ཟིན། ལྷ་ལུང་དཔལ་གྱི་རྡོ་རྗེ་འདི་ནི་སྔོན་རྒྱ་བོད་སོ་
མཚམས་སྲུང་བའི་དམག་མི་སྟག་ཉ་བཟང་ཞེས་ཧ་ཅང་དཔའ་རྩལ་འཛོམས་པ་ཞིག་
ཡིན། ཕྱིས་རྔ་མ་ལས་རབ་ཏུ་བྱུང༌། སློབ་དཔོན་ཆེན་པོའི་སློབ་མར་གྱུར་པ་ཞིག་ཀྱང་
416



༄༅། །བོད་སོག་ཆོས་འབྱུང་གི་སྟོད་ཆ།
ཡིན་ནོ། ། རྒྱལ་བོ་དར་མས་བསྟན་པ་བསྣུབས་པ་འདི་ཡན་ཆད་བོད་ཀྱི་སོ་ཐར་གྱི་
བསྟན་པ་ལ་བསྟན་པ་སྔ་དར་དང་། སྔགས་ལའང་གསང་སྔགས་རྙིང་མ་ཞེས་གྲགས་
སོ། ། དར་མས་བསྟན་པ་བསྣུབས་རྗེས། འོད་སྲུང་ནས་འཁོར་རེའི་བར་རྒྱལ་
རབས་གསུམ་ཙམ་དུ། སྔ་ཐོག་ཁྱིམ་པའི་སྔགས་པ་འགའ་ཞིག་གིས་སྦས་ནས་གསང་
སྔགས་ཀྱི་ལམ་ཉམས་སུ་བླངས་པ་འགའ་ཞིག་རྒྱལ་བློན་གྱིས་མ་མཐོང་ཚེ་ཆད་པ་མ་
ཐོག་ལ། ཕྱིས་སུ་མཐོང་ནའང་གནོད་པ་མེད་པའི་སྐབས། བུ་དང་སློབ་མ་དག་ལ་བློ་
ནས་ཆད་ལྷག་ཅན་སློབ་པ་དང་། ཡི་གེ་ཉམས་པ་སོགས་མ་དག་རྒྱུན་འབྱམས་སུ་སོང་
བ་དང་། རྒྱུད་སྡེའི་དགོངས་དོན་མ་ཤེས་པར་སྦྱོར་སྒྲོལ་ལ་སོགས་པའི་བཤད་ཉན་
དར་བྱུང་བ་དང༌། ཡང་གཙུག་ལག་ཁང་གི་གཉེར་བ་ཤམ་ཐབས་གོང་བ་ཅན་གྱོན་པ།
མིང་གནས་བརྟན་དགྲ་བཅོམ་པ་ཟེར་བ་དག་གིས་སྡོམ་པ་བསྲུང་ཟེར་ནས་དབྱར་ཟླ་
གསུམ་ལ་རྩ་བཞི་སྣ་རེ་ཙམ་བསྲུང་སྟེ་ཟླ་བ་གསུམ་ནས་དགག་དབྱེ་བྱེད་ཟེར་ནས་མི་
བསྲུང་ཞིང་གཤིན་པོའི་དགེ་བ་ལ་ཀློག་རེ་འདོན་པ་ན། དམར་བོ་འདི་ནག་པོ་འདི་
ལས་ཆད་པ་འདྲ་ཟེར་བ་ཙམ་གྱི་བར་དུ་བྱུང་ངོ་ཞེས་ཟེར་རོ། །
འདིར་སྨྲས་པ།
རྒྱ་ཆེན་ཤེས་བྱའི་མཁའ་དང་མཉམ་འཇུག་པའི། །
སྣང་བ་ཟད་མི་ཤེས་པ་མཁྱེན་པའི་གཏེར། །
བསྟན་པའི་ཉི་མ་མཁན་ཆེན་ཞི་འཚོ་རྗེས། །
ཕན་བདེའི་འབྱུང་གནས་ཐུབ་བསྟན་སྒོ་བརྒྱ་ཕྱེས། །
གཉིས་སྣང་སྤྲོས་པ་དབྱིངས་སུ་བཅོམ་པ་ལས། །
ཟུང་འཇུག་གྲུབ་པའི་སར་བརྙེས་པདྨ་འབྱུང༌། །
47



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བུ
བསྟན་ལ་སྡང་བའི་གཟུགས་ཅན་གཟུགས་མེད་ཚོགས། ། །
སྣང་སྲིད་དྲེགས་ལྡན་ཕྱག་རྒྱས་ཟིལ་གྱིས་མནན། །
གསང་འཛིན་གྲུབ་པའི་དཔའ་བོ་ཁྲི་སྲོང་རྗེས། །
སྐུ་བཞིའི་རྒྱལ་ཐབས་ཐུགས་སྨོན་བདེན་པའི་མཐུས། །
མཛད་འཕྲིན་འཁོར་ལོ་གསུམ་གྱི་མངའ་ཐང་དཔལ། །
འོག་མིན་ས་ལ་འཕོས་པའི་སྙིང་བོར་བསྐྲུན། །
ཀྱེ་མ་ཐུབ་བསྟན་ལང་ཚོའི་གཟི་བྱིན་དཔལ། །
རྣམ་པར་དགོད་པའི་དགྱེས་འཛུམ་རླབས་ཕྲེང་གིས། །
དགའ་རབ་དབང་ཕྱུག་སྙེམས་པའི་རྒྱལ་མཚན་ཡང་། །
བཟུང་བར་མ་སྤོབས་འགྱེལ་ཏེ་ས་ལ་སྒྲིལ། །
རྒྱལ་གསུང་མདོ་སྔགས་གདྨ་འཁྱིལ་བའི་ཀླུང་། །
གངས་ཅན་བརྡ་ཡི་ཡུར་ལམ་ལ་བརྟེན་ནས། །
ཡོངས་སུ་དྲངས་མཛད་འཇིག་རྟེན་མིག་གཅིག་བུ། །
ལོ་པཎ་སྐྱེས་མཆོག་བཀའ་དྲིན་གཞལ་ནུས་སུ། །
དཔལ་སྟུག་བདེ་གཤེགས་བསྟན་པའི་ཉིན་བྱེད་དབང་། །
སྐྱེ་འགྲོའི་བདེ་སྐྱིད་མཁའ་ལ་བརྩེན་པ་ལས། །
བསོད་ནམས་དཔུང་བའི་རྩལ་གྱིས་མ་ཐེག་ཅིང་། །
བར་ཆད་ཆུ་ལྷའི་ཕག་ཏུ་དར་ཅིག་ཡིབ། །
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
418



༄༅ ། །བོད་སོག་ཆོས་འབྱུང་གི་སྟོད་ཆ།
༄༅། །བསྟན་པ་ཕྱི་དར་གྱི་རྣམ་བཞག་བཤད་པ།
.
༄༅ ། །གཉིས་པ། བསྟན་པ་ཕྱི་དར་གྱི་རྣམ་བཞག་བཤད་པ་ལ། ཕྱི་དར་གྱི་
བསྟན་པ་བྱུང་ཚུལ་སྤྱི་དང་། བོད་ཀྱི་ཆོས་ལུགས་ནང་གསེས་ཀྱི་གྲུབ་མཐའ་སོ་སོ་བྱུང་
ཚུལ་བཤད་པ་གཉིས་སོ། ། དང་བོ་ནི། བཅོམ་ལྡན་རིག་རལ་དང་། སྡེ་སྲིད་
སངས་རྒྱས་རྒྱ་མཚོ་སོགས་ཀྱིས་བསྟན་པ་སྔ་དར། བར་དར། ཕྱི་དར་གསུམ་དུ་དབྱེ་
བ་དང༌། དེའི་དབྱེ་ཚུལ་ཡང་ནང་གསེས་མི་འདྲ་བ་ཡིན་མོད། ད་ལྟ་གྲགས་ཆེ་བ་སྔ་
དར་དང་ཕྱི་དར་གཉིས་སུ་དབྱེ་ཚེ། སངས་རྒྱས་ཀྱི་བསྟན་པ་གནས་མི་གནས་ཀྱི་གཞི་
འཛིན་ས་ནི་ཆོས་འདུལ་བ་ཡིན་པའི་དབང་གིས། སྡོམ་རྒྱུན་དང་འདུལ་བའི་ལག་
ལེན་དར་ཚུལ་གྱི་སྒོ་ནས་བཞག་པ་ཡིན་པས། མཁས་པ་མང་བོ་ཞིག་གིས། བསྟན་
པ་སྔ་དར་དང་ཕྱི་དར་གཉིས་ལས་མི་འབྱེད་ཅིང་། དེ་ཡང་དབུས་གཙང་གཙོ་བོར་
བྱས་ནས་བཤད་པ་ཡིན་གྱི། མདོ་ཁམས་སུ་མདོ་སྔགས་ཀྱི་བཤད་རྒྱུན་དང་སྡོམ་
གསུམ་གྱི་རྒྱུན་སྔོན་ནམ་དར་བ་ནས་མ་ཆད་པར་ཡོད་ཚུལ་ཞིག་གསུངས་མོད། དེ་
ཡང་ཁྱབ་ཆེ་བ་མ་ཡིན་པར་སེམས་ཏེ་ད་ལྟ་དབུས་གཙང་གི་སྡོམ་རྒྱུན་ལས་བྱུང་བ་ཤ་
སྟག་ཡིན་ནོ། ། དེ་ཡང་ཕྱི་དར་གྱི་དབུ་ནི། དཔལ་ཆེན་ཆུ་བོ་རིའི་སྒོམ་གྲྭ་ན་ཡོད་
པའི་རྒྱུ་རབ་པའི་མཛད་ཀྱི་གྱེལ་མི་གཙང་རབ་གསལ་དང༌། དྲད་ཆུང་མདོའི་བོ་དོང་
བ་གཡོ་དགེ་འབྱུང་དང་། གཡོར་སྟོད་ཀྱི་དམར་བན་ཤཱཀྱ་མུ་ནེ་གསུམ་གྱིས་བཙུན་པ་
ཁྱི་ར་བྱེད་པ་མཐོང་ནས་དྲིས་པས་བསྟན་པ་བསྣུབས་པ་ཤེས་ནས། ཀརྨ་ཤ་ཏམ་
སོགས་འདུལ་མངོན་གྱི་དཔེ་ཆ་དྲེའུ་ཁལ་གཅིག་ཁྱེར་ནས་བྲོས་ཏེ། མངའ་རིས་དང་
419



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གར་ལོག་ནས་ལམ་ཐོན་ཏེ་བྱང་ལམ་བརྒྱུད་ནས་ཧོར་ཡུལ་དུ་བྱོན་ཞིང་། དགེ་བསྙེན་
ཤཱཀྱ་ཤེས་རབ་ལ་བརྟེན་ནས་རེ་ཞིག་བཞུགས་ཀྱང་སྐད་ཀྱིས་བསྟན་པ་སྤེལ་མ་ནུས་
པར་མདོ་སྨད་དུ་བྱོན་ནས། ཨན་ཆུང་གནམ་རྫོང་དུ་ཡིབ་ནས་བཞུགས་ཤིང་། ཕྱིས་
སུ་འབངས་གྱེན་ལོག་བྱུང་ནས་གསང་རྒྱ་བྱེད་མི་དགོས་པ་ན། ཏན་ཏིག་ཤེལ་གྱི་ཡང་
དགོན་དུ་བཞུགས་དུས། རྨ་ཆུ་ཁའི་རྒྱ་ཞུར་གྲོང་ཚོའི་བློན་འབྲོ་སྟག་སྣང་ཁྲི་གསུམ་
རྗེའི་འབྲོག་རུ་ལས། ཡབ་བོན་རྒན་མུ་ཟི་གསལ་བཟང་གི་སྲས་སུ་མེ་མཁའ་རྒྱ་མཚོའི་
ལོ་སུམ་བརྒྱ་ཉེར་དགུ་བ་ཆུ་ཕོ་བྱི་བའི་ ( སྤྱི་ལོ་༩༥༢)ལོར་བླ་ཆེན་པོ་འཁྲུངས།
མཚན་མུ་ཟི་གསལ་འབར་ཟེར། བླ་ཆེན་དགུང་ལོ་བཅུ་དགུ་བ་ལ་མཁས་པ་མི་གསུམ་
ལ་རབ་བྱུང་ཞུས་པས། གཙང་གིས་མཁན་པོ་དང་གཡོས་སློབ་དཔོན་བྱས་ནས་དགེ་
ཚུལ་གྱི་སྡོམ་པ་ནོད་པ་ན་མཁན་སློབ་ཀྱི་མིང་སྦྱར་ནས་དགེ་བ་རབ་གསལ་དུ་བཏགས།
ཕྱིས་ཐུགས་རབ་བཟང་བོར་གྱུར་པས་དགོངས་པ་རབ་གསལ་ཞེས་གྲགས། རབ་ཏུ་
བྱུང་བའི་ཕྱི་ལོར་བསྙེན་རྫོགས་ཞུས་ཚེ། ལྷ་ལུང་དཔལ་རྡོར་གྱིས་རྒྱའི་དགེ་སློང་ཀེ་
ཝང་དང་གྱི་བན་བྱ་བ་གཉིས་བཙལ་ནས། སྔར་གྱི་མཁན་སློབ་ཀྱིས་མཁན་སློབ་དང༌།
དམར་གྱིས་གསང་སྟོན། རྒྱའི་དགེ་སློང་གཉིས་ཀྱིས་ཁ་སྐོང་མཛད་དེ་ལྔ་ཚོགས་ཀྱིས་
བསྙེན་པར་རྫོགས། དེ་ནས་ལོ་ལྔ་ལོན་ཚེ་མདོ་སྨད་ནས་སོ་ཐར་བསྟན་པ་ཡོད་པའི་
གཏམ་དབུས་གཙང་དུ་ཐོས་ཚེ། དབུས་ཀྱི་བསམ་ཡས་བཙད་པོ་མངའ་བདག་ཚ་ལ་
ན་ཡེ་ཤེས་རྒྱལ་མཚན་དང༌། གཙང་གི་བཙད་པོ་དག་གིས། ཀླག་པ་ལམ་པ་ཀླུ་མེས་
དང་ལོ་སྟོན་རྡོ་རྗེ་དབང་ཕྱུག་སོགས་མི་བཅུ་སྔ་ཕྱིར་བརྫངས་ནས་མདོ་སྨད་དུ་འོང་སྟེ།
མཁས་པ་མི་གསུམ་ལ་རབ་བྱུང་དང་བསྙེན་རྫོགས་ཀྱི་མཁན་པོ་ཞུས་པས། ངེད་རྒས་
བས་མི་ནུས་ཀྱང་། བླ་ཆེན་བསྙེན་པར་རྫོགས་ནས་ལོ་ལྔ་ལས་མ་ལོན་ཡང་། སྤྱིར་
བཏང་ལས་དམིགས་གསལ་གཙོ་བས་དེ་རུང་བས་དེ་ལ་ཞུས་གསུངས་པ་ལྟར་ཞུས་
420



༄༅། །བོད་སོག་ཆོས་འབྱུང་གི་སྟོད་ཆ།
ནས་བླ་ཆེན་དགུང་ལོ་ཉེར་ལྔ་བ་མེ་བྱི་ལ་ཁོང་གིས་མཁན་པོ་དང་། གཙང་དང་གཡོས་
ལས་སློབ་དང་གསང་སྟོན། དམར་དང་ཧྭ་ཤང་གིས་ཁ་བསྐོང་བྱས་ཏེ་རབ་བྱུང་
བསྙེན་རྫོགས་བྱས་པའི་མཚན་ནི་ཀླུ་མེས་ཚུལ་ཁྲིམས་ཤེས་རབ་དང༌། འབྲིང་ཡེ་ཤེས་
ཡོན་ཏན་དང་། སྦ་ཚུལ་ཁྲིམས་བློ་གྲོས་དང༌། རཀྴི་ཚུལ་ཁྲིམས་འབྱུང་གནས་དང་།
སུམ་པ་ཡེ་ཤེས་བློ་གྲོས་སྟེ་དབུས་པ་ལྔ། གཙང་གི་མགུར་མོ་རབ་ཁ་བ་ལོ་སྟོན་རྡོ་རྗེ་
དབང་ཕྱུག་དང་། ཤབ་སྒོ་ལྔའི་ཚོང་བཙུན་ཤེས་རབ་སེངྒེ་དང་། བོ་དོང་བ་ཨུ་བ་དེ་
ཀ་ར་གསུམ་དང་། མངའ་རིས་པ་འོད་བརྒྱད་སྤུན་གཉིས་ཏེ་བཅུའོ། ། དེ་རྣམས་
ལ་བླ་ཆེན་གྱིས། ལོ་སྟོན་མཐུ་ཆེ་བས་བསྟན་སྲུང་གྱིས། ཀླུ་མེས་བཙུན་པས་མཁན་པོ་
གྱིས། ཚོང་དགེ་བློ་རྣོ་བས་སྟོན་པ་གྱིས། འབྲིང་བསྒོ་བ་མཁས་པས་གནས་གཞི་
བཟུང་ཞེས་གསུངས་ནས་མི་དགུ་མེ་གླང་ལ་དབུས་སུ་སོང་། ཀླུ་མེས་ཀྱིས་གྲུམ་ཡེ་ཤེས་
རྒྱལ་མཚན་མདུན་ནས་ལོ་གཅིག་རིང་འདུལ་བ་ཉན་ནས་བསྡད། དེའི་ཕྱི་ལོ་ཀླུ་མེས་
ཡར་ཕེབས་ཁར་མཁན་པོ་བླ་ཆེན་པོ་ལ་རྟེན་སྐལ་ཞུས་པས། བོན་པོའི་འོབ་ཞུ་ལ་ས་
སེར་བསྐུས་པ་གསོལ་འཕྲོ་ཞིག་གནང་སྟེ་འདི་ གྱོན་ལ་ང་རྗེས་སུ་དྲན་པར་གྱིས་
གསུངས། དབུས་སུ་ཚད་པ་ཆེ་བས་ཀླུ་མེས་ཀྱིས་རྒྱབ་ལྟེབ་པ་གསོལ་བས་སྣེ་རིང་དུ་
གྲགས་པ་བྱུང་ལ། ཕྱིས་བཀའ་གདམས་གཞུང་བ་དང་གདམས་ངག་པ་གཉིས་ལའང་
གྱེས་པའི་ཞྭ་ཚུགས་ཅུང་ཟད་མི་འདྲ་བ་ཡོད་ཅིང་། དྭགས་པོ་སྒོམ་ཚུལ་གྱིས་འདིའི་
རྒྱབ་ལྟེབ་སྟེ་གསོལ་བས་སྒོམ་ཞྭ་རུ་གྲགས་ཞེས་དཔའ་བོ་གཙུག་ལག་པས་གསུངས།
དེ་ནས་མི་བཅུས་སྡོམ་རྒྱུན་སྤེལ་བ་དང་། གནས་གཞི་འཛིན་པ་སོགས་བྱས་ནས་
བསྟན་པ་ཕྱི་དར་བྱུང་བ་ཡིན་པས་ཕྱི་དར་གྱི་མགོ་འཛིན་ས་ནི། མེ་མཁའ་རྒྱ་མཚོའི་
༣༥༥ས་སྟག་(སྤྱི་ལོ་༩༧༨)ལོར་བསྟན་པ་ཕྱི་དར་བྱུང་བ་ནི་བསྟན་རྩིས་ལ་མཁས་པ་
འབྲོམ་སྟོན་གྱི་བཞེད་པ་ཡིན་ནོ། ། དེ་ནས་བླ་ཆེན་པོ་མི་ཉག་གྷའི་ཡུལ་དུ་བྱོན་ཏེ།
421



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གོ་རུང་སེངྒེ་གྲགས་པ་ལས་འདུལ་བ་གསན་ཞིང་ལུང་སྡེ་བཞི་བསྟན་བཅོས་དང་བཅས་
པ་གནང་། མཁས་པ་མི་གསུམ་རིམ་པར་འདས་པ་ལས་གཡོ་དགེ་འབྱུང་གཡོ་དགེ་
ལུང་ནས་སྐུ་འདས་དེ་སྐུ་གདུང་ཁྱེར་ཏེ་མཁར་བཀྲ་ཤིས་རབ་བརྟན་གྱི་ཉེ་འདབ་
ཟབས་སུ་ཁྲུའུ་ཉེར་ལྔ་ཡོད་པའི་གཏིང་དུ་མཁར་སླང་ཞལ་སྦྱོར་གྱི་ནང་དུ། ཙན་དན་
དཀར་བོའི་སྒྲོམ་གྱི་ནང་དུ་བཅུག་ནས་བཞུགས་ཚུལ་ གཡོ་དགེ་ལུང་གི་རྡོ་རིང་དུ་
གསལ་བར་བཀོད་པ་ལས་ཤེས་ལ། རྗེས་སུ་དམར་གཙང་གཉིས་ཀྱི་སྐུ་གདུང་ཡང་
དེར་ཁྱེར་ནས་དེ་ལྟར་བཞུགས་པ་ལ་ས་སྟེང་དུ་ས་ཕུང་བརྩིགས་ནས་ལིས་ཐོས་སིའི་
ཁྱིམ་གྱི་ར་བར་ཡོད་པ་ཕྱིས་སུ་དེ་སྟེང་མཁས་པ་མི་གསུམ་གྱི་ལྷ་ཁང་བཞེངས་པ་ཟི་ལིང་
མཁར་ནང་དུ་གནས་སོ། ། བླ་ཆེན་གྱིས་དབུས་སུ་ཞང་ཆེན་པོ་དགེ་བ་བཞུགས་པའི་
སྤྱན་སྔར་ཆོས་མཉན་དུ་འབྱོན་པར་བཞེད་ནས་ཁམས་ཀློང་ཐང་དུ་ཕེབས་པ་ན།
མང་ར་གཡུ་མཚོ་བྱ་བ་དབུས་ནས་ཕོ་ཉ་བཏང་དེ་མུ་གེ་སོགས་ཀྱིས་ལམ་མི་ཆོད་པར་
སྨྲས་ནས་མ་ཕེབས་པར། ཀ་འོད་མཆོག་གྲགས་མདུན་དུ་ཕྱིན་ནས་ལོ་བཅུ་གཉིས་
རིང་ཤེར་ཕྱིན་དང་བྱང་ས་སོགས་ཆོས་མང་བོ་གསན་ཏེ་ཁམས་ཕྱོགས་ནས་ཏན་ཏིག་
ཏུ་ཕེབས་ཤིང་བཞུགས། བླ་ཆེན་པོ་སྐུ་མ་འདས་སྔོན་དམར་གཙང་གཉིས་བཞུགས་
པའི་གནས་སུ་བྱོན་ནས། དེར་གཙུག་ལག་ཁང་དང་རྟེན་མང་དུ་བཞེངས། བྲག་ལ་
བརྐོས་པའི་ཁུང་བུ་ཞིག་ཏུ་བཞུགས་ཏེ་དགུང་ལོ་གྱ་བཞི་བཞེས་པ་རབ་བྱུང་དང་བོའི་
བགྲང་བྱ་དགུ་བ་ཤིང་ཕག་ལོར་མྱ་ངན་ལས་འདས་སོ། ། ཁོང་གི་སྐུ་གདུང་འཇིམ་
པས་གཡོག་ཏེ་སྐུ་བརྙན་བཞེངས་པ་དེས་ཕྱིས་སུ་གསུང་བྱོན་པ་དང་། ཞལ་མདངས་
འགྱུར་བའི་ལྟས་ལས་ཀྱང་ཡུལ་ ཁམས་བདེ་སྡུག་ གང་བྱུང་གསལ་ བ་སོགས་ཡོད།
གསུང་རྩོམ་ནི། བླ་ཆེན་གྱིས་མཛད་པའི་མདོ་ཆོག་ཇོ་བོ་རྗེས་གསན་ནས་བསྔགས་
བརྗོད་མཛད་པ་ཡིན་ལ། ད་ལྟ་བསྟན་འགྱུར་ཁྲོད་དུ་བསྔོ་བ་ཆེན་མོ་ཚིགས་བཅད་མ་
422



༄༅ ། །བོད་སོག་ཆོས་འབྱུང་གི་སྟོད་ཆ།
སོགས་ཡོད་དོ། ། རྣམ་ཐར་ཞིབ་པ་ཚེ་བརྟན་ཞབས་དྲུང་རིན་པོ་ཆེའི་བླ་ཆེན་རྣམ་
ཐར་ཐུབ་བསྟན་ཁང་བཟང་མཛེས་པའི་ཏོག་ཏུ་གསལ་ལོ། །
དེ་ནས་བསྟན་པ་སྤེལ་ཕྱིར་དབུས་ཀྱི་མི་ལྔ་ལས། ཀླུ་མེས་ཀྱིས་ཀྭ་ཆུ་སོགས་
བཟུང་སྟེ་འདུལ་བའི་ལག་ལེན་དང་འཆད་ཉན་སྤེལ་ཞིང་ལ་མོ་ཆག་དེའུ་བརྩིགས། དེ་
ལ་གནས་གཞི་འཛིན་པའི་ཀ་བ་བཞིར་གྲགས་པ་ནི། དང་བོ། ཀླུ་མེས་ཚུལ་ཁྲིམས་
འབྱུང་གནས་ཀྱིས་རབ་བྱུང་མ་ཚུགས་གོང་གི་མེ་སྦྲུལ་ལ་སོལ་ནག་ཐང་པོ་ཆེ་བརྩིགས།
གཉིས་པ། ཞང་སྣ་ནམ་རྡོ་རྗེ་དབང་ཕྱུག་གིས་སྟོད་ལུང་ར་ཚན་དང་ཆུ་བྱི་ལ་རྒྱལ་ལུག་
ལྷན་གྱི་ལྷ་ཁང་བརྩིགས། གསུམ་པ། རྔོག་བྱང་ཆུབ་འབྱུང་གནས་ཀྱིས་ལྕགས་ཕག་
ལ་ཡེར་བ་རང་དང་། དེ་ནས་ཟད་ཀྱི་ལྷིང་བ་དང༌། ཚ་མིག་དང་། གཙང་གི་གཞུའི་
ཀུན་དགའ་ར་བ་སོགས་བརྩིགས། ཡང་རྔོག་བྱང་ཆུབ་དང་སུམ་བྷ་གཉིས་ཀྱིས་གཡུ་
སྒོ་ཁང་དམར་བརྩིགས་པའང་རྔོག་ལ་ཐིམ། བཞི་བ། གླན་ཡེ་ཤེས་རབ་འབར་གྱིས་
རྒྱ་གསར་སྒང་སོགས་བརྩིགས་ཏེ་དར་རྒྱས་བྱུང་བ་ཡིན་ལ། དེ་བཞི་ལས་མཆེད་པ་ལ་
ཐང་སྡེ་ཞང་སྐོར་སྔོག་ཚོ་གླན་ཚོ་སྐོར་དུ་གྲགས་ལ། ཡང་ཀླུ་མེས་ཀྱི་མཁན་བུ་དགེ་
བཤེས་ཡམ་ཤུད་རྒྱལ་བ་འོད་ཟེར་བས། ཁྲབ་ལ་ཁའི་འདབས་ཀྱི་ཕུག་པོ་ཆེ་བཟུང་བ་
སོགས། ཕྱི་མ་འདིའི་མཁན་བུ་གཙོ་བོ་གཉལ་བ་དགེ་བཤེས་འགར་དང་། གྲགས་པ་
གཉིས་དང་། གྲ་པ་མངོན་ཤེས་ཅན་དུ་གྲགས་པའི་ཤེས་རབ་ཅན་དེའོ། ། སྦ་
མཆེད་ཀྱིས་དབུ་ཚལ་དང་དབུ་རྩེ་བཟུང་སྟེ། སྦ་རང་ཉིད་ཀྱིས་ཡུངས་འགུར་བརྩིགས་
ནས་ལན་པ་སྤྱིལ་བུ་བཟུང་། དེའི་མཁན་བུ་མལ་སེམས་པ་ཤེས་རབ་ཀྱིས་སྟོད་ལུང་ཚ་
ཐོག་བཞེངས་ཏེ། ཐག་མ་ལྷ་ཁང་དང་མོན་གྲ་བཟུང་ཞིང་། སྦའི་གཅུང་གིས་གྱེ་རེ་
མཚར་བ་སྣའི་མདའ་གྲོང་ལྷ་ཁང་བརྩིགས་ཏེ་གཞོའི་མཆད་ཁ་བཟུང་བ་ལ། སྦ་ཚོ་
དང་། སྦའི་གཅུང་གི་བརྒྱུད་པར་གྲགས་པ་ཡིན། རཀི་མཆེད་ཀྱིས་དགེ་རྒྱས་བཟུང་
423



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྟེ་ཕུ་བོས་རཀི་འཕྲང་འོག་གི་ལྷ་ཁང་བརྩིགས་ནས་ཀ་ཚལ་བཟུང་ཞིང་། གཅུང་གི་
མཁན་བུ་མཐའ་བཞི་རྒྱལ་འཕགས་ཀྱི་མཁན་བུ་ཞང་བཙུན་ཤེས་རབ་འཕགས་ཀྱིས་
ལན་པ་རྟ་བྲེས་བརྩིགས་ཏེ་དེ་ལས་རིམ་པར་མཆེད་པ་ལ་རག་ཚོ་དང་། དེའི་གཅུང་
གི་བརྒྱུད་པ་ཞེས་གྲགས། འགྲོས་ཐང་དུ་སུམ་པ་ཡེ་ཤེས་བློ་གྲོས་ཀྱིས་མེ་རུ་བརྩིགས་
ཀྱང་ཡུན་དུ་མ་གནས། འབྲིང་གིས་ཟངས་མཁར་བཟུང་སྟེ་ངན་ལམ་སྤྱི་མོ་བརྩིགས་
ནས། དཀར་ཆུང་དང་སྙེ་ཐང་བྲག་སྣ་བཟུང་། དེའི་ལམ་སྟེགས་སུ་བྲང་ར་མོ་ཆེ་
བརྩིགས་པ་ལས་རིམ་པར་མཆེད་པ་རྣམས་ལས། ངན་ལམ་སྤྱི་མོ་འབྲིང་ཚོ་སྟོད་པ་
དང་། ཀླུ་ གོང་ ནས་ འབྲིང་ ཚོ་ བར་བ། བྲང་ ར་མོ་ ཆེ་ ལས་ འབྲིང་ ཚོ་ སྨད་ པ་
མཆེད་དོ། །
གཙང་ཕྱོགས་ཀྱི་ལྔ་ལས། ལོ་སྟོན་གྱིས་ཞ་ལུ་རྒྱན་གོང་བརྩིགས་ནས་མཆེད་པ་
ལ་ལོ་ཚོ་སྟེ་དེ་ལ་བུ་ཆེན་ཉེར་བཞི་བྱུང་བ་ལས་སྡེ་ཟིན་པ་ལ། རྒྱ་ཤཱཀྱ་གཞོན་ནུ་སོགས་
རྒྱ་ཚོ། སྟག་ལོ་གཞོན་ནུ་བརྩོན་འགྲུས་སོགས་སྟག་ཚོ། ཨ་མེས་ཞུ་གཅིག་སོགས་ཞུ་
ཚོ། འདར་ཤཱཀྱ་ཡོན་ཏན་སོགས་འདར་ཚོ། ལི་བློ་གྲོས་གཞོན་ནུ་སོགས་ལི་ཚོ་སྟེ་ལྔ་
དང་། ཡང་གླག་བྱང་ཆུབ་རྒྱལ་མཚན་སོགས་གླག་ཚོ། གླང་བཙུན་བྱམས་པ་ལས་
གླང་ཚོ་སྟོད་སྨད་དུ་གྱེས། ལྕེ་བཙུན་ཤེར་འབྱུང་གིས་ཞྭ་ལུའི་མ་བརྩིགས། སློབ་མ་ཀ་
བཞི་གདུང་བརྒྱད་དུ་གྲགས་པ་བྱུང་སྟེ་ཞྭ་ལུ་བརྒྱ་སྐོར་མཆེད་ཀྱི་ཡེ་ཤེས་དབང་བོས་
ཤང་མཁར་ལུང་དང་། གྱེ་རེ། གླང་ར། དེའི་སྟེགས་སུ་མུ་ཤངས་ཀྱི་རོ་སྐམ་བརྩིགས།
འདི་ནས་ཀྱི་ཚོ་སྟོད་སྨད་བར་གསུམ་དུ་གྱེས་པ་སོགས་མང་དུ་མཆེད། ཨ་མེས་ཚོང་
བཙུན་ཤེས་རབ་སེངྒེས་རྩིས་ཀྱི་ཡང་དབེན་བཟུང་། རང་བུ་མཁན་བུ་སོ་སོར་གཏད་
པས་མཆེད་པ་ལ་ཚོང་ཚོ་སྟེ་སྟོད་ཀྱི་གཉིས། བར་གྱི་གཉིས། སྨད་ཀྱི་ལྔ་དང་བཅས་
ཚོང་ཚོ་ཁྲལ་སྐོར་དགུ་ཕྱུང་ངོ༌། །
424



་་་
༄༅། །བོད་སོག་ཆོས་འབྱུང་གི་སྟོད་ཆ།
དབུས་གཙང་གི་མི་བཅུ་ལ་མི་ཐེ་བ་འ་འབྲེའི་སྡེ་གཉིས་བྱུང་སྟེ། འ་ཞ་མགོ་བོ་
ཆེའི་བུ་འ་ཞ་ཡེ་ཤེས་གཡུང་དྲུང་ཞེས་པ་ཁམས་སུ་བླ་ཆེན་པོའི་མཁན་བུ་ཀྲེ་བོ་མཆོག་བླ་
ཞེས་བྱ་བ་ལ་སྡོམ་པ་ཞུས་པས། ངས་ཆུ་གཏོར་བཏང་ལ་འོང་གི་གསུངས་ནས་སྡོམ་པ་
ནོད་ལོང་མེད་པར་མཁན་པོ་འདས་ཀྱང༌། འོང་གི་ཟེར་བ་ཙམ་གྱིས་སྡོམ་པ་ཐོབ་པར་
བྱས་ནས། དེ་ལ་དགེ་ཚུལ་ཆུ་གཏོར་མར་གྲགས་ཤིང༌། དེས་མཁན་པོ་བྱས་ནས་སྣ་
ནམ་འདྲེ་བརྔས་དང་འུ་ཡུག་མདའི་ར་ཤག་དང་གནས་པོ་ཆེ་བཟུང་ཞིང་། དེའི་བུ་
སློབ་རྒྱུད་བཅས་ལས་མཆེད་པ་ལ་འ་ཚོ་ཟེར། ཡང་འབྲེ་གཞོན་ནུ་ཚུལ་ཁྲིམས་ཀྱིས་
ཁམས་ཀྱི་ཁྲི་ཁ་མཁར་སྣར་བླ་ཆེན་པོའི་མཁན་བུ་ཡ་ཟི་བོན་སྟོན་ལ་བཀའ་དྲིན་ཞུས་
པས། དེར་བས་གསུངས་ཏེ་དེ་ཀར་འདས། དེ་ལ་སྡོམ་པ་ཐོབ་པར་བྱས་ནས་དེར་
བས་ཀྱི་བསྙེན་རྫོགས་སུ་གྲགས། དེ་ཕྱིར་ལོག་ནས་རྟ་ནག་ཕུའི་བྱ་ཚང་དང་ཤངས་ཀྱི་
བྱེ་ཕུག་བཟུང༌། དེ་ནས་མཛད་ཀྱི་གནས་བརྒྱུད་མཆེད་པ་དེ་རྣམས་འབྲེ་ཚོ་ཡིན་ནོ། །
དེ་ལྟར་དབུས་གཙང་གི་མི་བཅུ་ལས། དབུས་ཀྱི་སུམ་པ་དང་། གཙང་གི་བོ་
དོང་བ་དང་། མངའ་རིས་འོད་བརྒྱད་སྤུན་གཉིས་བཅས་མི་བཞི་ལས་མཆེད་པ་མེད་
པས་མི་དྲུག་ཏུ་གྲགས་ཤིང་། འ་འབྲེ་གཉིས་ལས་གཙང་དུ་མཆེད་པ་མང་ཡང་དེ་
རྣམས་ལ་མ་གཏོགས་སོ། །
མཁན་བརྒྱུད་གོང་དུ་སོང་བས་འཐུས་ལ། འདུལ་བའི་བཤད་རྒྱུན་ནི། ཛི་ན་
མི་ཏྲ། ལོ་ཙཱ་བ་ཀླུའི་རྒྱལ་མཚན། གཡོ་དགེ་འབྱུང་སོགས་དང༌། བླ་ཆེན། གྲུམ་ཡེ་
ཤེས་རྒྱལ་མཚན། ཀླུ་མེས། དེའི་དངོས་སློབ་ཀ་ཆུ་བ་གཟུས་རྡོ་རྗེ་རྒྱལ་མཚན་ལ་
འདུལ་བའི་བཀའ་བབས། དེ་ལ་སློབ་མ་བཞི་སྟེ། གླན་ཚུལ་བྱང་། ཀ་ཆུ་བ་ཚུལ་
འབྱུང་། རྗེ་བོ་གྲགས་རྒྱལ། འཛིམ་པ་ཤེར་འོད་དེ་ཕྱི་མ་གསུམ་ལས་རིམ་བཞིན་ཉང་
མཚམས་པ་རིན་ཆེན་བླ་མ་དང༌། སོག་ཚུལ་ཁྲིམས་བླ་མ་དང་། ཀོ་ཁྱིམ་པ་ཡེ་ཤེས་བླ་
425



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མ་གསུམ་བྱུང༌། དེ་གསུམ་དང་འཛིམ་པ་ལས་གཞན་གསུམ་ལ་རྒྱ་འདུལ་འཛིན་པ་
དབང་ཕྱུག་ཚུལ་ཁྲིམས་ཀྱིས་གསན་ནས་འདུལ་བསྟན་ཕྱོགས་བཅུར་རྒྱས་པར་མཛད་
ཅིང་། དེ་ལ་སློབ་མ་སྔ་ཚར་ལ་དབུས་ཀྱི་ཀ་བ་རྨ་ཚོ་བྱང་རྡོར་དང་། ཇོ་གདན་ནག་པོ་
དར་ཚུལ་དང་། གཙང་གི་ཀ་བ་མཐའ་བཞི་བརྩོན་འགྲུས། འབར་འདུལ་འཛིན་
སོགས་བྱུང་ལ། སློབ་མ་བར་ཚར་ལ་ཀྱེ་པོ་ཚུལ་འཕགས་སོགས་དང་། ཕྱི་ཚར་གྱི་གྲས་
ལ་ས་སྐྱའི་བྲག་དམར་རྡོ་རྗེ་ཕུར་བུ་སྟེ། མཚོ་ནས་རིམ་པར་བྱ་འདུལ་འཛིན་སོགས་
དང་། ཕྱིས་སུ་སྦལ་ཏི་ཇོ་སྲས་སོགས་ལས་ཟུར་སྐྱོར་སོགས་སུ་འདུལ་བའི་བཤད་རྒྱུན་
ལེགས་པར་དར་བ་ཡིན་ནོ། །
མངའ་རིས་སྟོད་ནས་བསྟན་པ་དར་ཚུལ་ནི། འཇམ་དཔལ་རྩ་རྒྱུད་ལས།
གངས་ཅན་དུ་ནི་རྒྱལ་བོའི་རིགས། །ཡེ་ཤེས་འོད་ཅེས་བྱ་བ་འབྱུང༌། ། ཞེས་ལུང་
བསྟན་བརྙེས་པའི་ལྷ་བླ་མ་ཡེ་ཤེས་འོད་ནི། བོད་ཀྱི་བསྟན་པ་ཕྱི་དར་ལ་ཆེས་བཀའ་
དྲིན་ཆེ་བ་བྱུང་སྟེ། ཁོང་དང་བོ་རྒྱལ་སྲིད་བཟུང་ཞིང་ཕྱིས་སྲས་དང་བཅས་རབ་ཏུ་
བྱུང་ཡུལ་མ་རྙེད་པར་རྟེན་གྱི་དྲུང་དུ་རང་གིས་རྟགས་བླངས་པས་མཚན་ཡེ་ཤེས་འོད་
དུ་གྲགས། བོད་ཁམས་ཀྱི་བསྟན་པ་ནུབ་ནས་མུན་གླིང་དུ་གྱུར་པ་ལ་ཆོས་རྒྱལ་འདིས་
ཐུགས་ཀྱིས་མ་བཟོད་པར་ཐབས་དུ་མས་རྒྱལ་བསྟན་རིན་པོ་ཆེ་སྤེལ་བའི་ཐུགས་
བཞེད་ལྷོད་མེད་མཛད་པ་དང་། ཁྱད་པར་པཎྜི་ཏ་ཞིག་སྤྱན་འདྲེན་པར་མོས་ཀྱང་
ཐུགས་ལ་ངེས་པ་ཞིག་མ་བྱུང༌། སྐབས་དེར་རྒྱ་གར་ནས་པཎྜི་ཏ་ཡིན་ཞེས་པའི་གསེར་
འཚོལ་བ་མང་བོ་བོད་དུ་ལྷག་ཀྱང་བསྟན་པའི་བྱ་བ་མཛད་མཁན་ཐུགས་ཡིད་ཆེས་པ་
ཞིག་མ་བྱུང་། དེ་ནས་ལྷ་བླ་མ་ཡེ་ཤེས་འོད་ཀྱིས། སྔར་སོ་སོར་ཐར་བའི་སྡོམ་རྒྱུན་
རྣམ་པར་དག་པ་བོད་དུ་བྱུང་བས་ན་མཚན་ཉིད་ཀྱི་ཐེག་པ་བཀར་ཤེས་ཀྱང་། ཨར་ཚོ་
བནྡེ་བཅོ་བརྒྱད་སོགས་སྔགས་པ་རྣམས་ཀྱིས་སྦྱོར་སྒྲོལ་ལ་སོགས་པའི་སྤྱོད་ལོག་གིས་
426



༄༅ ། །བོད་སོག་ཆོས་འབྱུང་གི་སྟོད་ཆ།
གསང་སྔགས་བཀའ་ཡིན་མིན་ཐེ་ཚོམ་དུ་གྱུར་ཏེ། བསྟན་ལ་དག་ཐེར་བྱེད་པའི་ཕྱིར།
མངའ་རིས་ནས་རིན་ཆེན་བཟང་བོ་སོགས་བྱིས་པ་བློ་རབ་འདུན། དེ་འོག་བདུན།
ཡང་འོག་བདུན་ཏེ་ཉེར་གཅིག་ཕ་མ་ལ་རིན་བྱིན་ནས་གཞོན་ནུ་དེ་དག་ལ་གསེར་མང་
བོ་བསྩལ་ཏེ་ཁ་ཆེའི་ཡུལ་དུ་བརྫངས། ལྷ་བླ་མའི་ཞལ་ནས། རབ་པཎྜི་ཏ་ཁྱད་
འཕགས་ཤིག་གདན་འདྲེན་ཨེ་ཐུབ། འབྲིང་གདམས་ངག་ཅི་ལོན། ཐ་མ་ལུང་དང་
དཔེ་གང་ལོན་བྱས་ལ་ཤོག་གསུངས། ཁ་ཆེ་གྲིབ་བརྟན་དུ་འབྱོར་ནས་མི་བཅུ་བདུན་
ཚད་པས་གྲོངས། གྲིབ་བརྟན་ལ་དེང་དུས་ར་ཧོར་པན་ཊི་ཟེར། ཤུལ་དུ་ལུས་པ་ལོ་
ཆེན་རིན་བཟང་། རྔོག་ལེགས་པའི་ཤེས་རབ། ལོ་ཆུང་གྲགས་འབྱོར་ཤེས་རབ་
གསུམ་ཡིན། དེ་གསུམ་གྱིས་མདོ་སྔགས་ཀྱི་ཆོས་མང་བོ་གསན་ནས་མངའ་རིས་
སུ་བྱོན།
ལོ་ཆེན་རིན་ཆེན་བཟང་བོ་ནི། མངའ་རིས་གུ་གེའི་སའི་ཆ་སྙུང་ཝཾ་རན་རུ་ཞེས་
པར་ཁ་ཆེའི་གཡུ་རི་གཡུ་སྒྲའི་རིགས་སུ་ས་རྟ་(སྤྱི་ལོ་༩༥༨)ལོར་འཁྲུངས་ནས། ལོ་
བཅུ་གསུམ་པ་ལྕགས་རྟ་ལོར་མཁན་པོ་ཡེ་ཤེས་བཟང་བོ་ལས་རབ་ཏུ་བྱུང༌། ཕྱི་དར་
དབུས་གཙང་ལས་མངའ་རིས་སྔ་བར་བྱུང་བ་ཡིན། ཁོང་ཁ་ཆེར་ལན་གསུམ་བྱོན།
པཎ་ཆེན་ནཱ་རོ་བ། ཤྲདྷཱ་ཀ་ར་ཝརྨ། ཀ་མ་ལ་ཀུཔ། ཛི་ན་མི་ཏྲ་སོགས་པཎྜི་ཏའི་བླ་མ་
བདུན་ཅུ་དོན་ལྔ་བསྟེན། ལྷ་སྡེའི་དུས་ཁོང་གིས་ཤེར་ཕྱིན་ཕྱོགས་དང༌། ཡོ་ག་དང་
འདུས་པ་སོགས་མདོ་སྔགས་མང་དུ་བསྒྱུར་ཞིང་དེ་ལྟར་བསྒྱུར་པའི་སྔགས་ལ་གསང་
སྔགས་གསར་མ་ཞེས་གྲགས་སོ། །
དེ་ནས་ལྷ་བླ་མ་ཡེ་ཤེས་འོད་ཀྱིས་གཙུག་ལག་ཁང་དགེ་འདུན་གྱི་སྡེ་དང་བཅས་
པ་ཞིག་འཛུགས་པར་དགོངས་ཏེ། ཞང་ཞུང་གུ་གེར་གཎྜི་ནམ་མཁར་འཕངས་ནས་
གདུལ་བྱ་འདུ་སར་བབས་ཤིག་ཅེས་སྨོན་ཤུགས་དྲག་པོ་གནང་བས། ནམ་མཁའ་
427



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
་
མཐོན་པོར་ལྡིང་ཞིང་ས་ཕྱོགས་དེར་བབས་པའི་གནས་དེ་ཉིད་ལ་མེ་མཁའ་རྒྱ་མཚོའི་
༣༧༣བ་མེ་སྤྲེལ་(སྤྱི་ལོ༩༩༦)ལོར་གཙུག་ལག་ཁང་བཞེངས་པས་མཐོ་ལྡིང་གསེར་
གྱི་ལྷ་ཁང་དུ་གྲགས། གཙུག་ལག་ཁང་ལེགས་པར་གྲུབ་ནས་དགོན་སྡེ་དེ་ཉིད་ལོ་ཆེན་
རིན་བཟང་ལ་ཕུལ། ལོ་ཆེན་གྱིས་གཙུག་ལག་ཁང་དེའི་ནང་གི་ལྡེབས་རིས་ཐམས་
ཅད་ཐིག་ཚད་དང་མཐུན་པའི་རྒྱུད་སྡེ་བཞིའི་དཀྱིལ་འཁོར་གྱི་ལྷ་ཚོགས་དཔེར་འོས་པ་
མང་བོ་བཞེངས། །
ཡང་ལྷ་བླ་མ་ཡེ་ཤེས་འོད་ཀྱིས་པཎྜི་ཏ་དྷརྨ་པཱ་ལ་སྤྱན་དྲངས་ཏེ་ ཁོང་གིས་
མཁན་པོ་མཛད་ནས། སཱ་དྷུ་པཱ་ལ་དང་། གུ་ཎ་པཱ་ལ་དང་། པྲ་ཛྙཱ་པཱ་ལ་སྟེ་པཱ་ལ་རྣམ་
གསུམ་བསྙེན་པར་རྫོགས། འདི་ལ་བུདྷ་པཱ་ལ་དང་། དྷརྨ་པཱ་ལ། པྲ་ཛྙཱ་པཱ་ལ་ཞེས་
ཀྱང་བྱུང་ངོ༌། ། སྟོད་འདུལ་གྱི་སྲོལ་བཏོད་ནས། བསྟན་པའི་མེ་རོ་སྨད་ནས་གསོས་
ཏེ་སྟོད་ནས་འབར་ཞེས་པ་བྱུང་སྟེ། བྲ་ཛྙཱ་པཱ་ལ་ལས། ཞང་ཞུང་རྒྱལ་བའི་ཤེས་རབ་
ཀྱིས་སྡོམ་པ་བླངས་རྗེས་བལ་བོར་སོང་ནས། འདུལ་འཛིན་བྲེ་ཏ་ཀ་ལས་འདུལ་བའི་
ལག་ལེན་བསླབ་ཅིང་། ཁ་ཆེ་ཛྷ་ན་ཤྲཱི་དང་། ཁ་ཆེ་པཎ་ཆེན་དུ་གྲགས་པ་ཤི་སུ་ཏི་ཤནྟི་
དང་། ས་མནྟ་ཤྲཱི་ཛྙཱ་ན་དང༌། ན་ར་མ་དེ་ཝ་རྣམས་ལས་ཀྱང་འདུལ་བ་གསན་ནས།
རྨ་དགེ་བློ་སོགས་ཀྱིས་བསྒྱུར་ཞིང༌། དེ་ལ་སློབ་མ་དཔལ་འབྱོར་དང་ཞང་མོ་ཆེ་བྱང་
ཆུབ་སེངྒེ་སོགས་བྱུང་ངོ༌། ། །
མཐོ་ལྡིང་ལྷ་ཁང་དུ། པཎྜི་ཏ་ཤདྷཱ་ཀ་ར་ཝརྨ་དང་། པདྨ་ཀ་ར་ཀུཔྟ་དང་།
བུདྷ་ཤྲཱི་ཤཱནྟི་དང་། བུདྡྷ་པཱ་ལ་དང་། ཀ་མ་ལ་ཀུབ་སོགས་སྤྱན་དྲངས་ཏེ་མཚན་ཉིད་
ཀྱི་ཐེག་པ་དང་རྒྱུད་སྡེ་བཞི་ཀ་བསྒྱུར་བས། ལྷ་བླ་མས་ལོ་པཎ་མང་བོའི་ཡོན་བདག་
མཛད་དོ། ། དེའི་གཅུང་སྲོང་ངེའི་སྲས་ལྷ་ལྡེས་ཀྱང་པཎྜི་ཏ་སུ་བྷཱ་ཥི་ཏ་སྤྱན་དྲངས་
པར་གསུངས། ཡང་ཡེ་ཤེས་འོད་ཀྱི་དུས་སུ། བལ་བོ་སླེ་རུ་ཙེ་བྱ་བའི་ལོ་ཙཱ་བ་མཁས་
428



༄༅། །བོད་སོག་ཆོས་འབྱུང་གི་སྟོད་ཆ།
པ་ཞིག་གིས་རྒྱ་གར་ནས་པཎྜི་ཏ་ཕྲ་ལ་རིང་བ་དང་སྤྱི་ཏི་གཉིས་གདན་དྲངས། ལོ་ཙཱ་
བ་ཕོ་ལོག་གི་ནད་ཀྱིས་ཤི་ནས་པཎྜི་ཏ་གཉིས་སྐད་མ་མཁྱེན་པར་སྨྲ་ཏིས་རྟ་ནག་ཏུ་
ལུག་རྫི་མཛད་དེ་དགོད་བྲོ་བ་གསུམ་དང་ངུ་བྲོ་བ་གསུམ་མཛད་པ་བྱུང་ལ། ཕྱིས་སུ་
དཔྱལ་ལོ་ཙཱ་བ་བསོད་ནམས་རྒྱལ་མཚན་གྱིས་སྨྲ་ཏི་སྨན་ལུང་དུ་སྤྱན་དྲོངས་ནས་ཆོས་
ཞུས། ཕྱིས་ཁམས་སུ་ལྡན་ཀློང་ཐང་ནས་མཛོད་ཀྱི་བཤད་པ་བཙུགས་པ་དང་སྨྲ་སྒོ་
བརྩམས་པར་གྲགས་ཤིང་། མཚན་བརྗོད། གདན་བཞི་སོགས་བསྒྱུར། གེ་སར་
གྱིས་གདན་འདྲེན་ཞུས་པ་སོགས་འགྲོ་དོན་རྒྱ་ཆེན་མཛད། ཕྲ་ལ་རིང་བས་རོང་ཟོམ་
ཆོས་བཟང་ལ་གྲོང་འཇུག་བྱས་ཏེ་རོང་བས་ཆོས་མང་བོ་གཏོལ་ཤེས་སུ་བྱུང་ཟེར།
ལོ་ཆེན་རིན་བཟང་གིས་མང་ཡུལ་གྱི་ཕྱོགས་སུ་ཆོས་སྡེ་དཔེ་ཐུབ་པ་ཞིག་འབྱུང་
བར་ལུང་བསྟན་པ་བཞིན། ལྷ་བླ་མ་བྱང་ཆུབ་འོད་ཀྱི་གཅེན་འོད་ལྡེ་དགུང་ལོ་སུམ་ཅུ་
བ་བྱི་བའི་ལོ་(༡༠༢༥)ལ་མང་ཡུལ་དུ་དཔེ་ཐུབ་ཀྱི་ལྷ་ཁང་བཞེངས་ནས་ཆོས་ཀྱི་སྡེ་
ཆེན་པོ་བྱུང༌། སྔོན་དགྲ་བཅོམ་པ་ཉི་མ་གུང་བས་ས་གཞི་དེར་བྱིན་གྱིས་བརླབས་པའི་
ལོ་རྒྱུས་བྱུང་ངོ༌།
ལོ་ཆུང་གྲགས་འབྱོར་ཤེས་རབ་ཀྱིས་ཀྱང་བདེ་མཆོག་དང་། ཕག་མོ་དང་ཚད་
མ་ལ་སོགས་པ་བསྒྱུར་པ་བཅས་བསྟན་ལ་བྱ་བ་མང་དུ་བྱས་སོ། ། ལྷ་བླ་མ་ཡེ་ཤེས་
འོད་ཀྱིས་པཎྜི་ཏ་མང་བོ་སྤྱན་དྲངས་ནས་ཆོས་ལ་དག་ཐེར་མཛད་བཞིན་པ་ཡིན་
ནའང་། ཐུགས་མ་ཚིམས་པར་ཇོ་བོ་རྗེའི་སྙན་པ་གསན་ནས། རྒྱ་བརྩོན་ལ་བོད་
ཕྲུག་མང་བོ་རོགས་སུ་བཏང་སྟེ་བི་ཀྲ་མ་ལ་ཤཱི་ལའི་( བོད་སྐད་རྣམ་པར་གནོན་)
དགོན་པར་འབྱོར་ཞིང་ཇོ་བོ་ལ་གསེར་ཕུལ་ཏེ་གདན་འདྲེན་ཞུས་པས་ཞལ་མ་བཞེས་
པར་གསེར་ཚུར་བསྩལ། ལོ་ཙཱ་བ་བོད་དུ་ལོག་ནས་གསེར་ལྷ་བླ་མ་ཡེ་ཤེས་འོད་ལ་
གཏད། ལྷ་བླ་མས་ཅིས་ཀྱང་ཇོ་བོ་གདན་འདྲེན་ཞུ་ཨེ་ཐུབ་ལྟ་དགོས་གསུངས་ནས།
429



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཞུ་རྟེན་དང་སྤྱན་འདྲེན་པའི་ཆ་རྐྱེན་གྱི་ཕྱིར་གསེར་མང་བོ་བཙལ་བར་མཐའ་འཁོབ་
རྣམས་སུ་བྱོན་པས། གར་ལོག་གི་རྒྱལ་བོས་བཙོན་དུ་བཅུག དེའི་ཚེ་བྱང་ཆུབ་འོད་
ཀྱིས་བཙོན་དུ་ཡོད་པ་ཤེས་ནས། རྟ་བ་བརྒྱ་དང་བཅས་གར་ལོག་ཏུ་བྱོན། གར་ལོག་
གི་རྒྱལ་བོ་གདུག་པ་ཅན་གྱིས། བོད་ལ་པཎྜི་ཏ་གདན་འདྲེན་པ་བཤོལ་ཚེ་གཏོང་ཆོག
ཡང་ན་ལུས་ཀྱི་ལྗིད་དང་མཉམ་པའི་གསེར་སྤྲོད་ན་ཡང་གཏོང་ཟེར་བས། གསེར་
སྤྲོད་པ་བདམས་ནས་ཕྱིར་ལོག་སྟེ། བོད་ལ་གསེར་གྱི་ཁྲལ་མོ་ཆེ་ཐེངས་གསུམ་བསྡུས་
ནས་སོང་ཡང་དབུའི་ལྗིད་མ་འདངས་པས། བཙོན་ཁང་སྒོའི་སེར་ཁ་ནས་ཁྱེད་བཙོན་
ནས་གཏོང་བ་ལ་དམག་བརྒྱབ་ན་སྐྱེ་བོ་མང་བོ་ཤི་དགོས་པས་མི་རུང་ལ། པཎྜི་ཏ་
སྤྱན་འདྲེན་པ་བཤོལ་ན་དེ་བས་ཀྱང་མི་རུང་བས། སྐུ་ལུས་དང་མཉམ་པའི་གསེར་
བདམས་པ་ཡིན་མོད། ད་དུང་དབུའི་ཚད་མ་འདངས་པས། ངས་བཙལ་ནས་ཡོང་།
དེའི་བར་ལ་ཁྱེད་སྔོན་གྱི་ལས་ལ་དགོངས་ཤིག དཀོན་མཆོག་ལ་གསོལ་བ་འདེབས་
དང༌། སྙིང་ཆེན་པོ་བྲང་འོག་ཏུ་བཅུག་པའི་བསོད་ནམས་མཛད་དགོས་པ་ཡིན་ཞུས་
པས། ཁུ་བོ་བཞད་མོ་ཞིག་མཛད་ནས། ཁྱོད་ལ་གཅེས་ཕྲུག་སྣུམ་ཟན་མའི་བག་ཅིག་
ཡོད། དཀའ་སྤྱད་དང་སྙིང་རུས་མི་ནུས་སྙམ་སྟེ། ང་ཤི་ཡང་ཁྱོད་ཀྱིས་ཕ་མེས་ཀྱི་སྲོལ་
སྐྱོང་ཐུབ་པར་སྣང་། ང་ལ་དེས་ཆོག ང་ད་ལམ་མ་ཤི་ཡང་ཚེ་ལོ་བཅུ་ལས་མེད། ང་
ཆོས་ཀྱི་དོན་དུ་ཤི་བ་ལེགས་པས། རྒྱལ་བོ་ལྟ་ལོག་པ་འདི་ལ་གསེར་སེ་བ་གང་ངམ་ར་
ཏི་གཅིག་ཀྱང་མ་སྟེར། གསེར་ཡབ་མེས་ཀྱི་ལྷ་ཁང་ཞིག་གསོ་བྱེད་པ་དང༌། ཁྱད་པར་
ཇོ་བོ་གདན་འདྲེན་ཐུབ་པའི་ཆ་རྐྱེན་དུ་རྒྱ་གར་ལ་ཁྱེར། ང་ཤི་བའི་ཚུལ་ཇོ་བོའི་སྙན་
དུ་ཐེབ་པར་མཛོད་གསུངས་པས། དེ་ལྟར་ཡུན་རིང་མ་ལོན་པར་སྐུ་སྲོག་བཏང་། དེ་
ནས་དབོན་པོ་ལྷ་བླ་མ་བྱང་ཆུབ་འོད་ཀྱིས་ཁུ་བོའི་ཞལ་ཆེམས་སྒྲུབ་ཕྱིར་དུ་བང་ཆེན་པ་
བཙལ་བས་མ་རྙེད། དགེ་བཤེས་གུང་ཐང་བ་སློབ་གཉེར་ལ་བཞུད་དགོས་པ་ཐུགས་
ས
430



༄༅། །བོད་སོག་ཆོས་འབྱུང་གི་སྟོད་ཆ།
ལ་མངའ་བས། ཞང་ཞུང་ནས་མང་ཡུལ་གུང་ཐང་དུ་བྱོན་ནས་བོས་ཏེ། གུང་ཐང་བ་
ནག་ཚོ་ཚུལ་ཁྲིམས་རྒྱལ་བར་ཁྲི་ཆེན་པོ་བརྩིགས་ནས་བཞུགས་སུ་བཅུག་སྟེ། ཇོ་བོ་
སྤྱན་འདྲེན་པའི་ཕྱིར་ཡེ་ཤེས་འོད་འདས་ཚུལ་སོགས་རྒྱུ་མཚན་རྣམས་ཞུས། ད་སྤྱན་
འདྲེན་པ་ཁྱེད་ལས་མི་འདུག་པས་ཅིས་ཀྱང་རྒྱལ་བོའི་ཞལ་ཆེམས་དང་བོད་ཀྱི་འགྲོ་
དོན་ལ་ཕེབས་རྒྱུ་ནན་ཞུ་མཛད་པས། ཁོ་བོའི་སློབ་གཉེར་གྱི་བར་ཆད་དུ་འགྲོ་བསམ་
ཡང༌། རྒྱལ་བོ་བསྟན་པའི་དོན་དུ་སྐུ་སྲོག་བཏང་བ་བློས་མི་ཤོང་བས་འགྲོ་གསུངས།
ལོ་ཙཱ་བ་ལ་རོགས་མི་ལྔ་བསགས་ནས། ཞུ་རྟེན་གསེར་ཐུབ་པོ་ཆེ་གཅིག་ལ་སྲང་དྲུག་
ཅུ་ཡོད་པ་དང་། ལིང་བ་གཅིག་ལ་གསེར་སྲང་བདུན་ཅུ་ཡོད་པ་དང༌། གསེར་ཕྱེ་བྲེ་
གང་བཅས་བསྐུར། ཕར་ཚུར་ལམ་རྒྱག་ལ་གསེར་སྲང་བདུན་བྱིན་ཏེ་མངགས། བལ་
བོ་ནས་བལ་བོའི་རྒྱལ་ཕྲན་རྒྱ་གར་དུ་འགྲོ་བ་དང་བསྡེབས་ནས་གངྒཱའི་འགྲམ་བི་ཀྲ་མ་
ལ་ཤཱི་ལའི་དགོན་དུ་སླེབས། རྒྱ་བརྩོན་སོགས་དང་ཐུག་སྟེ་ལོ་རྒྱུས་བཤད་པས། རྒྱ་
བརྩོན་གྱིས་ཁྱེད་ཚོ་ཇོ་བོ་སྤྱན་འདྲེན་པར་འོང་ཟེར། སློབ་གཉེར་ལ་འོངས་ཁུལ་གྱིས་
ཟེར། ཉིན་ཞིག་ལ་རྒྱ་བརྩོན་གྱིས། ལོ་ཙཱ་བ་ནག་ཚོ་དབེན་པའི་གནས་སུ་ཤོག་ཟེར་
ཏེ་ཇོ་བོའི་གཟིམས་ཁང་དུ་ཁྲིད། བོད་ཀྱི་རྒྱལ་བོའི་ཞུ་ཡིག་དང་གསེར་རྣམས་ཕུལ།
རྒྱ་བརྩོན་གྱིས་བོད་ཀྱི་རྒྱལ་བོ་རིམ་བྱོན་བྱང་ཆུབ་སེམས་དཔའ་ཡིན་ལུགས། ལྷ་བླ་མ་
ཡེ་ཤེས་འོད་ཁྱེད་ཀྱི་ཕྱིར་སྐུ་སྲོག་བཏང་ཚུལ། བཙོན་ནས་འཕྲིན་བསྐུར་བ། གསེར་
གྱི་ཁྲལ་མོ་ཆེ་བསྡུས་པ། བོད་ལ་སྦྱོར་སྒྲོལ་ཟེར་བའི་ཆོས་ལོག་བྱུང་ཚུལ་སོགས་ཞུས་
པའི་ཚེ། ཇོ་བོ་ཆེན་པོས་བོད་རྣམས་སྙིང་རྗེ། ང་ན་སོ་རྒས་པ་དང་། ལྡེ་མིག་མང་བོ་
འཛིན་དགོས་པ། བྱ་བ་མང་བོའི་འཕྲོ་ཡོད་པ་བཅས་ཀྱིས་ལོ་གཅིག་ལ་སྒུག་ཐུབ་ན།
དེའི་རྗེས་བོད་ལ་ཕན་ཐོགས་མིན་བརྟག་པ་བྱས་ཏེ། ཕན་ན་ཅིས་ཀྱང་འགྲོ་གསུངས།
འོན་ཀྱང་བི་ཀྲ་མ་ལ་ཤཱི་ལའི་གནས་བརྟན་གྱིས་འོ་སྐོལ་གཏོང་བ་དཀའ་ཡིས། ཐབས་
431



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མཁས་བྱ་དགོས། ནག་ཚོ་རང་ཡང་དེ་བཞིན་སློབ་གཉེར་མཛོད་གསུངས། ཇོ་བོས་
ཡི་དམ་གྱི་ལྷ་དང་། རྡོ་རྗེ་གདན་ན་གྲུབ་པའི་རྣལ་འབྱོར་མར་དྲི་བ་མཛད་པས་བོད་
དུ་ཅིས་ཀྱང་སོང་གསུངས། ཁྱད་པར་ཨུ་བ་སི་ཀ་གཅིག་ལ་བརྟེན་ནས་ཕན་ཐོགས་ཏེ་
འོང་། ཚེ་ནི་ལོ་ཉི་ཤུར་ཐུང་བར་འགྱུར་ཞེས་ལུང་བསྟན་བྱུང་བ་ན། ཇོ་བོ་ཆེན་པོས་
བསྟན་པ་དང་སེམས་ཅན་ལ་ཕན་ན་ཚེ་ཉུང་དུ་སོང་ཡང་སླ་གསུངས་ནས་ཞལ་གྱིས་
བཞེས། ལོ་གཅིག་སོང་བ་དང་། ཇོ་བོ་ཆེན་པོས་རྡོ་རྗེ་གདན་ལ་བསྐོར་བ་མཛད་རྒྱུ་
དང་། བལ་ཡུལ་དུ་རང་བྱུང་གི་མཆོད་རྟེན་ལ་གཟིགས་པར་བྱོན་སྐད་མཛད་ནས།
ལོ་ཙཱ་བ་གཉིས་པོ་ཕྱག་ཕྱིར་མཛད་ནས་བྱོན་པར་ཆས་པའི་ཚེ། གནས་བརྟན་ཤཱི་ལ་ཨ་
ཀ་ར་ན་རེ། ནག་ཚོ་ཨཱ་ཡུཋན་ཁྱོད་སློབ་གཉེར་ལ་འོང་བར་བསམ་ཙ་ན། ངའི་པཎྜི་
ཏ་བརྐུ་བར་འདུག ད་པཎྜི་ཏ་ཡང་དགྱེས་པ་འདྲ་བས། ཁོ་བོས་གེགས་མི་བྱེད་པར་
བཏང་གིས། བོད་དུ་ལོ་གསུམ་ལས་མ་བཞུགས། དེའི་རྟིང་ཚུར་སྐྱེལ་དགོས། ནག་
ཚོས་ཁས་བླངས། དེ་དུས་ཇོ་བོ་དགུང་ལོ་ལྔ་བཅུ་རྩ་དགུ་ཡིན། ཇོ་བོ་དཔོན་སློབ་ཉི་
ཤུ་རྩ་ལྔ། གུང་ཐང་བ་བདུན། རྒྱ་བརྩོན་སོགས་དཔོན་འཁོར་གསུམ་བཅས་ཚུར་
འབྱོན་ཁར་གསེར་རྣམས་ཆ་བཞི་བྱས། ཆ་གཅིག་བླ་མ་རྣམས་ལ་ཕུལ། གཅིག་བི་ཀྲ་
མ་ལ་ཤཱི་ལའི་དགེ་འདུན་རྣམས་ལ་ཕུལ། གཅིག་རྡོ་རྗེ་གདན་དུ་མཆོད་པ། གཅིག་
རྒྱལ་བོར་གཏད་དེ། ཇོ་བོ་ཕེབས་ཤུལ་བི་ཀྲ་མ་ལ་ཤཱི་ལར་གཟིགས་སྐྱོང་བྱེད་པར་
གསོལ་ཏེ། བོད་རབ་བྱུང་དང་བོའི་ས་སྟག་(སྤྱི་ལོ་༡༠༣༨)ལོར་ཆིབས་བསྒྱུར། རྡོ་
རྗེ་གདན་དང༌། དེ་ནས་བལ་ཡུལ་དུ་ཕེབས་ནས་ལོ་གཅིག་བཞུགས། སྒྲོ་བི་ཧ་ར་
ཞེས་པ་སངས་རྒྱས་བྱོན་པའི་རྗེས་ནས་མངའ་སྡེའི་ནང་ན་ནང་བའི་དགོན་པ་མང་བོ་
ཡོད་ཕྱིར། མངའ་སྡེའི་མིང་ལ་བི་ཧ་ར་ཞེས་འབོད་པས་དེར་བི་ཧ་རའི་གཙུག་ལག་
ཁང་ཆེན་པོ་བཞེངས། དགེ་འདུན་མང་བོ་འཚོ་བའི་ཆ་རྐྱེན་བཞག དེར་བོད་ཀྱི་རྒྱལ་
432



༄༅ ། །བོད་སོག་ཆོས་འབྱུང་གི་སྟོད་ཆ།
བོས་ཕེབས་བསུ་ཡང་འབྱོར། རྒྱ་བརྩོན་བལ་ཡུལ་དུ་འདས། དེ་ནས་རིམ་གྱིས་
མངའ་རིས་སུ་ལྕགས་འབྲུག་གི་ལོར་བྱོན་པའི་ཚེ། ལྷ་བཙུན་བྱང་ཆུབ་འོད་ཀྱིས་བསུ་
བའི་བཀོད་པ་རྒྱ་ཆེན་པོ་བཅས་མཐོ་ལྡིང་གསེར་གྱི་ལྷ་ཁང་དུ་སྤྱན་དྲངས། བསྙེན་
བཀུར་ཕུན་སུམ་ཚོགས་པ་དང་སྤྱན་འདྲེན་པའི་དགའ་སྟོན་ཆེན་པོ་བྱས་སོ། ། དེ་
དུས་མཐོ་ལྡིང་བཞུགས་པའི་ལོ་ཆེན་རིན་ཆེན་བཟང་བོས་ཀྱང་། ཇོ་བོ་དང་བོ་བྱོན་
དུས་ཕྱག་མ་འཚལ། མཐོ་ལྡིང་གི་རྒྱུད་སྡེ་བཞིའི་ལྷ་རྣམས་གོ་རིམ་བཞིན་བྲིས་པ་
སོགས་ལ་གཟིགས་ཏེ་བསྟོད་པ་ཚིགས་སུ་བཅད་པ་རེ་མཛད་པ་དང༌། གསུང་གི་
བདུད་རྩི་མྱངས་པ་ལ་བརྟེན་ནས། ལོ་ཆེན་ཤིན་ཏུ་དད་པར་གྱུར་ཏེ་ཕྱག་བྱས། ཆོས་
ཞུས། འགྱུར་མང་བོ་མཛད། ཇོ་བོ་ཁོང་ཉིད་ཀྱི་བཞུགས་གནས་སུ་གདན་དྲངས།
ཇོ་བོས་སྒྲུབ་པ་ལ་བསྐུལ་བས་སྒྲུབ་ཁང་གི་སྒོ་གསུམ་རིམ་ལ་དམ་བཅའ་གསུམ་བྲིས་ཏེ་
རྩེ་གཅིག་ཏུ་སྒོམ་མཛད་བཅུག་པས། གསང་བདེ་གཉིས་ཀྱི་ཞལ་གཟིགས་ཤིང་གྲུབ་
པ་ཐོབ་སྟེ། གོ་བརྒྱད་པ་ཤིང་ལུག་གི་དགུན་ཐའི་བཅུ་བདུན་ལ་ཁཱ་ཙ་ཝང་གིར་དུ་
འདས་ཚེ་ལྷའི་རོལ་མོའི་སྒྲ་སྒྲོགས་ཏེ་མེ་ཏོག་གི་ཆར་བབས་ཤིང་གདུང་རུས་མ་བྱུང་
བར་མཁའ་སྤྱོད་དུ་བྱོན་པར་གྲགས་སོ། །
ཇོ་བོ་ཆེན་པོ་ལ་ལྷ་བཙུན་པས་གསེར་གུག་སྲང་སུམ་བརྒྱ་ཕུལ་ཏེ། བོད་ན་
ཐེག་ཆེན་གྱི་ལྟ་སྤྱོད་ལ་རང་རང་གི་རྟོག་གེས་དཔྱད་ནས་སྦྱོར་སྒྲོལ་བྱེད་པ་སོགས་མི་
མཐུན་པ་འདི་ལྟར་མཆིས་པ་རྣམས་ཡིན་མིན་གྱི་ཐེ་ཚོམ་བསལ་ནས་ཐེག་ཆེན་གྱི་
བསྟན་བཅོས་དག་ཐེར་མཛད་དེ། ཇོ་བོ་ཉིད་ཀྱིས་ཇི་ལྟར་སྐུ་ཉམས་སུ་བཞེས་པ་ཞིག་
བརྩམ་པར་ཞུ་ཞེས་གསོལ་བ་རྩེ་གཅིག་ཏུ་བཏབ་པོ། ། དེ་ལྟར་བསྟན་པ་དག་ཐེར་
མཛད་པར་གསོལ་བ་བཏབ་པ་ལ་བརྟེན་ནས། མདོ་སྔགས་ཀྱི་གནད་ཐམས་ཅད་
བསྡུས་ནས་ཉམས་སུ་ལེན་པའི་རིམ་པར་དྲིལ་བ་བྱང་ཆུབ་ལམ་གྱི་སྒྲོན་མ་མཛད་པ་ལ་
433



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སོགས་པའི་སྒོ་ནས་བསྟན་པ་རྒྱས་པར་མཛད་དེ། བླ་མེད་བྱང་ཆུབ་ཀྱི་སེམས་རིན་པོ་
ཆེ་ལ་བློ་སྦྱོང་བ་སྐྱེས་བུ་གསུམ་གྱི་ལམ་གྱི་རིམ་པ་ཉམས་ལེན་གྱི་གཙོ་བོར་གསུངས་པ་
དང༌། གལ་ཏེ་གསང་སྔགས་སྤྱོད་པར་འདོད་ན་ཡང་། ལམ་སྒྲོན་དེ་ཉིད་དུ། དང་
བོའི་སངས་རྒྱས་རྒྱུད་ཆེན་ལས། །རབ་ཏུ་འབད་དེ་བཀག་པའི་ཕྱིར། །གསང་དང་
ཤེས་རབ་དབང་བསྐུར་བ། །ཚངས་པར་སྤྱོད་པས་བླང་མི་བྱ། ། ཞེས་ཚངས་སྤྱོད་
ཀྱི་དགེ་བསྙེན་དང༌། རབ་བྱུང་སྡེ་ལྔ་གང་རུང་གིས་གསང་དབང་དང་ཤེར་དབང་
དངོས་དབང་དུ་བླང་མི་རུང་བ་དུས་འཁོར་རྩ་རྒྱུད་དུ་བཅོམ་ལྡན་འདས་ཀྱིས་གསུངས་
ཤིང་། ཡང་། གལ་ཏེ་དབང་བསྐུར་དེ་འཛིན་ན། ། ཚངས་སྤྱོད་དཀའ་ཐུབ་ལ་
གནས་པས། །བཀག་པ་སྤྱད་པར་གྱུར་པའི་ཕྱིར། །དཀའ་ཐུབ་སྡོམ་པ་དེ་ཉམས་
ཏེ། །བརྟུལ་ཞུགས་ཅན་དེ་ཕམ་པ་ཡི། །ལྟུང་བ་དག་ནི་འབྱུང་འགྱུར་ཞིང༌། །དེ་ནི་
ངན་སོང་ངེས་ལྟུང་བས། །གྲུབ་པ་ནམ་ཡང་ཡོད་མ་ཡིན། ། ཞེས་སོགས་ཀྱིས་མ་
རྟོགས་ལོག་རྟོག་གི་དྲི་མ་བསལ་ཏེ། བསྟན་པ་རིན་པོ་ཆེ་རྒྱས་པར་མཛད་ནས་མངའ་
རིས་སུ་ལོ་གསུམ་བཞུགས་ཤིང་། བླ་མེད་བྱང་ཆུབ་ཀྱི་སེམས་སྒོམ་པའི་མན་ངག་
གཙོར་འདོན་གནང་ནས་གདུལ་བྱ་རྣམས་རྗེས་སུ་བཟུང་བས་བླ་མ་སྐྱབས་འགྲོ་བ་
ཞེས་གྲགས། སྐབས་དེར་གསང་སྔགས་ཀྱི་ཆོས་ཚུལ་མང་དུ་མ་གནང་བ་ནི། སྔར་
བོད་དུ་སྔགས་ལ་བསྙད་བཏགས་ནས་གང་འདོད་ཀྱི་ཆགས་སྡང་སྤེལ་ཏེ་བསྟན་པ་དྲི་
མ་ཅན་དུ་བྱས་པ་བསལ་བའི་ཕྱིར་དུ་ཡིན་པ་ལས་སྔགས་ཡེ་མ་གསུངས་པ་མིན་ཏེ།
ལྷ་བཙུན་པས་ཞུས་ནས་གསང་འདུས་འཇིག་རྟེན་དབང་ཕྱུག་གི་སྒྲུབ་ཐབས་གནང་བ་
དེས་ཀྱང་ཤེས་སོ། ། དེ་ལྟར་མངའ་རིས་སུ་འགྲོ་དོན་རྒྱ་ཆེན་མཛད་ནས། ལོ་ཙཱ་
བས་ཇོ་བོ་རྒྱ་གར་དུ་སྤྱན་འདྲེན་པར་འདོད་དེ། ཇོ་བོ་སྟོན་འཁོར་རྒྱ་གར་དུ་བྱོན་པར་
ཆས་ཏེ། པུ་ཧྲེང་གི་རྒྱལ་ཞིང་ཞེས་པར་ཨུ་པཱ་སི་ཀ་ལ་སྒུག་ནས་བཞུགས་པའི་ཚེ། ཨུ་
434



༄༅། །བོད་སོག་ཆོས་འབྱུང་གི་སྟོད་ཆ།
པཱ་སི་ཀ་ཡང་འབྱོར་ཏེ་མཇལ་ཞིང་། འབྲོམ་གྱིས་ཇོ་བོ་དབུས་སུ་བྱོན་པར་གསོལ་བ་
བཏབ་པས། ནག་ཚོས་ཇོ་བོའི་ན་བཟའ་ནས་འཇུས་ཏེ། ངས་གནས་བརྟན་པ་ལ་
དམ་ཚིག་གི་ཆད་བྱས་ཡོད་པས་རྒྱ་གར་ལ་གཤེགས་པར་ཞུ་ཞུས་ནས་ཕར་གདན་
དྲངས། དགེ་བཤེས་སྟོན་པས་ ཕྱིར་གདན་འདྲེན་ཅི་ཐུབ་བྱས་ཀྱང་། ལོ་ཙཱ་བའི་
དབང་དུ་གྱུར་ཏེ་བལ་བོ་རྫོང་འགག་ཏུ་སླེབས་པ་ན། བལ་བོ་རྒྱལ་ཁག་གསུམ་ནང་
འཁྲུགས་ཏེ་ལམ་འགག་ནས་ཕེབས་རྒྱུར་མ་སོང་བས་ཕྱིར་འཁོར། དེའི་སྔོན་ནས་
འབྲོམ་གྱིས་དབུས་ཕྱོགས་ཀྱི་མི་ཆེན་རྣམས་ལ་བརྡ་སྦྱར་ནས་བསུ་བ་ལ་ཕེབས་དགོས་
ཞེས་ཝང་དབང་ཕྱུག་མགོན་པོ་དང་། ཀ་བ་ཤཱཀྱ་དབང་ཕྱུག་སོགས་དབུས་ཀྱི་མི་ཆེན་
རྣམས་ལ་འཕྲིན་བཏང་བ། ཀ་བས་དོ་དམ་ཆེར་བྱས་ནས་རྒྱལ་གྱི་ཞང་ཆེན་པོ་སོགས་
ལ་གྲོས་བྱས་ཏེ་གདན་འདྲེན་བྱེད་གྲབས་བྱས་ཚེ། ཁུ་སྟོན་གྱིས་ངའི་མིང་མི་འདུག་
གསུངས་པར། སོགས་ ཁུང་ན་འདུག་ཞུས་པར། སོགས་ ཁུང་ གི་མི་དེ་ང་ མིན་
གསུངས་ནས། སྔོན་ལ་ཇོ་བོ་མཇལ་བ་ཞིག་བྱ་སྙམ་ནས་བྱོན་པས། གཞན་རྣམས་
འུར་ལངས་པའི་ལྕག་བརྒྱབ་པ་བཞིན་བྱུང་། དེར་དབུས་ཀྱི་མི་ཆེན་རྣམས་དཔལ་
ཐང་དུ་འཛོམས་པའི་ཚེ། བོད་སྟོན་རྣམས་ཚག་ཞུ་བེར་ཆེན་གསོལ་བའི་སྐྱ་རགས་
གཟིགས་པས། ཨུ་པཱ་ སི་ཀ་མི་མ་ཡིན་མང་བོ་བྱུང་གསུངས་ཏེ་ དབུ་བཏུམ་ནས་
བཞུགས། བོན་སྟོན་རྣམས་ཇོ་བོ་དང་ཉེ་བ་ནས་ཆིབས་ལས་བབས། བེར་དང་དབུ་
ཞྭ་བཞག སྣམ་སྦྱར་གྱོན་པ་ཤ་སྟག་བྱས་ནས་བྱུང་བར། ཇོ་བོ་ཡང་དགྱེས་ནས་དགེ་
འདུན་ལ་སྤྱི་བཤགས་མཛད། གོང་དུ་དབུ་བཏུམ་པ་ནི་བོད་ཀྱི་ཆོས་པ་རྣམས་ཀྱི་རྒྱས་
སྤྲོས་ལ་མི་དགྱེས་པ་ཡིན། དེ་ནས་བོད་སྟོན་རྣམས་སྔོན་ལ་ཐེག་ནས། ཇོ་བོ་སྟོན་
འཁོར་རིམ་ གྱིས་བྱོན་དུས་མདོ་ ཁམས་ནས་ དགེ་ བཤེས་དགོན་པ་བར་གྲགས་པ།
མཛེད་དབང་ཕྱུག་རྒྱལ་མཚན་ཕམ་མཐིང་བའི་དྲུང་དུ་ཆས་པ་དང་མཇལ། བྱིན་
435



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རླབས་ཞུས་པས་བར་ཆད་འོང་སྲིད། མ་འགྲོ་ངས་ཆོས་དང་ཟན་སྦྱིན་གསུངས་ནས་
ཆོས་སྒོ་སྐྱེལ་མཛད། ལོངས་སྤྱོད་རྣམས་ཕུལ་བ་དགོན་པ་བའི་ས་ཏྲ་མཛད། དེ་ནས་
མདོག་ཚེ་སྣར་ཅིག་ཅར་བའི་ལམ་དོ་ཧ་གསུངས་པ་འབྲོམ་གྱིས་བཀག མང་སྒར་དུ་
བཟང་གཞོན་ནུ་འབར་དང་འབྲོག་མི་ལོ་ཙཱ་བས་སྤྱན་དྲངས། ལེང་ལོ་ཙཱ་བའི་ས་སྙིང་
ལྷ་ཁང་ལ་རབ་གནས་མཛད། འཁྲེན་གྱི་བྲག་ལུང་གཟིགས་པས་བྱང་ཆུབ་སེམས་
དཔའ་དྲོད་ཐོབ་པ་ཞིག་བཞུགས་འདུག་གསུངས་ནས་ཕྱག་མཛད། ཡོལ་ཆོས་དབང་
སྐུ་མཆེད་ལ་ཐུགས་རྗེ་ཆེན་པོ་ཞི་ཁྲོའི་སྐོར་མང་དུ་གསུངས་པས་ཟླ་དྲུག་ནས་བཅུ་
གཅིག་ཞལ་དང་རྟ་མགྲིན་གྱི་ཞལ་གཟིགས། དེར་རྣལ་འབྱོར་བ་ཆེན་པོ་ཨ་མེས་བྱང་
ཆུབ་མདོ་ཁམས་ནས་དབུས་སུ་ཕྱིན་པ་དེ་ཇོ་བོ་དང་མཇལ་བས། དེ་མ་ཐག་དམ་
ཚིག་གསུམ་བཀོད་གནང་ནས་བཟླས་པ་སྟོང་བརྒྱད་བརྒྱ་སོང་བ་དང་ཞལ་གཟིགས།
དེ་ཕྱིན་ཇོ་བོའི་ཉེ་གནས་མཛད། དེ་ནས་དབུས་སུ་བྱོན་ཏེ་བྱང་ཐང་ནས་ལྷ་སའི་
ནམ་མཁའ་ལ་གཟིགས་ཏེ། འཇའ་གུར་སུམ་བརྩེགས་དང་ལྷ་མང་བོས་མཆོད་པ་
རྒྱུན་མ་ཆད་པར་འདུག་གསུངས། དཔལ་ཆེན་ཆུ་བོ་རི་འདི་རིན་ཆེན་སྣ་ལྔ་ལས་གྲུབ་
པར་འདུག་གསུངས། གཡོ་རོ་འཆིང་རུར་བུ་མོ་ཞིག་གི་མགོ་རྒྱན་ཐམས་ཅད་ཕུལ་བ།
མྱུར་དུ་ཤི་བ་གསན་ནས། གཞུང་སྟག་དཀར་གྱི་གད་ཕུག་ཏུ་ཞག་ལྔ་བཞུགས་ནས་
ངན་སོང་སྦྱོང་ཆོག་དང་སཱ་ཙྪ་མཛད་དེ་ལྷ་རུ་སྐྱེས་ཞེས་གསུངས། དོལ་མདར་ལྷ་རྗེ་
རག་བྱ་བས་ཆུ་རགས་མཛད་པའི་ཡུལ་འདི་ནས་བྱང་ཆུབ་སེམས་དཔའ་ཤ་མཚན་
ཅན་ཞིག་འབྱུང་ངོ་ཞེས་གསུངས་པ་རོག་དམར་ཞུར་བ་ལུང་བསྟན་པ་ཡིན། སྣོན་
ཨཱརྱ་དེ་ཝའི་ལྷ་ཁང་དང་ཚོང་དུས་ཀྱི་ལྷ་ཁང་གཉིས་ལ་རབ་གནས་མཛད།
དེ་ནས་མེ་ཕག་ལོར་བསམ་ཡས་ལ་ཕེབས་དུས། སྣ་བོ་ལར་དར་ཕྱར། ལྷ་
བཙུན་གྱིས་མཛད་པའི་རག་དུང་བུད་པས། ཡུལ་མི་རྣམས་ཀྱིས་མ་ཤེས་པར་དམག་
436
，་;



༄༅། །བོད་སོག་ཆོས་འབྱུང་གི་སྟོད་ཆ།
བྱུང་ཟེར། སྤེལ་དམར་གྱི་གྲུ་ཐོག་ནས་བསམ་ཡས་སུ་ཕེབས། བེ་ཀར་གླིང་གི་དཀོར་
མཛོད་བྱང་ངོས་མར་བཞུགས། ལྷ་བཙུན་གྱིས་ཞབས་ཏོག་ལེགས་པར་མཛད། བྱང་
ཆུབ་ཆེན་པོའི་སྐུ་ལ་རྒྱ་གར་གྱི་མ་ཧཱ་བོ་དྷི་དང་ཁྱད་མི་འདུག་གསུངས། ནུབ་གཅིག་
ངའི་དད་པ་ཉམས་སོང་སྐྱེས་རབས་སྤྱན་དྲོངས་དང་གསུངས་ནས་མར་མེའི་འོད་ནས་
གཟིགས། ལྷ་བཙུན་བོ་དྷི་རཱ་ཛཱ་སོགས་ལ་རིམ་པས་ཆོ་ག་མཛད། ཀ་ཆུར་ཁུ་རྔོག་
གིས་ཞུས་ནས་རིགས་ཚོགས་གསུངས། མཆིམས་ཕུར་འབྲོམ་ལ་སྔགས་ཀྱི་གདམས་
པ་མང་དུ་གནང༌། ཇོ་བོ་ཉིད་དབུ་རྩེའི་བྱ་འདབ་ཀྱི་ནམ་མཁའ་ལ་བསྐོར་བ་མཛད་པ་
རྒན་མོ་ཞིག་གིས་མཐོང་། དཀོར་མཛོད་གླིང་དུ་རྒྱ་དཔེའི་དཀོར་མཛོད་ཅིག་ཁ་ཕྱེ་
ནས་གཟིགས་པས། སྔར་མ་གཟིགས་པའི་རྒྱུད་མང་དུ་སྣང་བས་ངས་མི་ཡུལ་གྱི་རྒྱུད་
རྣམས་སུ་མ་ཟད། མཁའ་འགྲོ་མས་བསྟན་པ་ཡང་མང་བོ་མཐོང་སྟེ་དེ་རྣམས་ན་ཡང་
འདི་ཀུན་མི་འདུག དེ་དུས་ཀྱི་བསྟན་པ་ལྟ་བུ་རྒྱ་གར་ན་ཡང་དཀའ་བར་འདུག རྭ་
ཛཱ་བོ་དྷི་ས་ཏྲ་གསུང་ཞིང་ཡི་རང་མཛད།
ཇོ་བོ་ཁུ་སྟོན་གྱིས་ཡར་ལུངས་སུ་སྤྱན་དྲངས་པ་ན། འབྲོམ་གྱི་ཐུགས་ལ་ཁུ་
ཐུགས་རྒྱལ་ཆེ་བས་ཞབས་ཏོག་ལེགས་པ་ཐོབ་མི་འོང་སྙམ་ནས། བང་སྟོན་ལ། ངས་
ཐབས་ཀྱིས་ཡར་ལུངས་ནས་བསམ་ཡས་སུ་སྤྱན་དྲང་གིས། དེ་ནས་ཁྱོད་ཀྱིས་རྟ་བས་
བསུས་ལ་སྙེ་ཐང་དུ་སྤྱན་དྲོངས་ཤིག་ཅེས་ཆད་བྱས། བྱ་སའི་ལྷ་ཁང་རྙིང་མ་ལ་རབ་
གནས་ཞུས། ཐང་བོ་ཆེར་ར་བརྩིགས་ཁང་བར་བཞུགས་ཏེ། ཉི་ཁྲི་སྣང་བ་དང་
བྱམས་ཆོས་ཕྱི་མ་གསུམ་ལ་སོགས་པ་མང་དུ་གསུངས། དེ་ནས་ཁུ་སྟོན་ལྷ་སྡིངས་སུ་
བཞུགས་ནས་ཇོ་བོ་ལ་ཞབས་ཏོག་མཐོ་བ་མ་བྱས། འབྲོམ་དང་། ཨ་མེས་ལ་ཡང་
བརྙས་སེ་བྱས་པས། ཨ་མེས་ཀྱིས་ཉེ་གནས་མི་བགྱིད་པར་ཞུས་པས་མ་གནང་། དེང་
རྒྱ་གར་ན་ཡང་གྲོགས་འདི་ལྟ་བུ་ཡོད་ཚེ་དབང་དུ་བྱས་ཏེ་འགུགས་དགོས་པའི་ཚོད་
437



་་་་
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཡིན་གསུངས་ཤིང༌། དབུ་ཞྭ་ཕུད་ནས་དབུ་དཀར་བོ་ཨ་མེས་པང་དུ་བཞག་སྟེ། ང་རྒྱུ་
གར་ཤར་ཕྱོགས་སུ་སྐྱེས། ཁྱོད་མདོ་སྨད་དུ་སྐྱེས་པ་དེ་ལས་ཀྱིས་འཕྲད་པ་ཡིན། ངའི་
མགོ་འདི་ལྟར་སོང་བ་ཞིག་ཁྱོད་ཀྱིས་འཇོག་ཡོད་ན་ཉེ་གནས་ཀ་མ་བྱེད་གསུངས་པས།
ཨ་མེས་མཆི་མ་ཕྲུལ་བྱུང་སྟེ། འོ་ན་ཇི་སྲིད་བཞུགས་ཀྱི་བར་བགྱིད་པར་ཞུས། འབྲོམ་
གྱིས་ཁུ་སྟོན་མི་དགྱེས་པར་འདུག་པས་བདག་དབུ་རུར་མཆི་ལགས་སམ་ཞུས་པས།
ཨུ་པཱ་སི་ཀ་བཞུགས་ན་ཁོ་བོ་ཡང་བཞུགས། ཨུ་པཱ་སི་ཀ་བཞུད་ན་ཁོ་བོ་ཡང་བཞུད་
གསུངས། ཇོ་བོ་ཁུ་སྟོན་གྱིས་གཏོང་ན། དབུ་རུ་ན་སྟེ་ཐང་བྱ་བ་ནགས་ཚལ་དང་།
ནེའུ་གསིང་རྒྱས་པ་དགུན་ཡང་མེ་ཏོག་སྐྱེ་བ་ཞིག་བཞུགས་སར་མཆིས་ཞུས་པས།
ཁུས་མི་ཚོར་བའི་ ཐབས་བཟང་བོ་ཡོད་ ད་ལྟ་རང་གཤེགས་གསུངས་ནས་དེ་ནུབ་
གྲབས་བྱས། ནངས་པར་ཐོ་རེངས་ལ་གཤེགས། ཕེབས་ཁར་ཇོ་བོས་མི་ཞིག་ལ་ཁུ་
སྟོན་གྱི་རྩར་སོང་། ཇོ་བོ་དབུ་རུར་གཤེགས་སོ་གྱིས་ཤིག་གསུངས་ནས་ས་ལ་རི་མོ་
ཞིག་མཛད་ནས་བསུབས་པ་དང་། མི་དེ་བརྡ་བྱེད་པར་ཕྱིན་ཡང་རེས་མ་རྟོལ། རེས་
བརྗེད་ནས་ལན་བྱ་བ་མ་བྱུང༌། ཁུ་སྟོན་སྔར་སྐྱོ་སང་ལ་འབྱོན་པ་ལ། དེ་ཉིད་སྒོ་
བསྡམས་ནས་ལན་མི་སྟེར། ཕྱིས་སུ་ཐོས་ཀྱང་རྟ་བྱེ་ནག་དེ་སྔར་སྐད་ཐོས་པ་ན་དྲུང་
དུ་འོང་བ་ཞིག་ཡིན་པ་ལ་དེ་ཉིན་ཕྲ་ཤགས་བྱས་ནས་མ་ཟིན། ཕྱིས་སུ་ཟིན་ནས་རྟ་བ་
མང་བོ་བསྙེགས་ཏེ་བྱོན། དེ་དུས་འོན་གྱི་གྲུ་ལ་དགེ་བཤེས་སྟོན་པ་དཔོན་གཡོག་སྔོན་
ལ་བྱོན། དེ་ནས་ཇོ་བོ་བྱོན་པའི་གྲུ་འདོམ་གང་ཙམ་འཕགས་པ་དང་། ཁུ་སྟོན་རྟ་
རྒྱུགས་བྱས་ཏེ་སྔོན་ལ་ཐོན་ནས་བཞུགས་པར་ཞུས་པས་མ་གནང་བར། མཆོད་
གནས་སུ་དབུ་ཞྭ་རྒྱུང་གིས་བསྐྱུར་ནས་ཕེབས། ཇོ་བོ་འོན་ཁྲ་སྣར་བཞུགས་ཏེ་རྒན་མོ་
ཞིག་གིས་ཟླ་གཅིག་ཆོས་འཁོར་བཙུགས་པའི་སྲོལ་ཡུན་རིང་དུ་བྱུང༌། དེ་ནས་བསམ་
ཡས་སུ་ཕེབས། ཕལ་ཆེན་ལ་སོགས་པ་རྒྱ་གར་ན་མེད་པའི་དཔེ་དུ་མ་བྲིས་ནས་
438



༄༅ ། །བོད་སོག་ཆོས་འབྱུང་གི་སྟོད་ཆ།
བསྐུར། དེ་ནས་བང་སྟོན་གྱིས་རྟ་བ་ཉིས་བརྒྱས་བསུས་ཏེ་བསམ་ཡས་ཕུའི་ལ་ལ་བྱོན།
རྔོག་ལེགས་པའི་ཤེས་རབ་ཀྱིས་ལྷ་སར་སྤྱན་དྲངས། མི་དཀར་བོ་གཅིག་སྡུན་བསུར་
བྱུང་སྟེ་མ་ཧཱ་པཎྜི་ཏ་བྱོན་པ་ལེགས་སོ་རྒྱལ་བར་གྱུར་ཅིག་གསུངས། ཇོ་བོ་དེ་མ་ཐག་
ཆིབས་ལས་བབ་སྟེ་ཕྱག་ཐལ་མོ་སྦྱར། མདོ་འདོན་གྱིན་མགྱོགས་པར་འཕྲུལ་སྣང་དུ་
བཞུད། མི་དེ་ཐུགས་རྗེ་ཆེན་པོ་ཡིན་པར་འདུག་བྱིན་རླབས་ཞུ་བར་འདོད་དེ་མ་ཟིན།
འདི་ལ་ཐིམས་གསུངས་ནས་ཐུགས་རྗེ་ཆེན་པོ་རང་བྱུང་ལྔ་ལྡན་གྱི་དྲུང་དུ་བཞུགས་ཏེ་
སྤྱན་རས་གཟིགས་དངོས་སུ་འདུག་གསུངས། ཇོ་བོ་ཤཱཀྱ་མུ་ནེ་གཟིགས་པས་སྤྲུལ་
བའི་སྐུ་དངོས་སུ་འདུག་གསུངས་ནས་འདྲ་འབག་གི་སྐུ་ཡང་བྲིས་ཏེ་ཐུགས་དམ་གྱི་
རྟེན་དུ་མཛད། ཡོད་སྨྲའི་སྡེ་ལ་སྤྱི་བཤགས་ཡོད་དམ་ཞུས་པས། ཁྱེད་རང་གི་སློབ་
དཔོན་ཞི་བའི་ལྷས་མཛད་པ་ཡོད་གསུངས་ནས་གནང་སྟེ། མི་ཤེས་པ་དང་བརྗེད་
པས་བྱས་པའི་ལྟུང་བ་རྣམས་འདིས་འདག་གསུངས། ཕལ་ཆེན་པའི་སྡེ་བ་གཅིག་
འཛུགས་ གསུངས་ པ་ ལ་ དགེ་ བཤེས་སྟོན་ པས་ བཀག་ པས་ འཛུགས་ དབང་ མེད།
གསང་སྔགས་དང་དོ་ཧ་ཡང་བཤད་དབང་མེད་ན་ཁོ་བོ་འོང་བ་ལ་དོན་མ་མཆིས་
གསུངས། ལྷ་སར་ཡ་མཚན་གྱི་རྟགས་མང་བོ་གཟིགས། རང་བཞིན་གྱི་རྣལ་འབྱོར་
མ་མང་བོ་ཡང་མཇལ། དགྲ་བཅོམ་པ་ཞིག་ཀྱང་འདུག བོད་ན་དུར་ཁྲོད་ཀྱི་གནས་
ཤིག་ཡོད་པར་བཤད་པ་འདི་ཡིན་འདུག ཁྱད་པར་གསང་སྔགས་སྒྲུབ་པའི་གནས་
མཆོག་ཡིན་གསུངས་ནས་ཐུགས་ཚིམ་པ་མེད་པར་བསྐོར་བ་དང་སྒྲུབ་པ་མཛད། ཇོ་
བོ་ཞབས་ས་ལ་མ་རེག་པ་རྔོག་གིས་གཟིགས་ནས་ཞུས་པས། ཁོ་བོ་ལ་རྒྱ་གར་ན་ཡང་
དེ་ལྟར་གྲགས་གསུངས། གཙུག་ལག་ཁང་འདིའི་ལོ་རྒྱུས་ཤིག་དགོངས་པ་ན། སྤྲང་
མོ་སྨྱོན་མ་ཞིག་ན་རེ། ལྐོག་ཕ་གིར་གཤེགས་འཚལ་ཟེར་ཏེ། འདིའི་ལོ་རྒྱུས་ཤིག་
འཚལ་ལམ་གསུངས་ནས་རང་བཞིན་གྱིས་རྣལ་འབྱོར་མར་མཁྱེན་ཏེ། འོ་ན་ཀ་བ་
ས
439



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བུམ་པ་ཅན་ནས་འདོམ་ཕྱེད་ དང་ གསུམ་ གཞལ་བ་ན་ཡོད་ གཞན་ལ་མ་སྨྲ་ ཞིག་
གསུངས། འདོན་པར་གཏེར་སྲུང་གཉན་པས་དེ་རིང་གི་ཉིན་འདིར་བྲིས་གང་ཐུབ་པ་
ལས་གཞན་མི་སྟེར་བས་ན། རྣལ་འབྱོར་བ་དང་སྟོན་པ་སོགས་བཞིས་བྲིས་པས་ལྷག་
དུམ་ཞིག་ལུས། དེ་ནས་རྣལ་འབྱོར་བ་ལ་གནང་ནས་སུ་ལ་ཡང་མ་སྟོན་ཞིག་གསུངས།
ཕྱིས་སུ་བྱ་ཡུལ་བས་ཐུགས་རྗེ་ཆེན་པོའི་ཆེ་བའི་ཡོན་ཏན་བརྗོད་པ་ཞིག་དཀོན་གཉེར་
ལ་གཏད། གཞན་གདུང་ཁང་དུ་བཅུག་སྐད། ལྷ་སར་དགུན་གཅིག་བཞུགས་ནས།
དབྱར་རྔོག་བྱང་ཆུབ་འབྱུང་གནས་ཀྱིས་ཡེར་བར་སྤྱན་དྲངས་ཏེ་བཞུགས། ཞང་
བཙུན་འོལ་རྒོད་འབར་གྱིས་བསྙེན་བཀུར་ཆེར་བྱས་ནས་གདམས་པ་ཞུས། དེ་ནས་
དགེ་བཤེས་སྟོན་པས་འབུལ་མོ་ཆེ་བསྟར། ལན་པའི་ལྕིལ་བོར་ཀ་བ་ཤཱཀྱ་དབང་ཕྱུག་
གིས་ཞུས་ནས་ཟླ་ བ་ གཅིག་བཞུགས། བྱིས་པ་ཞིག་ ལ་བྱིན་རླབས་མཛད་པས།
གཞན་ལ་ཕན་པ་ཞིག་འོང་གསུངས་པ། ཕྱིས་ལྕང་ཕྱིའི་ཉང་མི་ཆེན་པོ་དེ་ཡིན་པར་
སྣང་། བྲན་ཀས་བར་ཆད་བརྩམས་པས་མ་ཚུགས་པར་རྟ་མགྲིན་ཤྭ་ན་བཞི་སྐོར་གྱི་སྒོ་
ནས་བཏུལ། འཕན་ཡུལ་དུ་སྤྱན་དྲངས་ཚེ་རྟ་རོ་ཁ་ཕྱེ་བ་འདྲ་བ་དེ་ལ་མི་འགྲོ་གསུངས་
ནས་མ་བྱོན།
སྙེ་ཐང་དུ་སྤྱན་འདྲེན་པའི་ཚེ་བང་སྟོན་ལ་བལ་འཁོར་བཞི་དང་ནས་སྲན་ཁལ་
བརྒྱད་ལས་མེད་ཀྱང༌། སྲིང་མོ་བན་མོ་ཕྱུག་མོས་ཡོ་བྱད་བཏང་སྟེ་སྣ་ལེན་དཔེ་མེད་
གྲུབ། ཁོང་རང་གིས་བལ་འཁོར་བཞི་སོགས་ཕུལ། དེ་ནས་བན་མོ་ལ་ཇོ་བོའི་དད་
རྫས་ཁྱོད་ཀྱིས་མི་འཇུ་ཟེར་ནས་བང་སྟོན་གྱིས་ཟར་མ་བཅུག་ཅིང་། ཇོ་བོའི་གསོལ་ཞོ་
སྐུལ་གྱི་ཕུ་ནས་སྦྲེངས་པས། དེ་ཕྱིན་ཡུལ་དེ་ལ་ཕྱུགས་ནད་དང་གཅན་གཟན་མ་
བྱུང༌། དེའི་ཚེ་བོད་ཁམས་གསུམ་གླིང་དགུའི་མི་ཆེན་ཐམས་ཅད་འཚོགས་ནས་ཆོས་
མང་བོ་ཞུས། ལྷ་བཙུན་བོ་དྷི་རཱ་ཛཱས་བོད་ཀྱི་རབ་བྱུང་ཐམས་ཅད་ལ་ཁྲལ་བསྐུལ་བྱས་
440



༄༅། །བོད་སོག་ཆོས་འབྱུང་གི་སྟོད་ཆ།
ནས། སྙེ་ཐང་ན་མོ་ཆེར་འབུལ་བ་ཆེན་པོ་བྱས་ཤིང་རྒྱལ་སྲིད་རིན་ཆེན་སྣ་བདུན་ཡང་
ཕུལ། བརྒྱད་སྟོང་བའི་བཤད་པ་ཞུས་ཏེ། ཕྱག་དར་སྟོན་པས་ཟིན་བྲིས་བྱས་པས།
ཕར་ཕྱིན་ཁམས་ལུགས་སུ་གྲགས་པ་ཤིན་ཏུ་རྩིས་ཆེ་བ་དེ་བྱུང༌། སྣ་ཆུང་སྟོན་པ་
སོགས་བཞིས་ཇོ་བོ་ལ་གྲུབ་མཐའ་ཞུས་པས། ཕྱི་བའི་འཇུག་པ་ལྔ་དང་ནང་བའི་
གཅིག་ཅེས་པ་ལ་བརྟེན་ནས་གསུང་བཤད་ཐོ་རེ་བ་གནང་ནས་དེ་རྣམས་རྣམ་པར་
རྟོག་པ་ཡིན། ཚེ་ཐུང་ངུ་འདི་ལ་ཡང་རྣམ་རྟོག་བགྲང་གིས་མི་ལང་བས་སྙིང་བོ་བསྡུས་
མཛོད་གསུངས། སྙིང་བོ་ཇི་ལྟར་བསྡུ་ཞེས་པས། སེམས་ཅན་ཐམས་ཅད་ལ་སྙིང་
རྗེས་ཁྱབ་པར་གྱིས། དེ་མ་བཟོད་པས་བྱང་ཆུབ་ཏུ་སེམས་བསྐྱེད། དེ་འགྲུབ་པའི་
ཆེད་དུ་ཚོགས་གཉིས་རྫོགས་པར་མཛོད། དེའི་དགེ་བ་སེམས་ཅན་ཐམས་ཅད་ལ་
ཐུན་མོང་དུ་བསྔོ་བར་མཛོད། ཕྱི་ནང་གི་ཆོས་ཐམས་ཅད་རྨི་ལམ་སྒྱུ་མ་ལྟ་བུར་གོམས་
པར་གྱིས། དེ་ལྟར་གྱིས་ལ་སྙིང་བོ་བསྡུ་བར་མཛོད་གསུངས། དེ་ནས་མི་གཅིག་གིས།།
ཅི་ཡང་མ་བྱས་པར་འཚང་རྒྱ་བའི་ཐབས་ཞུས་པས། ཇོ་བོས་དེ་འདྲ་བྱུང་ན་ཁོ་བོ་ཡང་
འདོད་དེ། ཚོགས་གཉིས་མ་རྫོགས་པའི་སངས་རྒྱས་ཁོ་བོས་མི་ཤེས་གསུངས། བོད་
སྟོན་ཁ་ཅིག་གིས་ཆོས་ཞུ་བར་བྱས་པས། ཞང་སྣ་ཆུང་སྟོན་པ་ན་རེ། ཇོ་བོ་ལ་ཆོས་
ཞུས་ཚད་ལ་བྱང་ཆུབ་ཀྱི་སེམས་སྦྱོངས་བྱ་བ་ལས་མི་འོང་བྱས་པས། གསན་ནས་ཁྱོད་
རེ་བདེན། ང་ལ་རྒྱ་གར་ན་ཡང་ཁྱོད་འདྲ་བ་མན་ངག་ལ་དགའ་ཞིང་སྒྲུབ་པ་ལ་མི་
དགའ་བའི་སློབ་མ་ཞིག་ཡོད། ཁོ་ཡང་བྱང་ཆུབ་ཀྱི་སེམས་ལ་ཡིད་མ་ཆེས་པའི་གཏམ་
རྒྱུད་གསུངས།
དགེ་བཤེས་སྟོན་པ་ལ་མདོ་རྒྱན་སྦྱར་བའི་མན་ངག་ལས་བརྩམས་ཏེ་ཟབ་མོའི་
ཕྱོགས་ཀྱི་གདམས་པ་དུ་མ་གནང་། འབྲོམ་ལ་དགུན་མེ་ཏོག་འཆར་བ་ཞིག་ཡོད་ཟེར་
བ་དེ་ག་རེ་གསུངས། ན་མོ་ཆེར་སྤྱན་དྲངས་ནས་གསིང་མའི་མེ་ཏོག་བསྟན་པས་རྫུན་
441



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མ་བཏང་ཙམ་འདུག མེ་ཏོག་ལ་དགའ་ན་མེ་ཏོག་འབྱུང་བར་བྱའོ་གསུངས་ནས་
ཕྱོགས་དེར་མེ་ཏོག་ཁྱད་པར་ཅན་མང་བོ་བྱུང་། ཁུ་སྟོན་གྱིས། ཇོ་བོས་ཀྱང་མི་ཆེན་
པོ་མི་མཁྱེན་པར་གདའ་དེ་ལྟར་མཛད་པ་མ་ལགས་ཞེས་ཞུས་པས་བོད་ཀྱི་མི་ཆེན་གྱིས་
དགོས་པ་མེད། ངའི་བྱམས་སྙིང་རྗེ་ལ་གནོད་གསུངས། ཉིན་ཅིག་དེ་རིང་སུ་ཡང་མ་
གཏོང་ཞིག་གསུངས་མོད། རྒྱ་གར་ནག་ཆུང་གིས་འབུལ་བ་བྱེད་དུ་བཏང་ཟེར་བའི་
མི་ཁྲེས་ཆུང་ཅན་ཞིག་བྱུང་བ་དེ་མདུན་དུ་བཏང་རུང་ངམ་སྙམ་ནས་བཏང་བས།
ཁྲེས་པོའི་ནང་ནས་ལྕགས་ཀྱི་སྦར་མོ་ཞིག་འུར་གྱིས་སོང་བས་ཇོ་བོའི་སྐུ་རྒྱབ་ཀྱི་རྩིག་
ངོས་ལ་ཐིམ་སོང་ནས་ཁྲི་ལི་ལི་འདུག་སྟེ། དེའི་ཚེ་ཉིད་ཀྱི་ཞལ་ནས་མུ་སྟེགས་ཀྱི་ངན་
སྔགས་ཀྱིས་མ་ཚུགས་གསུངས། ཡང་རྒྱ་གར་ནས་དགེ་སློང་ཤིན་ཏུ་བཙུན་པ་སྦྱངས་
ཡོན་དང་ལྡན་པ་གཉིས་བྱུང་། ཇོ་བོས་གང་ཟག་གི་བདག་མེད་གསུངས་པ་ན་ཐལ་མོ་
སྦྱར་ནས་ཉན། ཆོས་ཀྱི་བདག་མེད་གསུངས་པ་ན། ཨ་ཏི་ཤ་འཇིགས་འཇིགས་མི་
གསུངས་པར་ཞུ་ཟེར་ནས་རྣ་བ་འགེབས། མདོ་ཤེས་རབ་སྙིང་བོ་འདོན་པ་ཐོས་ན་
ཡང་རྣ་བ་འགེབས་པས། ཇོ་བོ་ཐུགས་ཆད་དེ་བྱམས་སྙིང་རྗེ་བྱང་ཆུབ་ཀྱི་སེམས་ཀྱིས་
འཕངས་པའི་ཚོགས་ཁྱད་པར་ཅན་ལ་འབད་པ་མ་བྱས་ན། སྲུང་སྡོམ་དག་པ་གཅིག་
བུས་གར་ཡང་མི་ཕྱིན་པར་འདུག་གསུངས། ཡང་ཙོང་ཁའི་རྒྱལ་བོ་ལ་ལོངས་སྤྱོད་ཡོད་
ཚུལ་ཞུས་པས། བོད་ན་དགེ་སློང་བཞི་སྡེ་ལ་འཚོ་བ་དྲངས་པའི་བསོད་ནམས་ལ་སྤྱོད་
པ་སུའང་མི་འདུག་གསུངས། ཡང་རྒྱ་གར་གྱི་འབུལ་སྐྱེལ་བ་ལ་དྲི་བ་གནང་བས།
རྣལ་འབྱོར་བ་ཞིག་གིས་ལོ་བཅུ་གཉིས་འཆག་པས་གྲུབ་པ་ཐོབ་སྟེ་ད་ལྟ་སྐུ་ལུས་མང་
བོར་སྤྲུལ་ནས་བྱམས་སྙིང་རྗེ་ལས་བརྩམས་ཏེ་ཆོས་གསུངས་ཤིང་གདའ། ཡང་རྣལ་
འབྱོར་མ་ཞིག་གིས་མཎྜལ་ལྔ་ཕུལ་བས། དེ་ལས་པདྨའི་སྡོང་བོ་རེ་སྐྱེས། མེ་ཏོག་ཤར་
ནས་ཞག་བདུན་དུ་སོ་ལེ་སྡོད་པ་ཞིག་ཡོད་ཟེར་རོ། ། དགོན་པ་ལ་ནུབ་གཅིག་འུར་
442



༄༅། །བོད་སོག་ཆོས་འབྱུང་གི་སྟོད་ཆ།
སྒྲ་ཆེན་པོའི་རྗེས་ལ་ས་འོག་ནས་སྡིག་པ་ཆེན་པོ་ཞིག་བྱུང་ནས། དགོན་པ་བས་ཇོ་བོ་
ལ་གསོལ་བ་བཏབ་པས་མེད་སོང་། སང་ཇོ་བོ་སྔ་བར་བྱོན་ནས་དགོན་པ་བ་ལ་མདང་
ཁྱོད་ང་སྒྲོན་པ་ཅི་བྱུང་གསུངས། སྔར་ལྟར་ཞུས་པས། མི་གཡོ་བའི་རྣལ་འབྱོར་སྲུང་
བའི་སྐོར་གནང་། བསམ་གཏན་པའི་གནས་ཡིན་གསུངས་ནས། ཕྱིས་སྒོམ་མཁན་
འོང་སྟེ་མཆི། ཁོ་བོ་སྒོམ་པ་ལ་དགའ། ཁོ་བོ་ལ་སྒོམ་ཕྲུག་མ་བྱུང་། བོད་དུ་འོང་བ་
དོན་མེད་གསུངས། ཁྱེད་རང་ཡང་རི་ལ་སྒོམ་གསུངས། འདྲེ་འོང་ཞུས་པས། ཁྱེད་
རང་ཚུལ་ཁྲིམས་ཅ་ལེ་ཅོ་ལེར་སོང་བ་མིན་ནམ། ངེད་རྒྱ་གར་ན་འདྲེའི་གསེབ་ཏུ་སྒོམ་
པ་ཡིན་གསུངས། ངའི་སློབ་མ་ཞིག་ལ་འདྲེའི་ བར་ཆད་བྱུང་བ་སྟོང་བ་ཉིད་དུ་
བསྒོམས་པས་ཞི་འདུག་གསུངས། ཡང་རྔོག་གིས་དབང་བསྐུར་མ་ཞུས་པར་སྒྲུབ་
ཐབས་ཆུང་ཆུང་མཉན་དུ་རུང་ངམ་ཞུས་པས། བྱང་ཆུབ་ཀྱི་སེམས་བརྟན་པོ་ཡོད་ན་
དེ་ཙམ་རུང་། བོད་ཀྱི་དབང་བསྐུར་གྱིས་དབང་བསྐུར་གྱི་གོ་ཆོད་པ་མང་བོ་མི་འདུག
བོད་དད་པ་ཆེ་བས་སྣོད་རུང་གི་སློབ་མ་ཡོད་ཅེས་གསུངས། ཡང་ཆོས་ཞུས་པ་ན།
དད་པ། དད་པ། དད་པ་ཁོ་ན་གལ་ཆེ་གསུངས། འགའ་ཞིག་གིས་བཅུད་ལེན་ཞུས་
པ་ན། ཁོ་བོ་ནི་བྱང་ཆུབ་སེམས་བཅུད་དུ་ལེན་གསུངས། སེམས་བསྐྱེད་ཞུ་བ་ཚན་
གཅིག་ལ་སྟོན་པ་འདི་ཀུན་ལ་ཆོས་ཞུ་བའི་རྒྱགས་འདུག་སྟེ། མཆོད་པའི་ཡོ་བྱད་མི་
འདུག་གསུངས། ཁམས་པ་ཚན་གཅིག་ལ་དགེ་བཤེས་སྟོན་པས་ལོ་ཙཱ་བསྒྱུར་ཏེ།
རྒྱུད་བྱིན་རླབས་ནས་བཟུང་རབ་གནས་ཀྱི་གདམས་པ་སོགས་གནང་། སློབ་མ་སོ་
སོས་ཞུས་ཏེ་ཁྲོ་བོ་མི་གཡོ་བ་སོགས་དང་། གསེར་གླིང་བའི་ཨ་ར་པ་ཙ་ན་སོགས་དང་
ཇོ་བོ་ཉིད་ཀྱི་སྤྱན་རས་གཟིགས་ཞལ་གསུམ་ཕྱག་དྲུག་པ་སོགས་དང་། སྤྱན་རས་
གཟིགས་དབང་ཕྱུག་གིས་ཞུས་པའི་མདོ་སོགས་དང་། འཇིག་རྟེན་དབང་ཕྱུག་ཁ་
སར་པ་ཎིའི་སྒྲུབ་ཐབས་ཀླུ་སྒྲུབ་ཀྱིས་མཛད་པ་སོགས་དང་། ཨཱརྱ་དེ་ཝའི་སྤྱན་རས་
443



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཟིགས་སྒྱུ་འཕྲུལ་དྲ་བའི་སྒྲུབ་ཐབས་སོགས་ཆེས་མང་བོ་འབྲོམ་དང་ལོ་ཙཱ་བས་
བསྒྱུར། དེར་མ་ཟད་ཉིན་རེ་བཞིན་ཇོ་བོས་ཆོས་བཀའ་མཐའ་ཡས་པ་གནང་བ་དེ་ཚོ་
ལ་འབྲོམ་དང་ལོ་ཙཱ་བས་མ་ཆད་མ་ལུས་པར་བསྒྱུར་བ་ཁོ་ན་མཛད། ལོ་ཙཱ་བ་
མཆིམས་ཕུར་དགེ་སྦྱོར་ལ་བྱོན་པ་རོང་བ་འགར་དགེ་སོགས་སྟོན་ཆེན་མང་དུ་བྱོན་
པས། དགེ་བཤེས་སྟོན་པས་བོས་ཏེ་མ་རྒྱུད་ཀྱི་གདམས་པ་མང་དུ་བསྒྱུར་རོ། །
དབུ་གཡོར་གཙང་གསུམ་ནས་ཡོང་བའི་སློབ་མ་མང་བོས་ཞུས་ཏེ་བྱང་ས་དང་བྱམས་
ཆོས་སོགས་བསྒྱུར་ཞིང༌། བསླབ་སྤྱོད་སོགས་སྤྱི་ལྟར་གསུངས། ལོ་ཙཱ་བས་ཇོ་བོའི་
ཆོས་རྣམས་ཁུངས་ཕྱུང་ཞིང༌། དགེ་བཤེས་སྟོན་པས་གསན། བོད་ཀྱི་བསྟན་བཅོས་
མང་བོ་གཟིགས་སུ་ཕུལ་བས། ཨ་རོའི་ཐེག་ཆེན་རྣལ་འབྱོར་མ་གཏོགས་གཞན་ལ་
མཉེས་པོ་དེ་ཙམ་མ་གནང་བར་གྲགས་སོ། །
དེ་ཕན་ཆད་བོད་ཡུལ་དུ་ལོ་བདུན་དང་ཟླ་བ་ལྔ་བཞུགས་ནས་ཆོས་ཀྱི་དབྱིངས་
ཀྱི་གླུ་དང་། འཁོར་བ་ལ་ངེས་འབྱུང་གི་གླུ་དང་། བདེ་བ་དྲུག་གི་གླུ་དང་། བྱང་ཆུབ་
སེམས་ཀྱི་གླུ་སོགས་མགུར་དུ་བཞེས་པ་མ་གཏོགས། ཆོས་མང་བོ་དེ་ཙམ་མ་གནང་།
མཚན་མོ་ཕལ་ཆེར་མཁའ་འགྲོ་མའི་ཚོགས་སུ་གསང་སྔགས་ཟབ་མོའི་དོན་ལྟ་བ་རྡོ་
རྗེའི་གླུ་དང་། སྤྱོད་པ་རྡོ་རྗེའི་གླུ། སྒོམ་པ་རྡོ་རྗེའི་གླུ། རྡོ་རྗེ་ཆོས་ཀྱི་གླུ་སོགས་མགུར་
དུ་བཞེས་པ་བླ་མས་གནང་ནས་ལོ་ཙཱ་བས་བསྒྱུར། ལོ་ཙཱ་བས་མཆིམས་ཕུར་ཟོ་བསོད་
ཞུས་པས་གནང་ནས་ཟླ་བ་དྲུག་བཞུགས། ཇོ་བོ་བསྙུང་བ་རེ་བྱུང་དུས་ཐུགས་དམ་གྱི་
ལྷ་རེ་ཞལ་གཟིགས་ཤིང་དྭངས་པ་ལན་མང་བྱུང་། སྤྱིར་སྙེ་ཐང་དུ་ཞལ་གཟིགས་པ་
མང་། ཁྱད་པར་ཟླ་བ་ཉའི་ནུབ་གཅིག་ལ། དུས་གསུམ་གྱི་སངས་རྒྱས་དང་བྱང་ཆུབ་
སེམས་དཔའ་དུ་མ་གཟིགས། དེ་ནས་ནུབ་རེ་བཞིན་གཟིགས། ཉིན་གཅིག་རླུང་
ཆེན་པོ་གཅིག་ལ་ཇོ་བོ་མཎྜལ་མཛད་ཅིང་ཕྱག་སེར་ག་ཤིག་གེ་ཡོད་པ་ལ། ཇོ་མོ་སྒྲོན་
444



༄༅། །བོད་སོག་ཆོས་འབྱུང་གི་སྟོད་ཆ།
མ་བྱོན་ནས་དེ་ཙམ་གྱི་དཀའ་བ་བགྱི་ག་ན་འཚལ་གསུངས། ཇོ་བོ་ཉིན་རེ་བཞིན་དུ་
ཐུགས་དམ་མཛད་པ་ཙམ་དུ་མ་ཟད། ཕྱག་མཆོད་མཎྜལ་དང་བསྐོར་བ་ཚྭ་ཚྭ་གདབ་
པ་སོགས་མ་ཆགས་པ་གནང་བ་ཡིན་ནོ། ། ཡང་མནལ་ལམ་དུ་བུད་མེད་ཀྱི་རྒྱན་གྱི་
སིལ་ཁྲོལ་གསན་པས། ལྟ་མི་རུང་དགོངས་ནས་མ་གཟིགས་ཙ་ན། ཁྱོད་མ་ལ་ཡང་
མི་གཟིགས་སམ་གསུངས་འཕྲལ་སད་ཙ་ན། སྒྲོལ་མ་རིན་པོ་ཆེའི་རྒྱན་སྣ་ཚོགས་ཀྱིས་
བརྒྱན་པ་ཞིག་མངོན་སུམ་དུ་གཟིགས། ང་རྨི་ལམ་དུ་སྒྲོལ་མ་ལ་ཡང་མའི་འདུ་ཤེས་
སྒོམ་པ་ཡིན་ཏེ་ཇོ་མོ་འདི་ན་བཞུགས་པ་དཔང་བོ་ཡིན་གསུངས་ཏེ། སྒྲོལ་མའི་ཐང་སྐུ་
ལ་ཕྱག་མཛུབ་བཙུགས་པ་དེ་རྭ་སྒྲེང་ན་ཡོད་པར་གསུངས། ཡང་གཟིམ་ཆུང་དུ་
གདུགས་ཚོད་ཀྱི་བཤོས་འདྲེན་དུ་སོང་བས། ཁོང་སྤྱན་ནམ་མཁའ་ལ་གཟིགས་ནས་
མི་ཤྲཱི་མི་ཏྲ་གསུངས་པས་ཕྱིར་ལོག ཡང་དེ་བཞིན་དུ་འདུག་སྟེ། དགེ་བཤེས་སྟོན་
པས་ཨ་མེས་ཇོ་བོའི་འཚོ་བ་དེ་གྲངས་སུ་མ་གཞུག་པར་སྲས་ཤིག ཇོ་བོས་བྱམས་པ་
ཞལ་གཟིགས་ཚོད་དུ་འདུག འོ་སྐོལ་གཉིས་ཀྱིས་མཐོང་དུས་ནི་མེད་གསུངས། གུང་
ཡོལ་ཁར་ངའི་ཆོས་སྟོན་ཁྱེར་ལ་ཤོག་གསུངས་ཏེ། ཇི་ལྟར་ལགས་ཞུས་པས། མི་ཏྲ་བྷི་
ཁོ་ལི་གསུངས། ད་ནང་ནས་རྗེ་བཙུན་བྱམས་པ་དང་འཇམ་དཔལ་གཉིས་མདུན་གྱི་
ནམ་མཁའ་འདིར་བྱོན། ཐེག་པ་ཆེན་པོའི་ཆོས་ལ་བགྲོ་བ་མཛད། ཕྱག་རྡོར་གྱིས་
བར་ཆད་སྲུང་། ལྷའི་བུ་རྣམས་ཀྱིས་ཟིན་བྲིས་བྱས། ད་དེ་འབྲི་དགོས་གསུངས་ནས་
ཕྱག་བྲིས་མཛད། ངས་འདི་འདྲ་ཞིག་མཐོང་བས་འདི་དང་། བྱང་ཆུབ་ཆེན་པོ་པུ་རི་
མ་དང་ཡི་གེ་དྲུག་པ་བྲག་རི་མ་གསུམ་བྲིས་ལ་ཚུར་སྐུར་ཞེས་བྲི་ཀ་མ་ལར་བསྐུར་བས།
རྒྱ་གར་ཤར་ཕྱོགས་ནས་པཎྜི་ཏ་མཁས་པ་བོས་ནས་བྲིས་ཏེ་བསྐུར་བྱུང་བ་སྙེ་ཐང་ན་
སྔོན་ཡོད་སྐད། ཡང་སངས་རྒྱས་ཐམས་ཅད་གདུལ་བྱ་ལ་གང་འདུལ་དུ་བསྟན་པ་ལ་
རང་མདོག་གསེར་མདོག་འདུག་གསུངས་ནས་རིགས་ལྔ་སེར་འཇམ་དུ་མཛད། དེ་
445



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ས
དུས་ཁམས་སྟོན་རྒ་ཆེན་རྒ་ཆུང་གཉིས་དང་། བ་རི་བ་སོགས་རྒྱ་གར་དུ་ལམ་རྒྱུས་
དང་འཕྲལ་སྐད་དང་། བྱིན་རླབས་ཞུར་བྱུང་བས་བྱིན་རླབས་མཛད། ཁྱེད་རང་ལ་
བར་ཆད་མེད་གཞན་ལ་ཕན་ཐོགས་པར་འོང་གིས། བླ་མ་རྡོ་རྗེ་གདན་པའི་སྤྱན་སྔར་
སོང་ཞིག་གསུངས། དེའི་དུས་ཆོས་ ཐམས་ཅད་ཞལ་ཆེམས་སུ་གསུངས། གསང་
སྔགས་ཀྱི་ལམ་འདི་སྦྲུལ་སྨྱུག་དོང་ དུ་བཅུག་ པའམ། གླང་བོ་ཆེའི་སྣ་ལ་རལ་གྲི་
བཏགས་པ་དང་འདྲ་སྟེ་ཁེ་ཉེན་ཆེ་བ་ཡིན་གསུངས། བོད་ཀྱིས་རྒྱུད་སྡེ་བཞི་ག་ལོངས་
སྤྱོད་མི་ནུས། བོད་ལ་རྣལ་འབྱོར་རྒྱུད་འཚམ་གསུངས་སོ། །
གཟིམ་ཁང་གི་སྒོ་བསྡམས་ཚེ། ཕྱིར་ཉི་མ་ལ་བཞུགས་གདའ་བས་དགེ་བཤེས་
སྟོན་པས། ཨ་ཏི་ཤ་རྩིག་པ་ལ་ཐོགས་པ་མེད་མཆིས་སམ་ཞུས་པས། རྒྱ་གར་ན་དེ་
སྐད་དུ་གྲགས་གསུངས་ཞིང་། སྐུ་གཤེགས་ཀར་ཁྲུ་གང་ཙམ་གྱི་ནམ་མཁའ་ལ་བཞུད་
པ་ཀུན་གྱིས་མཐོང་། རྒྱ་གར་ནས་སློབ་མ་མང་བོས་གསོལ་བ་བཏབ་པའི་དྲིལ་བུའི་སྒྲ་
དང་། ལྷས་མཆོད་པའི་རོལ་མོའི་སྒྲ་རྣམས་གསན་གསུངས། ངའི་བླ་མ་དགའ་ལྡན་
ན་བཞུགས། ང་ཡང་དགའ་ལྡན་དུ་འགྲོ་གསུངས། དགེ་བཤེས་སྟོན་པས་འདི་ན་ངོ་
མཚར་གྱི་གཏམ་མང་བས། ལོ་ཙཱ་བ་བཞུགས་རན་མིན་ཞེས་སྤྱན་དྲངས། ཇོ་བོའི་
ཞལ་ནས། སྔོན་ཆད་པཎ་ཆེན་ནཱ་རོ་བའི་སློབ་མ་པཎྜི་ཏ་ཛཱ་ན་ཀ་ར་ལ་འཕགས་སྐོར་
གྱི་མན་ངག་ཞིག་ཞུས་ཡོད་པ་དེ་ཡིད་ལ་བཅགས་སོ་གསུངས་པས། ལོ་ཙཱ་བས་སྙན་
བསྐུལ་ཞུས་ཚུལ་ཞུས་པས། ཁོ་བོ་ནི་རྒས་པས་ཉན་པའི་མཐུ་མེད། ཁྱེད་འབོད་པ་
ཞིག་འོང་གིས་དེའི་དུས་སུ་སོང་ལ་ཆོས་དེ་ཉོན། དེའི་བར་ལ་འུ་ཅག་འགྲོག ང་ཡང་
ད་སྟེ་ཟླ་བ་བཅུ་ཙམ་ན་དགའ་ལྡན་དུ་རྗེ་བཙུན་བྱམས་པའི་དྲུང་དུ་འགྲོ་གསུངས། ལོ་
ཙཱ་བས་བདག་གིས་ཇོ་བོ་འབོར་མི་ནུས་པར་གདའ་བས་མི་མཆི་བར་ཞུས་པས། ཐེག་
པ་ཆེན་པོའི་ཆོས་ལ་བར་ཆད་མང་བས་ཁྱོད་ཅིས་ཀྱང་འགྲོ་དགོས། དེའི་བར་དུ་
446



༄༅ ། །བོད་སོག་ཆོས་འབྱུང་གི་སྟོད་ཆ།
མཆོད་པ་དང་གསོལ་བ་ཐོབ་གསུངས། ཟླ་བ་གཅིག་ན་སློབ་དཔོན་རྒྱལ་རེན་གྱིས་ཕོ་
ཉ་གཉིས་ལ་མྱུར་དུ་བྱོན་ཟེར་བ་བྱུང་ནས། ཇོ་བོས་ང་ཡང་དགའ་ལྡན་དུ་ལྷའི་བུ་
ནམ་མཁའ་དྲི་མེད་བྱ་བར་འགྱུར། ཁྱོད་ཀྱིས་ངའི་ཚད་དུ་གཟུགས་བརྙན་ལེགས་
པར་བྲིས། ང་དགའ་ལྡན་ནས་ཁུག་ལ་རབ་གནས་གྱིས། ད་དུང་ཟླ་གཅིག་སྡོད་ལ་
གསོལ་བ་ཐོབ་གསུངས་ཏེ། ཟླ་བ་ཕྱེད་དང་གཉིས་སུ་མཆོད་ཅིང་གསོལ་བ་བཏབ།
དེའི་དུས་བོད་སྟོན་ཐམས་ཅད་འདུས་ནས་ཇོ་བོ་ཆེན་པོའི་སྲོལ་སུས་འཛིན་ཟེར་བས།
ལོ་ཙཱ་བའི་གསུང་ནས། ཡོན་ཏན་ཐམས་ཅད་བླ་མ་ལས་འབྱུང་བར་བཤད་འདུག་
པས་ན། བླ་མའི་ཞབས་ཏོག་འབྲོམ་གྱིས་བགྱིས་པ་འདྲ་བ་སུས་ཀྱང་མ་གྲུབ་པས། ཇོ་
བོའི་སྲོལ་འབྲོམ་སྟོན་པས་འཛིན་པ་ཡིན་ནམ་གསུངས་པས། མང་ཤོས་མ་དགའ།
འབྲོམ་སྟོན་འདྲ་བས་ཟེར་ཏེ། ཕྱིས་དེ་ཁོ་ན་ཉིད་སྣང་། དེ་ནས་ཇོ་བོས་ལོ་ཙཱ་བ་ད་
སོང་གསུངས་ཏེ། ལོ་ཙཱ་བས་བླ་མ་དགའ་ལྡན་གྱི་གནས་ནས་བདག་ལ་གཟིགས་སུ་
གསོལ། བྱིན་གྱིས་བརླབ་ཏུ་གསོལ། སྤྱན་རས་ཀྱིས་བཙའ་བར་གསོལ། བླ་མ་ཉིད་
སྐུའི་གཟུགས་བརྙན་དུ་འབྱོན་པར་ཞུ་འཚལ་ཞེས་གསོལ་བ་བཏབ། ཇོ་བོས་ཀྱང་དེ་
ལྟར་བྱའོ་ཞེས་ཞལ་གྱིས་བཞེས། འབྲོམ་གྱིས་ཀྱང་མི་ཆོས་གནད་ཀྱི་ཕྲེང་བ་སོགས་
ཞལ་གདམས་སུ་མཛད་ནས་ལོ་ཙཱ་བ་བྱོན། རྣལ་འབྱོར་བ་ཆེན་པོས་བདག་བསོད་
ནམས་ཆུང་བས་བླ་མའི་ཞབས་ཏོག་ལས་སྒོམ་དུ་མ་བྱུང་སྙམ་པ་ན། ཇོ་བོའི་ཞལ་
ནས་སྒོ་གསུམ་བླ་མའི་ཞབས་ཏོག་ལ་བཀོད་ན་སྒོམ་གྱི་དམིགས་པ་གཞན་ནས་བཙལ་
མི་དགོས་གསུངས། ཕྱིས་སུ་དགེ་བཤེས་དགོན་པ་བའི་གསུང་ལས། སློབ་དཔོན་
སྟོན་པས་ལོ་ཙཱ་བྱས། སློབ་དཔོན་རྣལ་འབྱོར་བས་གཡོག་བྱས། ངས་བསྒོམ་པ་ཡིན་
ཏེ་རྟོགས་པ་ལ་དེ་གཉིས་མཐོ་བར་འདུག་གསུངས་སྐད། ཨ་ཙ་ར་ཞིག་གི་དྲུང་ན།
གསེར་ཅུང་ཟད་ཡོད་པ་འདི་སྐྱེལ་དུ་རྣལ་འབྱོར་བ་གཏོང་དགོས། ནད་མེད་པ་ནི་
447



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བདེ་བའི་མཆོག དགའ་བ་བྱིན་པ་སྦྱིན་པའི་མཆོག མྱ་ངན་འདས་པ་བདེ་བའི་
མཆོག བློ་གཏད་ཐུབ་པ་གྲོགས་ཀྱི་མཆོག་གསུངས། འབྲོམ་གྱིས་ཁོང་མི་གཏོང་བར་
ཞུས་ཀྱང་། ཁོ་བསམ་པ་བཟང་བས་དོན་འགྲུབ་འོང་གསུངས་ནས་གསེར་སྲང་སུམ་
ཅུའི་ཀོ་ཐུམ་དང་། གཞན་ཤས་ཅིག་ལ་བྱིན་རླབས་ཤིག་བྱ་བས་མ་རེག་ཅིག་གསུངས་
པ་ལ། གཅིག་གིས་རེག་པས་བར་ཆད་ཅིག་འོང་བར་འདུག་སྟེ་མི་ཚུགས་པར་འདུག་
གི་གསུངས། རྣལ་ འབྱོར་བས་ཇོ་ བོ་ དང་མི་མཇལ་སྙམ་ནས་མཚན་རངས་ལ་
བཤུམས་པས་སྤྱན་ཀུན་ཐོ་བ་ཙམ་དུ་སོང་སྐད། བར་ཆད་ལན་གསུམ་བྱུང་ཡང་སྐྱོན་
མེད་དུ་བི་ཀྲ་མ་ལར་བསྐྱལ་ལོ། ། ཇོ་བོ་སྐུ་འདའ་ཀར་མི་རེ་ལ་ཞལ་ཆེམས་རེ་
གསུངས། རྣལ་འབྱོར་བ་དང་། དགོན་པ་བས་ད་ ཕན་ཇི་ལྟར་བགྱི་ཞུས་པས།
འཇིག་རྟེན་བློས་ཐོངས། ཚེ་མཇུག་སྟོན་པ་ཆེན་པོ་དང་མ་འབྲལ་བ་གྱིས་གསུངས།
ཅི་ལགས་ཞུས་པས་ངས་བྱིན་གྱིས་རླབས་པ་ཡིན་གསུངས། ཕྱག་ཁྲི་མཆོག་གིས་ཇོ་བོ་
འདས་ནས་བདག་གིས་བཤད་དམ་ཞུས་པས། བྱ་བ་ངན་པ་འཕྲོ་ཆོད་གསུངས།
སྒོམ་མམ་ཞུས་པས། སྒོམ་ཡང་སྒོམ་བཤད་ཀྱང་བཤད་གསུངས། འོ་ན་ཇི་ལྟར་བགྱི་
ཞུས་པས། དབེན་པ་ གྱིས་གསུངས། སེམས་བཟང་བོ་མེད་ན་ཐོས་བསམ་སྒོམ་
གསུམ་ཅི་བྱས་ཀྱང་དོན་མེད་པས་སེམས་བཟང་བོ་གྱིས་གསུངས། དགེ་བཤེས་སྟོན་
པ་ལ་ཤིང་རྟའི་སྲོལ་གསུམ་གྱི་སྐྱེས་བུ་ཆེན་པོའི་ཆོས་ལུགས་དུས་གསུམ་གྱི་སངས་རྒྱས་
བྱང་སེམས་ཀུན་གྱི་ཤིང་རྟ་ཆེན་པོའི་ལམ་འདི་ཁྱོད་ལ་གཏད་ཀྱིས་ཟུངས་ཤིག་ཅེས་
དང་། ད་ནི་གུང་ཐང་བ་ཡང་ཡར་ལ་སོང་། །ཨ་མེས་དམ་པ་རྒྱ་གར་ཡུལ་དུ་ཆས། །
ཁུ་རྔོག་ལ་སོགས་ཆེ་བ་རང་སར་སྐྱོང་། །ཁྱོད་ཀྱི་དྲུང་ན་ཁོ་བོ་དགུང་ཉི་ཙམ། །ཡིན་
མིན་ཀུན་གྱི་མགོ་ལྟག་འབྱེད་པའི་དུས། །སྙིང་བོ་ཐམས་ཅད་གཅིག་ཏུ་དྲིལ་བའི་
དུས། །ཐོས་བསམ་སྒོམ་གསུམ་གཅིག་ཏུ་སྤྲུག་པའི་དུས། །འབྲོམ་རྗེ་ཐུབ་པའི་
448



༄༅། །བོད་སོག་ཆོས་འབྱུང་གི་སྟོད་ཆ།
བསྟན་པ་ལྔ་སྟོང་གནས། །འོན་ཀྱང་བོད་དུ་ཆོས་སྤྱོད་ཇི་ལྟར་དར། །བདག་གིས་
བསྟན་པ་དཀྲོང་སྐྱེད་བྱས་པ་ཡིན། །ད་ནི་ལེགས་པར་གཞི་བཞེངས་ཚར་བ་ཡིས། །
ཆོས་འདི་ལེགས་པར་སྐྱོངས་ཤིག་རྒྱལ་བ་འབྲོམ། །མཐའ་རྒྱ་བྱང་ནས་སྐྱོད་ཅིག་སྙིང་
སྟོབས་ཅན། །ཕོ་རུས་རྣམ་ཐར་ཟུངས་ཤིག་ཁྲེལ་གཞུང་ཅན། །ཕ་གཅིག་བུ་གཅིག་
ཡིན་ནམ་སྙིང་ལ་སེམས། །གུང་ཐང་བ་ནི་བླ་མ་གཉིས་པ་འཚོལ། །འབྲོམ་རྗེ་ཁྱོད་
ཉིད་ཁོ་བ་གཅིག་བུ་སེམས། །སྦྲུལ་གྱི་པགས་པ་བརྗེས་ཀྱང་སྦྲུལ་མི་བརྗེ། །ཁོ་བོ་འཆི་
ཚུལ་བསྟན་ཡང་ཨ་ཏི་ཤ །བདག་གི་བསྟན་པ་འདི་ནི་ཁྱོད་ལ་གཏད། །ལོ་སྐོར་
གཅིག་གི་ནང་དུ་བྱང་ཕྱོགས་སུ། །ཆོས་ཀྱི་ཆར་བ་ཕོབ་ལ་གཞན་དོན་མཛོད། །དེ་
ནས་ཁྱོད་ཀྱི་ཡོན་ཏན་མ་ལུས་པ། །གང་ཟག་གཅིག་གིས་བླང་བར་མི་ནུས་ཀྱི། །
ལས་ཚན་བརྒྱད་ཅུར་བགོས་ལ་མཐའ་རྒྱ་སྐྱེད། །གཙོ་བོ་སྤྲུལ་བའི་སྐུ་མཆེད་གསུམ་པོ་
ལ། །གཞུང་དང་མན་ངག་ཐུན་མོང་གསུམ་བྱིན་ལ། །ལྷག་ཆད་མེད་པར་རང་གི་
གདན་ས་གཏོད། །གནས་ཀྱི་གདན་སར་ཨ་མེས་ཆེན་པོ་བསྐོས། །དེ་ནས་ཞེན་ཞིང་
ཆགས་པར་མ་བྱེད་པར། །དགའ་ལྡན་གནས་སུ་བདག་གི་དྲུང་དུ་ཤོག ། ཅེས་
འབྲོམ་སྟོན་པ་ལ་བསྟན་པ་གཏད། ཇོ་བོའི་བཀས་བླ་མཆོད་རྣམས་མན་ཆད་ཀྱིས་
བཤེས་གཉེན་སྟོན་པ་ལ། དབུ་མཛད་རྣལ་འབྱོར་བ་བཞིས་སྣ་དྲངས་ནས། །སྣ་ཐག་
སོར་བཞི་དེ་རིང་འབྲོམ་ལ་གཏོད། །ཧྲལ་ཧྲུལ་ཐམས་ཅད་མི་ཚེ་བྱང་དུ་འབྱིད། །ཚེ་
མཇུག་ཉི་མའི་འདེ་ས་བྱང་དུ་བྱ། ། ཞེས་མགོ་ལུས་ཕུལ། ཇོ་བོ་དགུང་ལོ་དོན་
གསུམ་རྟ་ལོ་དབྱུག་གུའི་བཅོ་བརྒྱད་ལ་བབ་ཚེ་གཟུགས་སྐུ་སྤྲོ་བ་དང་བསྡུ་བའི་ཆོ་
འཕྲུལ་མཐའ་ཡས་པས་དགའ་ལྡན་དུ་གཤེགས་ཤིང་། གཞན་ངོར་གདུང་ཙམ་ཞིག་
བསྟན་པ་ཡིན་ནོ། ། དེ་ནས་དགེ་བའི་བཤེས་གཉེན་གྱི་གདུང་འཕགས་པ་མྱ་ངན་
ལས་འདས་པ་ལྟར་སྦྱོང་གསུངས་པས་སྙེ་ཐང་ན་མོ་ཆེར་བུར་ཞུགས་ཀྱིས་སྦྱངས། ཀ་
449



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བ་ཤཱཀྱ་དབང་ཕྱུག་བྱོན་ནས། དགེ་བཤེས་པས་ལྡེ་མིག་ཐམས་ཅད་ཁོང་ལ་ཕུལ།
ཁོང་གིས་ཇོ་བོའི་ གདུང་དང༌། རྒྱ་དཔེ། གསེར་གླིང་བའི་དངུལ་གདུགས་ཅན་
སོགས་དགེ་ བཤེས་པ་ ལ་ གནང་། ཁུ་ རྔོག་ སོགས་ གཞན་རྣམས་ ལ་ གང་འོས་རེ་
གནང་། འོར་དུ་གཙུག་ལག་ཁང་བཞེངས། སྐུ་གདུང་ལོ་གཅིག་བཞུགས། དེ་ནས་
གནམ་བྱེ་མ་ལུང་དང༌། དེ་ནས་རྭ་སྒྲེང་དུ་གདན་དྲངས་ནས་མཆོད་རྟེན་བྱས་སོ། །
ཁོང་གི་བཀའ་རྩོམ་གྱི་རིམ་པའང༌། ཐེག་པ་ཐུན་མོང་དུ་མི་དགེ་བ་བཅུ་བསྟན་
པ་ལས་རྣམ་འབྱེད་སོགས་ཐེག་ཆེན་ཐུན་མོང་དུ་དབུ་མའི་གཞུང་ལ། ལམ་སྒྲོན་
དཀའ་འགྲེལ་དང་བཅས་པ་དབུ་མའི་མན་ངག་ སོགས་དང༌། ཐུན་མོང་མིན་པ་
འཇིག་རྟེན་དབང་ཕྱུག་གི་སྒྲུབ་ཐབས་དང༌། བདེ་མཆོག་ལཱུ་ཨི་བའི་ལུགས་ཀྱི་སྒྲུབ་
ཐབས་འགྲེལ་བ་སོགས་ཡོད་ལ། ཡེར་བར་བཞུགས་དུས་བློ་སྦྱོང་ནོར་ཕྲེང་གི་སྟེང་
ནས། འབྲོམ་གྱིས་ཇོ་བོ་ལ་ཞུས་པའི་ལན་མཛད་པ་སོགས་ཕ་ཆོས་ལེའུ་ཉེར་དྲུག་
དང༌། ཁུ་རྔོག་གིས་ཇོ་བོ་ལ་ཞུས་ནས་ལན་གནང་བའི་བུ་ཆོས་ལེའུ་ཉེར་གཉིས་དང་
ཁ་སྐོང་ སོགས་བཅས་ལེའུ་ཞེ་དགུ་ཡོད་པ་འདི་དག་ཕལ་ཆེར་ཇོ་བོ་ཡབ་སྲས་ཀྱི་
གསུངས་ཡིན་ཞེས་བཀའ་གདམས་གསར་རྙིང་དང་ས་དགེ་སོགས་ཀྱང་ཡིད་རྟོན་བྱེད་
མོད། དཀོན་མཆོག་འབངས་ཀྱི་སྐྱེས་རབས་སོགས་ལ་འགའ་ཞིག་གིས་ཐེ་ཚོམ་
གནང་ཡོད། ཡང་ཇོ་བོའི་ཆོས་ཆུང་བརྒྱ་རྩ་ནི་ཇོ་བོ་ཉིད་ཀྱི་ཐུགས་དམ་གྱི་མཐིལ་ཡིན་
གྱི། ཐམས་ཅད་ཁོང་གི་གསུང་མིན་ཀྱང་། ནོར་བུའི་ཕྲེང་བ་སོགས་གསུང་ཡིན་པ་
མང་ངོ༌། ཐ་སྙད་རིག་པའི་གནས་ལ། སྨན་དཔྱད་འཚོ་བའི་སྙིང་བོ་དང་། རཱ་ཛ་ནེ་
ཡ་པཱ་ལ་ལ་བསྐུར་བའི་དྲི་མ་མེད་པའི་འཕྲིན་ཡིག་སོགས་ཡོད་དོ། ། དེ་ལྟར་གསུང་
རྩོམ་དུ་མ་བཀོད་ཀྱང་། འབྲོམ་སྟོན་རྒྱལ་བའི་འབྱུང་གནས་སོགས་བུ་སློབ་རྣམས་ལ་
མན་ངག་སྐྱེས་བུ་གསུམ་གྱི་ལྐོག་ཁྲིད་ཐུགས་ནས་ཐུགས་སུ་བརྒྱུད་པ་མང་བོ་དང་།
450



༄༅ ། །བོད་སོག་ཆོས་འབྱུང་གི་སྟོད་ཆ།
ལྐོག་ཏུ་སྔགས་ཀྱི་གསང་བ་བསྟན་པ་སོགས་བོད་འདིར་སངས་རྒྱས་བྱོན་པ་ལྟ་བུའི་
མཛད་འཕྲིན་བྱུང་ཞིང་། བསྟན་པ་སྔར་བྱུང་གསལ་བར་མཛད་པ་དང༌། ཉམས་པ་
གསོས་ཤིང་སྔར་མེད་གསར་དུ་འཛུགས་པའི་སྒོ་ནས་བསྟན་པ་དྲི་མ་མེད་པའི་སྲོལ་
ཕྱེས་པ་ཡིན་ལ། ཁོང་ཉིད་མངའ་རིས་སུ་ལོ་ངོ་གསུམ་དང་། དབུས་གཙང་གཞན་དུ་
ལོ་ལྔ་དང་། སྙེ་ཐང་དུ་ལོ་ངོ་བརྒྱད་བཞུགས་ཏེ་བསྟན་པ་དར་ཞིང་རྒྱས་པར་མཛད་པ་
ཡིན་ནོ། །
ཇོ་བོ་ཆེན་པོའི་ཞལ་སློབ་ལ། རྒྱ་གར་དུ་མཐའ་ཡས་ཀྱང་སློབ་མའི་གཙོ་བོ་པཎྜི་
ཏ་བི་ཏོ་བ་དང་། དྷརྨ་ཀ་ཀ་ར་མ་ཏི་དང༌། དབུ་མ་བ་སེངྒེ་དང༌། སའི་སྙིང་བོ་སྟེ་
བཞིའམ་བཤེས་གཉེན་གསང་བ་དང་ལྔ་སོགས་ཡོད་ལ། ཁ་ཆེ་དང་གསེར་གླིང་སོགས་
སུའང་མང༌། བི་ཀྲ་མ་ལ་ཤཱི་ལར་གནས་བརྟན་རཏྣ་ཨ་ཀ་ར་སོགས་ཡོད་ལ། བལ་
བོར་སྤྱོད་བསྡུས་སྒྲོན་མ་ཞུ་བ་བོ་གནས་བརྟན་འོན་པ་སོགས་དང་། མངའ་རིས་སུ་ལྷ་
བླ་མ་དགེ་སློང་བྱང་ཆུབ་འོད་དང་ཞི་བ་འོད་ཁུ་དབོན། རྒྱ་བརྩོན་སེང་། ནག་ཚོ་ལོ་
ཙཱ་བ། ལོ་ཆེན་རིན་བཟང༌། དེའི་སློབ་མ་སྨྲ་ལོ་ཙཱ་བ་དགེ་བློ་དང་། ལོ་ཆུང་ལེགས་
ཤེས། རྒྱ་འདུལ་འཛིན་དབང་ཕྱུག་ཚུལ་ཁྲིམས། རོང་བ་ལག་སོར་བ། གཙང་སྟོད་
ཀྱི་བྲག་སྟོན་ཆེ་ཆུང་གཉིས། ལེང་ལོ་ཙཱ་བ་དང་འབྲོག་མི་ཤཱཀྱ་ཡེ་ཤེས་གཉིས་དང་།
རྟ་ནག་འགོས་ཁུག་པ་ལྷས་བཙས། སྟོད་ལུང་གནམ་གྱི་རྫོང་ཁ་བ་དང་། ཡོ་ལ་
མཆེད་གསུམ། དེའི་གཙོ་བོ་ཡོལ་ཆོས་དབང་གི་སློབ་མ་ཀྲ་ར་བ་མཆེད་དང་དེ་དག་
ལས་མཚུར་ཕུ་བ་ཞེས་པས་གདམས་པ་གསན་ནས་ཀརྨའི་ཕྱོགས་སུ་དར་བར་མཛད་
དོ། ། གཙང་རོང་བ་མགར་དགེ་དགེ་བསྙེན། རྔོག་སྒོམ་ཡོན་ཏན་རྒྱལ་བོ། ལྷོ་
བྲག་གི་བཙུན་པ་དགེ་བ་སྐྱོང་། ལྷོ་བྲག་པ་ཆག་ཁྲི་མཆོག་བློ་གྲོས་འབར། མདོ་
ཁམས་ཙོང་ཁའི་ཨ་མེས་ཆེན་པོའམ་རྣལ་འབྱོར་བ་ཆེན་པོ་བྱང་ཆུབ་འབྱུང་གནས་
451



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སམ་བྱང་ཆུབ་རིན་ཆེན། དེའི་སློབ་མ་རྒྱ་ཡོན་བདག་ཞེས་པ་སྒམ་པོ་བའི་བླ་མར་གྱུར།
རྣལ་འབྱོར་བ་ཤེས་རབ་རྡོ་རྗེ་ཕྱིས་སུ་སྤྱན་སྔ་བའི་བླ་མར་གྱུར། ཕྱག་དར་སྟོན་པ་སྐུ་
མཆེད་གསུམ་གྱི་བླ་མར་གྱུར། མདོ་ཁམས་ལྡན་མའི་མཛེད་དགོན་པ་བ་དབང་ཕྱུག་
རྒྱལ་མཚན། ཤ་མི་སྨོན་ལམ་ཚུལ་ཁྲིམས། ཀོ་ར་ཆེན་པོའི་བླ་མ་མངའ་རིས་དགེ་
མཛེས་བྱང་ཆུབ། ས་པཎ་གྱི་བླ་མ་སྤྱི་བོ་ལྷས་པ། ཞང་ཀ་མ་བ་ཤེས་རབ་འོད་སོགས་
དང་། དབུས་སུ་འབྲོམ་སྟོན་རྒྱལ་བའི་འབྱུང་གནས། ཁུ་སྟོན་བརྩོན་འགྲུས་གཡུང་
དྲུང་། རྔོག་སྟོན་ལེགས་པའི་ཤེས་རབ། བང་སྟོན་བྱང་ཆུབ་རྒྱལ་མཚན། རྣལ་
འབྱོར་གཡུང་དྲུང་རྒྱལ་མཚན། རྔོག་བྱང་འབྱུང་། ཡེར་བའི་ཞང་བཙུན་ཡེ་ཤེས་
འབར་རམ་འོལ་སྒོང་བ། གནས་བརྟན་སེར་བོ་ཤཱཀྱ་བློ་གྲོས། ཞང་སྣ་ཆུང་སྟོན་པ།
ཀུ་ར་སྟོན་པ། ལྗང་ལྡང་སྟོན་པ། རེ་ནག་སྟོན་པ། ལྷབ་མི་སྟོན་པ། འགོས་སྟོང་
བཙན། ལྷ་རྗེ་བསམ་གཏན། སྒོམ་པ་དད་པ་བླ་མ། རྒྱུས་སྟོན་ཆོས་རྒྱལ། མངའ་
རིས་པ་ཤེས་རབ་རྒྱལ་མཚན། ཁྱུང་བོ་རྣལ་འབྱོར། སྒྲ་སྒྱུར་མར་བ་ལོ་ཙཱ་སོགས་བུ་
སློབ་གནམ་གྱི་སྐར་ཚོགས་ལྟ་བུ་བསམ་གྱིས་མི་ཁྱབ་པ་བྱུང་ངོ༌། །
བསྟན་པ་ཕྱི་དར་ལ་འབྲོམ་གྱིས་བཞེད་པའི་ས་སྟག་ནས་ཇོ་བོ་བོད་དུ་བྱོན་པའི་
ཆུ་རྟ་ཡན་ལ་ལོ་དྲུག་ཅུ་རེ་བཞིའི་རིང་དབུས་གཙང་གི་མི་བཅུ་རྗེས་འབྲང་དང་བཅས་
པས་བསྟན་པ་སྤེལ་ཞིང་། ཇོ་བོ་ཕེབས་ལོར་ལོ་ཆེན་གྱ་ལྔ། ཁྱུང་བོ་ང་བཞི། འབྲོག་
མི་ལྔ་བཅུ། འབྲོམ་སོ་དགུ། ནག་ཚོ་སོ་གཉིས། མར་བ་དང་གྲྭ་མངོན་སོ་གཅིག
འཁོན་དཀོན་མཆོག་རྒྱལ་བོ་ལོ་དགུ། མི་ལ་རས་པ་དང་བ་རི་ལོ་གསུམ་ལོན་པའི་ཚད་
ཡིན། ཇོ་བོ་གཤེགས་འཕྲལ་དམ་པ་སངས་རྒྱས་བོད་དུ་བྱོན་པ་དང་། འབྲོམ་འདས་
ནས་མི་རིང་བ་ན་རྒྱ་གར་ཕྱག་ན་བྱོན་པ་དང༌། གྲྭ་མངོན་གྱི་སྐུ་ཚེའི་སྨད་ལ་ཁ་ཆེ་ཟླ་
མགོན་བྱོན། དེ་དང་དམ་པ་གཉིས་ཀྱིས་དུས་འཁོར་གསུངས། རབ་བྱུང་དང་བོའི་
452



༄༅། །བོད་སོག་ཆོས་འབྱུང་གི་སྟོད་ཆ།
པ།ས་པ་
མེ་ཕོ་འབྲུག་ལོར་རྭ་ལོ་ཙཱ་བ་དང་། གཉན་ལོ་ཙཱ་བ། ཟངས་མཁར་ལོ་ཙཱ་བ། ཁྱུང་བོ་
ཆོས་བརྩོན་སོགས་ལོ་ཙཱ་བ་དུ་མ་འདུས་ཏེ་རྭ་གཉན་ཆོས་འཁོར་ཐོན་ནས་བལ་བོ་དང་
རྒྱ་གར་བཅས་སུ་ཕེབས་ཤིང་སླར་བོད་དུ་བྱོན་ཏེ་འགྲོ་དོན་མཛད། བྲག་དཀར་བས་
སྐྱིད་ཤོད་ཕ་བོང་ཁར་དགོན་སྡེ་བཙུགས། ཇོ་བོ་གཤེགས་རྗེས་ལོ་བཞི་བཅུ་ཙམ་ན།
གསང་ཕུར་རྔོག་ལོས་སློབ་མ་དཔེ་འགྲིམས་མང་བོ་ལ་རིགས་ལམ་ནས་དྲངས་པའི་སྡེ་
སྣོད་ཀྱི་བཤད་ཉན་ཆེན་པོ་མཛད། ཇོ་བོ་གཤེགས་པ་ནས་བཟུང་རིམ་པར་བཀའ་
གདམས་སྐུ་མཆེད་དང་སྣེ་ཟུར་བ་དང་། བཀའ་གདམས་གཞུང་བའི་གླང་ཤར་དང་།
གདམས་ངག་པའི་བྱ་ཡུལ་བ་དང་རྒྱུ་མ་རིན་ཆེན་སྒང་སོགས་ཀྱིས་ལམ་སྒྲོན་དང་བློ་
སྦྱོང་སོགས་ཀྱི་བཤད་སྒྲུབ་མཛད་པ་དང་། པཎྜི་ཏ་གསེར་གྱི་གོ་ཆ་སྤྱན་དྲངས་ཤིང་།
བ་ཚབ་ཉི་མ་གྲགས་ཀྱིས་ཐལ་འགྱུར་བའི་ལུགས་ཀྱི་དབུ་མ་དང་། རྒྱ་དང་བྱ་འདུལ་
འཛིན་པ། ཀུན་མཁྱེན་མཚོ་སྣ་བ་སོགས་ཀྱིས་འདུལ་བ་དང༌། གཉལ་ཤིག་གིས་ཕར་
ཚད་སོགས་ལ་བཤད་སྒྲུབ་མཛད་པ་དང་། རྔོག་ཨཱརྱ་དེ་བ་དང་བྱ་སྒང་བ་བསོད་
ནམས་རིན་ཆེན་སོགས་ཀྱིས་འདུས་པའི་འཆད་ཉན་དང་། བླ་མ་རྔོག་པ་ཡབ་སྲས་
ཀྱིས་གུར་བརྟགས་སོ་གསུམ་དང་། རྭ་ཆོས་རབ། རོང་བ་རྒ་ལོ། དཔྱད་ལོ། གློ་བོ་
ལོ་ཙཱ་བ་སོགས་ཀྱིས་གཤེད་སྐོར་དང་དུས་འཁོར། ས་སྐྱ་དཀར་བོ་རྣམ་གསུམ་སློབ་
རྒྱུད་དང་བཅས་པས། འབྲོག་མིའི་ལུགས་ཀྱི་གསུང་རབ་གུར་བརྟགས་སོ་གསུམ་
དང་། བདེ་མཆོག་གི་སྐོར་དང་། ཡང་རྗེ་བཙུན་མི་ལ་དང་དམ་པ་སོགས་ཀྱིས་སྒྲུབ་
བརྒྱུད་ཀྱི་སྐོར་དང་། རོང་ཟོམ་ཆོས་བཟང་སོགས་ཀྱིས་གསང་སྔགས་རྙིང་མའི་སྐོར་
སྤེལ། ཡང་ཇོ་བོ་གཤེགས་ནས་ལོ་ལྔ་བཅུའི་རྗེས་སུ། སྒམ་པོ་བ་སློབ་རྒྱུད་བཅས་པ་
སོགས་ཀྱིས་ཕྱག་རྒྱ་ཆེན་པོ་སྤེལ་ཞིང་། ཆོས་དྲུག་གི་སྐོར་སོགས་ལ་ཉན་བཤད་མཛད།
དེའི་རྗེས་པཎ་ཆེན་ཤཱཀྱ་ཤྲཱི་སོགས་ཀྱིས་བསྟན་པ་ཤིན་ཏུ་རྒྱས་པར་མཛད་དེ། དེ་ནས་
453



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྡོམ་རྒྱུན་བྱུང་བ་ལ་པཎ་ཆེན་སྡོམ་རྒྱུན་ཟེར། དེ་ཡང་ཁ་ཆེ་བསོད་སྙོམས་པ་ཆེན་པོ་
ཤཱཀྱ་ཤྲཱི་དེ་ཉིད་དགུང་ལོ་དོན་བརྒྱད་བཞེས་པའི་ཚེ། ཁྲོ་ཕུ་ལོ་ཙཱ་བ་བྱམས་པ་དཔལ་
གྱིས་བོད་དུ་སྤྱན་དྲངས། ཁྲོ་ཕུའི་བྱམས་ཆེན་བཞེངས་པ་ལ་རྒྱུ་འབྱོར་ཕྱག་ཏུ་འབྱོར་
བ་ཐམས་ཅད་གནང་། ཕྱིས་སུ་བྱམས་ཆེན་རབ་གནས་མཛད། མངའ་རིས་དབུས་
གཙང་བཅས་སུ་ལོ་བཅུར་བཞུགས་སྐབས་སུ་དབུས་ཀྱི་ཆུ་ཤུལ་སྡོག་མ་དགོན་དུ་ཉིན་
གཅིག་ལ་བྱང་རྡོར་གཉིས་སོགས་བཅུ་གཅིག་བསྙེན་པར་རྫོགས། བོད་དུ་བསྟན་
འགྲོའི་དོན་མཐའ་ཡས་པ་མཛད་ཚུལ་གཞན་ལས་ཤེས། པཎ་ཆེན་ཁ་ཆེའི་རང་ཡུལ་
དུ་ཕེབས་སྐབས་ཕྱག་འབྱོར་ཇི་སྙེད་བྱུང་བ་ཐམས་ཅད་ཁྲོ་ཕུ་བ་ལ་གནང་བ་སོགས་
བོད་ཀྱི་བསྟན་འགྲོའི་དོན་དུ་བསྔོས་པ་ལས་འབུལ་བ་མ་ཁྱེར་ལ། པཎ་ཆེན་ཕེབས་
སྐབས་བྱང་རྡོར་གཉིས་ལ་དགེ་འདུན་སྡེ་བཞི་རེ་དང་མ་བྲལ་བར་བྱས་ལ་འདུལ་བ་
སྤེལ་གསུངས་པ་ལྟར། གྲོ་ཤུལ་ལྷོ་བྲག་པ་ཁེར་གང་བྱང་ཆུབ་དཔལ་གྱིས་དགེ་འདུན་
སྒང་དང་དེའི་སློབ་བུ་དབུ་མཛད་བསོད་ནམས་སྟོབས་ཀྱིས་ཆོས་ལུང་ཚོགས་པ་དང་།
གཙང་བ་རྡོ་རྗེ་དཔལ་གྱིས་སྙེ་མོ་ཚག་མིག་དང་། དེའི་སློབ་མ་གཞུ་བ་དཀོན་མཆོག་
རྒྱལ་མཚན་གྱིས་བྱེ་རྫིང་ཚོགས་པ་བཙུགས་ཏེ་ཇོ་གདན་སྡེ་བཞིར་གྲགས་པ་བྱུང་ལ།
ཉང་སྟོད་རྒྱན་གོང་གི་གཙུག་ལག་ཁང་དུ། ས་སྐྱ་པཎ་ཆེན་ཀྱང་ཁ་ཆེ་པཎ་ཆེན་ལས་
བསྙེན་པར་རྫོགས་ཤིང་། གཞན་ཡང་ཆོས་རྒྱལ་འཕགས་པ་དང་། བསོད་ནམས་
རྒྱལ་མཚན། རྒྱལ་སྲས་ཐོགས་མེད། བུ་སྟོན་རིན་པོ་ཆེ། རྗེ་བློ་བཟང་གྲགས་པ་
སོགས་ཀྱིས་ཀྱང་བསྙེན་རྫོགས་ཀྱི་སྡོམ་རྒྱུན་འདི་བཞེས་པ་ཡིན་ནོ། ། པཎ་ཆེན་སྡོམ་
རྒྱུན་ནི་ཀླུ་སྒྲུབ་ཡན་སྔར་དང་འདྲ་ལ། དེ་ནས་ཡོན་ཏན་བློ་གྲོས། རིན་ཆེན་བཤེས་
གཉེན། ནཱ་ལེནྡྲའི་མཁན་པོ་ཆོས་ཀྱི་བཟང་བོ། ཆོས་སྐྱོང་ཡོན་ཏན་བདག ཆོས་
འཕྲེང་། ཞི་བའི་འབྱུང་གནས་སྦས་པ། ཁ་ཆེའི་པཎ་ཆེན་བྱང་ཆུབ་དཔལ་བཟང་བོ།
45



༄༅། །བོད་སོག་ཆོས་འབྱུང་གི་སྟོད་ཆ།
བདེ་བ་དཔལ། མཁན་ཆེན་གྲགས་པ། རྣམ་དག་དགྲ་བཅོམ། འཇམ་དབྱངས་ས་
སྐྱ་པཎ་ཆེན། ཁང་སྟོན་འོད་ཟེར་རྒྱལ་མཚན་སོགས་བོད་ཡུལ་གྱི་ས་རྙིང་བཀའ་དགེར་
སོ་སོར་ཐར་བའི་བསྟན་པ་དར་ཞིང་སྡོམ་རྒྱུན་དེ་གསུམ་གཙོ་ཆེ་བར་གྲགས་སོ། །
འདིར་སྨྲས་པ། །
ཐུགས་བསྐྱེད་ཤར་རིའི་མཁའ་ལ་མངོན་འཕགས་པའི། །
ཕྱི་དར་ཐུབ་བསྟན་སྣང་བ་འབར་བའི་གཟིས། །
དབུས་ལྗོངས་ཆོས་ཀྱི་དཔག་བསམ་སྙེ་མའི་ཕོན། །
བཞད་པས་བདེ་སྐྱིད་རྫོགས་ལྡན་སླར་ཡང་བསྐྲུན། །
བཤད་དང་སྒྲུབ་པའི་གསེར་ལམ་གྱིས་ཕྱེ་བའི། །
གཏན་བདེའི་འོད་སྣང་བྱེ་བས་བོད་ཁམས་འདིར། །
མུན་པའི་བསྐལ་བ་འཕྲོག་པའི་འཇིག་རྟེན་མིག །
འདྲེན་པའི་ཤིང་རྟ་ཆེ་རྣམས་རྨད་དུ་བྱུང༌། །
བསླབ་གསུམ་རིན་ཆེན་ནོར་བུས་ཏོག་མཛེས་ཤིང་། །
རྣམ་དཔྱོད་དཔུང་བ་བརྟན་པོས་འདེགས་བཟོད་པའི།
གདུགས་དཀར་མཁའ་ཁྱབ་འགྲོ་བའི་བསིལ་གྲིབ་ཅན། །
བསྒྲེངས་མཁས་རིས་མེད་བསྟན་འཛིན་ཚོགས་རྣམས་བསྔགས། །
འཆད་པ་དབྱངས་ཀྱི་རྒྱལ་མོའི་རྔ་ཆེན་བརྡུངས། །
རྩོད་པ་གནམ་ལྕགས་རྒོལ་ངན་རི་བོ་འབིགས། །
རྩོམ་པ་སྡེབ་ལེགས་སྤྲིན་གྱི་མེ་ཏོག་འཛུམ། །
གནས་ལྔ་རིག་པ་འཛིན་པས་ས་སྟེང་ཁྱབ། །
455



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཤད་སྒྲུབ་རྒྱལ་མཚན་འཛིན་པ་འདུས་པའི་སྡེར། །
གུས་ཞབས་སྲི་ཞུ་འབུལ་བས་ཡོངས་གང་ཞིང་། །
མཆོད་ཡོན་ཉི་ཟླ་ཟུང་དེའི་འོད་སྣང་གིས། །
བདེ་སྐྱིད་དགའ་ཚལ་རིས་མེད་རྟག་ཏུ་རྒྱས། །
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
༄༅། །བཀའ་གདམས་པའི་བསྟན་པ་
བྱུང་ཚུལ།
༄༅ ། །གཉིས་པ་བོད་ཀྱི་ཆོས་ལུགས་ནང་གསེས་ཀྱི་གྲུབ་མཐའ་སོ་སོ་བྱུང་
ཚུལ་ལ་བརྒྱུད་ལས་དང་བོ་བཀའ་གདམས་པ་བྱུང་ཚུལ་ནི། འབྲོམ་སྟོན་པ་རིན་པོ་
ཆེའི་ཞལ་ནས། ངོ་མཚར་བཀའ་ནི་སྡེ་སྣོད་གསུམ་ཡིན་ཏེ། །གདམས་ངག་སྐྱེས་བུ་
གསུམ་གྱིས་མཛེས་པ་ཡི། །བཀའ་གདམས་རིན་ཆེན་གསེར་གྱི་ཕྲེང་བ་ལ། །འགྲོ་བ་
གང་གིས་བགྲངས་ཀྱང་དོན་ཡོད་འགྱུར། ། ཞེས་གསུངས་པ་ལྟར། བཀའ་སྡེ་སྣོད་
གསུམ་གྱི་སྙིང་བོ་སྐྱེས་བུ་གསུམ་གྱི་ལམ་གྱི་རིམ་པ་ལ་བཀའ་གདམས་ཞེས་བྱ་སྟེ། གང་
ཟག་གཅིག་འཚང་རྒྱ་བའི་ལམ་གྱི་རིམ་པར་སྟོན་པའི་གདམས་པའི་མཆོག་ཏུ་བྱེད་དེ།
རྣལ་འབྱོར་བ་ཆེན་པོས་གདམས་ངག་ལ་ནང་བྱན་ཚུད་པ་ནི། བེའུ་བུམ་ལག་མཐིལ་
ཙམ་ཞིག་ལ་ངེས་པ་རྙེད་པ་ལ་མི་ཟེར་གྱི། གསུང་རབ་ཐམས་ཅད་གདམས་ངག་ཏུ་གོ་
བ་ལ་ཟེར་བ་ཡིན་ཞེས་གསུངས་པ་དང་། སྒོམ་པ་རིན་ཆེན་བླ་མས། ཚར་གཅིག་
གིས་གསང་སྔགས་ལ་བརྟེན་ནས་འདུལ་བ་བཅའ་མཆི། འདུལ་བ་ལ་བརྟེན་ནས་
456



༄༅། །བོད་སོག་ཆོས་འབྱུང་གི་སྟོད་ཆ།
ས!
ར
སྔགས་བཅའ་མཆི། འདུལ་བ་སྔགས་ཀྱི་གྲོགས། སྔགས་འདུལ་བའི་གྲོགས་སུ་འཁྱེར་
ཤེས་པ་ངའི་བླ་མའི་བཀའ་བརྒྱུད་མིན་པ་མེད་གསུངས་པ་ལྟར་བཀའ་ཐམས་ཅད་
གདམས་ངག་ཏུ་ཤར་བ་ནི་བཀའ་གདམས་ཡིན་ཏེ། ཨ་ཏི་ཤའི་ཆེ་བ་བཞི་ལྡན་གྱི་
གསུང་རབ་ལམ་སྒྲོན་འགྲེལ་བཅས་ནི་བཀའ་གདམས་ཀྱི་ཡང་སྙིང་ཡིན་པས། དེ་ལ་
བརྟེན་ནས་རྒྱལ་བའི་ཐེག་པ་ཆེ་ཆུང་གི་བཀའ་མ་ལུས་པ་གང་ཟག་གཅིག་འཚང་རྒྱ་
བའི་ཆ་རྐྱེན་གྱི་གདམས་པར་ཤར་བའི་གང་ཟག་ལ་བཀའ་གདམས་པ་ཞེས་བྱའོ། །
བཀའ་གདམས་ཀྱི་ཆོས་ལུགས་ཁྱད་པར་ཅན་དེ་ཇི་ལྟར་བྱུང་བའི་ཚུལ་ནི། ཇོ་བོ་རྗེ་
དཔལ་ལྡན་ཨ་ཏི་ཤ་ནས་དབུ་བརྙེས། སྟོན་པ་རིན་པོ་ཆེས་སྲོལ་ཕྱེས། སྐུ་མཆེད་
གསུམ་ནས་དར་ཞིང་རྒྱས་པར་མཛད། གླང་ཤར་གཉིས་དང་བྱ་ཡུལ་བ་སོགས་ཀྱིས་
དེ་ལས་ཀྱང་རྒྱས་པར་མཛད་པའོ། ། དེ་ཡང་ཇོ་བོ་རྗེའི་རྣམ་པར་ཐར་བ་རྒྱས་པ་ནི་
ནག་ཚོ་ནས་བརྒྱུད་པའི་རྣམ་ཐར་གྱི་ཡི་གེ་ཆེན་མོ་དང་། ཕ་ཆོས་རིན་པོ་ཆེ་དང་། ཇོ་
བོའི་ལམ་ཡིག་གསང་འཁོར་མ་སོགས་གཞན་ལས་ཤེས་དགོས་ལ། འདིར་སྐུ་ཚེ་སྟོད་
ཀྱི་རྣམ་ཐར་མདོར་བསྡུས་ཤིག་བརྗོད་ན། མེ་མཁའ་རྒྱ་མཚོའི་༣༥༩བ་ཆུ་རྟ་(སྤྱི་ལོ་
༡༨༢)ལོར། སིང་ག་ལར་ཡབ་ཟ་ཧོར་རྒྱལ་བོ་དགེ་བ་དཔལ་དང་། ཡུམ་དཔལ་མོ་
འོད་ཟེར་ཅན་གྱི་སྲས་གསུམ་གྱི་འབྲིང་བོར་སྐུ་བལྟམས། དགུང་ལོ་བཅུ་བཞེས་པའི་
བར་དུ་བཟོ་དང་གསོ་བའི་དཔྱད་དང་ཡི་གེ་སོགས་བསླབས་པས་ཕུལ་དུ་བྱུང་བར་
མཁྱེན། བཅོ་ལྔ་བཞེས་ཚེ་རིགས་ཐིགས་ཚར་གཅིག་གསན། ཕྱི་རོལ་བ་གཅིག་དང་
བརྩད་པས་ཕམ་པར་མཛད། ལོ་ཉེར་གཅིག་ནས་སྒྱུ་རྩལ་དྲུག་ཅུ་རྩ་བཞི་དང་སྒྲ་དང་
ཚད་མ་ཀུན་ལ་མཁས་པར་གྱུར། ཉེར་གཉིས་ནས་བླ་མ་ར་ཧུ་ལ་གུཔྟ་ལས་ཀྱི་རྡོ་རྗེ་
གསན། གསང་མཚན་ཡེ་ཤེས་གསང་བའི་རྡོ་རྗེར་བཏགས། ལྷག་པའི་ལྷའི་ཞལ་
གཟིགས། བླ་མའི་དྲུང་དུ་རྡོ་རྗེ་ཐེག་པ་ལ་སྦྱངས། དེ་ནས་ཨོ་ཏན་ཏ་པུ་རུར་ཕལ་
457



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཆེན་སྡེ་བའི་མཁན་པོ་ཤྲཱི་ལ་རཀྵི་ཏ་ལས་རབ་བྱུང་དང་བསྙེན་པར་རྫོགས། བླ་མ་དྷརྨ་
རཀྱི་ཏ་ལས་བྱེ་བྲག་བཤད་མཚོ་ཆེན་མོ་ལོ་བཅུ་གཉིས་སུ་གསན། རྩ་བའི་སྡེ་བཞི་དང་
སྡེ་བཅོ་བརྒྱད་ཀྱི་གཞུང་ཀུན་ཐུགས་སུ་ཆུད་ཅིང་། སྡེ་བཅོ་བརྒྱད་ཀུན་གྱིས་བཀུར་
བའི་གནས་སུ་གྱུར་ནས་འཕགས་ཡུལ་པཎྜི་ཏ་ཀུན་གྱི་གཙུག་གི་ནོར་བུ་ལྟར་གྱུར།
མགོན་པོ་ཀླུ་སྒྲུབ་ནས་བརྒྱུད་པའི་ཟབ་མོའི་གདམས་པ་རྣམས་རིག་པའི་ཁུ་བྱུག་ཆེ་བ་
དང་། བླ་མ་བྱང་ཆུབ་བཟང་བོ་དང༌། ཨ་ཝ་དྷུ་ཏི་བ་རྣམས་ལ་གསན། བྱམས་པ་
ཐོགས་མེད་ནས་བརྒྱུད་པའི་རྒྱ་ཆེ་བའི་ལམ་གྱི་རིམ་པ་རྣམས་བླ་མ་གསེར་གླིང་བ་དང་།
ཤནྟི་བ་ལ་གསན་ནས་གཞུང་གདམས་ངག་མ་ལུས་པ་ཐུགས་སུ་ཆུད། གསེར་གླིང་
བའི་དྲུང་དུ་ལོ་བཅུ་གཉིས་སུ་བཞུགས། ཁོང་གིས་སྤྱིར་སྔགས་དང་ཕ་རོལ་ཏུ་ཕྱིན་
པའི་གདམས་པ་གསན་པའི་བླ་མ་བདུན་ཅུ་རྩ་གཉིས་ཡོད། བྱང་ཆུབ་སེམས་ཀྱི་
གདམས་པ་སྟོན་པའི་བླ་མ་གསུམ་ནི། བླ་མ་དྷརྨ་རཀྵི་ཏ། བླ་མ་བྱམས་པའི་རྣལ་
འབྱོར་བ། བླ་མ་གསེར་གླིང་བ་གསུམ་ཡིན། དངོས་གྲུབ་བརྙེས་པའི་བླ་མ་གསུམ་ནི།
ཨ་ཝ་དྷུ་ཏི་བ། གཤིན་རྗེ་གཤེད་ཀྱི་རྣལ་འབྱོར་བ། དག་སྣང་དུ་གཟིགས་པའི་ཌོམྦྷི་བ་
གསུམ་ཡིན། གཞན་ཡང་ལྟ་བ་ལུང་སྟོན་པའི་བླ་མ་ནཱ་རོ་བ། ལས་ཚོགས་བྱིན་
རླབས་སྟེར་བའི་བླ་མ་བ་ལི་ཨཱ་ཙཱརྱ་ཆེན་པོ། རྫུ་འཕྲུལ་བྱིན་རླབས་སྟེར་བའི་བླ་མ་པཎྜི་
ཏ་མི་ཆེན་པོ། ཕག་མོའི་བྱིན་རླབས་སྟེར་བའི་བླ་མ་བྷུ་ཏ་ཀོ་ཊི་བ། ཀླུ་སྒྲུབ་ཀྱི་
གདམས་པ་སྟེར་བའི་བླ་མ་མཁས་པ་ཆེན་པོ་རྟ་མཆོག བྱང་ཆུབ་ཀྱི་སེམས་བརྟན་
པར་བྱེད་པའི་བླ་མ་ཤེས་རབ་བཟང་བོ། ཚིག་དོན་རྒྱས་པར་བྱེད་པའི་བླ་མ་ཤནྟི་པ་
དང་དཔལ་ནཱ་ལེནྡྲའི་པཎྜི་ཏ་བྱང་ཆུབ་བཟང་བོ། ཐོག་མར་རྗེས་སུ་བཟུང་བའི་བླ་མ་
ཛེ་ཏ་རི་དང་། རཏྣ་ཀིརྟི་རྣམས་ཡིན་ནོ། དེ་དག་ནི་ཐོས་པ་རྒྱ་ཆེན་མཛད་པའི་རྣམ་
ཐར་ཡིན་ལ། ཇོ་བོ་བྷ་ག་ལར་བཞུགས་དུས་ཕྱི་བའི་རྩོད་པའི་དོ་ཟླ་མ་འོངས་པ་ལ་
458



༄༅། །བོད་སོག་ཆོས་འབྱུང་གི་སྟོད་ཆ།
ཁོང་གིས་ཚར་བཅད་པ་དང་། ཡང་ཕྱི་རོལ་བ་གདུགས་བཅུ་གསུམ་པ་དང་གདུགས་
ལྔ་བ་ཐོགས་པ་སོགས་ཚར་བཅད་པ་ནི་པཎྜི་ཏ་མཁས་པའི་ཡོན་ཏན་ཡང་ཡིན་ནོ། །
བཙུན་པའི་ཡོན་ཏན་ནི་སྡོམ་གསུམ་གྱི་བཅས་མཚམས་ཕྲ་མོ་ཙམ་ཡང་མིག་འབྲས་
བཞིན་བསྲུང་སྟེ་རྒྱུ་ལ་ཅུང་ཟད་འདས་ན་ཡང་མྱུར་བར་རང་རང་གི་ཕྱིར་བཅོས་ཀྱིས་
དག་པར་བྱེད་པ་ནི་མཁས་པ་དགའ་བ་བསྐྱེད་པའི་རྣམ་ཐར་ཡིན་ལ། ཕྱི་རབས་ཀྱི་
རྗེས་འཇུག་རྣམས་ལའང་མིག་ལྟོས་གཙང་མ་བྱུང་ངོ་། ། ཡང་བྱང་ཆུབ་ཀྱི་སེམས་
རིན་པོ་ཆེ་སྦྱང་བ་བཟང་བོའི་རྣམ་ཐར་ནི། ཇོ་བོ་ཆེན་པོ་རྡོ་རྗེ་གདན་དུ་བཞུགས་
སྐབས། གསང་སྔགས་ཀྱི་དཀྱིལ་འཁོར་མང་བོ་མངོན་དུ་གྱུར་པས། ད་ནི་སེམས་རྩེ་
གཅིག་ཏུ་མཉམ་པར་བཞག་ལ་འཚང་རྒྱ་བར་བྱའོ་སྙམ་པ་ན། རི་ནག་པོའི་ཁོང་
གསེང་ན་བཞུགས་པའི་བླ་མ་ར་ཧུ་ལ་ཀུལྟས་མཁྱེན་ནས། དེར་བྱོན་ཏེ་ལྷའི་ཞལ་
མཐོང་ཞིང་ཐུན་མོང་གི་དངོས་གྲུབ་ཐོབ་པ། ཏིང་ངེ་འཛིན་ཙམ་ཡོད་པས་གར་ཡང་
མི་ཕྱིན། བྱམས་སྙིང་རྗེ་བྱང་ཆུབ་ཀྱི་སེམས་སྒོམ། སྙིང་རྗེའི་ལྷ་ཐུགས་རྗེ་ཆེན་པོ་ཡི་
དམ་དུ་བཟུང་། འཁོར་བ་མ་སྟོང་བར་སེམས་ཅན་གྱི་དོན་བྱེད་པར་དམ་འཆོས་ཤིག་
གསུངས། སྔར་གསེར་གླིང་བས་ཐུགས་ངེས་པ་མཛད་པའི་སྟེང་དུ་ལྷག་པར་ངེས་པར་
གྱུར། རྡོ་རྗེ་གདན་གྱི་འཁོར་ས་ན་བསྐོར་བ་མཛད་པའི་སྐབས། ལྡེར་བཟོ་གཅིག་
གིས་གཅིག་ལ་ལན་འདེབས་པ་དང་ཉན་པས་བྱང་ཆུབ་ཐོབ་པ་ལ་ཆོས་གང་བསླབ་
ཟེར་བར་བྱང་ཆུབ་ཀྱི་སེམས་ལ་བསླབ་དགོས་ཚུལ་ཐོས། དེ་ནས་རྡོ་རྗེ་གདན་གྱི་ལྷོ་
ཕྱོགས་ཀྱི་མཁའ་ལ་མིའི་ལུས་ལས་འདས་པའི་བུ་མོ་གཉིས་གཅིག་གིས་གཅིག་ལ་འདྲི་
བའི་ཚུལ་གྱིས། མངོན་པར་རྫོགས་པར་སངས་རྒྱས་པར་འདོད་པས་ཆོས་གང་ལ་
བསླབ་ཟེར་བ་ལ། གཅིག་ཤོས་ཀྱིས་བྱང་ཆུབ་ཀྱི་སེམས་ལ་བསླབ་པར་བྱ་ཟེར་བས།
བསྐོར་འཕྲོ་བཅད་ནས་དེ་ལ་གསན་པས་སྣོད་ གཅིག་ནས་གཅིག་ཏུ་བྱོ་བ་བཞིན་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཐུགས་སུ་ཆུད། དེ་ནས་བསྐོར་བ་བྱས་ཏེ་ཀླུ་སྒྲུབ་ཀྱིས་མཛད་པའི་རྡོ་ར་ན་བཞུགས་
ཚེ། བུད་མེད་རྒན་གཞོན་གཉིས་འདུག་པས། གཞོན་པས་འཚང་རྒྱ་ཐབས་དྲིས་པ་
ན། རྒན་པས་བྱང་ཆུབ་ཀྱི་སེམས་སྦྱོང་ཟེར་བ་གསན། དེ་ནས་རྡོ་རྗེ་གདན་གྱི་གནྡྷོ་
ལ་བསྐོར་བའི་ཚེ། བྱ་འདབ་འོག་ན་དེ་བཞིན་གཤེགས་པའི་སྐུ་གཅིག་བཞུགས་པའི་
ཞལ་ནས། བྷ་དནྡ་མྱུར་དུ་མངོན་པར་རྫོགས་པར་འཚང་རྒྱ་བར་འདོད་པས། བྱང་
ཆུབ་ཀྱི་སེམས་སྦྱོངས་ཤིག་གསུངས། ཡང་རྡོ་རར་ཁང་བུ་ལ་བསྐོར་བ་མཛད་པའི་ཚེ།
བ་སོའི་རྒྱལ་བ་ཤཱཀྱ་ཐུབ་པ་གཅིག་བཞུགས་པ་དེའི་ཞལ་ནས། ཛོ་ཀི་མྱུར་དུ་མངོན་
པར་རྫོགས་པར་འཚང་རྒྱ་བར་འདོད་པས་བྱང་ཆུབ་ཀྱི་སེམས་སྦྱོངས་ཤིག་གསུངས།
དེ་ལྟར་སངས་རྒྱས་བྱང་སེམས་རྣམས་ཀྱིས་བསྐུལ་བ་ལ་བརྟེན་ནས་བྱམས་སྙིང་རྗེ་
བྱང་ཆུབ་ཀྱི་སེམས་གདམས་པའི་མཐིལ་དུ་མཛད་ནས་འགྲོ་དོན་རྒྱ་ཆེན་འགྲུབ་པ་
ཡིན་ནོ། ། དེ་ནས་རྒྱལ་བོ་མ་ཧཱ་པཱ་ལའི་རིང༌། ཇོ་བོ་ཆེན་པོ་བི་ཀྲ་མ་ལ་ཤཱི་ལའི་
གཙུག་ལག་ཁང་དུ་སྤྱན་དྲངས། གནམ་གནོན་དང་། ངང་ཚུལ་སོགས་ཀྱི་གཙུག་
ལག་ཁང་གི་ལྡེ་མིག་བཅོ་བརྒྱད་ཀྱི་བདག་པོ་མཛད། དགེ་སློང་ཉི་ཤུའི་སྡེ་གཅིག་གི་ས་
ཏྲ་ཡང་བཙུགས། དགེ་སློང་ཅི་བདེ་བ་ཁ་ཅིག་གནས་དབྱུང་མཛད་ནས་བསྟན་པ་ལ་
དག་ཐེར་བྱས་སོ། ། དེ་ནས་བསྟན་པའི་བདག་པོར་མངའ་གསོལ་བའི་ཆེ་བ་ནི།
ཇོ་བོ་བོད་ལ་ཕེབས་ཉེ་བའི་དུས་སུ། པཎ་ཆེན་ནཱ་རོ་བ་ཆེན་པོ་བི་ཀྲ་མ་ལ་ཤཱི་ལའི་
གཙུག་ལག་ཁང་དུ་བྱོན། དེའི་ཚེ་རབ་བྱུང་ཐམས་ཅད་ཀྱིས་བསུ་བ་མཛད། ཇོ་བོ་
ཆེན་པོས་ཕྱག་གཡས་ནས་བརྟེན། མཁན་པོ་ཛྷ་ན་ཤྲཱི་མི་ཏྲས་གཡོན་ནས་བརྟེན་ནས་
ལྡི་ལི་ལ་སྤྱན་དྲངས་སོ། ། དེའི་དུས་སུ་རྗེ་ནཱ་རོ་བའི་ཞལ་ནས། ཇོ་བོ་དཱི་པཾ་ཀ་ར་
དུས་དེང་སང་གི་སངས་རྒྱས་བསྟན་པའི་བདག་པོ་ནི་ཁྱོད་ཡིན་ནོ་ཞེས་གསུངས་ནས་
བསྟན་པ་གཏད་པ་ལ། ཇོ་བོའི་ཞལ་ནས་ཁྱེད་ཉི་མ་ཟླ་བ་ལྟ་བུ་བཞུགས་བཞིན་དུ་ཁོ་
460



༄༅། །བོད་སོག་ཆོས་འབྱུང་གི་སྟོད་ཆ།
བོ་སྲིན་བུ་མེ་ཁྱེར་ལྟ་བུས་འཇིག་རྟེན་སྣང་བར་ག་ལ་ནུས་ཞུས་པས། ནཱ་རོ་བའི་ཞལ་
ནས། ང་ནི་ཡུན་རིང་མི་སྡོད་པས། སངས་རྒྱས་བསྟན་པའི་བདག་པོ་ཁྱོད་ཡིན་ནོ་
ཞེས་གསུངས། དེར་ཞག་ཉི་ཤུ་ཙམ་བཞུགས་ནས། རྗེ་ནཱ་རོ་བ་ལྷོ་ཕྱོགས་ལ་གཤེགས་
ཏེ་ཞག་ཉི་ཤུ་ཙམ་ན་གྲོངས་ནས། གདུང་ཇོ་བོས་གདན་དྲངས་ཏེ་ད་ལྟ་སྙེ་ཐང་གི་
མཆོད་སྡོང་ན་ཡོད་པར་གསུངས་པ་དེ་ཡིན་ནོ། ། དེ་ནས་ལྷ་བླ་མ་ཁུ་དབོན་གྱིས་
བོད་དུ་སྤྱན་དྲངས་ཚུལ་གོང་དུ་སོང་ལ། བོད་ཁམས་འདི་ཉིད་ཇོ་བོ་ཆེན་པོའི་གདུལ་
བྱ་ཡིན་པ། སྔ་གོང་ནས་ཀྱང་ལུང་བསྟན་ཡོད་དེ། ཇོ་བོ་རྡོ་རྗེ་གདན་དུ་རབ་ཆད་
རྒན་རྒོན་གཉིས་ཀྱིས་སྦྱིན་བདག་བྱས་ཏེ་བཞུགས་དུས། ཐུགས་རྗེ་ཆེན་པོའི་ཞལ་
ནས། འདི་ནས་བྱང་ཕྱོགས་ན་ངའི་ཞིང་ཁམས་ཡོད། ཁྱོད་ཀྱི་ཡི་དམ་ཇོ་མོ་སྒྲོལ་མ་
ཡང་དེ་ན་བཞུགས་ཡོད། ཁྱོད་དེར་སོང་ལ་བོད་ཁ་བ་ཅན་འདུལ་བར་བྱའོ་ཞེས་ལུང་
བསྟན། ཡང་ཇོ་བོ་བི་ཀྲ་མ་ན་བཞུགས་དུས་དགེ་སློང་ཅི་བདེ་བ་ཁ་ཅིག་བཏོན་པས།
བསྟན་པ་བྱི་དོར་ཡོང་སྙམ་ནས་དེ་ནུབ་ཇོ་མོ་སྒྲོལ་མ་ལ་གསོལ་བ་བཏབ་པས། དགེ་
སློང་ཅི་བདེ་བ་བཏོན་པའི་ནང་ན། སེམས་དང་བོ་བསྐྱེད་པའི་བྱང་ཆུབ་སེམས་
དཔའ་ཞིག་བཞུགས་པ་དེ་མངའ་བདག་མི་ཏྲི་བ་ཡིན་སྡིག་པའི་རྣམ་པར་སྨིན་པ་ཤིན་
ཏུ་ཆེ་གསུངས། ཇི་ལྟ་བུ་ཞུས་པས་རི་རབ་ལ་ལན་གསུམ་འཁོར་བའི་སེམས་ཅན་ཆེན་
པོ་ཞིག་ཏུ་སྐྱེས་ནས་བྱ་སྣ་ཚོགས་ཀྱིས་ཟ་བར་བྱེད་གསུངས། དེ་ལ་ཅི་ཕན་ཞུས་པས།
བྱང་ཕྱོགས་སུ་སོང་ནས་ཐེག་པ་ཆེན་པོའི་ཆོས་དར་བར་བྱས་ན་ཕན་གསུངས། དམ་
པ་གོང་མ་རྣམས་ཀྱིས་ཇོ་བོ་ལ་དེ་འདྲའི་རྣམ་སྨིན་ཡོད་མེད་མི་ངེས་ཀྱང་བོད་དུ་ཕེབས་
འཇུག་པའི་བརྡ་ཡིན་པར་ངེས་གསུངས། དེ་དུས་ཇོ་བོས་བླ་མ་གངྒཱ་པཱ་ད་ལ་དགེ་སློང་
ཅི་བདེ་བ་བཏོན་པ་ལ་གང་ཕན་ཞུས་པས། ཁྱོད་ཀྱིས་ཕན་སེམས་ཀྱིས་བྱས་པས་ཉེས་
པ་མེད། འབྲས་ཆན་བྲེ་གང་སྦྱིན་པར་བཏང་བ་ཞིག་བོད་ན་རྒྱལ་བོ་བྱེད། དེའི་
461



A
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མཆོད་གནས་སུ་ཁྱོད་འགྲོ་བར་འདུག་གསུངས། བོད་ལ་འགྲོ་དུས་དགོས་གསུངས་
ནས། ས་དཔྱད་འཁྲུལ་གྱི་མེ་ལོང་གནང་། ཕྱིས་སུ་བོད་ལ་ཕེབས་ཉེ་བ་དེའི་ཚེ། ཇོ་
བོས་བོད་དུ་སོང་ན་བོད་ལ་ཕན་ཐོགས་མིན་ཇོ་མོ་སྒྲོལ་མ་ལ་གསོལ་བ་བཏབ་པས། རྨི་
ལམ་དུ། གནས་ཁྱད་པར་ཅན་ཞིག་གི་ནང་ན་ལྷ་ཁང་ཆུང་ངུ་ཞིག་ཡོད། ནངས་པར་
དེར་སོང་དང་། རྣལ་འབྱོར་མ་གཅིག་ཡོད་དེ་ལ་དྲིས་གསུངས་པ་རྨིས། དེ་ལ་ཕེབས་
པས། རྣལ་འབྱོར་མ་རལ་བ་ས་ལ་ཞ་མེད་པ་ཞིག་བྱུང་། མེ་ཏོག་ཕུལ་ནས་བོད་དུ་
སོང་ན་ཕན་ཐོགས་མིན་ཞུས་པས། ཕན་ཐོགས་ནས་འོང་། ཁྱད་པར་ཨུ་པཱ་སི་ཀ་
གཅིག་ལ་བརྟེན་ནས་ཕན་ཐོགས་ཏེ་འོང་གསུངས། ཡང་རྡོ་རྗེ་གདན་དུ་མཆོད་པ་
ཆེན་པོ་བྱས་ལ་གསོལ་བ་འདེབས་དགོངས་ནས་བྱོན་པར་ཆས་པ་ན། མཁན་པོ་ཛྷཱ་ན་
ཤྲཱི་མི་ཏྲས་མགྲོན་བུ་སྤར་གང་བསྐུར་ནས། རྡོ་རྗེ་གདན་གྱི་ལྷ་རིས་ཀྱི་གསེབ་ན།
རྒན་མོ་རལ་བ་སེ་ཤ་རེ་བ་ཅིག་ཡོད་དེ་ལ་ཕུལ་གསུངས་སྐད། རྡོ་རྗེ་གདན་དུ་བྱོན་
དུས་རྒན་མོ་དེ་འདྲ་བ་གཅིག་གིས་ང་ལ་བསྐུར་བའི་མགྲོན་བུ་ཚུར་ཐོངས་གསུངས།
རང་བཞིན་གྱི་རྣལ་འབྱོར་མ་ཡིན་པར་མཁྱེན་ནས། ཡིད་ཀྱིས་དྲི་བ་མཛད་པས།
ལུང་བསྟན་གོང་ལྟར་བྱུང་། ལུས་སྲོག་གི་བར་ཆད་དུ་འགྱུར་རམ་མི་འགྱུར་ཞུས་པས།
བོད་དུ་བྱོན་ན་བདུན་ཅུ་རྩ་གསུམ་ལས་མི་ཐུབ་ལ་མ་སོང་ན་དགུ་བཅུ་གོ་གཉིས་ཐུབ་
གསུངས། དོན་ལ་ཉི་ཤུ་ཇེ་ཐུང་སོང་སྐད། དེ་དུས་ཇོ་བོ་ཆེན་པོས་འགྲོ་ཕན་འབྱུང་
མིན་ལྟ་བ་ལས་ཚེ་ལ་མི་ལྟ་སྙམ་པའི་ཐུགས་དགོངས་བསྐྱེད་ནས་ཕེབས་པར་ཞལ་གྱིས་
བཞེས་སོ། ། དེ་དག་གི་ཚུལ་ནི། ཆོས་འབྱུང་གསལ་བའི་སྒྲོན་མེ་ལས། ཤར་
ཕྱོགས་ཟ་ཧོར་རྒྱལ་བོའི་སྲས་སུ་བལྟམས། །ཕྱི་ནང་རིག་པའི་གནས་རྣམས་ཀུན་ལ་
མཁས། །བསླབ་གསུམ་རྣམ་དག་གནས་བརྟན་འདུལ་བ་འཛིན། །རྩ་བའི་སྡེ་བཞི་
གྱེས་པ་བཅོ་བརྒྱད་ཀྱི། །ལུང་རྣམས་སོ་སོར་མ་འདྲེས་ཐུགས་ཆུད་པས། །ཀུན་གྱིས་
462



༄༅ ། །བོད་སོག་ཆོས་འབྱུང་གི་སྟོད་ཆ།
ས་
བཀུར་ཞིང་ཁྱོད་ གསུང་ཚད་མར་ལེན། །རྣམ་ གནོན་ངང་ཚུལ་ ལ་ སོགས་མ་ ག་
དྷཱའི། །གཙུག་ལག་གནས་ཆེན་ཀུན་གྱི་བདག་པོ་མཛད། །ཡིད་དམ་དཔག་ཏུ་མེད་
པའི་ཞལ་གཟིགས་ཤིང༌། །སྡེ་སྣོད་རྒྱུད་སྡེའི་ཆོས་ལ་མི་མཁྱེན་མེད། །གསེར་གླིང་
ཞལ་གྱི་བུམ་བཟང་ལས་འོང་ བའི། །བྱང་ཆུབ་ སེམས་ ཀྱི་ བདུད་ རྩི་ རྫོགས་ པར་
གསོལ། །སྒྲུབ་དང་སུན་འབྱིན་རིགས་པའི་ང་རོ་ཡིས། །རྒོལ་བ་ངན་པའི་གླང་ཆེན་
མྱོས་མཛད་ཅིང་། །སྐལ་བར་ལྡན་རྣམས་རང་རང་བསམ་པ་དང་། །མཐུན་པར་
དམ་པའི་ཆོས་ཀྱིས་ཚིམ་པར་མཛད། །བསྐལ་བ་བཟང་བོའི་བྱང་ཆུབ་སེམས་དཔའ་
ཞེས། །ཇོ་མོས་ལུང་བསྟན་ཇོ་བོ་ནཱ་རོ་བས། །བསྟན་པའི་བདག་པོ་ཉིད་དུ་མངའ་
གསོལ་བ། །དེ་ནི་དཔལ་ལྡན་མར་མེ་མཛད་དཔལ་ལོ། ། ཞེས་པ་ལྟར་རོ། །
ཇོ་བོ་རྗེ་དེ་ཉིད་བོད་དུ་བྱོན་པའི་ཚུལ་དང་། བོད་དུ་བྱོན་ནས་བསྟན་པ་ལ་བྱ་
བ་མཛད་པའི་ཚུལ་གོང་དུ་སོང་བས་མི་བརྗོད་ལ། བོད་དུ་ལོ་བཅུ་བདུན་བཞུགས་
ནས། དགུང་ལོ་བདུན་ཅུ་རྩ་གསུམ་པ་ཆུ་ཕོ་རྟ་ལོའི་དབྱུ་གུ་ཟླ་བའི་ཚེས་བཅོ་བརྒྱད་ལ་
སྙེ་ཐང་དུ་མྱ་ངན་ལས་འདས་པའི་ཚུལ་མཛད་ནས། དགའ་ལྡན་དུ་རྗེ་བཙུན་བྱམས་
པའི་དྲུང་དུ་བྱང་ཆུབ་སེམས་དཔའ་ནམ་མཁའ་དྲི་མེད་ཅེས་བྱ་བར་འགྱུར་བར་
གསུངས་སོ། །
ཇོ་བོ་ཆེན་པོ་ལ་རྒྱ་བོད་གཉིས་ཆར་དུ་སློབ་མ་མཁས་ཤིང་གྲུབ་པ་གོང་སྨྲས་
ལྟར་མང་དུ་བྱོན་ནའང་། གདམས་ངག་བུམ་པ་གང་བྱོའི་ཚུལ་གྱིས་གནང་ཞིང་
བསྟན་པའི་བདག་པོར་བྱིན་གྱིས་བརླབས་པ་ནི། འཕགས་པ་སྤྱན་རས་གཟིགས་ཀྱི་
རྣམ་འཕྲུལ་ཨ་ཏི་ཤ་རང་ཉིད་ལ་སྒྲོལ་མས་ལུང་བསྟན་ཅིང་། སངས་རྒྱས་ཕལ་བོ་ཆེ་
དང་། སྙིང་རྗེ་པད་མ་དཀར་བོའི་མདོ་ལས། བྱང་ཕྱོགས་སུ་དགེ་བསྙེན་ཆོས་འཕེལ་
ཞེས་ལུང་བསྟན་པ་འབྲོམ་རིན་པོ་ཆེ་རྒྱལ་བའི་འབྱུང་གནས་ཡིན་ལ། དེ་ནི་སྟོད་ལུང་
463



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གི་ཕུ་གནམ་བྱེ་མ་ལུང་གི་རྩྭ་སྒྱེ་མོའི་སར་ཡབ་སྐུ་གཤེན་ཡག་བཞེར་འཕན་དང་།
ཡུམ་ཁུ་འོད་བཟའ་ལྷན་ཅིག་མའི་སྲས་སུ། མེ་མཁའ་རྒྱ་མཚོའི༣༨ ༡པ་ཤིང་འབྲུག་
( སྤྱི་ལོ་ ༡༠༠༤)ལོར་སྐུ་འཁྲུངས། དེ་ནས་ཡུམ་གྲོངས་པས། ཡབ་ཀྱིས་མ་ཡར་
གཅིག་བཞེས་ཏེ་ཡོད་པ་ལ་ཉིན་གཅིག་མ་ཡར་དེས་བ་མོ་བཞོ་བ་ལ། བྱིས་པས་བསམ་
མ་ཤེས་པར་བརྒྱབ་པས། བ་མོ་འདྲོགས་ནས་འོ་མ་ཕོ་བས་མ་ཡར་གྱིས་བརྡུངས་པ་
ན། ཁོང་བྱིས་པའི་དུས་ནས་ཀྱང་ཐུགས་སྟོབས་ཆེ་བས། འདི་དང་འགྲོགས་པ་ལས་
རྟ་རྫི་བྱེད་པ་ཡང་སྐྱིད་སྙམ་ནས་ཐོན་བྱོན་ཏེ། གཞུ་རུ་ཞང་བོའི་སར་ལོ་བཅུ་གསུམ་
ཙམ་ལ་བྱོན། དགེ་བཤེས་གཡུང་ཆོས་མགོན་བྱ་བ་ལས་ཀློག་བསླབས། དེར་ལོ་བཞི་
བཞུགས། ལོ་བཅུ་བདུན་ལོན་ཙ་ན། ཇོ་བོ་སེ་བཙུན་དབང་ཕྱུག་གཞོན་ནུ་ཟེར་བ་རྒྱ་
གར་དུ་བྱོན་པ་དང་གདན་འཛོམས་པས་ཤིན་ཏུ་དད་པར་གྱུར། མ་ཎིའི་ལུང་ཞུས།
དེ་ནས་སེ་བཙུན་ཡར་ཕེབས། བལ་ཡུལ་ནས་པཎྜི་ཏ་ཞིག་དང་ཆོས་གཏམ་བྱས་པས་
སེ་བཙུན་རྒྱལ། ཕྱི་རོལ་བའི་མངོན་ཤེས་པ་ཞིག་དང་དཔྱད་འགྲན་པས་སེ་བཙུན་མ་
ཐུབ། སེ་བཙུན་གྱི་དགོངས་པར། ཕྱི་རོལ་བ་དེས་ངན་བྱ་བར་དོགས་པ་དང་། རྒྱུ་
གར་ན་ཡང་ང་རང་ལས་མཁས་པ་མེད་སྙམ་ནས་ཕྱིར་བྱོན་པ་དང་མཇལ་ནས་ཕྱག་
ཕྱིར་འཁྲིད་པར་ཞུས་ཀྱང་། སང་ཕོད་ཚོང་བ་དང་འགྲོགས་ལ་ཤོག ད་རེས་ཁྲིད་ན་
བྱིས་པ་བརྐུས་ནས་ཁྲིད་ཟེར་འོང་གསུངས། དེ་ནས་རྒྱལ་གྱི་ཞང་སྣ་ནམ་རྡོ་རྗེ་དབང་
ཕྱུག་ལ་དགེ་བསྙེན་ཞུས་ཏེ་མཚན་རྒྱལ་བའི་འབྱུང་གནས་སུ་གསོལ། དགུང་ལོ་བཅུ་
དགུ་བ་ལ། ཁམས་འདན་མའི་ཡུལ་དུ་གྲུམ་གྱི་མཁན་བུ་བླ་མ་སེ་བཙུན་གྱི་སྤྱན་སྔར་
ཚོང་བ་དང་འགྲོགས་ཏེ་བྱོན། ནང་གི་ཞབས་ཏོག་ཕྱེ་འཐག་པ་ཡན་ཆོད་ཕྱི་རོལ་གྱི་རྟ་
ཕྱུག་མང་བོའི་རྫི་བོ་སོགས་མཛད། ནུབ་མོར་རྟ་བཟང་ལ་ཞོན། འཁོར་གསུམ་ཚེར་
མ་འདྲ་བ་བྱས་ཏེ་མེལ་ཚེ་བགྱིས། དཔེ་ཆ་རང་འཐག་ཏུ་བཞག་སྟེ་གཟིགས། རྟག་ངུ་
464



༄༅། །བོད་སོག་ཆོས་འབྱུང་གི་སྟོད་ཆ།
དང་རྐང་བཏང་མ་བཏང་གི་ཁྱད་པར་ལས་མེད་པར་བཤད། བླ་མ་སེ་བཙུན་ལས་
དབུ་མ་དང་། སྤྱོད་ཕྱོགས། གསང་སྔགས་རྙིང་མ་སོགས་མང་དུ་གསན། དེར་
གཞན་གྱི་མཁས་པ་ཞིག་དང་བགྲོ་གླེང་བྱས་པས་སྟོན་པ་ཐུབ་པ་མ་བྱུང་བས་ཆོས་ཚ་
བར་གྱུར། གྲུམ་ནམ་མཁའ་ལས་མངོན་པ་བསླབ། རྒྱ་གར་མཁས་པ་རེ་མཇལ་རྒྱུ་
བྱུང་ན་ལོ་ཙཱ་བྱ་མི་དགོས་པ་རེ་དགོངས་ཏེ། པཎྜི་ཏ་སྒྲའི་ཚེར་མའམ། སྨྲ་ཏི་ཛྷཱ་ན་
ཀིརྟི་( མཆིམས་ཆེན་མོས་བཞེད་)ལས་སཾ་སྐྲྀ་ཏའི་སྐད་དང་རྒྱ་གར་ཡི་གེ་བསླབས་
པས་ལེགས་པར་མཁྱེན། པཎྜི་ཏ་དེ་ལ་ད་ལྟ་རྒྱ་གར་ན་པཎྜི་ཏ་ཇི་སྐད་བྱ་བ་ཡོད་དྲིས་
པས། ཆེ་བ་ནཱ་རོ་བ། ཤནྟི་བ་བྱ་བ་ཡོད། དེ་གཉིས་ད་ལྟ་འདས་སམ། ད་ལྟ་རྒྱལ་
རིགས་ལས་བྱོན་པའི་པཎྜི་ཏ་དཱི་པཾ་ཀ་ར་བྱ་བ་ཡོད། དེ་རང་ཆེ་བར་འོང་གསུངས་པས།
སྟོན་པས་དེ་ལ་མཇལ་བར་བྱ་དགོངས། ཁམས་སུ་ལོ་ཉི་ཤུའི་བར་དུ་བཞུགས་ནས་
ཆོས་མང་དུ་གསན། མཁས་པའི་མཆོག་ཏུ་གྱུར། ཁམས་སུ་དགེ་བསྙེན་ཆོས་འཕེལ་
དུ་གྲགས་པས་ན། སྙིང་རྗེ་པད་དཀར་དུ་བྱང་ཕྱོགས་སུ་བསྟན་པ་ལ་དད་པ་ལྷག་པར་
སྐྱེ་ཞིང་། རབ་བྱུང་ཆོས་བཞིན་མི་སྤྱོད་པ་ལ་ལོག་པར་ལྟུང་། དེར་དགེ་བསྙེན་ཆོས་
འཕེལ་བྱ་བ་རྫུ་འཕྲུལ་དང་ལྡན་པ་འབྱུང༌། ཞེས་ལུང་བརྙེས་པ་དང་མཐུན་ནོ། །
དེ་ནས་ཇོ་བོ་མངའ་རིས་སུ་ཕེབས་པ་འགྲུལ་བ་ལས་གསན་ནས། མཇལ་བར་འགྲོ་
དགོངས་ནས་བླ་མ་སེ་བཙུན་ལ་ཞུས་པས་ཐུགས་དགྱེས་ཏེ་རྟ་ཁལ་གཅིག་གནང་ནས་
བྱོན་ནོ། ། ཇོ་བོ་མི་རིང་བར་རྒྱ་གར་དུ་བཞུད་པར་འདུག་བྱ་བ་ཞིག་གསན་ནས།
མཚན་ཐོས་པ་ཙམ་གྱིས་དད་པ་དབང་མེད་དུ་གཡོས། སོག་ཆུ་ཁར་ཕེབས་པ་དང་
འཕྲང་ཁ་བེར་ཆུང་དང་འཕྲད། འབྲོམ་སྟོན་པ་ཡིན་པར་ཤེས་ནས་རྟ་བཟང་གཅིག་
ཕུལ། རྭ་སྒྲེང་གི་ས་ཆར་དགོན་པ་མཛད་དེ་མཆོད་གནས་བྱེད་པར་ཞུས་པས། ད་རེ་
སྡོད་མི་ཁོམ་གསུངས། ཕྱིས་སུ་མཆོད་གནས་བྱ་དགོས་ཞུས་པས། ཚིགས་ཁ་གསུམ་
465



འ་ལབང་ཚཀྱི་དུལ༔
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ། །
འཛིན་དགོས་ཏེ་སྟེར་ན་བྱ་གསུངས། གཉིས་ཁས་ལེན་ཞུས། དེ་ནས་དགེ་བཤེས་
སྟོན་པས་རྒྱལ་གྱི་ཞང་ཆེན་པོ་ཀློག་གི་སློབ་དཔོན་ཡིན་པས་ཕྱག་བསྐྱལ། སྐ་བ་མི་ཚ་
བས་རྒྱ་མོའི་མུར་ཇ་ཕུལ། ཁོང་གིས་པཎྜི་ཏ་སྤྱན་འདྲེན་པའི་བསྐུལ་མ་མཛད། དེ་
ནས་བྱང་ལམ་ཐེགས་པ་མ་རྙེད་པ་ལ། ཤ་བ་གཅིག་སོང་བའི་རྗེས་ལ་བྱོན་པས་ལམ་
འགྲིག་གིས་བྱུང་བས་དེ་ཇོ་མོ་སྒྲོལ་མའི་སྤྲུལ་བ་ཡིན་པར་གསུངས།
ཇོ་བོའི་ཐུགས་ལ་རྣལ་འབྱོར་མས་ང་བསླུའམ། ངའི་ཨུ་པཱ་ སི་ ཀ་མ་བྱུང་
གསུངས། ཇོ་བོ་པུ་རེངས་རྒྱལ་ཞིང་བྱ་བ་ན་བཞུགས་པའི་དུས་སུ། ཇོ་མོ་སྒྲོལ་མའི་
ཞལ་ནས། ད་སྟེ་ཞག་གསུམ་དྲོ་དང་བཞིའི་ཉིན་པར། བོད་ཀྱི་ཨུ་པཱ་སི་ཀ་ཆེན་པོ་
འབྱོན་པས། དེ་ལ་བྱིན་གྱིས་རློབས་ཤིག་གསུངས་སོ། ། ངའི་སྔོན་གྱི་སློབ་མ་ཨུ་པཱ་
སི་ཀ་ཆེན་པོ་ཞྭ་སྤྱི་རིང་རྒྱང་ངེ་བ་གསོལ་བ་ཞིག་འོངས་པ་འདུག་གསུངས་ནས་དབུ་
སྔས་མགོར་བུམ་པ་བཞེངས་སུ་གསོལ་ཏེ། ཞག་གསུམ་གྱི་ནངས་པར་ཨུ་པཱ་སི་ཀ་ལ་བྱ་
ར་མཛད། དྲོ་ཁ་ཚུན་ཆད་དུ་མ་བྱོན་པས། ཏ་རེ་རྫུན་ནི་གསུངས་པ་ཅང་མི་སྲིད་
དམ་གསུངས་ནས་གྲོང་གསེབ་གཅིག་ཏུ་ཆོས་སྟོན་ལ་བྱོན་པའི་དུས་སུ། དགེ་བཤེས་
སྟོན་པ་དཔོན་གཡོག་ཕེབས། ཇོ་བོའི་འཁོར་ཀུན་གྱིས་ད་ལྟ་རང་འབྱོན་པ་བཞུགས་
ཤིག་བྱས་པ་ལ། ང་ཐེག་པ་ཆེན་པོའི་བླ་མ་དང་མཇལ་བ་སྐད་ཅིག་མ་སྔ་ཕྱི་གཉིས་
ལས་ཀྱང་སྔ་མ་འདེམ་གསུངས་ནས་བཞུད་པས། ཇོ་བོ་དང་སྲང་བར་ཞིག་ཏུ་མཇལ་
ཏེ་ཕྱག་མཛད་པས་ཕྱག་རྟེན་དུ་གསེར་ཕུལ། དེར་ཇོ་བོའི་ཕྱག་སྟོན་པའི་དབུ་ཐོག་ཏུ་
བཞག་ནས། སཾ་སྐྲ་ཏའི་སྐད་དུ་ ཤིས་བརྗོད་མཛད་ཅིང་བྱིན་གྱིས་རླབས་པ་ཡིན་
གསུངས། ཇོ་བོ་གཟིམ་ཁང་དུ་བྱོན་ནས་བུམ་པ་དབུ་ཐོག་ཏུ་བཞག་ནས་དབང་
བསྐུར་ཡང་ལེགས་པར་གནང༌། དགེ་བཤེས་སྟོན་པས་ཇོ་བོ་ལ་དྲི་བ་གསུམ་ཞུས། རྒྱུ་
གར་ན་པཎྜི་ཏ་ཇི་ལྟ་བུ་ཡོད། ངའི་སྔ་མའི་ཆོས་ཏེ་ལམ་དུ་སོང་མ་སོང་། བླ་མ་ཉིད་ཀྱི་
466



༄༅ ། །བོད་སོག་ཆོས་འབྱུང་གི་སྟོད་ཆ།
ན་
སྤྱན་སྔར་བསྡད་ན་ཇི་ལྟར་མཆི་བྱ་བ་གསུམ་ཞུས་པས། ཇོ་བོའི་ཞལ་ནས། རྒྱ་གར་
ན་མཁས་པ་མང་བོ་ཡོད། ང་བོད་དུ་འོང་ཙ་ན་ཤར་ཕྱོགས་བྷཾ་ག་ལ་ན་ཉིན་རེ་མ་ཆད་
པར་གྲུབ་ཐོབ་རེ་འབྱོན་གྱི་ཡོད། ཁྱོད་ཀྱི་སྔ་མའི་ཆོས་ཏེ་ལམ་དུ་ཡེ་མ་སོང་། བླ་མ་སེ་
བཙུན་གྱི་ཞབས་ཏོག་སྒྲུབ་པ་དེ་ལམ་དུ་སོང་བ་ཡིན། ད་ཁྱོད་འདི་རང་དུ་སྡོད། ངའི་
ལྷ་མོ་སྒྲོལ་མས་ཁྱོད་ལུང་བསྟན་པ་ཡིན་གྱི། ངའི་བཀའ་བརྒྱུད་འདི་ལ་བྱིན་རླབས་
ཡོད་ཀྱི་གསུང་ངོ༌། ། དེའི་ཉིན་པར་ གྱི་ཡོན་བདག་དེས་སྟོན་སྐལ་གྱི་མར་ཚལ་
གཅིག་བྱིན་པ་དེ་བཞུས་ནས་དེའི་ནུབ་མོ་མར་མེ་མཚན་ཐུབ་ཅིག་དབུ་སྔས་སུ་ཕུལ།
དེ་ནས་བཟུང་སྟེ་ཇོ་བོའི་མདུན་དུ་སྟོན་པ་ནམ་བཞུགས་ཀྱི་ཚེ་ཇོ་བོ་མུན་པའི་ཁྲོད་དུ་
སྐད་ཅིག་ཙམ་ཡང་འཇོག་མ་མྱོང༌། དེའི་ནུབ་མོ་ནས་དབུ་སྔས་སྦྲེལ་ནས་རིགས་པ་
བསླབ་པ་ཡིན་གསུངས། སང་ནས་དགེ་བཤེས་སྟོན་པ་ལ་ཆེད་དུ་དགོངས་ནས་ལམ་
སྒྲོན་ཆོས་ཐུན་གཅིག་མཛད་དེ་ཚར་གཅིག་གསུངས། སྟོན་པས། ཇོ་བོ་རྒྱ་གར་དུ་
ཞག་གསུམ་ན་ཕེབས་པ་ལ་སླེབས་ནས། བོད་དུ་བཞུགས་པར་ཞུ་བ་ཕུལ་བས། ཇོ་
བོའི་ཞལ་ནས། གྲགས་པ་ངན་པ་སྤོང་མི་བྱེད་ཅེས་པ་དང་། གྲགས་པ་མ་ཡིན་མི་
སྤྱོད་པ། ཞེས་གསུངས་པ་ནི་བྱང་ཆུབ་སེམས་དཔའི་ཉེས་བྱས་ཡིན་པས། རྒྱ་གར་དུ་
འགྲོ་གསུངས་ནས་མ་གནང་། དེའི་དུས་སུ་རྒྱ་གར་ན་སྐྱེ་བོ་འགའ་རེས། ཇོ་བོ་
གསེར་ལ་དམིགས་ནས་བོད་དུ་སོང་ཟེར་བ་དང་། ཡང་བོད་གླང་དང་འདྲ་བའི་
གསེབ་ན་ཆོས་ཐམས་ཅད་སྟོང་བ་ཉིད་ཡིན་ཟེར་ཞིང་འདུག་ལོ་བྱ་བ་དང་། ཡང་
གསང་སྔགས་མ་རྒྱུད་ཀྱིས་འགྲོ་དོན་མཛད་ཀྱིན་འདུག་ལོ་བྱ་བའི་གྲགས་པ་བྱུང་བས།
དེ་ཚོ་བསལ་བའི་ཆེད་དུ་ཇོ་བོ་ཉིད་རྒྱ་གར་དུ་འབྱོན་པར་དགོངས་པ་རེད། ལྷ་བཙུན་
པས་ཀྱང་ཞུ་བ་འབུལ་བའི་ གཡུར་མི་སྣང་བས། དགེ་བཤེས་སྟོན་པས་ནན་ཏན་
མཛད་མ་ནུས་པར། ཐབས་ཀྱིས་ངེད་ཅག་ལྷ་ས་བསམ་ཡས་ལ་སོགས་པའི་གཙུག་
467



t
༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱུལ་མཚན་གྱི་གསུང་འབུམ།
ལག་ཁང་དང་། སློབ་དཔོན་བོ་དྷི་ས་ཏྭ་དང་། ཀ་མ་ལ་ཤཱི་ལ་སོགས་ཀྱིས་གདན་
དྲངས་པའི་རྒྱ་དཔེ་མང་བོ་ཡོད་ཚུལ་དང་། བོད་དུ་དགེ་འདུན་སྟོང་ཕྲག་མང་བོ་
བཞུགས་ཚུལ་གྱི་ལོ་རྒྱུས་སྙན་དུ་གསོལ། དེ་ཐམས་ཅད་ཀྱང་ཇོ་བོ་བོད་དུ་བྱོན་པ་ལ་
དགྱེས་ཤིང་ཇོ་བོ་ཕེབས་པར་རེ་བའི་ལོ་རྒྱུས་ཞུས་པས། ཇོ་བོ་ཡང་ཤིན་ཏུ་དགྱེས་ནས་
སྙིགས་མའི་དུས་འདིར་ཚངས་པར་སྤྱོད་པ་དེ་ཙམ་མང་བ་རྒྱ་གར་ནའང་མི་བཞུགས།
དེ་ཙམ་བཞུགས་ན་ངེས་པར་དགྲ་བཅོམ་པ་ཡང་བཞུགས་ཏེ་མཆི་གསུངས། དེ་
ཐམས་ཅད་ཁོ་བོ་འོང་བ་ལ་དགའ་བ་ཡིན་ན། ངས་དགེ་འདུན་གྱི་ཆོས་ལྡན་གྱི་ངག་
མི་གཅོག་པར་དམ་བཅས་པ་ཡིན་གསུངས། དེར་དགེ་བཤེས་སྟོན་པ་སྤོབས་པ་སྐྱེས་
ནས་བོད་དུ་འབྱོན་པར་ཞུ་བ་ཕུལ་བས་ཇོ་བོས་ཞལ་བཞེས་ན། དགེ་བཤེས་ནག་ཚོ་ལོ་
ཙཱ་བས། ང་དམྱལ་བར་འགྲོ་མི་ནུས་སློབ་དཔོན་གནས་བརྟན་པ་དང་ཆད་སོ་ཡོད་པ་
ཐུགས་ལ་མངའ་མོད་ཞུས་པས། ཇོ་བོའི་ཞལ་ནས། དང་བོར་ཚུར་ལ་སྤྱན་མ་
འདྲོངས། དེ་ནས་ཕར་ལ་སྤྱན་མ་འདྲོངས། ངས་ལོ་ཙཱ་བ་བསྐྱངས་བྱ་བའི་ཞལ་ཀྱལ་
ཡང་གསུངས། དེར་སྟོན་པའི་ཐུགས་དགོངས་ལ་བོད་ཀྱི་མི་ཆེན་རྣམས་ལ་གྲོགས་
སྦྲན་པར་དགོངས་ནས་ཡིག་འཕྲིན་བརྫངས། དགེ་བཤེས་སྟོན་པ་ཇོ་བོའི་ཕྱག་ཕྱིར་
བྱོན་ཏེ། བོད་སྟོན་རྣམས་འབྱོར་དུ་རེ་ནས་ཅི་འགོར་མཛད། ལོ་ཙཱ་བས་ཕར་ལ་ཅི་
མགྱོགས་མཛད། བོད་སྟོན་རྣམས་མ་སླེབས་པར། ཇོ་བོ་དཔོན་འཁོར་བལ་བོ་རྫོང་
ལ་ཐེགས། དེའི་དུས་སུ་ས་མན་སྡེག་སུམ་བྱ་བའི་འཁྲུགས་པ་ལངས་ནས། བལ་བོ་
རྫོང་འགག་ནས་མ་ཐར། དེ་བོད་ཀྱི་བསོད་ནམས་ལས་བྱུང་བ་ཡིན་པར་གསུངས་
སྐད། དགེ་བཤེས་ནག་ཚོ་ཡིད་མ་བདེ་བ་ལ། ཇོ་བོའི་ཞལ་ནས། སྒྲུབ་པར་མ་ནུས་
པ་ལ་ཉེས་པ་མེད་གསུངས་པས། དགེ་བཤེས་ཡང་དགྱེས། ད་འོ་ན་བོད་དུ་འབྱོན་
པར་ཞུ་ཟེར་ནས་བོད་དུ་སྤྱན་དྲངས་སོ། ། དེའི་དུས་སུ་གསེར་ཀོ་བཏུམ་ཞིག་དང་།
468



མ
༄༅། །བོད་སོག་ཆོས་འབྱུང་གི་སྟོད་ཆ།
ལམ་སྒྲོན་ཕྱག་བྲིས་ཡིན་པ་ཞིག་ལམ་འགགས་པའི་རྒྱུ་མཚན་སོགས་ཡི་གེ་བཅས་པུ་
རེངས་པའི་བནྡེ་གཉིས་ལ་ལམ་གཞན་ཞིག་བརྒྱུད་ནས་འགྲོར་བཅུག་པས། བི་ཀྲ་མ་
ལའི་དགེ་འདུན་རྣམས་ནས་ཡི་གེ་ཕྱག་བྲིས་མ་ནོར་བ་འདུག་གསུངས་ནས་རྒྱལ་
མཚན་གྱི་རྩེ་མོ་ལ་བཏགས་ནས་ཞག་ཉེར་གཅིག་ཏུ་མཆོད་པ་རྒྱ་ཆེན་བྱས། གནས་
བརྟན་པས་ཆོས་འདི་ཇོ་བོ་བྱོན་པ་དང་ཁྱད་མེད། ཇོ་བོ་བོད་ལ་དང་བོ་ནས་མཉེས་པ་
རྒྱུས་ཡོད། ད་ཇོ་བོ་བོད་ན་འགྲོ་དོན་ཆེ། ལམ་ཐག་རིང་བས་ཕེབས་དཀའ། ད་
འགྲེལ་བ་ཞིག་གསུངས་ནས་བསྐུར་ཞུས་པ་ལྟར་འཕྲིན་གསོལ་བས། ཇོ་བོ་ཐུགས་
མཉེས། ལོ་ཙཱ་བས་ཡང་དེ་རིང་ནས་ཁུར་སང་སོང་ཟེར། ཇོ་བོ་ཆེན་པོ་དེ་ཉིད་བོད་
རང་དུ་བཞུགས་པའི་རྒྱུ་མཚན་ནི་དང་བོ་ནས་ངེས་པ་ཡིན་ཏེ། ཁྱོད་སྔོན་སོ་མ་བུ་རི་
ན། །རྟོག་གེ་འབར་བ་གསུང་བའི་ཚེ། །ད་ནི་ལོ་ནི་ཉི་ཤུ་ན། །ཚེ་ཡི་འདུ་བྱེད་གཏོང་
འགྱུར་གསུངས། །དེ་ནས་ལོ་གཉིས་ལོན་པ་ན། །བོད་དུ་འབྱོན་ཁའི་དུས་སུ་ནི། །
བི་ཀྲ་མ་ལ་ཤཱི་ལར་ནི། །ད་ནི་ལོ་ནི་བཅོ་བརྒྱད་ན། །ཚེ་ཡི་འདུ་བྱེད་བཏང་ནས་
སུ། །ལུས་འདི་བོད་དུ་འཇོག་གོ་གསུངས། ། ཞེས་པ་ལྟར་དང་། དཔེ་ཆ་དང་
ཐུགས་དམ་གྱི་ལྷ་མ་ལུས་པ་སྤྱན་འདྲེན་ལུགས་དེས་ཀྱང་ཤེས་སོ། །
དེ་ནས་བོད་དུ་བྱོན་ནས་ཡར་ཀླུངས་སུ་དགེ་བཤེས་ཁུས་སྤྱན་དྲངས། དགེ་
བཤེས་སྟོན་པས་ཇོ་བོ་རྒྱུན་བཞུགས་གནང་ས་སྙེ་ཐང་གྲ་སྒྲིག་མཛད། ཡར་ཀླུངས་
ནས་བྱོན་ཏེ་འོན་ཏུ་ཟླ་གཅིག་བཞུགས། དེ་ནས་བསམ་ཡས་སུ་བྱོན། དེ་ནས་རྔོག་
གིས་ཡེར་བར་གདན་དྲངས། ཇོ་བོ་ལྷ་རི་སྙིང་བོའི་མགུལ་དུ་བཞུགས་དུས། དགེ་
བཤེས་སྟོན་པས་གསེར་ཞོ་དགུ་ལ་སྲང་རེར་བརྩིས་པའི་གསེར་སྲང་བརྒྱ་དང་བརྒྱུད།
རྟ་ཉེར་གཅིག འབྲི་བཅུ་གཅིག བེར་གཉིས། གཡི་སྤྱང་བཞི། ཁྲབ་བཞི། དངུལ་
སྐྱོགས་གཉིས། གླ་གོར་གྱི་སྡེར་མ་གཅིག་སོགས་ནོར་སྣ་བརྒྱ་རྩ་བརྒྱད་ཀྱི་འབུལ་མོ་ཆེ་
གམ
469



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཕུལ། དེ་ནས་སྙེ་ཐང་དུ་རྒྱུན་བཞུགས་མཛད། དགེ་བཤེས་སྟོན་པས་སློབ་དཔོན་ཟླ་
གྲགས་ལུགས་ཀྱི་རྟོགས་པ་ཕུལ་བས། ཇོ་བོ་ཕྱག་ཐལ་མོ་སྦྱར་ཏེ། ད་ལྟ་རྒྱ་གར་ཤར་
ཕྱོགས་ནའང་ལྟ་བ་འདི་འཛིན་པ་ཁོ་ན་ཡིན་གསུངས་ནས་སྙིང་བོ་དོན་གྱི་གདམས་པ་
མང་དུ་བསྩལ། ཁྱད་པར་སྐྱེས་བུ་གསུམ་གྱི་གདམས་པ་སྦས་དོན་མངོན་པར་རྟོགས་
པའི་ལམ་གྱི་རིམ་པར་སྦྱར་ནས་རྩལ་དུ་བཏོན་ཞིང༌། མདོ་སྔགས་ཀྱི་ཆོས་ཚུལ་མཐའ་
དག་བུམ་པ་གང་བྱོས་ཚུལ་དུ་གསན་ནས་ཇོ་བོ་བསམ་སྦྱོར་གུས་པས་ཚུལ་བཞིན་དུ་
བསྟེན། ཇོ་བོ་འདས་ནས་ཕྱི་ལོར་འདས་མཆོད་མཛད། སྙེ་ཐང་དུ་ལྡེ་མིག་སྐ་བ་ཤཱཀྱ་
དཔལ་ལ་གཏད་པས་དེས་ཇོ་བོའི་གདུང་དང་གསེར་གླིང་བའི་དངུལ་གདུང་ཅན་
སོགས་བགོ་སྐལ་དུ་གནང་བ་སྤྱན་དྲངས་ཏེ་རྭ་སྒྲེང་དུ་བྱོན་ནས། མེ་ཕོ་སྤྲེའུའི་ལོ་
གསར་མཚམས་ལ་ཕྱག་ཕེབས། རྭ་སྒྲེང་གི་དགོན་ས་གཟིགས། འཇམ་དཔལ་རྩ་
རྒྱུད་དུ། བྱང་ཕྱོགས་ཁ་བ་ཅན་གྱི་དབུས་ཞེས་སོགས་དང་། གླེགས་བམ་ལས་ཀྱང་
ལུང་བསྟན་པ་ལྟར། ས་བཀྲ་ལེགས་པའི་གཞི་དེར་མེ་བྱ་ལོ་(༡༠༥༧) ལ་གདུང་ཁང་
དང༌། གཙུག་ལག་ཁང་ཁྱུང་མགོ་ཅན་གྱི་ཡན་ཆད་འགྲུབ། བཀའ་གདམས་ཆུ་མིག་
སྟོང་གི་མགོ་ རྭ་སྒྲེང་ དགོན་འོག་མ་བཟུང་ནས་དེར་ལོ་ བརྒྱད་དུ་བཞུགས་ནས།
བསྟན་འགྲོའི་དོན་མཛད་ཅིང་བཀའ་གདམས་བསྟན་པའི་སྲོལ་ཕྱེས་པ་ཡིན་ཏེ། ཆོས་
འབྱུང་གསལ་བའི་སྒྲོན་མེར། དགེ་བཤེས་སྟོན་པས་ཚོགས་ཀྱི་དཔོན་མཛད་དེ། །ཇོ་
བོའི་གདན་ས་དཔལ་གྱི་རྭ་སྒྲེང་བཏབ། །ཡོངས་སུ་དག་པའི་སློབ་འཁོར་སྨིན་པར་
མཛད། ། ཅེས་པ་ལྟར་ལགས་ལ། ཁོང་དགུང་ལོ་རེ་གཅིག་པ་ཤིང་འབྲུག་ལ་སྐུ་
འདས་སོ། ། དེ་རྗེས་ཤིང་སྦྲུལ་ནས་རྭ་སྒྲེང་གི་གདན་ས་ཨ་མེས་ཆེན་པོ། དགོན་པ་
བ། པོ་ཏོ་བ་རྣམས་ཀྱིས་མཛད། དཔོན་གྱད་པ་དང་ཟུར་བུ་ཆོས་གྲགས་གཉིས་ཀྱིས་
བདག་བྱས་ནས་དབུ་རྩེ་བཞེངས་ཤིང་ཁྱམས་སྨད་སྒང་དབང་ཕྱུག་པས་མཛད་དོ། །
470



༄༅། །བོད་སོག་ཆོས་འབྱུང་གི་སྟོད་ཆ།
དེ་ནས་ལོ་འགའ་ཞིག་ལ་གདན་ས་བ་མེད། དེ་རྗེས་མཐའ་བཞི་དབུ་མཛད་ཅེས་པ་
དགེ་བཤེས་སྟོན་པ་དང༌། སྐུ་མཆེད་གསུམ་བསྟེན་ཞིང་ལྷག་པའི་ལྷས་རྗེས་སུ་བཟུང་
བའི་དམ་པ་ཆེན་པོ་དེས། གླིང་ན་ར་ལུག་འཛིན་ཞིང་བུད་མེད་སོགས་ཡོད་པ་ཕྱིར་
ཕུད་ནས་ཆོས་ཁྲིམས་དམ་པར་མཛད། དེ་རྗེས་རྔོག་ལོས་ཀྱང་གསང་ཕུ་དང་སྦྲེལ་
ནས་ཅུང་ཟད་བསྐྱངས། དེ་ནས་ཤ་ར་བ། སྟབས་ཀ་བ་དར་མ་གྲགས། ཞང་སྟོན་
དར་མ་གཡུང་དྲུང་། སྒང་ཐང་དཀར་བ་རྡོ་རིན། དོལ་བ་ཤེར་རྒྱམ། འོད་འཇོ་བ་
དར་མ་གྲགས་བཅས་ནས་གླིང་སྟོད་སྨད་གཉིས་སུ་གྱེས་ཏེ་སོ་སོ་ནས་སྤྱི་བླ་རེ་བསྐོས་པ་
ཡིན་ཞིང་། སྟབས་ཀ་བ་ནས་འོད་འཇོ་དགོན་དང་གདན་ས་སྦྲགས་ནས་བསྐྱངས་ཏེ།
འོད་འཇོའི་རྗེས་སུ་རྒྱ་འདུལ་འཛིན་པ་ཡོད་ཏན་གཞོན་ནུ། དེའི་རྗེས་སུ་ཇོ་དན་
གཙང་བ་ཤེར་འོད། དེའི་རྗེས་དར་ཡུལ་བ་ཡོན་ཏན་གཞོན་ནུ། དེའི་རྗེས་སུ་གུར་
སྟོན་ཡོན་ཏན་ཡེ་ཤེས། འདིས་དབུ་རྩེ་སྣ་ལྔ་རིམ་གྱིས་བཞེངས་པའི་ཁྱམས་སྐོར་
སོགས་ལ་ཞིག་གསོས་མཛད། དེ་ནས་སྣ་ར་བ་བྱང་རྡོར་ཤཱཀ་དབང་། རྭ་སྒྲེང་བ་
གྲགས་པ་གཡུང་དྲུང༌། སྨ་སྟོན་ཤེར་རིན་ནས། སྟོད་སྨད་ནི་དཔོན་བརྒྱུད་རྣམས་
ཀྱིས་རིམ་པར་བསྐྱངས་ཤིང༌། སྤྱི་བླར་འོད་འཇོ་བ་ཆེན་པོ་ནས། གུར་སྟོན་ཡོན་ཡེ།
རྨ་སྟོན་ཤེར་རིན། ཤེར་རྡོར། འདུལ་འཛིན་དཀོན་རྒྱན། འཇམ་དབྱངས་རིན་ཆེན་
བཟང་བོ་དང་། །འཇམ་དབྱངས་རིན་ཆེན་གྲགས་པ་གཉིས་ཀྱིས་སྔར་གཙུག་ལག་
ཁང་མ་བཞེས་པ་ལྕགས་ཡོས་ཀྱི་ལོ་ནས་གཙུག་ལག་ཁང་དང་རྟེན་གསུམ་ཉམས་གསོ་
བྱས། ཕྱིས་སུ་པཎ་ཆེན་བློ་བཟང་ཆོས་རྒྱུན་ཟླ་འགའ་རེར་བཞུགས་ནས་ཆོས་འཆད་
ཉན་གྱིས་བསྐྱངས་ཤིང་། ལྔ་བ་ཆེན་པོས་ཀྱང་དགོངས་བཞེས་དཔག་མེད་མཛད།
རྒྱལ་མཆོག་བསྐལ་བཟང་བའི་ཡོངས་འཛིན་ཁྲི་ངག་དབང་མཆོག་ལྡན་ལ་རྒྱལ་དབང་
བདུན་པས་གདན་ས་རྭ་སྒྲེང་གི་བདག་དབང་འབུལ་གནང་མཛད། དེ་ནས་ཁྲི་ཆེན་
471



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བསྟན་པ་རབ་རྒྱས་སོགས་རྭ་སྒྲེང་སྐུ་འཕྲེང་རིམ་བརྒྱུད་ཀྱིས་སྐྱོང་བ་ཡོད་དོ། །
དེ་ནས་ཆོས་འབྱུང་གསལ་བའི་སྒྲོན་མེར། དེ་ནས་ལོ་གྲངས་ཉི་ཤུ་ལྷག་ཙམ་
ན། །སྐུ་མཆེད་གསུམ་གྱི་འཕྲིན་ལས་ཀློང་རྡོལ་ཏེ། །དབུ་རུ་བྱང་དུ་བཀའ་གདམས་
ཉི་མ་ ཤར། ། གངས་ཅན་མ་ལུས་འོད་ཀྱིས་གང་བར་མཛད། ། ཅེས་པ་ལྟར།
བཀའ་གདམས་ཀྱི་རྒྱལ་སྲས་སྐུ་མཆེད་གསུམ་ནི། ཕུ་ཆུང་བ། པོ་ཏོ་བ། སྤྱན་སྔ་བ་
གསུམ་ཡིན་ཞིང་། དེ་གསུམ་གྱི་ནང་ནས་བསླབ་པ་རྒན་ཤོས་དགེ་བཤེས་ཕུ་ཆུང་བ་ནི་
ཐུགས་རྗེ་ཆེན་པོའི་སྤྲུལ་བར་གྲགས་ཤིང་། གླེགས་བམ་མན་ངག་གི་སྲོལ་འཛིན་
མཁན་ཡིན། ཁོང་འཕན་ཡུལ་རྒྱལ་གྱི་སྐྱི་ར་ཛིང་ཁར་རབ་བྱུང་དང་བོའི་ལྕགས་མོ་
ལུག་( ༡༤༣༡ ) ལ་སྐུ་འཁྲུངས། ཁྱིམ་དབུལ་ཡང་གསེར་ཞོ་དོ་བསྣམས་ནས་ཞང་
ཆེན་པོ་དང་གླན་ཚུལ་བྱང་ལས་རབ་ཏུ་བྱུང་ནས་མཚན་གཞོན་ནུ་རྒྱལ་མཚན་དུ་
བཏགས། ཁུ་སྟོན་ལས་རྒྱན་གྱི་འགྲེལ་ཆུང་ཚར་བཅོ་ལྔ་གསན། སྙེ་ཐང་དུ་ཇོ་བོའི་
ཞལ་མཇལ་ནས་ཕྱག་ཕྱི་མཛད། འབྲོམ་ལོ་བཅུ་གཅིག་ཏུ་བསྟེན་ནས་མཁས་པར་
གྱུར། སྐུ་མཆེད་གཞན་གཉིས་ཀྱིས་ཀྱང་གོང་དུ་བཀུར་ཞིང་དབུ་མཛད་ཅེས་འབོད།
འཕན་ཡུལ་ཕུ་ཆུང་དུ་སྒྲུབ་པ་མཛད་ཆོས་ཀུན་རྟེན་འབྲེལ་གྱི་དོན་དུ་གོ ། གཟིམ་
ཁང་ནུབ་ཀྱི་བྲག་ལ་ཕྱག་མཛུབ་བཙུགས་པར་སྒྲུབ་ཆུ་བྱུང་བ་དང་། བྱང་ཆུབ་སེམས་
དཔའི་རྣམ་ཐར་བརྗོད་ཀྱིས་མི་ལང་ངོ་། ། དགུང་ལོ་དོན་དྲུག་པ་མེ་ཁྱི་ལོར་དབྱར་
རྒྱལ་གྱི་དོ་བོ་དགོན་པར་སྐུ་གཤེགས། སློབ་མ་སྤྱན་སྔ་བ་དང་བོ་ཏོ་བའི་བུ་སློབ་ཕལ་
ཆེར་གྱིས་ཆོས་འབྲེལ་མཛད་མོད། གཙོ་བོ་རྒྱལ་གྱི་ཤ་བོ་སྒང་བ་པདྨ་བྱང་ཆུབ་ཞེས་
པས་ཤ་བོ་སྒང་དགོན་པ་བཏབ། བེ་བུམ་ཕྲ་བོ་བཀོད་ཅིང་ཤ་བོ་སྒང་གི་བློ་སྦྱོང་དུ་
གྲགས། སྤོང་ བའི་ ཆོས་ བཞིའི་ གདམས་ པ་ གསུངས་ ཤིང་ རེ་ ལྔ་ བ་ ལ་ གཤེགས།
གསུང་ལས་སྐྱེས་པའི་སློབ་མ་ནི་འབེན་སྡིངས་པ་ཤེས་རབ་རྒྱ་མཚོ་དང་། ཞོགས་ཀྱི་
472



༄༅ ། །བོད་སོག་ཆོས་འབྱུང་གི་སྟོད་ཆ།
ཀརྨ་བྲག་ པ། འབན་ གུང་ རྒྱལ་ སོགས་ སློབ་ མ་ དང་ ཡང་ སློབ་ མི་ ཉུང་ བ་ ཞིག་
ཡོད་དོ། །
སྐུ་མཆེད་གསུམ་གྱི་འབྲིང་བོ་ཡན་ཡག་འབྱུང་གི་སྤྲུལ་བར་གྲགས་པ་དགེ་བའི་
བཤེས་གཉེན་པོ་ཏོ་བ་ཆེན་པོ་ཞེས་བཀའ་གདམས་གཞུང་བའི་སྲོལ་འཛིན་གཙོ་བོ་དེ་
ནི། འཕན་ཡུལ་སྤྲས་ཀྱི་བྲའོ་ཐང་དུ་སྐུ་གཤེན་གཉོས་སྲིད་པོ་དང་། ཡུམ་རིགས་རྣམ་
པར་དག་པ་ལེ་མོ་གཉིས་ཀྱི་སྲས་སུ་རབ་བྱུང་དང་བོའི་མེ་ཡོས་ལ་འཁྲུངས། བྱིས་པའི་
དུས་སྦ་སྒོམ་ལས་བསྙེན་གནས་ཀྱི་སྡོམ་པ་བླངས་ཤིང་ཕྱིས་སུ་ཡེར་བར་རྔོག་བྱང་ཆུབ་
འབྱུང་གནས་ཀྱི་མཁན་པོ་གླན་ཚུལ་བྱང་ ལ་ སློབ་དཔོན་ཞུས་ནས་ རབ་ ཏུ་ བྱུང༌།
མཚན་རིན་ཆེན་གསལ་དུ་གསོལ། ཇོ་བོ་ཡེར་བར་བཞུགས་དུས། ནག་ཚོས་ལོ་ཙཱ་
བྱས་ནས་སྒོམ་རིམ་བར་བ་གསན། འབྲོམ་ལོ་བདུན་དུ་བསྟེན་ནས་མཁས་པར་གྱུར།
མཁར་ཐོག་ཏུ་བཞུགས་པས་དགེ་བཤེས་མཁར་ཐོག་པར་གྲགས་ཤིང་། ཕྱིས་སུ་
འཕན་ཡུལ་ སྤུས་ཀྱི་པོ་ཏོ་ དགོན་པ་བཏབ་ནས་བཞུགས་པས་པོ་ཏོ་ བར་ གྲགས།
གླེགས་བམ་དུའང་། དེ་ནས་རིན་ཆེན་གསལ་བ་འདིས་ཞེས་ལུང་བསྟན་བརྙེས་ཤིང་
དགེ་བཤེས་སྟོན་པས་ངའི་ཇོ་བོ་ཆེན་པོ་ཞེས་མཉེས་མཉེས་མཛད། ཁོང་གིས་ལམ་
སྒྲོན་རྩ་བ་བྱས་ནས་བཀའ་གདམས་གཞུང་དྲུག་འཆད་ཅིང༌། རིན་ཆེན་ཕྲེང་བ།
སློབ་སྤྲིངས། ཇོ་བོའི་བདེན་གཉིས། སྒོམ་རིམ་སོགས་པོ་ཏི་མང་བོ་གཞུང་བཤད་
མཛད་པས་བཀའ་གདམས་ཞེས་སྒྲ་ཆེན་པོ་ཁོང་གི་རིང་ལ་གྲགས་པ་ཡིན། ལྷག་པའི་
ལྷ་མང་བོའི་ཞལ་གཟིགས་ཤིང༌། བྱང་ཆུབ་ཀྱི་སེམས་དང་མངོན་པར་ཤེས་པ་སོགས་
ཐོབ་སྟེ་དོན་དགུ་བ་ལ་ གཤེགས་སོ། ། ཁོང་ལ་སློབ་མའི་ཚོགས་དུས་རེ་ལ་ཡང་
གཉིས་སྟོང་འདུས་པ་སོགས་ཆེས་མང་བ་བྱུང་ལ། དེའི་ནང་ནས་ཀྱང་གླང་རི་ཐང་བ་
རྡོ་རྗེ་སེངྒེས་གླང་ཐང་རིན་ཆེན་དགོན་བཏབ་སྟེ། བློ་སྦྱོང་ཚིག་བརྒྱད་མའི་སྒོ་ནས་
473



ར
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འགྲོ་དོན་གཙོ་བོར་མཛད་ཅིང༌། སློབ་མ་ཤ་བོ་སྒང་བ་དང་། རྒྱ་ལྕགས་རི་གོང་ཁ་བ་
བྱང་ཆུབ་དཔལ་དང་། ཕག་གྲུའི་བླ་མ་གླང་ཐང་ཞང་བ་སོགས་དང་། ཡང་པོ་ཏོ་བའི་
སློབ་མ་དབུས་ཀྱི་ཉི་ཟླ་ཟུང་གཅིག་ཏུ་གྲགས་པ་ཤ་ར་བ་ཆེན་པོ་ཡོན་ཏན་གྲགས། དེ་
ནི་བ་ཚབ་རོམ་པོའི་རྒྱུད་དུ་གྲགས། ཡུམ་ཕྱུགས་མ་སྐྱོང་བའི་ཚེ་རྡོ་ལེབ་ཆེན་པོའི་སྟེང་
དུ་སྐུ་འཁྲུངས་པ་རྡོ་ལ་བཞག་པས་ཞབས་རྗེས་བྱུང་། དགུང་ལོ་བཅོ་བརྒྱད་སྟེང་བྲོས་
ནས་པོ་ཏོ་བ་ལས་རབ་ཏུ་བྱུང༌། པོ་ཏོ་བ་ལོ་བཅོ་བརྒྱད་བསྟེན་ཞིང་རྣམ་དཔྱོད་འགྲན་
ཟླ་དང་བྲལ་བས་བཀའ་འགྱུར་བློ་འཛིན་མཛད་པར་གྲགས་ལ། སློབ་མ་ཀརྨ་དུས་
གསུམ་མཁྱེན་པའི་བླ་མ་ཤ་ར་བ་ཕྱི་མར་གྲགས་པ་བཞོའི་ཤེར་རྡོར་དང་། བུ་སློབ་ཞང་
བཞི་སྲས་བཞི་ཅན་གྱི་འོད་འཇོ་སྟབས་ཀ་བ་དར་མ་གྲགས་དང་། སྣར་ཐང་འདེབས་
པ་བོ་གཏུམ་སྟོན་བློ་གྲོས་གྲགས་དང་འཆད་ཁ་རྙིང་དགོན་འདེབས་མཁན་བྱང་ཆུབ་
ཐུགས་ཀྱི་བཀའ་བབས་འཆད་ཁ་བ་ཡེ་ཤེས་རྡོ་རྗེ་སྟེ་བཀའ་བབས་ཀྱི་སྲས་བཞི་བྱུང་།
དེ་ཡང་སྣར་ཐང་འདི་ནི་ཇོ་བོ་ཆེན་པོ་གཙང་དུ་བྱོན་དུས། རི་གླང་བོ་ཆེའི་སྣ་བརྐྱངས་
པ་འདྲ་བའི་ཐང་འདིར་གནས་བརྟན་བཅུ་དྲུག་གིས་བྱིན་གྱིས་བརླབས་པའི་དགོན་སྡེ་
ཞིག་འབྱུང་བར་གསུངས་པ་ལྟར། གཏུམ་སྟོན་པས་རབ་བྱུང་གསུམ་པའི་ཆུ་མོ་བྱ་
(༡༡༥༣)ལོར་སྣར་ཐང་བྱང་ཆུབ་ཆེན་པོའི་དབེན་གནས་ཞེས་པའི་ དགོན་པ་
བཏབ་ནས་ལོ་བཅུ་བཞི་བཞུགས། དེའི་རྗེས་བྱང་རྟ་སྡེ་ཆོས་ལུང་དུ་སྒྲུབ་པ་གནང་
ནས་དྲུག་ཅུ་རྩ་གཅིག་ན་སྐུ་འདས། དེའི་སློབ་མ་དཔལ་རྡོ་སྟོན་ཤེས་རབ་གྲགས་པ་
དགུང་ལོ་བཞི་བཅུ་ནས་ གདན་ས་མཛད། ཚོགས་ པ་ ཆེ་ བར་ འདུས་ ཏེ་ བཀའ་
གདམས་ཀྱི་བསྟན་པ་གསལ་བར་མཛད། དེ་ནས་དགེ་བཤེས་ཞང་བཙུན་རྡོ་རྗེ་འོད་
བཞུགས། དེ་ནས་དཔལ་གྲོ་མོ་ཆེ་བ་བཞུགས་ཏེ་གནས་བརྟན་བཅུ་དྲུག་གི་ཞལ་
གཟིགས། དེ་ནས་གདུང་ཞང་སངས་རྒྱས་སྒོམ་པ། མཆིམས་ཆེན་མོ་ནམ་མཁའ་
、
474



༄༅ ། །བོད་སོག་ཆོས་འབྱུང་གི་སྟོད་ཆ།
གྲགས། སྐྱོ་སྟོན་པ། མཁན་ཆེན་ཉི་མ་རྒྱལ་མཚན། མཁན་ཆེན་འདུལ་འཛིན་པ་
གྲགས་པ་ཤེས་རབ། མཆིམས་བློ་བཟང་གྲགས་པ། མཁན་ཆེན་ཀུན་དགའ་རྒྱལ་
མཚན། གྲུབ་པ་ཤེས་རབ། བསོད་ནམས་མཆོག་གྲུབ། གྲགས་པ་དོན་པ། བཟོད་
པ་དཔལ་གྲུབ། འདུལ་འཛིན་དཔལ་ལྡན་བཟང་བོ། མཁན་ཆེན་ཤེས་རབ་རྒྱལ་
མཚན། མཁན་ཆེན་གྲགས་པ་ཤེས་རབ་སོགས་མཁན་བརྒྱུད་གསེར་རིའི་ཕྲེང་བ་ལྟ་
བུ་ཟམ་མ་ཆད་པར་བྱོན་པ་ཡིན་ནོ། ། ཡང་པོ་ཏོ་བའི་བཀའ་བབས་བརྒྱད་དུ་བརྩིས་
ན། གླང་རི་ཐང་བ། ཤ་ར་བ་ཆེན་པོ། གྲབ་ཀྱི་གཉོས་ཕོ་བྲང་སྡིངས་པ་གཞོན་ནུ་
འོད། བྲག་དཀར་སྟག་རྩེ་བ། དགེ་བཤེས་དོལ་བ་ཤེས་རབ་རྒྱ་མཚོའམ་ཡ་གད་པ།
རིམ་སྡིངས་པ་འབྱུང་གནས་རྡོ་རྗེ། སྣང་དྲེའུ་ལྷས་པ་ཡེ་ཤེས་རྒྱལ་མཚན། གཉལ་
སྨད་ཀྱི་གཉོས་ཆོས་འབར་དང་བརྒྱད་དུ་གྲགས། འདིའི་ཕོ་བྲང་སྡིངས་པ་གཞོན་ནུ་
འོད་ཅེས་པས་དཔེ་ཆོས་བསྡུས་པ་མཛད་ཅིང་། གྲབ་གནས་གསར་དང་ཕོ་བྲང་
སྡིངས་པ་བཏབ། དཔེ་ཆོས་རྒྱས་པ་རྩོམ་པ་པོ་བྲག་དཀར་སྟག་རྩེ་བ་ཡིན། དེའི་སློབ་
མ་རྟ་ནག་ལྕེ་སྒོམ་རྫོང་བ་ཤེར་རྡོར་གྱིས་དཔེ་ཆོས་འབྲིང་བོ་མཛད། དོལ་བ་ཤེས་རབ་
རྒྱ་མཚོས་ཡ་གད་དགོན་བཏབ། བེ་བུམ་སྔོན་པོ་མཛད། སློབ་མའི་གཙོ་བོ་ལྷ་འབྲི་
སྒང་བ། དོན་སྟེང་བ་ཆེན་པོ་ཆོས་སྐྱབས་བཟང་བོ། བྱ་འཆད་ཁ་བ། དཔལ་ཕག་མོ་
གྲུ་བ་རྣམས་སོ། ། རམ་སྡིངས་པ་འབྱུང་གནས་རྡོ་རྗེས་ཆུང་ངུའི་དུས་ནས་མངོན་
ཤེས་མངའ་ཞིང་བཟའ་བཏུང་ཆུ་མིག་སོགས་གང་འདོད་དུ་འབྱུང་ལ་ལྷག་ལྷ་མང་བོའི་
ཞལ་གཟིགས་ཤིང་། འུ་ཡུག་ཏུ་སྡིངས་མ་དགོན་བཏབ་པོ། ། སྣང་དྲེའུ་ལྷས་པས་
སྙེ་མོ་དགོན་བཏབ། གཉོས་ཆོས་འབར་གྱིས་བྲ་གོར་དགོན་བཏབ་པ་ཡིན་ནོ། །
རྣམ་ཐར་ལ་ལར་པོ་ཏོ་བའི་ཐུགས་སྲས་ཉི་མ་ལྟ་བུ་གླང་ཤར་གཉིས་དང་ཕྱིའི་རྒྱུད་
འཛིན་གཙང་གཉལ་དོལ་བ་ཁམས་པ་གཉིས་རེ་སྟེ་ཀ་ཆེན་བརྒྱུད་ཟེར་བའང་ཡོད་
475



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དོ། ། གཞན་ཡང་བྱར་སྟོད་ཀྱི་གླང་བྱ་རབ་ཡོན་ཏན་བློ་གྲོས་ཞེས་པས་པོ་ཏོ་སྐོར་གྱི་
ཆོས་བདུན་བརྩམས་ཤིང་ཁྱེན་མ་དགོན་བཏབ་སྟེ། དེ་ལས་དཀར་ཆུང་དང་ཀླུ་སྒང་
སོགས་དགོན་དྲུག་མཆེད་པ་བྱུང་བ་དང་། གཙང་སྟོད་ནས་བྱ་ཕག་གཉིས། ཉང་
སྟོད་ནས་ལྷག་ཤེས་གཉིས། གཡག་སྡེ་ནས་སོག་པ། བཟང་ནས་དྲུ་གུ་ལུང་བ། ཁ་
རག་སྒོམ་ཆུང་དབང་ཕྱུག་བློ་གྲོས་སམ་བྱང་ཆུབ་བློ་གྲོས། གནས་ཁང་གི་མགོས།
ནགས་སྟོད་པ་མཐའ་དགའ། ལྷོ་སྟོད་ པ་ཉང་བོ་རི་ཁ་བ། ཇོ་སྟན་ཀུ་ཤུ་རི་བ།
གྲགས་པ་བརྩོན་སེང༌། ཟུ་རེ་བ་མཐའ་བཞི། གཙང་བ་མཁར་སོ་བ། རྒྱལ་གྱི་ཀོ་དེ་
ལུང་བ། དར་ཡུལ་གྱི་གཡང་ངོས་པ། ཡེ་ཤེས་སེང་གེ སྒྲོའི་སྟག་མགོ་བ། རྒྱལ་གྱི་སྒྲོ་
ལག་པ། སྨྲ་ཡི་འབྲོལ་སྟོད་པ། བན་སྡེ་བ་རིན་བྱང་། ཡག་པ་གཉན་ཆུང་། མལ་གྲོ་
བ་གླན་བསྒོམ། འབེ་མོན་བུ་ཆུང་བ། སར་ཀླུང་གི་སྐོར་ཆེན་པ་དང་སྐོར་ཆུང་བ་
གཉིས། སོལ་ནག་ཐང་པོ་ཆེ་བ། དགོན་མེར་བ། གཡུ་འགྲོའི་ཞང་ཆེན་པོ། ལ་མོའི་
དགེ་སྦྱོང་ཆེན་པོ། མདོ་ལུང་བ། ཞང་དགོན་པ་གོང་འོག་གཉིས། སྒྱུ་སྦྱངས་དབང་
སེང་། བྱར་བ་རིན་གཞོན། སྟོད་ལུང་བ་དབང་ཕྱུག་གྲགས་ལ་སོགས་པ་འཁོར་སློབ་
མ་སྐྱོང་བའི་བླ་མ་དྲུག་ཅུ་བྱུང་བར་གྲགས་ལ། ཁོང་གིས་གཞུང་བཤད་གནང་བའི་
སྐབས་རེ་ལ་སློབ་མ་ཉིས་སྟོང་ལྷག་འདུ་བ་སོགས་སློབ་མ་མཐའ་ཡས་པ་བྱུང་ངོ༌། །
གོང་གསལ་བཀའ་བབས་ཀྱི་སྲས་བཞིའི་བྱ་འཆད་ཁ་བའི་སློབ་མ་གཉལ་སྟོད་
ཀྱི་སེ་སྤྱིལ་བུ་བ་ཆོས་རྒྱུན་ཞེས་པས་སེ་སྤྱིལ་དང་། བླ་མའི་ལུང་བསྟན་ལྟར་འཆད་ཁ་
དགོན་གསར་ཡང་བཏབ་སྟེ། སེ་སྤྱིལ་གདན་ས་ཆོས་རྒྱུན་གྱི་རྗེས་སུ། རབ་བྱུང་
གསུམ་པའི་ལྕགས་ཁྱི་ནས་རིམ་པར། ལྷ་ལུང་གི་དབང་ཕྱུག ལྷ་འགྲོ་བའི་མགོན་པོ་
བྱང་འོད་དམ་དབང་འོད། ལྷ་བྲག་ཁ་བ་ཡེ་བློ། ལྷ་ཟུར་ཁང་བ་དབང་ཡེ། ལྷ་བླ་མ་
འོད། ལྷ་རིན་སེང་། ལྷ་ཤཱཀྱ་བསོད་ནམས། ལྷ་སྤྱན་སྔ་བསོད་ལྷུན། ལྷ་སྤྱན་སྔ་
476



༄༅། །བོད་སོག་ཆོས་འབྱུང་གི་སྟོད་ཆ།
བསོད་རྒྱན། ལྷ་ཤཱཀྱ་འོད། ལྷ་དཔལ་བཟང་། ལྷ་སྙན་གྲགས། ལྷ་བཤེས་གཉེན་
བཟང་བོ། ལྷ་ཤཱཀྱ་བསོད་རྒྱན། ལྷ་ཆོས་རྒྱལ་དཔལ་བཟང་། ལྷ་ངག་རྒྱུན་སོགས་
ཡར་ཀླུང་ཆོས་རྒྱལ་བའི་རྒྱུད་པ་ཇོ་སྲས་རྣམས་ཀྱིས་བསྐྱངས་ཤིང་། འཆད་སྤྱིལ་དང་
སྦྲགས་ཟེར་རོ། ། འཆད་སྤྱིལ་བ་ལ་བློ་སྦྱོང་གི་བཀའ་བབས་པས་དེའི་བརྒྱུད་ཚུལ་
གཅིག་ནི། ཉན་ལྷ་སྡིངས་པས་སེ་སྤྱིལ་བུ་ཆོས་རྒྱུན་ལས་ཉན་ཞིང་། དེ་ལ་འཆད་ཁ་
བས་གནང་བ་སོགས་ཡས་ཀྱི་བརྒྱུད་པ་ཤེས་སླ་ལ། ཉན་ལྷ་སྡིངས་ནས་ལྷ་སྡིངས་
དཔོན། ཡོན་ཏན་དཔལ། བདེ་བ་དཔལ། བུ་སྟོན་བླ་མ་དཀའ་བཞི་བ་གྲགས་
གཞོན། སྙེ་མོ་བསོད་གྲགས་པ། བསོད་བཟང་བ། རྒྱལ་སྲས་ཐོགས་མེད་པའི་བར་
རིམ་པར་བརྒྱུད། རྒྱལ་སྲས་ཐོགས་མེད་པ་ནི་བོ་དོང་ཨེའི་དངུལ་ཆུ་ཆོས་རྫོང་ནས་
ཆོས་མང་དུ་གསུངས་ཤིང་སྒྲུབ་པ་མཛད་དེ་དགུང་ལོ་རེ་བདུན་པར། ཏི་སིས་ཡར་
ཀླུངས་སུ་གདན་དྲངས་པ་ནས་བཟུང་ཆོས་འཁོར་བྱས་ཤིང་། སློབ་མར་ཀུ་ཤྲཱི་ཀུན་
དགའ་ལེགས་རྒྱུན་པ་སོགས་བྱུང་བས་དེ་ལས་བརྒྱུད་པ་ཕྱོགས་ཐམས་ཅད་དུ་གྱེས་
སོ། ། དེ་ཡང་རྒྱལ་སྲས་པའི་བློ་སྦྱོང་དོན་བདུན་མའི་ཁྲིད་ཡིག་དང༌། དེའི་ཟིན་
བྲིས་ཆེན་མོ་དཔལ་ཡེ་བས་མཛད་པ་དག་ནི་ལྷོ་འགྲིམས་པའི་ཕྱོགས་ལ་བརྟེན་ཡོད།
བྱང་སེམས་གཞོན་ནུ་རྒྱལ་མཆོག་པས་བློ་སྦྱོང་ཆེན་མོ་ལས་ནི་རྒྱལ་སྲས་པའི་གསུང་
སྒྲོས་གཞིར་བཞག་ནས། གོང་མ་གཞན་གྱི་མན་ངག་གིས་ཁ་བསྐངས་ནས་དངོས་
བསྟན་ལྷོ་འགྲིམས་པ་ཉིད་དུ་མཛད་ཀྱང་། ལྟ་བའི་འཇོག་ལུགས་བྱང་འགྲིམས་པ་
ལྟར་མཛད་པ་ནི་ཇོ་བོའི་དགོངས་པར་བརྟེན་པ་ཡིན་ཟེར་རོ། ། ཡང་གཉལ་ཆོས་
འབར་གྱི་སློབ་རྒྱུད་བྱུང་ཚུལ་ནི། གྲུ་གུ་བ་བཞུགས་སའི་དགོན་གདན་ཞེས་པའི་ས་
ཕུག་བརྡིབས་ནས་དགེ་འདུན་མང་བོ་གྲོངས་ཚེ། གཉལ་སྨད་དུ་བྱོན་ནས་ཟུར་ཕུད་
དམ་ཟངས་པོ་ཆེ་ཞེས་པའི་དགོན་པ་བཟུང་ནས་བཞུགས་པའི་མཁན་པོ་ཇོ་སྲས་སུ་
477



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གྲགས་པའི་ཐོན་མི་བསོད་ནམས་འབྱུང་གནས་དང་། ལྷ་འགྲོ་མགོན་དང་། གཉལ་
སྨད་པ་སྤོང་ཞོ་དར་མ་བསོད་ནམས་སམ། ཟངས་ཆེན་པ། མོན་གྱི་ཀུན་མཁྱེན་མཚོ་
སྣ་བ། མོན་གྲ་བ་ཚུལ་ཁྲིམས་བཀྲ་ཤིས། རི་སྟེང་རྒྱུན་བཟང་བ་སོགས་ལ་བརྒྱུད་
ཅིང་། དེ་ནས་རིམ་པར་ཨེ་བ་སངས་རྒྱས་ཤེས་རབ་སོགས་བྱུང་ནས་གདན་ས་
བསྐྱངས་སོ། །
སྐུ་མཆེད་ གསུམ་ གྱི་ གཞོན་པ་སྤྱན་སྔ་རིན་པོ་ཆེ་ཞེས་པ་བཀའ་གདམས་
གདམས་ངག་པའི་གཙོ་བོ་ནི། ཉན་གྱི་གླང་ར་སྒང་གི་སྣང་རའི་རྒྱུད་དུ་ཡབ་ཤཱཀྱ་རྡོ་རྗེ་
དང་ཡུམ་ལི་མོ་ཡེ་ཤེས་སྒྲོན་གཉིས་ཀྱི་སྲས་སུ་རབ་བྱུང་དང་བོའི་ས་སྟག་༡༠༣༨ ལོར་
འཁྲུངས། མཚན་སྟག་ཚབ་འབར་ཟེར། མ་ཡུམ་ནི་བདག་མེད་པའི་ལྟ་བ་འཁྲུངས་
པ་མོ་ཞིག་ཡིན་པས་སྤྱན་སྔ་བ་དེ་ལ་ཆུང་དུས་ནས་བྱིན་གྱིས་བརླབས་པ་ཞིག་ཡིན་
གསུངས། བྱིས་པ་དེ་ལོ་བཅུ་གཉིས་ཡན་སོན་དུས་རི་རྩེར་ལུག་འཚོ་བར་ཕྱིན་པས།
ད་སྟེ་ལོ་བརྒྱ་ཐམ་པ་ན་འདི་ནས་མཐོང་བའི་སེམས་ཅན་ཐམས་ཆད་འཆི་བ་ཡིན་
དགོངས་ནས་མགུར་གསུངས། ལོ་བཅོ་བརྒྱད་སྟེང་སྟོད་ལུང་ཚ་ཐོག་དགོན་དུ་མལ་
ཤེས་རབ་སེམས་དཔའ་ལས་རབ་ཏུ་བྱུང་སྟེ་མཚན་ཚུལ་ཁྲིམས་འབར་དུ་བཏགས་
ཤིང་། ཇོ་བོ་སྙེ་མོ་ཆེར་བཞུགས་པ་དང་མཇལ། སེམས་བསྐྱེད་གསུངས་པ་གསན།
དེ་དུས་ ཕྱག་སྤྱི་བོར་བཞག སཾ་སྐྲྀ་ ཏའི་ སྐད་ དུ་ བཀྲ་ ཤིས་ཚིགས་བཅད་མང་དུ་
གསུངས། གསེར་གླིང་བའི་བུམ་པ་པདྨའི་མཆུ་ཅན་གནང་། ངའི་ཆོས་བརྒྱུད་འཛིན་
པ་གཅིག་འོང་གསུངས། དེ་ནས་ལན་ཚར་དང་རུག་པར་སྡེ་སྣོད་ཀྱི་གསན་སྦྱོང་
མཛད། དེ་ནས་རྒྱ་གར་དུ་འགྲོ་སྙམ་ནས་རྒྱ་སྐད་བསླབས་པ་ན། ཡུམ་རུག་པར་བྱོན་
ནས་བནྡེ་རྣམས་ལ་འདི་ནི་དགྲས་བདས་པ་ཡིན། ཆོས་གཤའ་མ་གཅིག་བྱེད་དུ་སྟོན་
པའི་སྤྱན་སྔར་འགྲོ་གསུངས་ནས་ཡུམ་གྱིས་ཁྲིད་དེ་དགུང་ལོ་ཉེར་ལྔ་བ་ལ་སྟོན་པ་དང་
478



༄༅། །བོད་སོག་ཆོས་འབྱུང་གི་སྟོད་ཆ།
མཇལ། སྟོན་པ་ལ་ང་རྒྱ་གར་དུ་སོང་ན་ཞུས་ཚེ། སྟོན་པས་མ་འགྲོ་ངའི་ཐུགས་ལ་
གདགས་ཀྱི་གསུངས་པས། དེ་ནས་སྟོན་པ་ལོ་བརྒྱད་དུ་བསྟེན་ནས་རྒྱུན་དུ་གཟིམ་
གཡོག་མཛད་པས་སྤྱན་སྔ་བར་གྲགས་ཤིང་། སྟོན་པ་འདས་ནས་ཀྱང་རྭ་སྒྲེང་དུ་
ཐུགས་དམ་རྩེ་གཅིག་བཞུགས་ཤིང་། བཀའ་གདམས་བསྟན་པ་ཆུ་བོའི་རྒྱུན་བཞིན་
སྤེལ། རེ་གསུམ་པ་ཤིང་ཕག་ལོར་ལོ་དགོན་པ་བཏབ། བྱ་ཡུལ་བས་ཆོས་ཞུས། ལན་
གཅིག་སྐྱིད་སྨད་དུ་བྱོན། སྨྱུག་རུམ་གྱི་ཕ་བོང་དཀར་ལེབ་བྱ་བའི་སྟེང་ནས་བྱ་ཡུལ་གྱི་
རྒྱབ་རི་གཟིགས་པས། རི་བྱ་ཡུལ་ཕ་བོང་གི་ཐང་དུ་གཙུག་ལག་ཁང་བཞེངས་ནས་
སེམས་ཅན་ལ་ཕན་པ་རྒྱ་ཆེན་པོ་གྱིས་ཞེས་ལུང་བསྟན། དེ་ལ་ཞབས་རྗེས་ཀྱང་བྱོན།
དགུང་ལོ་དོན་གཅིག་པ་ལ་ཞི་བར་གཤེགས། ཁོང་གི་ཞལ་སློབ་ཀྱི་ཆེ་བ་ནི་སྟོད་ལུང་བ་
རིན་ཆེན་སྙིང་བོ་དང་། བྱ་ཡུལ་བ་ཆེན་པོ། སྨྱུག་རུམ་པ་ཆེན་པོ་གསུམ་ནི་འགྲན་གྱི་
དོ་མེད་གསུམ་དུ་གྲགས་ཏེ། སྟོད་ལུང་བ་ཆེན་པོས་བཙན་གྲོ་དགོན་བཏབ། སྟོད་
ལུང་བའི་སློབ་མ་སྡིངས་པོ་བ་ཆོས་འབར་དང་། སྡིངས་ཕུ་དགོན་འདེབས་པ་བོ་ཁྱུང་
ཁམ་པ་དང་། ལྷ་བཟོ་བ་དང་། ཉག་མོ་བ་དང་། ཟ་ར་བ་དང་། བྱ་འདུལ་འཛིན་
པ་དང་། ཀློག་སྐྱ་བ་སོགས་མང་ངོ༌། ། བྱ་ཡུལ་བ་གཞོན་ནུ་འོད་ནི་སྟོད་ལུང་བའི་སྐུ་
སྲིང་མོ་ལ་འཁྲུངས་ཤིང་། དགུང་ལོ་བཅུ་དྲུག་ནས་སྟོད་ལུང་བའི་མདུན་དུ་བཞུགས་
ནས་ཞབས་ཏོག་ལོ་ལྔ་མཛད། ལན་གཅིག་སྟོད་ལུང་བ་དང་རྣམ་གཉིས་སྤྱན་སྔ་བ་ལ་
མཇལ་བར་སོང་བས། ཁྱོད་འཁོར་འདི་ལྟ་བུ་ཡོད་པས་སྐྱིད་ཨང་གསུངས། བཞེད་
ན་འབུལ་ཞུས་པས། ཕོད་དམ་གསུངས། དར་ཡུག་གཅིག་བཏགས་ནས་ཕུལ། ལོ་
དགུའི་བར་དུ་ཞབས་ཏོག་ཚུལ་བཞིན་བསྒྲུབས། ལན་གཅིག་སྟོད་ལུང་བ་སྤྱན་སྔ་ལ་
མཇལ་དུ་བྱོན་ཙ་ན། བཙུན་ཆུང་འདི་ཅི་འདྲ་ཞུས་པས། ཁོ་སྒོར་སོང་ནས་བཤད་
གསུངས། བྱ་ཡུལ་བ་སྒོར་བཞུད་པ་དང་། བཙུན་ཆུང་འདི་དད་པ་ང་བས་ཆེ། ཤེས་
479



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རབ་ང་བས་ཆེ། བརྩོན་འགྲུས་ང་བས་ཆེ། སྙིང་རྗེ་ང་བས་ཆེ། ཆོས་གསུང་ཚད་
ཐམས་ཅད་ཀྱི་རྩར་འཇོག ལན་གཅིག་ཉན་ཕུའི་དགོན་པར་མང་ར་དང་བྱ་ཡུལ་བ་
གཉིས་ལ་དབང་སྟབས་ཤིག་ཏུ་མཛད། བྱ་ཡུལ་བ་ལན་གཅིག་ཐལ་བ་འཕོད་དུ་བྱོན་
པས། སྐས་གདང་གསུམ་པའི་ཁར་ཕེབས་ཚེ་བཀའ་སྡེ་སྣོད་གསུམ་གྱི་དོན་མ་ལུས་པ་
ཐུགས་ལ་ལམ་གྱིས་བྱུང་བས་བླ་མའི་ཞབས་ཏོག་ལ་ཡིད་ཆེས། སྤྱན་སྔ་བ་ཆེན་པོ་
འདས་པའི་རྗེས་ནས། ཤིང་ཕོ་རྟའི་ལོ་ལ་བྱ་ཡུལ་བའི་དགོན་པ་བཏབ། མང་ར་སྒོམ་
བརྩོན་འབར། སྨྱུག་རུམ་པ་ཆེན་པོ་ནི་ཀླུངས་ཤོད་ཀྱི་སྨྱུག་རུམ་དགོན་དུ་བཞུགས་ཏེ་
ཕྱིས་ཐང་སྐྱའི་དབུ་རྩེར་གསར་མ་བཞེངས། ཁོང་གི་སློབ་མ་སྒམ་པོ་བ་སོགས་སློབ་མ་
མང་བོ་བྱུང་ངོ༌། ། ཡང་སྤྱན་སྔ་བ་ཆེན་པོའི་སློབ་མ་སྒོམ་ཆེན་བཞི་ནི། ཟ་ར་བ་ཕག་
སྒོམ་རྡོ་རྗེ་ཡེ་ཤེས། རུག་རྒྱ་སྒོམ། མང་ར་སྒོམ། རལ་བ་སང་སྒོམ་སྟེ་བཞིའོ། ། ལ་
གུར་སྟོན་པ། ཚེར་སྟོན། ཐང་འདུལ། འབྲོག་འདུལ་ཏེ་འདུལ་འཛིན་བཞི། དགེ་
བསྙེན་གཙང་བ་རིན་པོ་ཆེ་ནམ་མཁའ་རྡོ་རྗེ། འཕན་ཡུལ་གྱི་རླུབས་མཆོད་གནས།
རྒྱ་རི་མོ་ཅན་ཏེ་ཐུགས་སྲས་གསུམ་མམ། འཕན་ཡུལ་གྱི་མཁའ་རུ་འདེབས་པ་བོ་དང་
བཞི། ཡང་དབུས་སྟོད་པ་སྐྱེར་སྒོམ་ཆེན་པོ་གཞོན་གྲགས། ཁྲོམ་ཤེར་ཆེན་པོ་འོད་
ཟེར་སེངྒེ། སྨྱུག་རུམ་པ་ཕྱི་མ་མལ་གྲོ་རྒྱལ་སྟེང་འདེབས་པ་བོ་བྲུལ་སྒོམ་དབང་རྒྱན།
ཀུན་རྡོལ་བའམ་སྨད་ཀྱི་ཟླ་རྒྱན་དུ་གྲགས་པའི་དམ་བུ་རི་བ། བ་དར་དགོན་འདེབས་
པ་བོ་བ་དར་བ། འཕན་ཡུལ་རྟ་ཕུག་དགོན་འདེབས་པ་བོ་རྟ་བ་ཞང་སྒོམ། འབྲོམ་གྱི་
སྨོན་གྲོང་དགོན་འདེབས་པ་བོ་བཀྲ་ཤིས་སྒང་བ། རྒྱ་མིག་མང་བ་ཆེན་པོ་སྟེ་བར་གྱི་
ཆེན་པོ་བརྒྱད། ཡང་མདོ་སྨད་ ངང་ཚང་ གི་ དགོན་འདེབས་ པ་ བོ་ངང་ཚང་བ།
རྟོགས་ལྡན་བཟང་མོ་བའི་བླ་མ་པོ་ཐང་བ། དྭགས་པོ་ཤ་བ་གླིང་གི་གནས་གཞི་མཆོད་
རྟེན་བཞེངས་པ་བོ་ཤ་བ་གླིང་བ། ལྷོའི་རྒྱ་རི་དགོན་འདེབས་པ་བོ་རྒྱ་རི་བ། གྲུ་ཤུལ་
480



༄༅། །བོད་སོག་ཆོས་འབྱུང་གི་སྟོད་ཆ།
རང་གི་གནས་གཞི་འཛིན་མཁན་རོང་སྟོན་དགེ་ཡེ་བ་བྱང་ཆུབ་འོད། སྟོད་ལུང་གི་
གནས་འབར་དགོན་འདེབས་པ་བོ་གནས་འབར་བ། སྟོད་ལུང་བ་ཆེན་པོ་དང་ལྷ་
བཟོ་བ་བསྟེན་པའི་སྟོད་ལུང་གི་ཉག་མོ་བ། གྲོ་མོ་ཆེའི་བླ་མ་མུན་སྨྲ་བ་སྟེ་ཕྱིའི་ཆེན་པོ་
བརྒྱད། ཡང་དབུས་སྟོད་ཀྱི་དགྱེར་ཁྲོམ་དུམ་བུ་རི་བ་བྲུལ་སྒོམ་གཙང་གི་བྲག་དམར་
བྲག་ནག་སོགས་ནང་གི་ཆེན་པོ་བཅུ་གསུམ་དང་། དགེ་བཤེས་བརྒྱ་དང་བཅུ། ཏིང་
འཛིན་སྐྱེས་པ་ལྔ་བརྒྱ། སློབ་མ་གཉིས་སྟོང་ལྔ་བརྒྱ་འདུས་པ་སོགས་ཞིབ་པར་བརྗོད་
མི་ལངས་པས་སོ། །
ལོ་དགོན་གྱི་གདན་སར་སྤྱན་སྔ་བ་སྨྱུག་རུམ་དུ་བྱོན་རྗེས། གནས་བརྟན་
གཞོན་ནུ་སྨོན་ལམ། སྡིངས་མོ་བ་སྣུབས་ཆོས་འབར། སྨོན་ལམ་བློ་གྲོས། སླར་སྡིང་
མོ་བ། གཙང་བ་རིན་པོ་ཆེ་ནམ་རྡོར། གླིང་ལུང་བ་བརྩོན་གཞོན་གྱིས་བྱ་ཡུལ་དང་
གཉིས་ཆར་བསྐྱངས། རྣལ་འབྱོར་བ་བསོད་རྒྱན། སངས་རྒྱས་སྒོམ་པ་རྡོར་གཞོན།
གཙང་བ་ཇོ་སྲས། སངས་རྒྱས་སྟོན་པ་གྲགས་སེང་། ཁམས་པ་ལུང་བ་རིན་ཆེན་སེང་
གེ གཙང་སྟོན། འདིའི་སྐུ་རིང་ལ་ཤིང་བྱར་བྱ་ཡུལ་ལ་དམག་གིས་གནོད་པ་བྱུང་
ཞིང་ཁོང་བཀྲོངས། ལྕགས་སྟག་ལ་འབྲི་གོང་གླིང་ལོག་བྱུང༌། ལྕགས་ཡོས་ལ་སངས་
རྒྱས་ཇོ་བོ་དབང་ཕྱུག་གཞོན་ནུ་ལོའི་གདན་སར་ཕེབས་ནས། བྱ་ཡུལ་ལ་ཧོར་སེ་ཆེན་
རྒྱལ་བོས་གསེར་བྲེ་ཉེར་བདུན་གནང་བ་དེས་གསོས་ཏེ་ལོ་ཉེར་གཉིས་ལ་བསྐྱངས།
དེ་ནས་ སངས་ རྒྱས་ སྟོན་ པ་ཚུལ་ སེང་། སངས་རྒྱས་སྒོམ་པ་ ཕྱི་མ་ ཚུལ་ བཤེས།
སངས་རྒྱས་དབོན་པོ་ གཞོན་ནུ་ སྨོན་ལམ། བཅུ་བཞི་ བ་ ཚུལ་ ཁྲིམས་མགོན་པོ།
གནམ་གང་བ་སྤྱན་སྔ་གཞོན་ཡེ། ཚེས་བཅུ་བ་རྒྱལ་སྟེང་ཆོས་རྡོར། བཅོ་བརྒྱད་པ་བློ་
རིན། རིན་རྒྱན། ཚུལ་དར་བསོད་ནམས་ལྷ་དབང་། གཅུང་བསོད་རྒྱལ། སྤྱན་སྔ་
ཆོས་གྲགས་རྒྱལ་མཚན། བོད་མཁར་མི་ཏྲེ་དོན་གྲུབ་སོགས་བྱུང་ངོ༌། ། །
481



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བྱ་ཡུལ་གྱི་གདན་སའི་རིམ་པ་ནི། བྱ་ཡུལ་བའི་རྗེས་སུ་དགེ་བཤེས་བྱ་སྤྲེའུ་ལོ་
བ། སྒྲུབ་མཆོད་གནས་གཞོན་རྒྱན། གླང་ལུང་བ་སོགས་མཁས་གྲུབ་ཟམ་མ་ཆད་
པར་བྱོན་ནས་བསྐྱངས་སོ། །
ཇོ་བོ་ཆེན་པོར་བསྟེན་ནས་བསྟན་པ་དང་བསྟན་འཛིན་བྱུང་ཚུལ་ནི། བཀའ་
བརྒྱུད་པ་དང་། ས་སྐྱ་བ། དགེ་ལྡན་པ་རྣམས་ནི་ཇོ་བོ་ཆེན་པོའི་འཕྲིན་ལས་ལ་
བརྟེན་ནས་བྱུང་བ་ཡིན་ཏེ། བཀའ་བརྒྱུད་ཀྱི་མེས་པོ་ལྷོ་བྲག་མར་བ་ཇོ་བོ་བྱོན་པ་དང་
མཇལ་ནས་གདམས་པ་གསན་ཞིང་སློབ་མར་གྱུར་པ་དང་། ཁྱད་པར་མཉམ་མེད་
དྭགས་པོ་ལྷ་རྗེས་ཇོ་བོའི་དངོས་སློབ་དགོན་པ་ཆེན་པོའི་སློབ་མ་རྒྱ་ཡོན་བདག་ལས་
བཀའ་གདམས་གསན་ཞིང་། རྗེ་བཙུན་མི་ལའི་མདུན་ནས་ཕྱག་ཆེན་གསན་ཏེ།
བཀའ་ཕྱག་ཆུ་བོ་གཉིས་འདྲེས་ཀྱི་གདམས་པ་ལས་ལམ་རིམ་ཐར་བ་རིན་པོ་ཆེའི་རྒྱན་
མཛད། ཁོང་གི་སློབ་མ་འགྲོ་མགོན་ཕག་མོ་གྲུ་བས་དགེ་བཤེས་དོལ་བ་ལས་བཀའ་
གདམས་གསན་ཞིང་བསྟན་རིམ་ཡང་མཛད། དེ་བཞིན་དུ་གླང་ལུང་བ་བརྩོན་འགྲུས་
གཞོན་ནུ་ལས་འབྲི་གུང་འཇིག་རྟེན་མགོན་པོས་བཀའ་གདམས་གསན། འཆད་ཀ་
བ་ཆེན་པོའི་མདུན་ནས་སྟག་ལུང་ཐང་བས་བཀའ་གདམས་གསན། ཤ་ར་བའི་སློབ་
མ་རྣལ་འབྱོར་བ་ཤེས་རབ་རྡོ་རྗེ་ལས་ཀརྨ་དུས་གསུམ་མཁྱེན་པས་བཀའ་གདམས་
གསན་པ་ཡིན་པས། བཀའ་བརྒྱུད་པ་རྣམས་ཀྱིས་སྤྱོད་ཕྱོགས་ཀྱི་ཉམས་ལེན་ཐམས་
ཅད་བཀའ་གདམས་ཀྱི་ལུགས་བཞིན་མཛད་པས་ན་བཀའ་གདམས་ཀྱི་ཆོས་བརྒྱུད་
ལས་བྱུང་བ་ཡིན་ནོ། །
འཇམ་དབྱངས་ས་སྐྱ་པཎ་ཆེན་གྱིས་སྣེའུ་ཟུར་བའི་སློབ་མ་སྤྱི་བོ་ལྷས་པ་བྱང་
ཆུབ་འོད་ཟེར་ལས་བཀའ་གདམས་གསན་ཞིང་། ཁོང་གི་གསུང་རབ་རྣམས་སུའང་
ཐེག་ཆེན་ཐུན་མོང་བའི་ལམ་གྱི་ཉམས་ལེན་བཀའ་གདམས་ཀྱི་ལུགས་མཛད་པ་དང་།
482



༄༅། །བོད་སོག་ཆོས་འབྱུང་གི་སྟོད་ཆ།
རྗེས་འབྲང་ས་སྐྱ་བ་རྣམས་ཀྱིས་ཀྱང་སྲོལ་དེ་བཞིན་བྱེད་ལ། ས་སྐྱ་ཨ་མྱེས་པ་བཀའ་
གདམས་ཆོས་འབྱུང་དུ་བྱུང་བ་ལེགས་པར་བརྗོད་དོ། །
རྒྱལ་བ་ཙོང་ཁ་ཆེན་པོས་ཀྱང་། མཁན་ཆེན་ནམ་མཁའ་རྒྱལ་མཚན་དང་།
གྲ་གོར་མཁན་ཆེན་ཆོས་སྐྱབས་བཟང་བོ་རྣམ་གཉིས་ལས་བཀའ་གདམས་ཀྱི་ལམ་
རིམ་གསན་ནས་བྱང་ཆུབ་ལམ་རིམ་ཆེ་ཆུང་སོགས་མཛད་དེ། རི་བོ་དགེ་ལྡན་པའི་
ལུགས་སྲོལ་ཇོ་བོ་བཀའ་གདམས་པའི་རྣམ་ཐར་འཛིན་པ་ཤ་སྟག་ཡིན་པས། ཆོས་
འབྱུང་རྣམས་སུ་བཀའ་གདམས་གསར་མའི་མིང་གི་ཐ་སྙད་མཛད་པ་བཞིན་ནོ། །།
དེང་དུས་བོད་ཡུལ་གྲུབ་མཐའ་རིས་མེད་ ཀྱི་ གདན་ ས་ཆེན་པོ་རྣམས་སུ།
མཚན་ཉིད་ཀྱི་གཞུང་ཆེན་དུ་མའི་བཤད་རྒྱུན་བྱུང་བ་རྣམས་ཀྱང་ཇོ་བོ་ཆེན་པོའི་
བཀའ་དྲིན་ལས་བྱུང་སྟེ། བོད་འདིར་དབུ་ཚད་བྱམས་ཆོས་འདུལ་མངོན་ཡོངས་
རྫོགས་ཀྱི་བཤད་གྲྭ་འཛུགས་པ་བོ་ནི་རྔོག་ལོ་ཆེན་པོ་སློབ་མ་ཡང་སློབ་དང་བཅས་པ་
ཡིན་ཞིང་། རྔོག་ལེགས་པའི་ཤེས་རབ་ནི་ལོ་བཅུའི་རིང་ཇོ་བོ་ཆེན་པོར་བསྟེན་ནས་
ལེགས་བཤད་ཀྱི་བདུད་རྩི་ངོམས་པ་མེད་པར་མྱང་སྟེ་ཡོན་ཏན་ཡར་ཟླ་བཞིན་འཕེལ་
བའི་ཐུགས་ཀྱི་སྲས་པོ་གཅིག་ཡིན་ལ། དེ་ཉིད་ལ་ཇོ་བོ་ཉིད་ཀྱིས་གསང་ཕུ་འདེབས་
པར་ལུང་བསྟན་པ་བཞིན་རབ་བྱུང་དང་བོའི་ཆུ་གླང་( ༡༠༧༣) ལ་བཏབ། གདན་
ས་ཆེན་པོ་དྲུག་གི་ཡ་གྱལ་དུ་བརྩི། དེའི་སློབ་མ་དང་དབོན་པོ་གཉིས་ཀ་ཡིན་པའི་
རྔོག་བློ་ལྡན་ཤེས་རབ་ཀྱིས་ཇོ་བོའི་ཆོས་རྣམས་ཁུ་བོ་ལས་གསན་ནས་བསྟན་རིམ་
མཛད་ཅིང་མཚན་ཉིད་ཀྱི་གཞུང་ཆེན་པོའི་བཤད་གྲྭ་ཡར་ལྡན་དུ་བསྐྱངས། ཁོང་གིས་
འགྱུར་མཛད་པའི་ཚུལ་ནི། གྲོ་ལུང་བས། དམ་ཆོས་བསྒྱུར་ལ་མངའ་བརྙེས་པས། །
རྒྱལ་ཡུམ་ གཉིས་ དང༌ བསྟན་བཅོས་ གཞུང་། ། འབུམ་ཕྲག་ གཅིག་ དང་ ཁྲི་ ཕྲག་
གསུམ། །སྟོང་ཕྲག་བདུན་ནི་ལྷག་བཅས་བསྒྱུར། ། ཞེས་པ་ལྟར་ཡིན་ལ། ཁོང་
483



༄༅༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གིས་ལྷ་ས་དང་བསམ་ཡས། མྱུ་གུ་སྣ། གཉལ་སྒང་ཐོག གཙང་རྒྱང་མཁར་ལ་
སོགས་པར་གཞུང་ཆེན་གྱི་བཤད་པ་གནང་བས། མཁས་བཙུན་གྲྭ་བ་ཁྲི་ཕྲག་གཉིས་
དང་སུམ་སྟོང་བྱུང་བར་གསུངས་ཡོད། ཐུགས་ཀྱི་སྲས་བཞི་ནི། གསུང་རབ་ཀུན་ལ་
མཁས་པ་གྲོ་ལུང་བ་བློ་གྲོས་འབྱུང་གནས། ཕར་ཕྱིན་ལ་མཁས་པ་འབྲེ་ཆེན་པོ་ཤེས་
རབ་འབར། ཚད་མ་ལ་མཁས་པ་གངས་པ་ཤེའུ་བློ་གྲོས་བྱང་ཆུབ། དབུ་མ་ལ་མཁས་
པ་ཁྱུང་རིན་ཆེན་གྲགས། གདན་ས་ངོས་སུ་ཞང་ཚེ་སྤོང་ཆོས་ཀྱི་བླ་མ་རྣམས་བྱུང་།
གྲོ་ལུང་བ་ཆེན་པོ་གཞོན་ནུའི་དུས་ཇོ་བོ་རྗེ་དང་འབྲོམ་ལས་བཀའ་གདམས་གསན།
ཇོ་བོའི་གཞུང་ཆུང་རྣམས་གཙོ་བོར་གྱུར་པའི་ཆོས་ཆུང་བརྒྱ་རྩ་ལ་དོན་ཁོག་འཆད་པའི་
ཊཱིཀྐ་དང་། བསྟན་རིམ་ཆེ་ཆུང་གཉིས་མཛད། བསྟན་རིམ་ཆེན་མོ་ནི་ལམ་སྒྲོན་གྱི་
དགོངས་འགྲེལ་ཟླ་མེད་ཡིན་པས་རྒྱལ་བ་ཙོང་ཁ་བས་ཀྱང་འདིའི་གླེགས་བམ་གཟིགས་
དུས་སུ་མཆོད་པ་སྣ་ཚོགས་ཀྱིས་བསུ་བ་མཛད་ཅིང༌། ལམ་རིམ་ཆེན་མོ་ཡང་ཕལ་ཆེར་
འདི་དང་མཐུན་པར་མཛད། གྲོ་ལུང་བས་ལོ་ཙཱ་བའི་གསུང་ཡང་གཅེས་སྤྲས་མཛད་
དེ་མཚན་ཉིད་ཀྱི་བཤད་པའི་ཊཱིཀྐ་མང་དུ་མཛད། སྐུ་ཚེའི་སྨད་ལ། ཕྱྭ་བ་ཆོས་སེང་
གིས་འབད་པས་ཕར་ཕྱིན་གསན་ནས་འགྲེལ་ཆུང་གི་ཊཱིཀྐ་ཆེ་བ་ཞིག་མཛད། གཞན་
ཡང་། བྱམས་ཆོས་ལྔ་དང༌། རྣམ་ངེས། དབུ་མ་བདེན་གཉིས། སྤྱོད་འཇུག་སོགས་
ལ་ཊཱིཀྐ་མང་བོ་མཛད། དེའི་དུས་ཀྱི་མཁས་པ་ཕལ་ཆེར་ཁོང་གི་སློབ་མར་གྱུར།
གྲགས་ཆེ་བ་ནི་གཙང་ནག་བརྩོན་འགྲུས་སེངྒེ་དང་། དན་འབག་སྨྲ་བའི་སེངྒེ། བྲུ་ཤ་
བསོད་ནམས་སེངྒེ། རྨ་བྱ་རྩོད་པའི་སེངྒེ། རྩགས་དབང་ཕྱུག་སེངྒེ། མྱང་བྲན་ཆོས་
ཀྱི་སེངྒེ། ལྡན་མ་དཀོན་མཆོག་སེངྒེ། གཉལ་བ་ཡོན་ཏན་སེངྒེ་སྟེ་རིག་པའི་སེང་ཆེན་
བརྒྱད་བྱུང་ངོ༌། ། འབྲེ་ཆེན་པོ་ཕར་ཕྱིན་ལ་མཁས་པས་འབྲེའི་གསུང་རྒྱུན་ནི་ཕར་
ཕྱིན་གྱི་བཤད་རྒྱུན་ཆེ་བ་གཅིག་ཡིན། བསྟན་པ་སྔ་དར་དུས་ཀྱི་ཕར་ཕྱིན་གྱི་བཤད་
484



༄༅། །བོད་སོག་ཆོས་འབྱུང་གི་སྟོད་ཆ།
རྒྱུན་ཁམས་སུ་འཕོས་པ་ལས་བླ་མ་སེ་བཙུན་སོགས་ལས་བརྒྱུད་དེ་དབུས་སུ་བྱུང་བ་
ཡིན། བཤད་རྒྱུན་གཙོ་བོ་ཨར་བྱང་ཆུབ་ཡེ་ཤེས་ཀྱིས་བཟུང༌། བོད་ཀྱི་ཕར་ཕྱིན་གྱི་
གཞུང་གི་འཆད་པ་མང་བོ་འབྲེ་ ཨར་ གཉིས་ཀྱི་བཤད་པ་ལ་བརྟེན་པར་གསུངས།
གངས་པ་ཤེའུ་དང་། ཁྱུང་རིན་ཆེན་གྲོགས་རྣམ་གཉིས་ལས། སྟོད་ལུང་རྒྱ་དམར་བ་
བྱང་ཆུབ་གྲགས་ཀྱིས་དབུ་ཚད་གསན། སྟོད་ལུང་རྒྱ་དམར་བའི་མདུན་ནས་སློབ་
དཔོན་ཕྱུ་བས་དབུ་ཚད་གཉིས་གསན་པ་ཡིན་ལ། དཔལ་ཕག་མོ་གྲུ་བ་དང༌། ཀརྨ་
དུས་གསུམ་མཁྱེན་པ་སོགས་ཀྱིས་ཀྱང་དབུ་ཚད་སོགས་གཞུང་དུ་མ་གསན་ནས་
བཀའ་བརྒྱུད་པའི་ཕྱོགས་སུ་མཚན་ཉིད་ཀྱི་བཤད་རྒྱུན་དར་བར་གྱུར། ཞང་ཚེ་སྤོང་
ཆོས་ཀྱི་བླ་མས་ཀྱང་ཊཱི་ཀ་འགའ་རེ་བརྩམས་ཤིང་། དེའི་སློབ་མ་ཉང་བྲན་ཆོས་ཀྱི་ཡེ་
ཤེས་ཀྱིས། བསླབ་པ་ཀུན་ལས་བཏུས་པ་དང༌། སྤྱོད་འཇུག་སོགས་ལ་འབྲེལ་བའི་
སྤྱོད་ཕྱོགས་ཀྱི་ཡིག་ཆ་དང་། སློབ་མ་མང་བོ་ལ་བཤད་པས་སྤྱོད་ཕྱོགས་ལ་བཀའ་དྲིན་
ཆེ་བར་གསུངས་ཤིང་། ལོ་ཙཱ་བ་ཆེན་པོ་གཤེགས་རྗེས། ཁོང་གིས་གདན་ས་ལོ་སུམ་
ཅུ་རྩ་གཉིས་སུ་བསྐྱངས། དེ་ནས་གཉལ་བ་རི་ལུ། རྣམ་འབར་བ། ཕྱྭ་བ་ཆོས་ཀྱི་
སེངྒེ། རྩགས་དབང་ཕྱུག་སེངྒེ། གཙང་བ་འཇམ་སེང་། གཉལ་བ་དད་པ་བཟང་བོ།
འཛམ་ཙན་ནེ། བཟང་བོ་དར་མ་འོད། བཟང་བོ་དོན་གྲུབ། སློབ་དཔོན་ཇོ་ནམ།
རེག་འོད་ཟེར་མགོན་པོ་སོགས་གདན་རབས་རིམ་པར་བྱོན་པ་མང་ལ། གླིང་སྟོད་
པའི་གདན་རབས་ཡང༌། འཇམ་དབྱངས་སེངྒེ་ཡན་ཐུན་མོང་བ་ལ། དེ་ནས་ཞུ་སྟོན་
ཧྲལ་མོ། བློ་གྲོས་འབར། གཉལ་ཞིག རྒྱུ་འཆིང་རུ་བ། ཆུ་མིག་པ། སོག་དཔོན་
བཙན་དགོན་པ། བླ་བྲང་བ་ཆོས་དཔལ་རྒྱལ་མཚན། གཞོན་རིན་པ། ལྷ་སྟོན་ཞིག་
པོ། ཡང་རྩེ་བ་སོགས་གསང་ཕུའི་གདན་རབས་ལས་བྱུང་བ་ལྟར་རོ། ། གསང་ཕུའི་
གདན་ས་འདི་ལ་ཚོགས་ཆེན་གཅིག་དང་གྲྭ་ཚང་བཅུ་གཅིག་ཡོད། ཐོག་མར་བཀའ་
485



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གདམས་རྙིང་མའི་དགོན་པ་ཡིན་ལ། ཕྱིས་སུ་གདན་ས་བ་བརྒྱད་པ་དང་དགུ་བར་
གཉལ་བ་དད་པ་བཟང་བོ་དང་འཛམ་བཙན་ནེ་གཉིས་ཀྱི་དུས་སུ་གླིང་སྟོད་སྨད་
གཉིས་སུ་གྱེས། དེ་རྗེས་ས་ དགེ་ གཉིས་སུ་གྱེས་ནས་ས་སྐྱ་བ་བདུན་དང་། དགེ་
ལུགས་པ་བཞི་ཡོད། སྤེལ་སེར་དང་། ཉི་མ་ཐང་། ར་བ་སྟོད་པ། ཉང་རོ་བཅས་
བཞི་ནི་དགེ་ལུགས་པ་ཡིན། གྲྭ་ཚང་གི་སྟོད་དུ་རྡོའི་ར་བ་བསྐོར་ཏེ་འཆད་ཉན་གནང་
བས་ར་བ་སྟོད་དུ་གྲགས། རིམ་གྱིས་འཕེལ་རྒྱས་སོང་སྟེ་སྙེ་ཐང་བདེ་བ་ཅན་དུ་གནས་
སྤོས་ནས་ད་ལྟ་ར་སྟོད་གྲྭ་ཚང་ཞེས་པ་དེ་ཡིན། ཉང་རོ་གྲྭ་ཚང་དགའ་ལྡན་དུ་སྤོས་
ཤིང་རྗེས་ཞིག་ནས་ཤར་རྩེ་དང་ཟླ་སྒྲིལ་དུ་སོང་། སྔོན་གླིང་སྨད་ལ་གྲྭ་ཚང་དྲུག་ཡོད་
ཀྱང་། ཕྱིས་སུ་ས་སྐྱ་བ་བདུན་ནི། དྭགས་པོ་གྲྭ་ཚང་། རྣམ་རྒྱལ་གསེར་ཁང་། ཁུ་
སྤེ། སྒྲོབ་རྙིང་བ། གཞི་བ། གནས་སྒོ་བ། སྒྲོས་གསར་བ་རྣམས་ཡིན། ར་བ་སྨད་
གྲྭ་ཚང་ནི་ལྷོ་ཁར་གནས་སྤོར་ཏེ་གོང་དཀར་རྫོང་གི་ཁོངས་སུ་ཡོད་པའི་ས་སྐྱའི་དགོན་
པ་ཞིག་ཡིན། ས་སྐྱ་བ་རྣམས་ཀྱིས་རོང་སྟོན་ཤཱཀྱ་རྒྱལ་མཚན་དང་། གོའུ་རབ་
འབྱམས་པ་བསོད་ནམས་སེངྒེ་སོགས་ཀྱི་ཡིག་ཆའི་ཐོག་ནས་སློབ་གཉེར་གནང་ནས་
ས་སྐྱའི་ཆོས་གྲྭ་རྣམས་སུ་འཆད་ཉན་དང་རྩོད་པ་དར་རྒྱས་ཆེ་བར་སོང༌། ཡང་ཀློང་
ཆེན་རབ་འབྱམས་པ་གསང་ཕུའི་ཆོས་གྲྭར་ཞུགས་ནས་གླིང་སྟོད་སློབ་དཔོན་བཙན་
དགོན་པ་དང་། བླ་བྲང་བ་ཆོས་དཔལ་རྒྱལ་མཚན་གཉིས་ལས་ཚད་མ་དང་དབུ་ཕར་
བྱམས་ཆོས་སོགས་གསན་ནས། གསང་སྔགས་རྙིང་མའི་ཆོས་སྡེ་ཆེན་པོ་རྣམས་
སུའང་མཚན་ཉིད་ཀྱི་བཤད་གྲྭ་རྒྱུ་ཆེར་དར། ཡང་འཇམ་དབྱངས་གསར་མས་ནི།
སྐྱང་འདུར་དུ་བཤད་པའི་གྲྭ་བཙུགས་ཏེ་གྲྭ་བ་མང་དུ་ཐོན་ཞིང༌། ཀུན་མཁྱེན་ཆོས་སྐུ་
འོད་ཟེར་ཡང་ཁོང་གི་སློབ་མར་གྱུར་ཏེ། དེ་ལས་སློབ་རྒྱུད་རིམ་པར་བྱུང་ནས་ཇོ་ནང་
དུའང་བཤད་གྲྭ་དར་བར་གྱུར་པ་སོགས་བོད་ཡུལ་གངས་རིའི་ལྗོངས་སུ་མཁས་པ་
486



༄༅། །བོད་སོག་ཆོས་འབྱུང་གི་སྟོད་ཆ།
གནམ་གྱིས་ས་བཀབ་པ་ལྟ་བུ་རིམ་པར་བྱོན་པ་རྣམས་ཀྱིས་བཤད་གྲྭ་མང་དུ་བཙུགས་
པའི་འཆད་ཉན་གྱི་རྒྱུན་ད་ལྟའི་བར་དུ་གནས་པ་འདིའང་ཇོ་བོ་བཀའ་གདམས་པ་
རྒྱུད་བཅས་ཀྱི་སྐུ་དྲིན་ཡིན་ནོ། ། །
བཀའ་གདམས་ཀྱི་དགེ་བའི་བཤེས་གཉེན་རྣམས་ཀྱི་ཉམས་ལེན་གྱི་རིམ་པ་ནི།
ལྟ་བ་གཙོ་བོར་སྟོན་པའི་གཞུང་དང་། སྤྱོད་པ་གཙོ་བོར་སྟོན་པའི་གཞུང་། ལྟ་སྤྱོད་
ཟུང་འབྲེལ་དུ་སྟོན་པའི་གཞུང་གསུམ་དུ་ཡོད་ལ། ཕྱི་མ་ལྟ་སྤྱོད་ཟུང་འབྲེལ་དུ་སྟོན་
པའི་གདམས་པའི་རྒྱལ་བོ་ནི་སྐྱེས་བུ་གསུམ་གྱི་ལམ་གྱི་རིམ་པ་སྟེ་གཞུང་ནི་བྱང་ཆུབ་
ལམ་སྒྲོན་ཡིན་ལ། གདམས་པ་དེ་ནི་ཇོ་བོས་འབྲོམ་ལ་ལྐོག་ཏུ་འཁྲིད་པར་མཛད་དེ།
ངས་ཁྱོད་མ་གཏོགས་གཞན་གཏོད་ས་མ་རྙེད་པ་ཡིན་གསུངས་ནས། མན་ངག་འདི་
དགེ་བཤེས་སྟོན་པ་ལ་གཏད་དེ། ཁོང་བསྟན་པའི་བདག་པོར་བྱིན་གྱིས་བརླབས་
པས། འབྲོམ་འཕྲིན་ལས་ཀྱི་ཁྱབ་གདལ་ཆེ་བ་ཡང་དེས་དོན་ཡིན་གསུངས། གཞན་
ནག་ཚོ་དང་གསང་ཕུ་ལ་ཡང་བརྒྱུད་པ་ཡོད་ཀྱང་དེ་ཙམ་དར་མ་ཚེ་བ་ཡིན་ནོ། །
འབྲོམ་རིན་པོ་ཆེ་ནས། དགེ་བཤེས་སྤྱན་སྔ་བ་དང་། དེ་ནས་བྱ་ཡུལ་བ་སོགས་ལ་
བརྒྱུད་པ་ནི་བཀའ་གདམས་གདམས་ངག་པ་ཞེས་གྲགས་ཤིང་། ཡང་འབྲོམ་རིན་པོ་
ཆེ་ནས་དགེ་བཤེས་པོ་ཏོ་བ་དང་། དེ་ནས་ཤ་ར་བ་སོགས་ལ་བརྒྱུད་པ་ནི་བཀའ་
གདམས་གཞུང་བ་ཞེས་པའི་ཐ་སྙད་མཛད། འདི་གཉིས་དོན་ལ་འདྲ་ཡང་། གཞུང་
བཤོད་ཀྱི་སྤྲོས་པ་རྒྱ་ཆེ་བ་བྱེད་མིན་གྱི་སྒོ་ནས་སོ་སོར་བགྲངས་པ་ཙམ་མོ། ། ཡང་
བཀའ་གདམས་མན་ངག་པ་དང་གསུམ་དུ་ཕྱེ་ཚེ། འདིའི་སྐབས་ཀྱི་མན་ངག་ཞེས་པ།
ཇོ་བོ་ཡབ་སྲས་ཀྱི་གསང་ཆོས་བཀའ་གདམས་གླེགས་བམ་དུ་གྲགས་པ་སྟེ། ཇོ་བོ་ཆེན་
པོས་ཡེར་བ་ལྷ་རི་སྙིང་བོའི་མགུལ་དུ་ཁུ་རྔོག་འབྲོམ་གསུམ་ལ་གནང་སྟེ་སྟོན་པ་རིན་པོ་
ཆེས་ཞུས་པ་ལ་ཕ་ཆོས། བུ་ཁུ་རྔོག་གཉིས་ཀྱིས་ཞུས་པ་ལ་བུ་ཆོས་སུ་གྲགས། ཇོ་བོ་
487



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འདའ་ཁར་འབྲོམ་ལ་གནང་། གཙོ་བོར་སྐུ་མཆེད་གསུམ་ལ་གཞུང་དང་མན་ངག་
གསུམ་བྱིན་ལ། ཞེས་ཞལ་ཆེམས་བྱོན་པའི་མན་ངག་དེ་ཡིན། སྐུ་མཆེད་གསུམ་ལས་
ཕུ་ཆུང་བ་ལ་ཡོངས་རྫོགས། གཞན་གཉིས་ལ་ཕལ་ཆེར་དང་ཕྱོགས་ཙམ་མངའ་བ་
ཡིན་ཏེ། སློབ་དཔོན་ན་རིམ་ གྱིས། ཡོངས་སུ་རྫོགས་པ་ གཞོན་ནུ་རྒྱལ་མཚན་
ཡིན། །ཕལ་ཆེར་འཛིན་པ་ཚུལ་ཁྲིམས་འབར་དུ་གདའ། །ཕྱོགས་ཙམ་མངའ་བ་
རིན་ཆེན་གསལ་བ་ཡིན། །དེང་སང་དུས་ན་ཁོ་བ་ཉིད་དུ་གསལ། ། ཞེས་པ་ལྟར།
རྔོག་ལེགས་པའི་ཤེས་རབ་ཀྱིས། མངའ་རིས་པ་ཤེས་རབ་རྒྱལ་མཚན་དང་། དེས་ཕུ་
ཆུང་བ་གཞོན་ནུ་རྒྱལ་མཚན་ལ་གཏད། དེས་ཀ་མ་རིན་རྒྱན། ཞང་སྟོན་དར་རྒྱན།
སྟབས་ཀ་བ་བྱང་བཟང༌། སྟབས་ཀ་ནམ་རིམ། འབྲོམ་ཀུ་མ་ར་མ་ཏི་གཞོན་བློའི་
བར་དུ་བྱོན། དེ་ཉིད་ཀྱིས་བཀའ་རྒྱ་བཀྲོལ་ཏེ་སློབ་མ་རེ་གཉིས་ལ་སྤེལ་ཞིང་། དེ་
ནས་རིམ་གྱིས་ལོ་ཆེན་ཐུགས་རྗེ་དཔལ་བ་ལས་རྒྱལ་བ་དགེ་འདུན་གྲུབ་ཀྱིས་གསན་པ་
ནས་དབུས་གཙང་ཐམས་ཅད་དུ་དར་རྒྱས་ཆེའོ། ། བཀའ་གདམས་པ་ལ་སྔགས་ཀྱི་
གདམས་པ་མེད་སྙམ་ནའང་མ་ཡིན་ཏེ། སྐྱབས་གནས་བླ་མ་དྲན་པ་དང༌། ལུས་ལྷ་
ཡི་རང་བཞིན་དུ་བསམ་པ། ངག་བཟླས་བརྗོད་རྒྱུན་དུ་བྱ་བ། འགྲོ་བ་མ་ལུས་ཕ་མར་
སེམས་པ། སེམས་ཀྱི་གནས་ལུགས་སྟོང་བར་དཔྱད་པ་སོགས་རྗེས་དྲན་ལྔ་གསུངས་
ཤིང༌། སྙིང་བོར་གྱུར་པ་ནི་ཐིག་ལེ་བཅུ་དྲུག་གི་ཉམས་ལེན་ཡིན་ལ། ཉམས་སུ་
བླངས་བའི་ཡོན་ཏན་ནི། འདུལ་བ་ནས་གསང་སྔགས་རྡོ་རྗེ་ཐེག་པའི་བར་སྟན་ཐོག་
གཅིག་ཏུ་ཉམས་སུ་ལེན་པ་ལ་མཁས་པ། ལྟ་བ་མཐོ་ལ་སྤྱོད་པ་ཞིབ་པ་ཞིག་ཡིན་
གསུངས་པ་དང༌། བཀའ་གདམས་ལྷ་བཞི་ནི། བསྟན་པའི་བདག་པོ་ ཐུབ་པའི་
དབང་བོ་དང༌། བོད་ཁམས་ཀྱི་ལྷ་སྤྱན་རས་གཟིགས། ཇོ་བོའི་ཐུགས་དམ་འཕྲིན་
ལས་ཀྱི་ལྷ་སྒྲོལ་མ། བདུད་ལས་རྣམ་པར་རྒྱལ་བའི་ཇོ་བོ་མི་གཡོ་བའོ། ། ཆོས་སྡེ་
སྒོ
488



༄༅། །བོད་སོག་ཆོས་འབྱུང་གི་སྟོད་ཆ།
སྣོད་གསུམ་སྟེ་ལྷ་ཆོས་བདུན་ལྡན་ཞེས་བྱ་ལ། སྡེ་སྣོད་གསུམ་པོ་དེའི་བརྗོད་བྱ་བསླབ་
པ་གསུམ་ཡང་མཚོན་པས། ལྷ་བཞིས་ལུས་དང་། སྡེ་སྣོད་གསུམ་གྱིས་ངག་དང་།
བསླབ་པ་གསུམ་གྱིས་སེམས་བརྒྱན་པར་བྱས་ཏེ་སྡུག་ན་སྐད་ངན་མི་འདོན། སྐྱིད་ན་
སྐྱོ་ཤས་ཆེ་བ། འགལ་རྐྱེན་ལམ་དང་མི་མཐུན་གྲོགས་སུ་འཁྱེར་བ། སྡུག་བསྔལ་ཅི་
བྱུང་ཡང་ལས་འབྲས་ལ་ཡིད་ཆེས་སྐྱེ་ནས་སྡིག་སྒྲིབ་སྦྱོང་བའི་ཐབས་སུ་འཁྱེར་བ་དང་
བྱང་ཆུབ་ཀྱི་སེམས་བོགས་འདོན་པའི་མན་ངག་སྦྱོང་བ་སོགས་ནི་བཀའ་གདམས་པའི་
ཐུགས་ཀྱི་ཉམས་ལེན་ཡིན་ནོ། །
བཀའ་གདམས་ཀྱི་རིང་ལུགས་འཛིན་པའི་དགོན་སྡེ་དུ་མས་དབུས་གཙང་གི་
ལྗོངས་ཐམས་ཅད་ཁྱབ་པར་བྱས་མྱོང་མོད། ཕྱིས་སུ་ཉམས་ནས་བྱང་རྭ་སྒྲེང་དང་།
གཙང་གི་སྣར་ཐང་། གསང་ཕུ་ནེའུ་ཐོག་སོགས་གདན་ས་ཁ་ཤས་མཁན་རྒྱུད་རིམ་པ་
ཟམ་མ་ཆད་པར་གནས་མོད། ད་ལྟ་སྣར་ཐང་གདན་སའང་སྟོངས་ནས་མེད་པར་
གྱུར། སྔོན་ཆད་ཀྱང་གདན་ས་གཞན་རྣམས་དུས་ཀྱི་དབང་གིས་ཕལ་ཆེར་སྟོངས་
ཤིང་མང་བོ་ཞིག་བཙུན་མས་འཛིན་པར་སྣང་སྟེ། བཀའ་གདམས་པ་རྣམས་བུད་
མེད་ལ་ཤིན་ཏུ་འཛེམ་ཆ་ཆེ་བས། མཁའ་འགྲོ་མའི་རྣམ་སྤྲུལ་བུད་མེད་གཅིག་བཀའ་
གདམས་པའི་དགོན་པར་འོངས་པ་དྲག་འཇུན་གྱིས་དགོན་པའི་ཕྱི་རོལ་ཏུ་བཏོན་པ་
ལ། བུད་མེད་དེས་ད་ལྟ་ཁྱེད་རྣམས་ངེད་ཀྱི་རིགས་ལ་འཛེམ་སྟེ། སླར་ཁྱེད་རྣམས་ཀྱི་
དགོན་ཤུལ་བུད་མེད་ཀྱིས་འཛིན་ནོ་ཞེས་དམོད་བོར་བས། དེའི་རྟེན་འབྲེལ་གྱིས་ཡིན་
ཞེས་བཤད་པ་མཐོང་ངོ༌། ། དེ་ལྟར་བཀའ་གདམས་པའི་བསྟན་པའི་ཆོས་ཀྱི་བྱུང་
ཚུལ་དང༌། བཀའ་གདམས་པའི་སྐྱེས་བུ་དམ་པ་རྣམས་ཀྱི་རྣམ་པར་ཐར་བ་ནི་ཞིབ་
པར། ལས་ཆེན་ཀུན་རྒྱལ་བ་དང་། པཎ་ཆེན་བསོད་གྲགས་པའི་ཆོས་འབྱུང་། ས་
སྐྱའི་བཀའ་གདམས་ཆོས་འབྱུང་སོགས་ལས་ཤེས་པར་བྱའོ། ། །
489



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འདིར་སྨྲས་པ།
རབ་འབྱམས་མདོ་རྒྱུད་མན་ངག་གདན་གཅིག་ཏུ། །
གྲུ་བཞི་ལམ་དུ་འཁྱེར་ཤེས་བཀའ་གདམས་སྲོལ། །
འཁྲུལ་བྲལ་བསྟན་པའི་ཉི་མ་འོད་པོ་ཆེས། །
རྨོངས་པའི་མུན་ལྗོངས་ཆོས་ཀྱིས་སྣང་བར་བྱས། །
ཁོར་ཡུག་གངས་རིའི་མུ་ཁྱུད་ར་བ་ན། །
གཞུང་བ་གདམས་ངག་ཉི་ཟླ་ཟུང་དུ་ཤར། །
རྣམ་ཐར་གཙང་མས་ས་གཞིར་ཉིན་མཚན་ཀུན། །
མཛེས་པར་འཁྱུད་པ་རྩེ་དགའི་མེ་ཏོག་ངོམ། །
བཀའ་གདམས་བསྟན་པའི་གངས་རི་ལས་འོངས་པའི། །
ས་དགེ་བཀའ་བརྒྱུད་རིང་ལུགས་ཆུ་ཀླུང་འབུམ། །
རྒྱལ་བསྟན་འོ་མཚོ་འཁྱིལ་བ་ཡུག་གཅིག་གིས། །
འཛིན་མའི་དཀྱིལ་འཁོར་ངོས་ཡངས་ཁྱབ་པར་བྲིས། །
དབུ་ཚད་བྱམས་ཆོས་འདུལ་མངོན་ཡོངས་རྫོགས་ཀྱི། །
རྩོད་པའི་བཤད་གྲྭ་གནམ་ལྕགས་ཐོག་གི་ཟླ། ། །
རབ་འབྱམས་ཆོས་སྡེ་རྒྱུ་སྐར་ས་ལ་བཀྲ། ། །
ཇོ་བོ་བཀའ་གདམས་བརྒྱུད་པའི་འཕྲིན་ལས་རྨད། །
ལྷ་བཞིས་ལུས་དང་སྡེ་སྣོད་གསུམ་གྱིས་ངག །
བསླབ་གསུམ་རྒྱན་གྱིས་ཐུགས་རྒྱུད་ཡོངས་གཏམས་ཏེ། །
ཅི་བྱས་སྡིག་སྒྲིབ་སྦྱོང་བའི་ཐབས་མཁས་སུ། །
490



༄༅ ། །བོད་སོག་ཆོས་འབྱུང་གི་སྟོད་ཆ།
འཁྱེར་བ་བཀའ་གདམས་བརྒྱུད་པའི་ཁྱད་ཆོས་ཡིན། །
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
༄༅། །ཕྱི་དར་དུས་སུ་སྔ་འགྱུར་རྙིང་མའི་ཆོས་
བརྒྱུད་འཕེལ་རྒྱས་བྱུང་ཚུལ།
༄༅ ། །གཉིས་པ། བསྟན་པ་ཕྱི་དར་དུས་ཀྱི་གསང་སྔགས་རྙིང་མའི་རིང་
ལུགས་སླར་ཡང་འཕེལ་རྒྱས་བྱུང་ཚུལ་ནི། བསྟན་པ་སྔ་དར་དུས་ཀྱི་སློབ་དཔོན་རིན་
པོ་ཆེ་དང་། དྷརྨ་ཀིརྟི་སོགས་ལ་བརྟེན་ནས། ལོ་ཙཱ་བ་དག་གིས་བསྒྱུར་པའི་རྒྱུད་སྡེ་
མང་བོ་དང་། ཁྱད་པར་ཀུན་བྱེད་རྒྱལ་བོ་དང་། མདོ་དགོངས་འདུས། སྒྱུ་འཕྲུལ་སྡེ་
བརྒྱུད། ཁྲོ་བོ་ཟླ་གསང་ཐིག་ལེ། ཕུར་བ་རྩི་བ་སོགས་ལྟ་བུ་ནི་སྔགས་རྙིང་མ་ཡིན་ལ།
ལོ་ཆེན་རིན་བཟང་དང་། འབྲོག་མི་ལོ་ཙཱ་བ། སྨྲ་ཏི་ཛྙ་ན་ཀིརྟི་སོགས་ཀྱིས་བསྒྱུར་པ་
ནས་བཟུང་སྔགས་གསར་མ་ཞེས་པའི་ཐ་སྙད་བྱུང་བ་ལས། མདོ་ཕྱོགས་སུ་གསར་
རྙིང་གི་དབྱེ་བ་མ་མཆིས་སོ། ། དེ་ཡང་བདེ་བར་གཤེགས་པའི་བསྟན་པ་ཐམས་ཅད་
ཀྱི་སྙིང་བོ་གསང་ཆེན་བླ་ན་མེད་པ་རྡོ་རྗེ་ཐེག་པའི་རྒྱུད་སྡེ་རིན་པོ་ཆེ་སྔ་འགྱུར་བསྟན་
པ་དྲི་མ་མེད་པའི་རྒྱུན་སླར་ཡང་འཕེལ་ཚུལ་མདོར་བསྡུས་ཤིག་གླེང་བར་བྱའོ། ། དེ་
ལ་སྤྱིར་བཏང་བརྗོད་ན་གསང་སྔགས་སྔ་འགྱུར་གྱི་རིང་ལུགས་ཐུན་མོང་མ་ཡིན་པ་
འདི་རྒྱ་གར་འཕགས་པའི་ཡུལ་ནས་བརྒྱུད་ཚུལ་ལ། རྒྱལ་བ་དགོངས་པའི་བརྒྱུད་པ་
དང་། རིག་འཛིན་བརྡ་ཡི་བརྒྱུད་པ། གང་ཟག་སྙན་ཁུངས་བརྒྱུད་པ་གསུམ་དུ་
གསུངས་པ་ལས། དང་བོ་རྒྱལ་བ་དགོངས་པའི་བརྒྱུད་པ་བྱུང་ཚུལ་ནི། གདོད་མའི་
491



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མགོན་པོ་ཆོས་སྐུ་ཀུན་ཏུ་བཟང་བོ་འཁོར་རིགས་ལྔའི་སྟོན་པ་དང་། རྒྱལ་བ་ཞི་ཁྲོའི་
འཁོར་ཚད་མེད་པ་རྣམས་སྟོན་འཁོར་དགོངས་པ་འཕོ་བའི་ཚུལ་གྱིས་བཞུགས་ཤིང་།
བརྗོད་བྲལ་གནས་ལུགས་རྫོགས་པ་ཆེན་པོ་དེ་ཁོ་ན་ཉིད་ཀྱི་ཡེ་ཤེས་དགོངས་པའི་བྱིན་
རླབས་ཀྱིས་འཕོ་ཞིང་གཟིགས་པར་མཛད་པ་ལ་ཆོས་སྐུའི་གསུང་དུ་བརྡས་བཏགས་
ནས། སྐུ་གསུམ་རང་སྣང་བཀོད་པ་ཆེན་པོར་བཞེངས་ཏེ། སྒྲ་རྟོག་གི་ཡུལ་ལས་
བརྒལ་བའི་ཆོས་ཉིད་མཉམ་པ་ཆེན་པོར་རོ་གཅིག་པའི་ཚུལ་གྱིས་ཆོས་ཀྱི་འཁོར་ལོ་
བསྐོར་བར་མཛད་པ་དང་། དེ་ལས་མ་གཡོས་བཞིན་དུ་ས་བཅུ་རྒྱུན་མཐའི་འཕགས་
ཆེན་རྣམས་ལ་སྣང་བའི་ཞིང་ ཁམས་འོག་མིན་ལོངས་སྤྱོད་རྫོགས་པའི་ གནས་སུ།
རིགས་དྲུག་པའི་རྣམ་པ་དང་རིགས་ལྔའི་སྟོན་པའི་རྣམ་པས། འཁོར་རིགས་གསུམ་
མགོན་པོ་ སོགས་དབང་ བོ་ཡུལ་ སྣང་ དག་ པའི་ ས་བཅུའི་ སེམས་དཔའ་རྣམས་ལ།
བརྗོད་དུ་མེད་པའི་རྡོ་རྗེ་ཐེག་པ་རྣལ་འབྱོར་བླ་ན་མེད་པའི་ཆོས་ཀྱི་འཁོར་ལོ་དགོངས་
པ་བརྡའི་སྒོ་ནས་རྟོག་པ་རྒྱུན་གྱི་འཁོར་ལོ་བསྐོར་བར་མཛད་པ་ཡིན་ལ། དེ་ལྟ་བུའི་
གནས་དབང་བསྒྱུར་ཆེན་པོའི་འོག་མིན་དང༌། དེ་བཞིན་དུ་བྱང་སེམས་ས་དགུ་བ་ལ་
སྣང་བའི་འོག་མིན་ཙམ་པོ་དང༌། ས་བརྒྱད་པ་ལ་སྣང་པའི་བཏགས་པའི་འོག་མིན་
དང༌། རྡོ་རྗེ་བཙུན་མོའི་བྷ་ག་སྟེ་ཆོས་དབྱིངས་ཐར་བ་ཆེན་པོའི་ཕོ་བྲང་རྣམས་སུ་དྲག་
པོ་ལ་སོགས་པའི་གདུལ་བྱ་གདུག་པ་ཅན་རྣམས་ཀྱི་སྣང་ངོར། ཆེ་མཆོག་ཧེ་རུ་ཀ་
དང་། གཞོན་ནུ་དགའ་བོ་སྟོབས་ལྡན། པདྨ་གར་གྱི་དབང་ཕྱུག་སོགས་གང་ཞིག་གི་
སྐུ་སྟོན་པར་མཛད་པ་དེའི་རྣམ་གྱུར་ལས་འཁོར་གྱི་དཀྱིལ་འཁོར་སྤྲུལ་ཏེ་ནཱ་ད་མི་ཤིག་
པའི་སྒྲའི་ཆོས་ཀྱི་འཁོར་ལོ་བསྐོར་བ་ཡིན་ནོ། ། དེའི་ཕྱིར་འོག་མིན་སོགས་དག་པའི་
ཞིང་ཁམས་རྣམས་སུ་གསང་བ་སྔགས་ཀྱི་ཐེག་པ་སྟོན་པ་དང་དུས་གཅིག་ཏུ། འཇིག་
རྟེན་དུ་མཆོག་གི་སྤྲུལ་སྐུའི་རྣམ་པས་ཐུན་མོང་གི་ཐེག་པ་གསུངས་ཤིང་། མདོ་དང་
པ་
492



༄༅། །བོད་སོག་ཆོས་འབྱུང་གི་སྟོད་ཆ།
སྔགས་ཀྱི་སྡེ་སྣོད་ཐམས་ཅད་སྡུད་པར་འགྱུར་ལ། དེ་ཡང་བླ་མེད་ཀྱི་རྒྱུད་ཕལ་མོ་ཆེར་
སྡུད་པ་བོ་ཐ་དད་དུ་བསྟན་ཀྱང་། བྱེ་བྲག་རྫོགས་པ་ཆེན་པོ་ངེས་གསང་མན་ངག་གི་
སྡེ་རྣམས་དང་། གསང་བ་སྙིང་བོ་སོགས་རྒྱུད་སྡེ་འགའ་ཞིག སྟོན་འཁོར་དགོངས་
པ་དབྱེར་མེད་དུ་གྱུར་པ་ཐུན་མོང་མ་ཡིན་པའི་གླེང་སློང་དུ་བཤད་པ་ལྟར། སྡུད་པ་བོ་
ལག་ན་རྡོ་རྗེ་ནི་སྟོན་འཁོར་གང་དུ་བཤད་ཀྱང་མི་འགལ་བས་ན། རྫོགས་པ་ཆེན་པོ་
སོགས་རྒྱུད་ཕལ་ཆེར་གསང་བའི་བདག་པོས་བསྡུས་པ་ཡིན་ལ། གཞན་ཡང་རྡོ་རྗེ་
ཆོས། རྡོ་རྗེ་སྙིང་བོ། འཇམ་དཔལ་སོགས་རིགས་གསུམ་དང༌། སྤྲུལ་བའི་སྐུ་དགའ་
རབ་རྡོ་རྗེ་དང་། མཁའ་འགྲོ་མ་པུཎ་ཉེ་བར་ཞི་བ་སོགས་མ་ངེས་པའི་ཚོགས་ཀྱིས་
བསྡུས་པར་མཛད་ལ། མཐའ་གཅིག་ཏུ་རྒྱུད་རྣམས་གསང་བའི་བདག་པོས་བསྡུས་པ་
ཡང་རུང་སྟེ། དེ་བཞིན་གཤེགས་པས་གསང་སྔགས་ཀྱི་བསྟན་པ་གཏད་ཅིང་། མ་
འོངས་པ་ན་འཇིག་རྟེན་དུ་གསང་སྔགས་སྒྲོགས་པར་དབང་བསྐུར་བ་དང་། སངས་
རྒྱས་རྣམས་ཀྱི་རྡོ་རྗེའི་སྙན་གཅིག་ཏུ་བསྡུས་པར་གསུངས་པ་དང་། གླེགས་བམ་
འགོད་པར་རྗེས་སུ་གནང་བ་སོགས་ནི་རྒྱལ་བ་དགོངས་པའི་བརྒྱུད་པ་ཡིན་ནོ། །
གཉིས་པ། རིག་འཛིན་བརྡ་ཡི་བརྒྱུད་པ་ལ་རིག་འཛིན་མི་མ་ཡིན་པ་དང་།
མི་དང་མི་མ་ཡིན་པ་གཉིས་ཀ་ནས་བརྒྱུད་ཚུལ་གཉིས་བྱུང་བའི་དང་བོ་ནི། རྒྱལ་སྲས་
བྱང་ཆུབ་སེམས་དཔའི་འཁོར་དེ་དག་གི་ནང་ནས་སྟོན་པ་ཉིད་ཀྱི་སྤྲུལ་བ་རིགས་
གསུམ་དུ་སྣང་བར་མཛད་པ་དེས་ལྟ་སྒྲུབ་སྤྱོད་པའི་ཕྱོགས་གསུམ་གདུལ་བྱ་ལྷ་ཀླུ་
གནོད་སྦྱིན་གསུམ་ལ་བརྡའི་སྒོ་ནས་བསྟན་པ་སྟེ། འཇམ་དཔལ་རྣོན་པོའི་སྐུར་
བསྟན་ནས་ལྷའི་གནས་སུ་ལྷ་གྲགས་ལྡན་ཆོས་སྐྱོང་ལ་བཤད། དེས་ཚངས་པ་རིན་
ཆེན་འོད་འབར་ལ། དེས་སྐྱེ་དགུའི་བདག་པོ་ཚངས་པ་ལ། དེས་ཚངས་པ་ཀུན་
སྒྲོགས་ལ། དེས་ཚངས་པ་གཙུག་ཕུད་འཛིན་ལ། དེས་དབང་བོ་བརྒྱ་བྱིན་ལ། དེས་
493



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལྷའི་རིག་འཛིན་ཚོམ་བུ་འབུམ་སྡེ་ལ་བཤད་པ་ནི་ལྷ་ལ་བསྟན་པ་དང༌། སྤྱན་རས་
གཟིགས་བདུད་རྩི་སྨན་གྱི་སྐུར་བསྟན་ནས། ཀླུའི་གནས་སུ་ཀླུ་རྒྱལ་མགྲིན་པ་ནག་པོ་
ལ་བཤད། དེས་ཀླུ་མོ་ཁ་འདུལ་མ་ལ། དེས་ཀླུ་མོ་འདུལ་ཚང་མ་ལ། དེས་ཀླུ་ཡིད་
འོང་དགའ་བ་ལ། དེས་ཀླུ་འཇོག་པོ་ལ། དེས་ཀླུའི་རིག་འཛིན་ཚོམ་བུ་འབུམ་སྡེ་ལ་
བཤད་པ་ནི་ཀླུ་ལ་བསྟན་པ་དང་། དཔལ་ཕྱག་ན་རྡོ་རྗེ་འཇིགས་ཚུལ་བསྡིགས་པའི་
སྐུར་བསྟན་པས། གནོད་སྦྱིན་གྱི་གནས་སུ་གནོད་སྦྱིན་ཀུན་ཏུ་བཟང་བོ་ལ་བཤད།
དེས་གནོད་སྦྱིན་ལག་ན་རྡོ་རྗེ་ལ། དེས་གནོད་སྦྱིན་སྐར་མདའ་གདོང་ལ། དེས་
གནོད་སྦྱིན་རིག་འཛིན་ཚོམ་བུ་འབུམ་སྡེ་ལ་བཤད་པ་ནི་གནོད་སྦྱིན་ལ་བསྟན་པའི་
ཚུལ་ཏེ། དེ་དག་སོ་སོས་འཁོར་གྱི་ཚོགས་པ་ལ་བཤད་པས། ཚོམ་བུ་འབུམ་སྡེ་དང་
བཅས་པས་རྡོ་རྗེ་འཆང་གི་ས་བརྙེས་པར་གྱུར་ཏོ། ། །
རྫོགས་པ་ཆེན་པོའི་སྐོར་ནི་སུམ་ཅུ་རྩ་གསུམ་གྱི་ལྷ་དེ་བ་བཟང་སྐྱོང་གི་བུ་ལྷག་
སེམས་ཅན་ལ་རྨི་ལྟས་ཁྱད་པར་ཅན་བཞི་བྱུང་བ་དང་མཐུན་པར་ ཕྱོགས་བཅུའི་
སངས་རྒྱས་ཐམས་ཅད་དང་། རིགས་ལྔའི་སངས་རྒྱས་ཐམས་ཅད་ཀྱིས་རྡོ་རྗེ་སེམས་
དཔའ་བྱིན་གྱིས་བརླབས་པ་ལ་བརྟེན་ནས། རྡོ་རྗེ་སེམས་དཔས་ལྷའི་བུ་ལྷག་སེམས་
ཅན་ལ་རྒྱལ་ཐབས་སྤྱི་བླུགས་ཀྱི་དབང་བསྐུར་ཞིང་རྫོགས་པ་ཆེན་པོའི་མན་ངག་
རྣམས་ལེགས་པར་གནང་ནས། རྫོགས་པ་ཆེན་པོ་ལྷ་ཡུལ་དུ་དར་བར་གྱུར་ཏོ། ། །
མི་དང་མི་མ་ཡིན་གཉིས་ཀ་ལ་བྱུང་ཚུལ་ནི། སྟོན་པ་མྱ་ངན་ལས་འདས་ནས་
ལོ་ཉི་ཤུ་རྩ་བརྒྱད་ན། ལྷ་གྲགས་ལྡན་མཆོག་སྐྱོང་དང༌། ཀླུ་རྒྱལ་འཇོག་པོ་དང་།
གནོད་སྦྱིན་སྐར་མདའ་གདོང་དང་། སྲིན་པོ་བློ་གྲོས་འཐབ་ལྡན་དང༌། མིའི་རིག་
འཛིན་ལི་ཙ་བཱི་དྲི་མེད་གྲགས་པ་སྟེ། དམ་པའི་རིགས་ཅན་དྲ་མ་ལྔ་ཏིང་ངེ་འཛིན་
ལས་ལངས་པ་ན་སྟོན་པ་མྱ་ངན་ལས་འདས་པ་མངོན་ཤེས་ཀྱིས་ཤེས་ནས། ལངྐའི་
494



༄༅། །བོད་སོག་ཆོས་འབྱུང་གི་སྟོད་ཆ།
ཡུལ་གྱི་རི་མ་ལ་ཡའི་རྩེར་རྫུ་འཕྲུལ་གྱིས་འདུས་ཏེ་གདུང་ཚིག་ཉེར་གསུམ་བཏོན་ཏེ་
སྨག་ཆད་པར་ངུས་སོ། ། དེའི་ཚེ་བཅོམ་ལྡན་འདས་ཀྱིས་གསང་སྔགས་འབྱུང་བར་
ལུང་བསྟན་པའང་དུས་ལ་བབས་ཏེ། གསང་བའི་བདག་པོ་དངོས་སུ་སྣང་བར་བྱས་
ནས་གསང་སྔགས་ཀྱི་ཐེག་པ་རྣམས་སླར་ཡང་བཟླས་ཏེ་སྟོན་པར་མཛད་པ་རྣམས།
སྲིན་པོ་བློ་གྲོས་འཐབ་ལྡན་གྱིས་ཡི་གེར་བྲིས་ནས་དགོངས་པའི་རྩལ་བདུན་གྱིས་ནམ་
མཁའ་ལ་མི་མངོན་པར་རྒྱས་བཏབ་སྟེ་སྦས་སོ། །
དེ་ཡང་རི་མ་ལ་ཡ་ནི་སིང་ག་ལའི་གླིང་གི་སྲིན་པོ་མགྲིན་བཅུ་ར་མ་ཎས་བསད་
པའི་ཁྲག་གིས་སྦགས་པ་ཟེར་བའི་རྡོ་དམར་བོ་ཁོ་ནས་ཁྱབ་པའི་ཡུལ་གྱི་དབུས་སུ། མ་
ནཀུ་ཊ་སྟེ་ཡིད་བཟང་བརྩེགས་པ་ཞེས་པའི་རི་སུལ་ཅན་དེ་ལ་ཐུན་མོང་དུ་མིང་དེ་
ལྟར་གྲགས་ཀྱང་། དོན་དུ་དྲག་ཤུལ་ཡོད་པའམ་མ་ལ་ཡའི་རི་ཡིན། རི་དེའི་རྩ་བའི་
བྱང་ངོས་གུ་ཎ་ཝེར་ཞེས་པའི་མཆོད་རྟེན་སོགས་དེ་བཞིན་གཤེགས་པའི་རིང་བསྲེལ་
བཞུགས་པའི་མཆོད་རྟེན་མང་བོ་དང་། དེའི་ནུབ་ཕྱོགས་སུ་བུདྡྷཱ་ ཤར་ཎ་ཞེས་དེ་
བཞིན་གཤེགས་པ་ཞག་བདུན་དུ་མཉམ་པར་བཞག་པ་ལ་བཞུགས་པའི་ཤིང་སྡོང་
སོགས་དང་། བྱང་ཤར་དུ་ཀཎྜལ་ཞེས་པའི་ནགས་འཐུག་པོ་ཞིག་ན་བྲག་ཕུག་འདུག་
པ་དེར། ཤིབ་དི་ཀ་སྟེ་གོང་དུ་བརྗོད་པ་ལྟར་སངས་རྒྱས་ཀྱི་ཞབས་རྗེས་ཤིན་ཏུ་ཆེ་བ་
ཞིག་ཡོད་དོ། །
གསུམ་པ། གང་ཟག་སྙན་ཁུངས་བརྒྱུད་པ་ཇི་ལྟར་བྱོན་པ་ནི། བཀའ་བསྡུ་
གསུམ་པའི་འོག་ཏུ་རྒྱལ་བོ་ཀ་ནིཥིའི་དུས་སུ་ཐེག་ཆེན་སྨྲ་བའི་སློབ་དཔོན་ལྔ་བརྒྱ་བྱོན་
པ། རྒྱལ་བོ་ལཀྵ་ཨ་ཤོས་ཨ་ཧྥུ་ཞེས་པའི་རི་རྩེར་གཙུག་ལག་ཁང་ལྔ་བརྒྱར་བཞུགས་སུ་
གསོལ་ནས། རྒྱལ་བོས་ཐེག་ཆེན་གྱི་སྡེ་སྣོད་རྣམས་ཡི་གེ་འབྲི་བར་བསམས་ནས་ཅི་
ཙམ་ཞེས་དྲིས་པས། སྤྱིར་ཚད་གཟུང་བར་མི་ནུས་ཀྱི། འདིར་ཡོད་པ་ནི་འབུམ་ཕྲག་
བ
495



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བརྒྱའོ། ། རྒྱལ་བོས། མང་མོད་ཀྱི་འབྲི་བར་བྱའོ་ཞེས་ཡི་གེར་བྲིས་ནས་ཕུལ་ལོ། །
འདི་སྐབས་ནས་ཐེག་ཆེན་དར་བ་གོང་དུ་བརྗོད་པ་ལྟར་ཡིན་ལ། ཡང་དར་ཚུལ་
གཅིག་ནི། གང་གི་ཚེ་གསང་བའི་བདག་པོས་རི་མ་ལ་ཡར་རིགས་ཅན་ལྔ་ལ་གསང་
སྔགས་ཀྱི་ཆོས་ཚུལ་གསུངས་པར་མཛད་པ་དེའི་ཚེ། ས་ཧོར་རའི་རྒྱལ་བོ་ཛ་གསང་
སྔགས་ཀྱི་རྒྱུད་ཀྱི་སྒྲུབ་པར་བཞུགས་པ་ལ། རྨི་ལྟས་ངོ་མཚར་ཅན་བདུན་བྱུང་སྟེ། ཇི་
སྐད་དུ། སྐུ་གསུང་ཐུགས་རྟགས་ཐིམ་པ་དང་། །རིན་ཆེན་གླེགས་བམ་བབས་པ་
དང་། །ཆོས་ཀྱི་བགྲོ་བ་བྱེད་པ་དང༌། །ཀུན་གྱིས་དམ་པར་བསྒྲགས་པ་དང་། །
མཆོད་པ་ཆེན་པོ་བྱས་པ་དང་། །རིན་ཆེན་ཆར་དུ་འབབ་པ་དང་། །སངས་རྒྱས་ས་
ལ་ལུང་བསྟན་པའོ། ། ཞེས་གསུངས་པ་ལྟར་རོ། ། དེ་ལ་རྒྱལ་བོ་ཛ་ནི་སྟོན་པས་
ལུང་བསྟན་པ་སྟེ། བདེ་མཆོག་སྡོམ་འབྱུང་གི་རྒྱུད་ཕྱི་མ་ལས། བསྟན་པའི་སྙིང་བོ་
དམ་པ་ཞིག ། འཛམ་གླིང་ཤར་གྱི་ཕྱོགས་མཚམས་ཀྱི། །རྒྱལ་བོ་ཛ་ཞེས་བྱ་བ་ལ། །
བསོད་ནམས་ ཆེན་ པོའི་ མཐུས་ སྣང་ བས། ། གསང་ བའི་ བདག་ པོས་ སྣང་ བར་
འགྱུར། ། ཞེས་གསུངས་པ་ལྟར་རྒྱལ་བོ་ཛ་ནི་ཨིནྡྲ་བྷཱུ་ཏི་ཆེན་པོ་ལ་བྱེད་པ་དང་།
དེའི་སྲས་ལ་བྱེད་པ། ཨིནྡྲ་བྷཱུ་ཏི་བར་ལ་འདོད་པ་སོགས་མི་འདྲ་ཡང་ཕྱི་མ་ལ་བྱེད་
དགོས་པ་འདྲ་ཞིང་། ལྭ་བ་བ་དང་གཅིག་མིན་བརྟག་པར་བཤད། གང་ལྟར་ཡང་
རྒྱལ་བོ་དེ་ཉིད་རྒྱུད་སྡེ་འོག་མའི་རྣལ་འབྱོར་བསྒོམ་པའི་ཚེ་ཁང་བར་སངས་རྒྱས་
མཉམ་སྦྱོར་ སོགས་སྔགས་ཀྱི་གླེགས་བམ་དང་ གསང་པའི་བདག་ པོའི་སྐུ་བབས།
གསོལ་བ་བཏབ་པས་རྡོར་སེམས་ཞལ་མཐོང་གི་ལེའུ་རྟོགས་ནས། ཕྱག་རྡོར་གྱི་སྐུ་ལ་
བརྟེན་ནས་ཟླ་བདུན་དུ་བསྒྲུབས་པས། རྡོར་སེམས་ཀྱི་ཞལ་མཐོང་ཞིང་ཡེ་ཤེས་ཀྱི་
དབང་ཐོབ་པས་གླེགས་བམ་གྱི་དོན་མཁྱེན། དེ་དུས་ཨ་ནུ་ཡོ་གའི་སྡེ་སྣོད་རྣམས་སིངྒ་
ལའི་གླིང་དུ་བབས། དེ་དོན་རྒྱལ་བོས་མཁྱེན་ཀྱང་བླ་མ་མེད་པར་འཇུག་པ་དགག་
496



༄༅ ། །བོད་སོག་ཆོས་འབྱུང་གི་སྟོད་ཆ།
པའི་ཕྱིར་མ་རྟོགས་པ་ལྟར་མཛད་ནས། སློབ་དཔོན་ ཨུ་པ་རཱ་ཛ་ལ་ཕུལ་བས་མ་
མཁྱེན། དེ་ནས་སློབ་དཔོན་ཀུ་ཀུ་རཱ་ཛ་ལ་ཞུས་པས། དེས་རྡོར་སེམས་ཞལ་མཐོང་གི་
ལེའུ་རྟོགས་ཏེ་བསྒྲུབས་པས། རྡོ་རྗེ་སེམས་དཔའི་ཞལ་མཐོང་ནས་ད་སྟེ་ཕྱག་ན་རྡོ་
རྗེས་སྟོན་པར་འགྱུར་རོ་གསུངས། ཕྱག་ན་རྡོ་རྗེ་སྒྲུབ་པས་དབང་བསྐུར་ཞིང་ཚིག་གི་
བསྟན་པ་ལི་ཙ་བཱི་དྲི་མ་མེད་པ་ལ་ཞུས་ཤིག་ཅེས་པ་ལྟར་རྒྱུད་སྡེ་བཅོ་བརྒྱད་དུ་ཕྱེས།
ཟ་ཧོར་དུ་གཤེགས་ནས་རྒྱལ་བོ་ཛ་ལ་བསྟན། རྒྱལ་བོས་སྲས་ཤ་ཀྲ་པུ་ཏི་རྒྱལ་ཚབ་ཏུ་
བཀོད་དེ་ཆོས་རྒྱུན་མི་ནུབ་ ཕྱིར་ལུང་དང་མན་ངག་ཀྱང་གནང་། རྒྱལ་བོ་འཁོར་
བཅས་བསྒོམས་པས་རིག་འཛིན་གྲུབ། སྲས་ཤ་ཀྲ་པུ་ཏིས་ཀྱང་བསྒོམས་པས་འཁོར་
བདུན་བརྒྱ་བཅས་པས་རིག་འཛིན་གྲུབ། རྒྱལ་བུ་ཤ་ཀྲ་པུ་ཏིས། སྲས་ཆུང་སྟབས་
སྲས་མོ་གོ་མ་དེ་བཱི་ལ་དཔལ་དམ་པའི་ནང་ནས་ཚུལ་བརྒྱ་ལྔ་བཅུ་བ་བཀོད་དེ་བཤམས་
ནས་ཨིནྡྲ་བྷཱུ་ཏིའི་ལུང་དེ་སྲས་མོ་ཡུལ་དང་ས་འཛིན་དུ་བསྩལ། དེ་ལ་མན་ངག་བསྟན་
པ་ལས་སྲས་མོ་འཁོར་བརྒྱ་དང་བཅས་པས་རིག་འཛིན་ཐོབ། དེ་ནས་སྲས་མོ་དེས།
རྒྱལ་བུ་ལ་ལུང་མན་ངག་བཞག་པ་ལས་འཕེལ་བ་དེང་གི་རྒྱུན་འདི་བཞིན་ཡིན་པར་
གསུངས་སོ། ། ཡང་བཞེད་ཚུལ་ཞིག་ལ། མ་ཧཱ་ཡོ་ག་ལ་རྒྱུད་སྡེ་དང་སྒྲུབ་སྡེ་གཉིས་
སུ་ཡོད་པ་ལས་སྔ་མ་ཏནྟྲ་ཆེན་པོ་སྡེ་བཅོ་བརྒྱད་ནི། རྩ་བར་གྱུར་པའི་རྒྱུད་ལྔ། སྒྲུབ་
པའི་ཡན་ལག་གི་རྒྱུད་ལྔ། སྤྱོད་པའི་ཡན་ལག་གི་རྒྱུད་ལ། མ་ཚང་བ་ཁ་སྐོང་བ་ཕྱི་
མའི་རྒྱུད་གཉིས། ཐམས་ཅད་ཀྱི་བསྡུས་དོན་ལྟ་བུའི་རྒྱུད་སྡེ་གཅིག་དང་བཅོ་བརྒྱད་
ཕྱེ་བ་ཡིན་ལ། དེ་ཐམས་ཅད་རྒྱལ་བོས་ཀུ་ཀུ་རཱ་ཛ་ལ་བཤད། དེས་སྲས་ཤ་ཀྲ་པུ་
ཏྲིའམ་ཨིནྡྲ་བྷཱུ་ཏི་ཆུང་བ་ལ། དེས་སེང་ཧ་ར་ཛེ་ལ། དེས་ཤ་ཀྲ་པུ་ཏིའམ་ཨུ་བ་རཱ་ཛ་ལ།
དེས་སྲས་མོ་གོ་མ་དེ་བཱི་ལ། སོ་སོའི་ཚོམ་བུ་དང་བཅས་ཚོགས་སྒྲུབ་ཀྱི་ལམ་གྱིས་རྡོ་རྗེ་
འཆང་གི་ས་ལ་གཤེགས་སོ། ། ཞེས་སོ། །
.
.
497



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྒྱལ་བོ་འདིས་སྒྱུ་འཕྲུལ་རྣམ་བཀོད་དང༌། རིམ་པ་གཉིས་པ་ལ་སོགས་པ་
མཛད། བདེ་ཆེན་དང་འོད་གསལ་གྱི་གདམས་པའི་བཀའ་རྣམས་གྲུབ་ཆེན་ཛ་ལན་
དྷ་རི་བ་ལ་གནང་། དེས་ནག་པོ་སྤྱོད་པ་སློབ་མའི་ཚོགས་དང་བཅས་པ་ལ་བརྒྱུད།
སྲས་མོ་གོ་མ་དེ་བིས། རྒྱལ་བོ་ཀུ་ཀུ་རཱ་ཛ་ལ། དེས་སློབ་དཔོན་སྒེག་པ་རྡོ་རྗེ་དང་
སངས་རྒྱས་གསང་བ་གཉིས་ལ་བཤད། སློབ་དཔོན་སྒེག་པ་རྡོ་རྗེ་ནས་ནཱ་ལེནྡྲར་ལོ་
བཅུ་བཞུགས་ཤིང་གསང་སྔགས་ཀྱི་བསྟན་པ་བསྐྱངས། སློབ་དཔོན་འདི་ལ་སློབ་
དཔོན་ཡེ་ཤེས་ཞབས་ཀྱིས་ནང་རྒྱུད་སྡེ་ལྔ་གསན། སློབ་དཔོན་སྒེག་པའི་རྡོ་རྗེས་ཨོ་
རྒྱུན་དུ་སྔགས་ཀྱི་བསྟན་པ་སྐྱོང་བའི་ཚེ། གདོལ་བའི་བུ་ཞིག་གིས་ཨཱརྱ་དེ་བ་མཇལ་
ཞིང༌། ཀླུ་སྒྲུབ་ཡབ་སྲས་ཀྱི་གཞུང་ལུགས་མཉན་པའི་ལོ་རྒྱུས་དང་། མ་ཏིང་གི་བ་
དང་ཀོང་ཀ་ན་རུ་སྲུང་བའི་ཞབས་ཀྱིས་ཀྱང་། ཟླ་གྲགས་ལས་སྒྲོན་གསལ་གསན་པའི་
སྐབས་ཡིན་པར་གསུངས། སློབ་དཔོན་སངས་རྒྱས་གསང་བ་ནི་ནཱ་ལེནྡྲ་ལས་རབ་ཏུ་
བྱུང་། སློབ་དཔོན་འདི་དང་སློབ་དཔོན་སངས་རྒྱས་ཞི་བ་གཉིས་ཡེ་ཤེས་ཞབས་ཀྱི་སྐུ་
ཚེ་སྟོད་ཀྱི་སློབ་མ་ཡིན། ཕྱིས་སུ་ཨོ་རྒྱུན་དུ་བྱོན་ནས་སློབ་དཔོན་སྒེག་པའི་རྡོ་རྗེ་དང་
མཇལ། རྣལ་འབྱོར་རྒྱུད་དང་བླ་མེད་ནང་རྒྱུད་སྡེ་ལྔ་གསན་ཅིང་ཁྱད་པར་སྒྱུ་འཕྲུལ་
ལ་མཁས། རི་བོ་པོ་ཏ་ལར་བྱོན། འཕགས་པར་མཇལ་ཞིང་སྒྲོལ་མས་ལུང་ལྟར་རི་ཏི་
སེར་བྱོན་ནས་སྒྲུབ་པ་མཛད་པས། རྡོ་རྗེ་དབྱིངས་ཀྱི་དཀྱིལ་འཁོར་གཟིགས་ཤིང་
འཇམ་པའི་དབྱངས་ཀྱིས་རྗེས་སུ་བཟུང་། སློབ་དཔོན་འདིའི་གསང་བ་སྙིང་བོ་ལ་
འགྲེལ་བ་རྣམ་དབྱེ་དང་། རྡོ་རྗེ་ལས་རིམ། དཀྱིལ་འཁོར་ཆོས་དོན་དམ་པ་རྒྱང་།
རྭ་ཆེན་རྭ་ཆུང་། ལམ་རིམ་ཆེ་ཆུང་གཉིས་སོགས། ཞི་ཁྲོའི་མངོན་རྟོགས་རིམ་པ།
རྡོ་རྗེ་དབྱིངས་ཀྱི་སྒྲུབ་ཐབས་ཡོ་ག་ལ་འཇུག་པ། རྣམ་སྣང་མངོན་བྱང་གི་བསྡུས་
འགྲེལ། བསམ་གཏན་ཕྱི་མའི་རྒྱས་འགྲེལ་ སོགས་མང་དུ་མཛད། བོད་ལ་ཡང་
498



༄༅ ། །བོད་སོག་ཆོས་འབྱུང་གི་སྟོད་ཆ།
：
，
,
+……..，
+/+
བཀའ་དྲིན་ཆེ་ཚུལ་གོང་དུ་སོང༌། ཡང་རྒྱལ་བོ་ཀུ་ཀུ་རཱ་ཛས། རོ་ལངས་བདེ་བའི་
དངོས་གྲུབ་བམ་དགའ་རབ་རྡོ་རྗེ་དང༌། དྲང་སྲོང་བ་ཏི་ཏ་གཉིས་ལ་གནང་། སྔ་མ་
རོ་ལངས་བདེ་བའི་དངོས་གྲུབ་ཀྱིས་བཛྲ་ཧ་ས་ལ་གནང་། སློབ་དཔོན་འདིས་གསང་
འདུས་འགྲེལ་བ་དགོངས་པ་ཐམས་ཅད་ཉེ་བར་ལེན་པ་དང་། བདེ་བ་ཆེན་པོའི་སྒྲུབ་
ཐབས་སོགས་མཛད། འཕགས་ཡུལ་དུ་འདུས་པའི་བཤད་སྲོལ་ཉེར་བཞི་ལས། བོད་
དུ་དྲུག་བྱུང་བའི་བཞི་བ་འདུས་པ་རྡོ་རྗེ་བཞད་པའི་སྐོར་གྱི་ལུགས་སྲོལ་དེ་ཡིན། སློབ་
དཔོན་འདིས་ནཱ་ལེནྡྲའི་ནུབ་སྒོ་སྲུང་བ་ངག་གི་དབང་ཕྱུག་གྲགས་པ་ལ་འཁོར་ལོ་སྡོམ་
པའི་དབང་བསྐུར་རྒྱུད་བཤད་གནང་ནས་ཟུང་འཇུག་གི་རིག་འཛིན་བརྙེས། སློབ་
དཔོན་དེ་དང་དྲང་སྲོང་བྷཱ་ཥི་ཏ་གཉིས་ནས་རྒྱལ་བོ་དྲ་བྷ་ཧསྟི་ལ་གནང༌། ཁོང་རབ་
ཏུ་བྱུང་བའི་མཚན་ཤཱཀྱ་འོད་དང༌། སྔགས་སུ་ཞུགས་པའི་མཚན་པྲ་བྷ་ཧསྟི་ཟེར།
སློབ་དཔོན་འདིའི་སློབ་མ་ཤཱཀྱ་བཤེས་གཉེན་ཡིན་ལ། རྣལ་འབྱོར་རྒྱུད་དེ་ཁོ་ན་ཉིད་
བསྡུས་པའི་འགྲེལ་བ་ཀོ་སཱ་ལའི་རྒྱན་བརྩམས། སྔ་མ་སློབ་དཔོན་དྲ་བྷ་ཧསྟི་ལས།
སློབ་དཔོན་སངས་རྒྱས་གསང་བ་དང་། སློབ་དཔོན་ཆེན་པོ་པདྨ་སཾ་བྷ་ཝ་གཉིས་ཀྱིས་
གསན། པདྨ་སཾ་བྷ་ཝས་རྒྱལ་བོ་ཉིད་ལའང་གསན་པའི་ལོ་རྒྱུས་ཡོད་དོ། །
དེ་ཡང་སློབ་དཔོན་ཆེན་པོ་པདྨ་སཾ་བྷ་ཝ་འདི་ནི། འཇམ་དཔལ་སྒྱུ་འཕྲུལ་དྲ་བ་
ལས། དཔལ་ལྡན་སངས་རྒྱས་པདྨ་སྐྱེས། །ཀུན་མཁྱེན་ཡེ་ཤེས་མཛོད་འཛིན་པ། །
རྒྱལ་བོ་སྒྱུ་འཕྲུལ་སྣ་ཚོགས་འཆང༌། །ཆེ་བ་སངས་རྒྱས་རིག་སྔགས་འཆང་། ། ཞེས་
ལུང་བསྟན་པ་ལྟར། རྒྱལ་བ་ཀུན་གྱི་གསུང་རྡོ་རྗེའི་བདག་ཉིད་སངས་རྒྱས་སྣང་བ་
མཐའ་ཡས་ཀྱི་སྤྲུལ་བའི་སྐུ། ཨོ་རྒྱན་ཡུལ་གྱི་ལྷོ་ནུབ་རྒྱ་མཚོའི་གླིང་དུ་པདྨའི་སྡོང་བོའི་
སྦུབས་སུ་སྐུ་འཁྲུངས་ཤིང་། རྒྱལ་བོ་ཨིནྡྲ་བོ་དྷིའི་སྲས་ཚབ་ཏུ་སྤྱན་དྲངས་ཏེ། པདྨ་
འབྱུང་གནས་དང་མཚོ་སྐྱེས་རྡོ་རྗེ་ཞེས་པའི་མཚན་གསོལ། འདི་ལ་ཕུར་བ་བཀའ་
499



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མའི་ལོ་རྒྱུས་དང་། འཕགས་ཡུལ་གྱི་སློབ་དཔོན་རྣམ་ཐར་ཡིད་ཆེས་གསུམ་ལྡན་ལྟར་
ན། ཨོ་རྒྱན་རྒྱལ་བོའམ་བློན་པོ་ཞིག་གི་སྲས་སུ་འཁྲུངས་པར་བཤད་པ་དང༌། རྣམ་
ཐར་ཁ་ཅིག་ཏུ་མ་ལ་ཡ་གནམ་ལྕགས་ཡོད་པའི་རིའི་རྩེ་མོར་ཐོག་བབས་སུ་བྱོན་པར་
བཤད་པ་སོགས་གདུལ་བྱའི་སྐལ་བ་དང་འཚམ་པའི་མཐོང་ཚུལ་མཐའ་ཡས་ཀྱང་།
ང་ཚོ་བོད་ཡུལ་ས་རྙིང་བཀའ་དགེ་ཐམས་ཅད་ལ་བཤད་ཚུལ་དང་བོ་ལྟར་གྲགས་ཆེ་བ་
ཡིན་ནོ། །
སྐུ་གཞོན་ནུའི་རོལ་རྩེད་ཀྱིས་གདུལ་བྱ་མཐའ་ཡས་པ་སྨིན་པར་མཛད་ནས་སྐུ་
ན་ཆེར་རྒྱས་པ་ན། མཁའ་འགྲོ་འོད་འཆང་མ་ཁབ་ཏུ་བཞེས་ཏེ། ཨོ་རྒྱན་གྱི་རྒྱལ་
སྲིད་ཆོས་བཞིན་བསྐྱངས་པས་རྒྱལ་བོ་ཐོར་ཅོག་ཅན་དུ་གྲགས་པ་དང་། དེ་ནས་རྒྱལ་
སྲིད་བཟུང་ན་གཞན་དོན་མི་འགྲུབ་པར་དགོངས་ནས། རྩེད་མོའི་ཚེ་རྩེ་གསུམ་ཤོར་
བའི་རྫུ་བག་གིས་བདུད་བློན་གྱི་བུ་བསད་པའི་ཁྲིམས་ཀྱིས་དུད་ཁྲོད་དུ་སྤྲུགས་ཏེ་
བརྟུལ་ཞུགས་ཀྱི་སྤྱོད་པས་དུད་ཁྲོད་ཀྱི་མཁའ་འགྲོ་རྣམས་དབང་དུ་བསྡུས་ཚེ་ཤཱནྟ་རཀྱི་
ཏ་ཞེས་གྲགས། དྷ་ན་ཀོ་ཤའི་མཚོ་གླིང་དུ་མཁའ་འགྲོ་རྣམས་དབང་དུ་བསྡུས་ཤིང་།
རྩུབ་འགྱུར་ཚལ་དུ་རྡོ་རྗེ་ཕག་མོའི་ཞལ་གཟིགས། ཀླུ་དང་གཟའ་སྐར་ཐམས་ཅད་
དམ་ལ་བཏགས་ནས་དཔའ་བོ་མཁའ་འགྲོས་དངོས་གྲུབ་བསྩལ་ཏེ་གསང་མཚན་རྡོ་རྗེ་
དྲག་པོ་རྩལ་དུ་གྲགས། དེ་ནས་རྡོ་རྗེ་གདན་དང་ཟ་ཧོར་གྱི་ཡུལ་དུ་བྱོན་ཏེ་སློབ་དཔོན་
པྲ་བྷ་ཧསྟི་ལས་རབ་ཏུ་བྱུང་བའི་ཚེ། གུ་རུ་མཚན་བརྒྱད་དུ་གྲགས་པ་ལས་གུ་རུ་ཤཱཀྱ་
སེངྒེ་ཞེས་པའི་མཚན་གྲགས།
དེ་ནས་ཡོ་གའི་རྒྱུད་རྣམས་ཚར་བཅོ་བརྒྱད་གསན་ཞིང་། ལྷ་རྣམས་ཀྱི་ཞལ་
མཐོང་བ་དང༌། ཡེ་ཤེས་ཀྱི་མཁའ་འགྲོ་མ་དགེ་སློང་ཀུན་དགའ་མོ་ལ་དབང་ཞུས་པས་
ཧཱུྃ་ཡིག་ཏུ་བསྒྱུར་ནས་ཞལ་དུ་མིད། ཁོག་པའི་ནང་དུ་ཕྱི་ནང་གསང་བའི་དབང་
500



༄༅། །བོད་སོག་ཆོས་འབྱུང་གི་སྟོད་ཆ།
རྫོགས་པར་མཛད་ནས་པདྨོར་བཏོན་པས་སྒྲིབ་པ་སྦྱངས་པའི་ཚུལ་མཛད་པ་དང་།
ཡང་རིག་འཛིན་ཆེན་པོ་བརྒྱད་ཀྱི་སྤྱན་སྔར་སྒྲུབ་པ་སྡེ་བརྒྱད་དང༌། སངས་རྒྱས་
གསང་བ་ལས་སྒྱུ་འཕྲུལ། ཤྲི་སེང་ཧ་ལས་རྫོགས་ཆེན་སོགས་རིག་འཛིན་གྲུབ་ཐོབ་
མང་བོའི་སྤྱན་སྔར་མདོ་རྒྱུད་རིག་པའི་གནས་ཐམས་ཅད་གསན་པའི་ཚུལ་མཛད་ཅིང་
མཚན་ལ་གུ་རུ་བློ་ལྡན་མཆོག་སྲེད་དུ་གྲགས། །
གཞན་ཡང་དགྱེས་པ་རྡོ་རྗེའི་རྒྱུད་སྤྱན་འདྲེན་པ་བོ་སློབ་དཔོན་མཚོ་སྐྱེས་དང་།
བྲམ་ཟེ་ས་ར་ཧ། ཌོམྦྷི་ཧེ་རུ་ཀ བི་རཱ་བ། ནག་པོ་སྤྱོད་པ་སོགས་ཀྱི་སྐུའི་བཀོད་པ་
དང་མཚན་གྱི་རྣམ་གྲངས་དུ་མ་བསྟན་ཞིང་། དུད་ཁྲོད་ཆེན་པོ་རྣམས་སུ་གསང་
སྔགས་ཀྱི་ཆོས་བསྟན་ནས་སྲོག་སྙིང་བཞེས་ཏེ་བསྟན་པའི་སྲུང་མར་བསྐོས་པས་གུ་རུ་
ཉི་མ་འོད་ཟེར་དུ་གྲགས།
དེ་ནས་ཟ་ཧོར་རྒྱལ་བོ་གཙུག་ལག་འཛིན་གྱི་སྲས་མོ་ལྷ་ལྕམ་མནྡྷ་ར་བ་ཕྱག་
རྒྱུར་བཞེས་ནས་བྲག་ཕུག་མཱ་ར་ཏི་ཀར་ཚེའི་སྒྲུབ་ལ་ཟླ་གསུམ་མཛད་པས། མགོན་པོ་
ཚེ་དཔག་མེད་ཀྱིས་དབང་བསྐུར་ཞིང་བྱིན་གྱིས་བརླབས་ནས་ཚེའི་དངོས་གྲུབ་བརྙེས་
ཤིང་རྡོ་རྗེའི་སྐུ་གྲུབ་ནས། ཟ་ཧོར་གྱི་རྒྱལ་ཁམས་འདུལ་བར་གཤེགས་པས། རྒྱལ་
བློན་རྣམས་ཀྱིས་མེར་བསྲེགས་པ་ན་ཏིལ་མར་མཚོར་འཁྱིལ་བའི་དབུས་སུ་པདྨའི་སྡོང་
བོའི་རྩེར་བཞུགས་པའི་རྫུ་འཕྲུལ་བསྟན་ནས་དད་པ་ལ་བཀོད་དེ་ཕྱིར་མི་ལྡོག་པའི་ས་
ལ་བཞག་པའི་ཚེ། གུ་རུ་པདྨ་སཾ་བྷ་ཞེས་གྲགས་པ་ནི། ལེ་བདུན་མར། ཟ་ཧོར་རྒྱལ་
ཁམས་འདུལ་དུ་བཤེགས་པའི་ཚེ། །མ་རིག་ལོག་པའི་སེམས་ཅན་ཆོས་ལ་བཙུད། །
ཡ་མཚན་རྨད་དུ་བྱུང་བའི་རྫུ་འཕྲུལ་བསྟན། །རྒྱལ་ཁམས་ཐམས་ཅད་ཆོས་ཀྱིས་གང་
བར་མཛད། །པདྨ་སམ་བྷའི་སྐུ་ལ་གསོལ་བ་འདེབས། ། ཞེས་པ་ལྟར་རོ། །
ཡང་ཨོ་རྒྱུན་གྱི་རྒྱལ་ཁམས་འདུལ་བའི་ཕྱིར་དུ་བསོད་སྙོམས་ལ་ཕེབས་པས།
501



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཡུལ་མི་རྣམས་ཀྱིས་ངོ་ཤེས་ཏེ་སྔོན་གྱི་བདུད་བློན་དག་གིས་ཙན་དན་གྱི་མེ་ལ་བསྲེགས་
ཚེ། མཚོ་དབུས་པདྨའི་སྡོང་བོར་ཡབ་ཡུམ་བསིལ་བ་ཁྲོམ་མེར་བཞུགས་ཏེ། འགྲོ་
ཀུན་འཁོར་བའི་མཚོ་ལས་སྒྲོལ་བ་མཚོན་པའི་ཐོད་ཕྲེང་སྐུ་ལ་གསོལ་བའི་རྫུ་འཕྲུལ་
བསྟན་པས་པདྨ་ཐོད་ཕྲེང་རྩལ་དུ་གྲགས་པར་གསུངས་སོ། ། །
འདི་ལ་གསུངས་ཚུལ་གཞན་ནི་ལེ་བདུན་མར། བལ་ཡུལ་ཡང་ལེ་ཤོད་ཀྱི་བྲག་
ཕུག་ཏུ། །ཡང་དག་བདེ་གཤེགས་སྙིང་བོ་སྒྲུབ་པའི་ཚེ། །བར་ཆད་བགེགས་རྣམས་
རྡོ་རྗེ་ཕུར་བུས་བསྒྲལ། །ཕྱག་རྒྱ་ཆེན་པོའི་དངོས་གྲུབ་གནས་དེར་ཐོབ། །རྡོ་རྗེ་ཐོད་
ཕྲེང་རྩལ་ལ་གསོལ་བ་འདེབས། ། ཞེས་བལ་ཡུལ་ཡང་ལེ་ཤོད་ཀྱི་བྲག་ཕུག་ཏུ་བལ་
བོའི་རྒྱལ་བོ་དགེ་བ་འཛིན་གྱི་སྲས་མོ་བལ་མོ་ཤཱཀྱ་དེ་བ་སྒྲུབ་རྟེན་མཛད་དེ། ཡང་དག་
གི་སྒོ་ནས་མཆོག་སྒྲུབ་ཚེ་ལྷ་འདྲེས་བར་ཆད་བྱས་པའི་ཚེ་ན། ཡང་ཕུར་སྦྲགས་མའི་
སྒྲུབ་ཐབས་མཛད་དེ་རང་བཞིན་གྱིས་ཞི་བའི་ཚེ། གུ་རུ་པདྨ་ཐོད་ཕྲེང་རྩལ་དུ་གྲགས་
པར་གསུངས་སོ། །
དེ་ནས་རྒྱལ་བོ་ཨིནྡྲ་བོ་དྷིའི་བླ་མཆོད་དུ་ལོ་བཅུ་གསུམ་མཛད་ནས་རྒྱལ་ཁམས་
ཐམས་ཅད་ཆོས་ལ་བཀོད་ཅིང་། བཀའ་འདུས་ཆོས་ཀྱི་རྒྱ་མཚོའི་སྨིན་གྲོལ་དུ་བསྩལ་
ཏེ། རྒྱལ་བོ་ཡབ་ཡུམ་གསུམ་སོགས་ལས་ཅན་ཐམས་ཅད་མཆོག་གི་རིག་འཛིན་གྲུབ་
པས་མཚན་ལ་གུ་རུ་པདྨ་རྒྱལ་བོ་ཞེས་གྲགས་སོ། ། རྡོ་རྗེ་གདན་དུ་མུ་སྟེགས་ལྔ་
བརྒྱས་བསྟན་པ་ལ་རྒོལ་བར་བརྩམས་པའི་ཚེ་རྩོད་པ་དང་ནུས་པ་འགྲན་པས་སློབ་
དཔོན་ཉིད་རྒྱལ། ཁོ་རྣམས་ཀྱིས་ངན་སྔགས་སྒྲུབ་པའི་ཚེ། མཁའ་འགྲོ་བདུད་འདུལ་
མས་ཕུལ་བའི་དྲག་སྔགས་ཀྱིས་ ཕྱིར་བཟློག་སྟེ་ ཐོག་ཆེན་ཕབས་ནས་མུ་སྟེགས་པ་
རྣམས་བསྒྲལ། གྲོང་ཁྱེར་མེས་བསྲེགས། ལྷག་མ་རྣམས་སངས་རྒྱས་ཀྱི་བསྟན་པ་ལ་
བཙུད་ནས་ཆོས་ཀྱི་རྒྱལ་མཚན་དགུང་དུ་བསྒྲེངས་པའི་ཚེ་གུ་རུ་སེངྒེ་སྒྲ་སྒྲོགས་སུ་
R
502



༄༅ ། །བོད་སོག་ཆོས་འབྱུང་གི་སྟོད་ཆ།
གྲུགས་སོ། ། །
དེ་ནས་ལེ་བདུན་མར། སྟག་ཚང་སེང་གེ་བསམ་འགྲུབ་ཀེའུ་ཚང་དུ། །
གདུག་པའི་མུ་སྟེགས་བདུད་དང་དམ་སྲི་བཏུལ། །གནས་ཆེན་གངས་བྲག་རྣམས་ལ་
གཏེར་ཆེན་སྦས། །མ་འོངས་སྙིགས་མའི་སེམས་ཅན་ཐུགས་རྗེས་གཟིགས། །རྡོ་རྗེ་
གྲོ་ལོད་རྩལ་ལ་གསོལ་བ་འདེབས། ། ཞེས་སློབ་དཔོན་ཆེན་པོ་གུ་རུ་རྡོ་རྗེ་གྲོ་ལོད་ཀྱི་
སྐུར་བཞེངས་པའི་གནས་མོན་གྱི་སྦ་གྲོ་སྟག་ཚང་ཡིན་པར་གསུངས་སོ། ། འདི་ལ་
གཞུང་ལ་ལར། ལི་ཡུལ་གྱི་དུད་ཁྲོད་དུ་མཁའ་འགྲོའི་ཚོགས་འཁོར་དང་བཅས་དུས་
རྡོ་རྗེ་གྲོ་ལོད་དུ་མཚན་གསོལ་ཞེས་ཀྱང་གསུངས་ཡོད་དོ། ། དེ་ཡང་སྐུའི་གནས་ཆེན་
སྦྲགས་ཀྱི་ཡང་རྫོང༌། གསུང་གི་གནས་ཆེན་བསམ་ཡས་མཆིམས་ཕུ་བྲག་དམར་ཀེའུ་
ཚང་། ཐུགས་ཀྱི་གནས་ཆེན་ལྷོ་བྲག་མཁར་ཆུ་དཔལ་གྱི་ཕུག་རིང་། ཡོན་ཏན་གྱི་
གནས་ཆེན་ཡར་ལུང་ཤེལ་གྱི་བྲག་ཕུག འཕྲིན་ལས་ཀྱི་གནས་ཆེན་མོན་ཁ་ནེ་རིང་
སེངྒེ་རྫོང་ཡིན་ནོ། ། དེ་ལྟར་གུ་རུ་རིན་པོ་ཆེའི་རྣམ་ཐར་མཐའ་ཡས་ཤིང་བརྗོད་པའི་
ཡུལ་ལས་འདས་མོད། གཙོ་བོ་མཚན་བརྒྱད་བཞེས་པའི་ཚུལ་མདོ་ཙམ་བཀོད་པ་
ཡིན་ལ། གཞན་དུ་ན། ཨོ་རྒྱན་གྱི་གླིང་ཕྲན་ཧུརྨུ་ཛུ་དང་། སི་ཀོ་དྷ་དང་། དྷ་ན་ཀོ་
ཥ་དང༌། རུ་སྒྲ་སོགས་དང་། ཏི་ར་ཧུ་ཏི་སོགས་ཐ་རུའི་རྒྱལ་ཁམས་དང༌། ཀཱ་མ་རུ་
ལ་སོགས་པ་རྣམས་སུ་གདུལ་བྱའི་བསྐལ་བ་དང་འཚམ་པར་ཆོས་བསྟན་ཅིང་། ཐུན་
མོང་གི་དངོས་གྲུབ་ཀྱིས་སེམས་ཅན་མང་བོ་ལ་ཕན་བཏགས། ཆུ་མེད་པ་རྣམས་སུ་ཆུ་
བཏོན། ཆུ་ཆེན་པོ་ས་འོག་ཏུ་བཅུག རྒྱ་གར་ཤར་ལྷོ་དབུས་གསུམ་དུ་མུ་སྟེགས་པའི་
ལྷ་རྟེན་རེ་རང་བྱུང་དུ་བྱུང་བ་རྣམས་ཀྱིས་ནང་བའི་བསྟན་པ་ལ་གནོད་པའི་ཚེ། དེ་
གསུམ་ག་རྡོ་རྗེ་ཕུར་བུའི་ནུས་པས་ཚར་བཅད། ཀཉྩའི་ཡུལ་དུ་ནང་བའི་སྡེ་ཤིན་ཏུ་
དར་བ་ལ་དུ་རུ་པོའི་རྒྱལ་བོས་དམག་དྲངས་ཏེ་ཆུ་ཀླུང་ནི་ལར་གྲུར་ཞུགས་པའི་ཚེ།
503



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སློབ་དཔོན་གྱིས་སྡིག་མཛུབ་མཛད་པས་གྲུ་ལྔ་བརྒྱ་ཆུ་ལ་བྱིངས་པས། ཕྱིན་ཆད་དུ་རུ་
པོའི་གནོད་པ་རྒྱུན་ཆད། འགྲོ་ལྡིང་བའི་ཡུལ་དུ་བྱོན་ནས་མི་མ་ཡིན་རྣམས་བཏུལ་
ཞིང་གཙུག་ལག་ཁང་བཞེངས་སུ་བཅུག སློབ་དཔོན་འདིའི་བཀའ་སྲོལ་གྱི་དགྱེས་པ་
རྡོ་རྗེ། ཟླ་གསར་ཐིག་ལེ། ཡང་དག རྟ་མགྲིན། ཕུར་བ། མ་མོ་གཙོ་བོར་གྱུར་
པའི་རྒྱུད་སྡེ་བཞིའི་ཉན་བཤད་སྒོམ་གསུམ་དར་བ་ཕྱིས་ཀྱི་བར་དུ་བྱུང་ལ། གཞན་
ཡང་ཧོར་ཡུལ་དང་རྒྱ་ཡུལ་རྣམས་སུའང་། རྒྱལ་བོ་མངོན་ཤེས་ཅན་དང་། རྣལ་
འབྱོར་བ་སྟོབས་ལྡན་དུ་སྤྲུལ་བ། ཞང་ཞུང་ཡུལ་དུའང་། ཏ་བི་ཧྲི་ཙ་ཞེས་རང་བྱུང་གི་
ཁྱེའུར་སྤྲུལ་ནས་རྫོགས་ཆེན་སྙན་བརྒྱུད་ཀྱི་གདམས་པས་སྨིན་ཅིང་གྲོལ་བར་མཛད་
པའི་ལོ་རྒྱུས་མཐའ་ཡས་པ་གཞན་ལས་ཤེས་པར་བྱའོ། ། དེ་ཡང་སྒྲུབ་སྡེའི་ཕྱོགས་
སུ། བཀའ་དང་གཏེར་མའི་བབས་ཚུལ་གཉིས་སུ་བྱུང་། དང་བོ། སློབ་དཔོན་ཧཱུྃ་ཀ་
ར་ལ་ཐུགས་མི་སྤྱོད་པའི་རིགས་ཧེ་རུ་ཀ་གལ་བོ་སོགས་ཡང་དག་ཐུགས་ཀྱི་བཀའ་
བབས་ཏེ། སློབ་དཔོན་འདི་བལ་བོར་བྲམ་ཟེའི་རིགས་སུ་འཁྲུངས་ཤིང་ནཱ་ལེནྡྲར་སློབ་
དཔོན་སངས་རྒྱས་ཡེ་ཤེས་དང་། པཎྜི་ཏ་སྒྲ་གཅན་འཛིན་བཟང་བོ་ལས་རབ་ཏུ་བྱུང༌།
མདོ་སྔགས་ཀྱི་གཞུང་ལ་སྦྱང་། ཁྱད་པར་ཧེ་རུ་ཀའི་དཀྱིལ་འཁོར་དུ་དབང་བཀུར་
བའི་ཚེ་མེ་ཏོག་ཁྲོ་བོ་ཧཱུྃ་མཛད་ལ་ཕོག ཡུན་རིང་བསྒོམ་པས་ལས་རྒྱུ་གདོལ་བའི་བུ་མོ་
ཞིག་བསྟེན་པ་རི་ཕུག་ཏུ་བསྙེན་པས། ཟླ་དྲུག་སོང་བའི་ཡར་ངོའི་ཚེས་བརྒྱད་ཀྱི་ཐོ་
རེངས་ནམ་མཁའ་ནས་ཧཱུྃ་གྱི་སྒྲ་ཆེན་གྲགས། ཧེ་རུ་ཀའི་དཀྱིལ་འཁོར་མཐོང་ཞིང་།
ཕྱག་རྒྱ་ཆེན་པོའི་མཆོག་གི་དངོས་གྲུབ་ཐོབ་པར་གསུངས། སློབ་དཔོན་འདི་ཉིད་
ལས་བསྐྱེད་རིམ་གྱི་བཀའ་རྣམས་སློབ་དཔོན་ཨ་བ་ཧེ་ཏི་དང་། ཨོ་རྒྱན་གྱི་སློབ་དཔོན་
སངས་རྒྱས་དཔལ་ཞི་བས་ཞུས། དེ་ལས་རྡོ་རྗེ་གདན་པ་ཆེན་པོ་སོ་རི་བས་ཞུས་ཤིང་།
དེ་ལས་སློབ་དཔོན་ཆེན་པོ་འཇིགས་མེད་འབྱུང་གནས་རས་པ་སློབ་མའི་ཚོགས་དང་
504



༄༅། །བོད་སོག་ཆོས་འབྱུང་གི་སྟོད་ཆ།
བཅས་པས་ཞུས་སོ། །
སློབ་དཔོན་འཇམ་དཔལ་བཤེས་གཉེན་ལ་སྐུ་རྣམ་སྣང་གི་རིགས་འཇམ་དཔལ་
ཁྲོས་པ་གསང་རྒྱུད་ལ་སོགས་པ་གཤིན་རྗེ་གཤེད་ཀྱི་བཀའ་རྣམས་བབས་ཏེ། འདི་ལ་
སློབ་དཔོན་ཆེན་པོ་རོ་ལངས་ཐལ་མདོག་ལ་སོགས་པ་ལས་སྔགས་ཕྱི་ནང་གི་དབང་
བསྐུར་བ་དང་གདམས་པ་ཐོབ། སློབ་དཔོན་རོལ་བའི་རྡོ་རྗེ་ལས་དགྲ་གདོང་འཇིགས་
གསུམ་སོགས་གསན། ཕྱིས་སུ་སྤྱོད་པ་ལ་གཤེགས་པས། མུ་སྟེགས་ཀྱི་རྒྱལ་བོ་ཞིག་རྫུ་
འཕྲུལ་གྱིས་ནང་བའི་བསྟན་པ་ལ་བཀོད། འཇམ་དཔལ་ཡ་མཱནྟ་ཀ་མངོན་སུམ་དུ་
བྱོན་ནས་དབང་དང་རྒྱུད་ལུང་བསྟན། རི་མ་ལ་ཡ་ནས་ལས་བཞི་ཚང་བའི་གསེར་གྱི་
གླེགས་བམ་བཏོན་ཏེ་གཟིགས་པས་ཐུགས་སུ་ཆུད་དེ་མུ་སྟེགས་ཀྱི་རྒྱལ་ཁམས་བརླག་
པར་མཛད། སློབ་དཔོན་འདི་ཉིད་ཀྱི་སློབ་མ་དུས་ཀྱི་འཁོར་ལོའི་རྒྱུད་ཕྱི་མ་ནས་ལུང་
བསྟན་པའི་བྲམ་ཟེ་ཡེ་ཤེས་རྡོ་རྗེ་དང་བྱང་ཆུབ་རྡོ་རྗེ་གཉིས་བྱུང་། ཁྱད་པར་སློབ་
དཔོན་འདི་ལས་དོན་ཡོད་རྡོ་རྗེ་ཆེ་བས་གཤེད་སྐོར་མཐའ་དག་ཞུས། དེ་ལས་དོན་
ཡོད་རྡོ་རྗེ་ཆུང་བས་ཞུས་ཏེ། བོད་དུ་གྲགས་པའི་སྐྱོ་ལུགས་ཀྱི་གཤེད་སྐོར་གང་ནས་
བྱུང་བའི་ཁུངས་འདེད་ས་ཡིན་པར་གསུངས་སོ། །
སློབ་དཔོན་ཆེན་པོ་འཕགས་པ་ཀླུ་སྒྲུབ་ལ་གསུངས་པའི་སྣང་མཐའི་རིགས་རྟ་
མཆོག་རོལ་བ་སོགས་པདྨ་གསུང་གི་ཏནྡྲ་རྣམས་ཀྱི་བཀའ་བབས་ཏེ། འདི་ལ་སློབ་
དཔོན་ཀླུ་སྒྲུབ་སྙིང་བོ་ཞེས་འཆད་མཁན་ཡོད་ཀྱང་། དཔལ་མགོན་འཕགས་པ་ཀླུ་
སྒྲུབ་ལ་བྱ་སྟེ། ཁོང་གི་རྣམ་ཐར་ཡོངས་གྲགས་ལྟར་ལ། འདིས་མ་ཧཱ་ཀཱ་ལའི་རྒྱུད་
བརྒྱད་དང་། ལྷ་མོ་ནག་མོའི་རྒྱུད། ཀུ་རུ་ཀུལླེའི་རྟོགས་པ་སོགས་རྒྱུད་ཀྱི་རྣམ་གྲངས་
གཞན་ཡང་མང་ དུ་ སྤྱན་དྲངས། ཡེ་ ཤེས་ ཀྱི་མཁའ་འགྲོ་མ་རྣམས་ལས་ ཞལ་ གྱི་
གདམས་པ་ཐོབ། སྒྲུབ་ཐབས་མི་འདྲ་བ་དྲུག་ཅུ་སྤྱན་དྲངས། ཐི་བར་བ་ཏར་ལོ་ཉིས་
505



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བརྒྱར་གནོད་སྦྱིན་མོ་རྣམས་ཀྱི་འཁོར་དང་བཅས་སྔགས་ཀྱི་སྤྱོད་པས་བཞུགས་ཤིང་།
མཐར་རྡོ་རྗེ་སྐུ་གྲུབ་ནས་ གསང་བ་སྔགས་ཀྱི་བསྟན་པ་འཛམ་གླིང་དུ་དར་བར་
བྱས་སོ། །
སློབ་དཔོན་བི་མ་ལ་མི་ཏྲ་ལ་ཡོན་ཏན་རིན་འབྱུང་གི་རིགས་བདུད་རྩི་བམ་
བརྒྱད་སོགས་རྡོ་རྗེ་བདུད་རྩིའི་བཀའ་རྣམས་བབས་ཏེ། འདི་ཉིད་འཕགས་ཡུལ་ནུབ་
ཕྱོགས་གླང་བོའི་ཚལ་དུ་སྐུ་འཁྲུངས། སྡེ་སྣོད་འཛིན་པ་རྣམས་ལ་ཐེག་པ་ཆེ་ཆུང་གི་སྡེ་
སྣོད་གསན། སློབ་དཔོན་བུད་དྷ་གུ་ཧྱ་སོགས་ལས་རྒྱུད་སྡེ་མཐའ་དག་གསན་ནས་
མཆོག་གི་དངོས་གྲུབ་ཐོབ། སྒྱུ་འཕྲུལ་ལ་ཁྱད་པར་དུ་མཁས། སྙིང་བོའི་འགྲེལ་ཁོག་
གཞུང་གསལ་སྒྲོན་དང་། བླ་མའི་འགྲེལ་བ་མུན་སེལ། ལེ་ལག་གི་སྤྱན་འགྲེལ།
བརྒྱད་ཅུ་བའི་བསྡུས་འགྲེལ། ཤེས་རབ་སྤྱན་འབྱེད། རིག་པ་གསུམ་པ། ཕྱག་རྒྱ་
བསམ་གཏན། སྦྱིན་སྲེག་དང་རོ་བསྲེག་གི་ལས། ཐིག་གི་རིམ་པ་དང་འགྲེལ་ཆུང་
སོགས་བསྟན་བཅོས་མང་དུ་མཛད། །
སློབ་དཔོན་པྲ་བྷ་ཧ་སྟི་ལ་དོན་གྲུབ་ཀྱི་རིགས་འཕྲིན་ལས་ཕུར་བའི་རྒྱུད་རྣམས་
ཀྱི་བཀའ་བབས་ཤིང་། སློབ་དཔོན་ཆེན་པོ་པདྨ་སཾ་བྷ་ཝས་ཀྱང་། ཡང་ལེ་ཤོད་དུ་
དཔལ་ཧེ་རུ་ཀའི་དཀྱིལ་འཁོར་ལ་བརྟེན་ནས་ཕྱག་རྒྱ་ཆེན་པོ་མཆོག་གི་རིག་འཛིན་
མངོན་དུ་མཛད་པའི་སྐབས། ཀླུ་གྱོང་བོ་དང་། གནོད་སྦྱིན་རྒོད་མ་ཁ། བར་སྣང་གི་
གློག་མ་སྤྲིན་གསུམ་གྱིས་མཐོ་བརྩམས་པ་འདུལ་བའི་ཆེད་དུ། བི་ཏོཏྟ་མ་ལ་འབུམ་
སྡེའི་རྒྱུད་ལ་བརྟེན་ནས་སྒྲུབ་པ་མཛད་པས། བཛྲ་ཀུ་མཱ་རའི་ཞལ་བསྟན་ཅིང་བར་
ཆད་ཀྱི་མཚན་མ་རྣམས་བཅོམ། མ་མོ་བཅུ་གཉིས་དང་ས་བདག་མོ་བཞི་སོགས་དམ་
དུ་བཞག སླར་ཡང་སློབ་དཔོན་བྲ་བྷ་ཧསྟི་ལས་ཀྱང་ཀི་ལ་ཡའི་རྒྱུད་ཚར་བཅོ་བརྒྱད་
གསན་པར་གྲགས་ཤིང་། འཕྲིན་ལས་ཕུར་བའི་བཀའ་ཡི་བདག་ཉིད་ཆེན་པོར་གྱུར་
506



༄༅ ། །བོད་སོག་ཆོས་འབྱུང་གི་སྟོད་ཆ།
༥ .
.
ནས་སྐལ་བ་དང་ལྡན་པའི་གདུལ་བྱ་རྣམས་ལ་རྒྱ་ཆེར་དར་རོ། །
གཉིས་པ་གཏེར་མའི་བབས་ཚུལ་ཕྱོགས་ནི། རྡོ་རྗེ་ཆོས་ཀྱི་སྒྲུབ་སྡེ་སྤྱི་དང་བྱེ་
བྲག་གི་གླེགས་བམ་རྣམས་འཇིག་རྟེན་དུ་སྟོན་ཡུལ་མེད་པར་མཁའ་འགྲོ་ལས་ཀྱི་
དབང་མོ་ཆེ་ལ་གཏད། དེ་སྒྲུབ་པ་བཀའ་བརྒྱུད་ཀྱི་སྤྱི་རྒྱུད་ལྔ་དང་། སྒོས་རྒྱུད་བཅུ་
རྣམས་རིན་ཆེན་སྣ་བརྒྱད་ཀྱི་སྒྲོམ་བུར་བཅུག སྒོས་རྒྱུད་རྣམས་སྒྲོམ་བུ་སོ་སོར་བཅུག་
ནས་དུར་ཁྲོད་བསིལ་བ་ཚལ་དུ་མཆོད་རྟེན་བདེ་བྱེད་བརྩེགས་པའི་ཚལ་དུ་མི་སྣང་
བར་རྒྱས་བཏབ། དུས་ཕྱིས་སློབ་དཔོན་ཆེན་པོ་བརྒྱད་ཀྱིས་གཞན་དོན་དུ་དགོངས་
པའི་ཏིང་ངེ་འཛིན་གྱི་མཐུས། མཁའ་འགྲོ་ལས་ཀྱི་དབང་མོ་མངོན་སུམ་བྱོན་ནས་
སྒྲོམ་བུ་རྣམས་བླངས་ཏེ། ཆེ་མཆོག་གི་བསེ་སྒྲོམ་བི་མ་ལ། ཡང་དག་གི་དངུལ་སྒྲོམ་
ཧཱུྃ་ཀ་ར། གཤིན་རྗེའི་ལྕགས་སྒྲོམ་འཇམ་དཔལ་བཤེས་གཉེན། རྟ་མགྲིན་གྱི་ཟངས་
སྒྲོམ་ན་ག་རྫུ་ན། ཕུར་བུའི་གཡུ་སྒྲོམ་པདྨ་འབྱུང་གནས། མ་མོའི་བསེ་སྒྲོམ་དྷ་ན་སཾ་
ཀྲྀ་ཏ། མཆོད་བསྟོད་ཀྱི་མཆོང་སྒྲོམ་ར་བུ་གུ་བྱ། དྲག་སྔགས་ཀྱི་གཟི་སྒྲོམ་ཞི་བའི་སྙིང་
བོ་རྣམས་ལ་སོ་སོར་གཏད་དེ། རང་རང་གི་དཀྱིལ་འཁོར་ལ་མཁས་ཤིང་སྔགས་ཀྱི་
དངོས་གྲུབ་བརྙེས་པར་གྱུར། རིན་ཆེན་སྣ་བརྒྱད་ཀྱི་སྒྲོམ་བུ་ལས་བདེ་ གཤེགས་
འདུས་པ་ཚོམ་བུ་གཅིག་ཏུ་འདུས་པའི་རྒྱུད་དང་མན་ངག་གི་བཀའ་རྣམས་བྱུང་བ་
སློབ་དཔོན་པདྨ་ལ་བབས་པ་ཡིན་ནོ། །
རྫོགས་པ་ཆེན་པོ་ཨ་ནུ་ཡོ་གའི་སྐོར་ནི། གསང་བའི་བདག་པོས་རྒྱལ་བོ་ཛ་ལ་
དབང་བསྐུར་བ་དང་། ཡང་ལི་ཙ་བཱི་དྲི་མེད་གྲགས་པ་བསྟེན་ནས་ཀྱང་དབང་བསྐུར་
མནོས་ཤིང་། སྤྱི་མདོའི་འགྲེལ་བ་སོགས་མཛད། སྔར་ལི་ཙ་བཱི་ལ་བརྟེན་པའི་དུས་ཀྱི་
གྲོགས་སློབ་དཔོན་ཨུ་བ་རཱ་ཛ་དང་། རང་གི་སྲས་ཤཱ་ཏྲ་པུ་ཏྲི་དང་། ནཱ་ག་པུ་ཏྲི། གུ་
རྒྱ་པུ་ཏྲི་གསུམ་ལ་སྤྲུལ་བའི་དཀྱིལ་འཁོར་དུ་དབང་བསྐུར་ཞིང་གདམས་ངག་བསྟན་ཏེ།
507



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཨུ་པ་རཱ་ཛ་ལ་དཔལ་ལྡན་འབྲས་སྤུངས་སུ་དབང་བསྒྱུར་ཞིང་རྒྱུད་གཏད། གྲོང་ཁྱེར་
སྐྱིད་པའི་འབྱུང་གནས་སུ་རང་གི་སྲས་གསུམ་ལ་དབང་བསྐུར། འདིའི་སྲས་ཤཱ་ཏྲ་པུ་
ཏྲི་ནི་ཨིནྡྲ་བྷཱུ་ཏི་ཆུང་བར་གྲགས་པ་དེ་ཡིན་ལ། འདིས་གྲུབ་པ་བརྙེས་པའི་ཚེ་སློབ་
དཔོན་ལྭ་བ་བར་གྲགས་པ་དེ་ཡིན་པར་ལྷན་ཅིག་སྐྱེས་གྲུབ་ཀྱི་འགྲེལ་བ་ལས་ཀྱང་དེ་
ལྟར་བཤད་དོ། ། འདི་ལྟར་ཨིནྡྲ་བྷཱུ་ཏི་ཆུང་བས་སེང་ཧ་པུ་ཏྲ་དང་། ཀུ་ཀུ་རཱ་ཛ་ཕྱི་
མ་གཉིས་ལ་རྒྱ་མཚོའི་འགྲམ་དུ་དབང་བསྐུར་ཞིང་རྒྱུད་བཤད། ཀུ་ཀུ་རཱ་ཛ་ཕྱི་མས་
སློབ་དཔོན་རོ་ལངས་བདེ་བ་ལ་གནང་། འདི་སྤྲུལ་བའི་སྐུ་དགའ་རབ་རྡོ་རྗེའི་མཚན་
གྱི་རྣམ་གྲངས་སུ་གསུངས། དགའ་རབ་རྡོ་རྗེ་ནས་སློབ་དཔོན་རྡོ་རྗེ་བཞད་པ་ལ་
གནང༌། དེས་སློབ་དཔོན་བྲ་བྷ་ཧསྟི་( མཚན་ཤཱཀྱ་འོད) ལ་གནང་། དེས་ཤཱཀྱ་འོད་
ཆུང་བ་དང་། ཤཱཀྱ་བཤེས་གཉེན་དང་། ཤཱཀྱ་སེངྒེ་གསུམ་ལ་བསྟན། ཤཱཀྱ་སེངྒེ་ནི་
སློབ་དཔོན་པདྨ་སཾ་བྷ་ཝའི་མཚན་གྱི་རྣམ་གྲངས་ཏེ། དེས་ལྷའི་བཤོས་ཁང་དགུ་ཐོག་
ཏུ་སློབ་དཔོན་དྷ་ན་རཀྵི་ཏ་ལ་གནང་། འདིས་མདོའི་རྣམ་གྲངས་འཆད་པའི་བསྟན་
བཅོས་མཛད། དེས་སློབ་དཔོན་ཧཱུྃ་མཛད་ལ་གནང་། འདིས་རྩ་རྒྱུད་ལ་རྒྱུ་བདུན་
འགྲེལ་བ་དང༌། རྣལ་འབྱོར་བའི་སྒྲོན་མ་ལ་སོགས་པ་མདོའི་བསྟན་བཅོས་མང་བོ་
མཛད། སློབ་དཔོན་དེས་བདེ་བ་གསལ་མཛད་ལ་གནང་། སློབ་དཔོན་འདིས་ཧཱུྃ་ཀ་
ར་ལའང་གསན། མདོའི་ཡིག་སྣ་བཅོ་བརྒྱད་སོགས་མཛད། དེས་སྐལ་བ་མཆོག་
དང་ལྡན་པའི་ཐུགས་སྲས་བཞི་ལ་གསུངས་ཏེ། མ་ག་དྷའི་མདོའི་མཁན་པོ་དྷརྨ་བོ་དྷི་
དང༌། ནཱ་ལེནྡྲའི་མཁན་པོ་དྷརྨ་རཱ་ཛ་བཱ་ལ་དང༌། བལ་བོའི་རྒྱལ་བོ་བ་སུ་དྷ་ར་དང་།
གཙུག་ལག་དཔལ་དགེ་རྣམས་ལ་གནང་། ཕྱི་མ་གསུམ་པོས་སློབ་དཔོན་དྷརྨ་རཀྵི་ཏ་
ལས་ཀྱང་གསན་ཞེས་གྲགས། དེ་ལྟར་བཤད་པའི་བརྒྱུད་པ་ནི་དབང་བཀའ་དང་།
བཤད་བཀའ་དང་། མན་ངག་གི་བཀའ་ཐམས་ཅད་འདུས་པའི་བརྒྱུད་པ་ཡིན།
508



༄༅ ། །བོད་སོག་ཆོས་འབྱུང་གི་སྟོད་ཆ།
སློབ་དཔོན་དེ་གསུམ་གས་བྲུ་ཤའི་སློབ་དཔོན་ཆེ་བཙན་སྐྱེས་ལ་ཡུལ་དབུས་སུ་དབང་
བསྐུར་ཞིང་རྒྱུད་བཤད། ཕྱིས་སློབ་དཔོན་དྷ་ན་རཀཱི་ཏ་བྲུ་ཤའི་ཡུལ་དུ་སྤྱན་དྲངས་
ཤིང་མདོ་དགོངས་འདུས་སོགས་བསྒྱུར་ཀྱང་ལེགས་པར་འགྱུར་མ་ནུས་པར་བལ་ཡུལ་
དུ་བྱོན། བ་སུ་དྷ་ར་དང་། དྷརྨ་བོ་དྷི་ལ་བཤད། ཕྱིས་སུ་བྲུ་ཤའི་ཡུལ་དུ་དྷརྨ་བོ་དྷི་
དང་དྷ་ན་རཀྵི་ཏའི་དྲུང་དུ་སློབ་དཔོན་ཆེ་བཙན་སྐྱེས་ཀྱིས་བྲུ་ཤའི་སྐད་དང་ཡི་གེར་
བསྒྱུར་བར་གསུངས་སོ། །
རྫོགས་པ་ཆེན་པོ་ཨ་ཏི་ཡོ་གའི་སྐོར་ནི། སློབ་དཔོན་དགའ་རབ་རྡོ་རྗེ་ནས་
ཟམ་མ་ཆད་པར་བརྒྱུད་པ་ཡིན་པས། དེའི་ཚུལ་བསྡུས་ཙམ་བརྗོད་ན། འཕགས་
ཡུལ་ནུབ་ཕྱོགས་ཨོ་རྒྱན་གྱི་ཡུལ་དྷ་ན་ཀོ་ཤའི་གླིང་རྒྱལ་བོ་ཨུ་བ་རཱ་ཛ་དང་བཙུན་མོ་སྣང་
བ་གསལ་བའི་འོད་ལྡན་མ་ཞེས་བྱ་བ་གཉིས་ལ་སྲས་མོ་སུ་དྷརྨ་བྱ་བ་རབ་ཏུ་བྱུང་ཞིང་
བསྙེན་པར་རྫོགས་པའི་དགེ་སློང་མ་ཞིག་ཡུལ་དེ་ནས་དཔག་ཚད་ཙམ་འདས་པར་རྒྱ་
མཚོའི་གླིང་དུ་རྩྭའི་སྤྱིལ་བུར་བརྟེན་ཏེ། གཡོག་མོ་བདེ་བའི་སྙིང་ལྡན་མ་བྱ་བ་དང་
ལྷན་དུ་རྣལ་འབྱོར་སྒོམ་ཞིང་གནས་པའི་ཚེ། ནུབ་གཅིག་དགེ་སློང་མའི་རྨི་ལམ་དུ་མི་
དཀར་བོ་དྲི་མ་མེད་པ་ཞིག་གིས་ཤེལ་བུམ་འབྲུ་གསུམ་དང༌། སཱ་ཧཱས་རྒྱས་བཏབ་པ་
ཞིག་སྤྱི་བོར་ལན་གསུམ་བཞེས་པས་བུམ་པ་དེ་ལས་འོད་ཟེར་འཕྲོས་པས། ཁམས་
གསུམ་གསལ་བར་མཐོང་བ་རྨིས། དེ་ནས་མི་རིང་བར་སྲས་ཞིག་བཙས། དགེ་སློང་
མ་ཤིན་ཏུ་ངོ་ཚ་ནས། ཕ་མེད་བུ་འདི་འཇིག་རྟེན་འདྲེ་བས་གཞན་ན་སུ་ཞེས་སོགས་
སྨྲེ་ངག་མང་དུ་བཏོན་པས། གཡོག་མོ་དེས་འདི་ནི་སངས་རྒྱས་ཀྱི་སྲས་ཡིན་པས་དེ་
ལྟར་མི་རིགས་སོ་ཞེས་སྨྲས་ཀྱང་མ་མཉན་པར་ཐལ་དོང་དུ་བསྐྱུར་བ་ན། སྒྲ་དང་འོད་
ལ་སོགས་པ་བྱུང་བར་གྱུར་ཏོ། ། དེ་ནས་ཞག་གསུམ་སོང་བ་ན་ཅི་ཡང་མ་ཉེས་པར་
འདུག་པ་མཐོང་བས་སྤྲུལ་བ་ཡིན་པར་ཤེས་ནས་སྤྱན་དྲངས་པ་ན། བར་སྣང་ནས་ལྷ་
509



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྣམས་ཀྱིས། མགོན་པོ་སྟོན་པ་བཅོམ་ལྡན་འདས། །རང་བཞིན་སྣང་མཛད་འཇིག་
རྟེན་མགོན། །བདག་ཀྱང་རབ་ཏུ་བསྐྱབ་པ་དང༌། །ནམ་མཁའི་རྡོ་རྗེ་དེང་བདག་
གསོལ། ། ཞེས་ཆེད་དུ་རྗོད་པར་བྱེད་ཅིང་། ལོ་བདུན་སོང་བ་ན་སྲས་ཀྱིས་ཡུམ་ལ།
བདག་གིས་པཎྜི་ཏ་རྣམས་ལ་ཆོས་ཀྱི་གཏམ་བྱེད་པར་གནང་བ་ཞུས་ཤིང་། རྒྱལ་བོ་
དང་མཇལ་ནས་ཡང་དེ་ལྟར་བསྙད་པས། རྒྱལ་བོས་མཆོད་གནས་པཎྜི་ཏ་རྣམས་ཀྱི་
མདུན་དུ་ཁྲིད། བྱིས་པས་པཎྜི་ཏ་རྣམས་ལ་ཕྱག་མཛད་ཅིང་བགྲོ་གླེང་དང་བརྒལ་
བརྟག་གི་རིམ་པ་མང་དུ་མཛད་པས། པཎྜི་ཏ་རྣམས་ཞལ་སྐྱེངས་ཤིང་ཞབས་སྤྱི་བོར་
བླངས་ནས་པྲ་ཛཱ་བྷ་བ་ཞེས་མཚན་གསོལ་བ་དང་། རྒྱལ་བོའང་ཤིན་ཏུ་ངོ་མཚར་ནས་
སློབ་དཔོན་ཆེན་པོ་དགའ་རབ་རྡོ་རྗེ་ཞེས་བྱ་བར་མཚན་བཏགས། སྔར་ཡུམ་གྱིས་
ཐལ་དོང་དུ་བསྐྱུར་བས་མ་ཉེས་པ་ལ་ངོ་མཚར་ནས་རོ་ལངས་བདེ་བའམ་རོ་ལངས་
ཐལ་མདོག་ཏུ་གསོལ། དེ་ནས་བྱང་ཕྱོགས་རི་བོ་ཉི་མ་རབ་ཏུ་སྣང་བྱེད་ཅེས་བྱ་བར་
བྲག་རི་ཤིན་ཏུ་འཇིགས་པའི་གནས་སུ་རྩྭའི་སྤྱིལ་བུ་ལ་ལོ་སུམ་ཅུ་རྩ་གཉིས་ཀྱི་བར་ཏིང་
འཛིན་ལ་བཞུགས་པའི་ཚེ། ས་ལན་བདུན་གཡོས་ཤིང་ནམ་མཁའ་ནས་མུ་སྟེགས་ཀྱི་
བསྟན་པ་ཉམས་པར་བྱས་སོ་ཞེས་པའི་སྒྲ་གྲགས་པ་ཐོས་པས། མུ་སྟེགས་ཀྱི་རྒྱལ་བོས་
གཤེད་མ་བཏང་ནས་སློབ་དཔོན་དགྲོང་བར་བརྩམ་པ་ན། ནམ་མཁའི་ལམ་ནས་
གཤེགས་པ་རྒྱལ་བོས་མཐོང་ནས་དད་དེ་སངས་རྒྱས་ཀྱི་བསྟན་པ་ལ་ཞུགས་སོ། །
དེ་ནས་ཐེག་པ་ཕྱི་ནང་གི་སྡེ་སྣོད་རྣམས་དང་། ཁྱད་པར་རང་བཞིན་རྫོགས་པ་ཆེན་
པོ་ཤོ་ལོ་ཀ་འབུམ་ཕྲག་དྲུག་ཅུ་རྩ་བཞི་ཐུགས་ལ་བཞུགས་པ་དེ་རྣམས་རྡོ་རྗེ་སེམས་
དཔའི་ཞལ་བསྟན་ནས། རིག་པ་སྤྱི་བླུགས་ཀྱི་དབང་གིས་མི་སློབ་པའི་ཡེ་ཤེས་མངོན་
དུ་མཛད་པའི་ཚུལ་བསྟན། ཚིག་གི་རྒྱུད་རྣམས་ཡི་གེར་འགོད་པའི་གནང་བ་བསྩལ་
ཏེ། རི་མ་ལ་ཡའི་རིན་ཆེན་སྤུངས་པ་རྒྱས་པའི་རྩེར་སློབ་དཔོན་ཉིད་དང༌། རྡོ་རྗེ་
510



ཨུ་
༄༅། །བོད་སོག་ཆོས་འབྱུང་གི་སྟོད་ཆ།
དབྱིངས་ཀྱི་མཁའ་འགྲོ་མ་འཇིག་རྟེན་བདེ་བའི་རོ་དང་ལྡན་པ་དང་། བདེ་བྱེད་སེར་
མོ། ཡོན་ཏན་མཐའ་ཡས་པའི་མཁའ་འགྲོ་གསུམ་གྱིས་ལོ་གསུམ་གྱི་བར་དུ་ཚིག་དང་
ཡི་གེ་དཀར་ཆག་ཏུ་བཏབ་ནས། མཁའ་འགྲོ་མ་མངོན་པར་འབྱུང་བའི་ཕུག་ཏུ་
བཞུགས་སོ། །
དུས་གཞན་ཞིག་ཏུ་རྡོ་རྗེ་གདན་གྱི་བྱང་ ཤར་དུར་ཁྲོད་བསིལ་བའི་ཚལ་དུ་
མཆོད་རྟེན་ཆེན་པོ་ཡོད་ཅིང་། གདུག་པའི་མཁའ་འགྲོ་མའི་གནས་ཟུར་བ་ཞིག་ཏུ་
བྱོན་ནས། མཁའ་འགྲོ་མ་ཉི་མའི་འོད་ཟེར་སོགས་ལ་ཆོས་སྟོན་ཞིང་བཞུགས་པ་ན།
སློབ་དཔོན་འཇམ་དཔལ་བཤེས་གཉེན་ལ་འཕགས་པ་འཇམ་དཔལ་རྣོན་པོས་ལུང་
བསྟན་ཏེ། ཚེ་གཅིག་ལ་མཆོག་འགྲུབ་པར་འདོད་ན་དུར་ཁྲོད་བསིལ་བའི་ཚལ་དུ་
སོང་ཞིག་གསུངས་པས། དགའ་རབ་རྡོ་རྗེ་དང་མཇལ་ནས་ལོ་བདུན་ཅུ་རྩ་ལྔའི་བར་
དུ་ཆོས་ཉན་ཞིང་། གདམས་པ་མཐའ་དག་བསྩལ་ནས་སློབ་དཔོན་ཆེན་པོ་དགའ་
རབ་རྡོ་རྗེ་མྱ་ངན་ལས་འདས་སོ། །
དེའི་ཚེ་འཇམ་དཔལ་བཤེས་གཉེན་གྱིས། གདུང་ཚིག་ལན་གསུམ་བཏོན་པས་
ནམ་མཁའ་ནས་སློབ་དཔོན་གྱི་སྐུ་དངོས་སུ་སྣང་ནས་གསེར་གྱི་ཟ་མ་ཏོག་སེན་གང་བ་
ཕྱག་ཏུ་བབས་པས། ཚིག་གསུམ་གནད་དུ་བརྡེག་པའི་འདས་རྗེས་ཀྱི་གདམས་པ་
བཞག སློབ་དཔོན་འཇམ་དཔལ་བཤེས་གཉེན་གྱིས། འབུམ་ཕྲག་དྲུག་ཅུ་རྩ་བཞིའི་
གྲངས་ལས་རྫོགས་པ་ཆེན་པོ་སྡེ་གསུམ་དུ་ཕྱེས་ཏེ། སེམས་གནས་རྣམས་ལ་སེམས་ཀྱི་
སྡེ། བྱ་བྲལ་རྣམས་ལ་ཀློང་གི་སྡེ། གནད་གཙོ་རྣམས་ལ་མན་ངག་གི་སྡེ། དེ་ལས་
ཁྱད་པར་དུ་བསྡུས་པ་ཐིག་ལེ་རང་གནད་དུ་དབབ་པ་འདི་ལས། སྙན་བརྒྱུད་བཤད་
བརྒྱུད་གཉིས་ཕྱེས་ནས་སྙན་བརྒྱུད་རྣམས་མཆན་དུ་བཏབ། བཤད་བརྒྱུད་སྙིང་ཐིག་
གི་བཀའ་རྣམས་རེ་ཞིག་གཏད་པའི་སྣོད་མ་གཟིགས་ནས་རྡོ་རྗེ་གདན་གྱི་བྱང་ཤར་ཕ་
511



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཝང་རྡོ་རྗེ་རྒྱ་གྲམ་གྱིས་རྒྱས་བཏབ་པའི་འོག་ཏུ་སྦས། སློབ་དཔོན་ཉིད་དུར་ཁྲོད་སོ་ས་
གླིང་དུ་གཤེགས་ནས་མི་སྡུག་པའི་མཁའ་འགྲོ་མ་རྣམས་དང་། སྤྱོད་པ་ལ་གནས་པའི་
སྒྲུབ་པ་བོ་མང་དུ་ཡོད་པ་རྣམས་ལ་ཆོས་བསྟན་ཅིང་ལོ་བརྒྱ་རྩ་དགུའི་བར་དུ་ཏིང་ངེ་
འཛིན་ལ་བཞུགས་སོ། །
སློབ་དཔོན་འདིའི་སློབ་མ་ནི། སངས་རྒྱས་ཡེ་ཤེས་ཞབས་ཡིན་ཞིང༌། ཁོང་
གིས་ཀོང་ཀ་ནའི་སློབ་དཔོན་པཱ་ལི་ཏ་པ་པཱ་ད་ལོ་དགུའི་བར་བསྟེན་ནས་འདུས་པའི་
རྒྱུད་ཚར་བཅོ་བརྒྱད་ཉན་ཡང་། དེ་ཁོ་ན་ཉིད་མ་རྟོགས་པར་བླ་མ་ལ་ཞུས་པས། ཁོ་
བོས་ཀྱང་མ་རྟོགས་སོ་གསུངས། རྡོ་རྗེ་གདན་གྱི་རྒྱབ་ཀུ་པའི་ཚལ་དུ་བསྙེན་སྒྲུབ་ཡན་
ལག་བཞི་སྤོགས་ཆོག་དང་བཅས་པའི་ཟླ་བ་བཅུ་གཉིས་དྲག་ཤུལ་སྤྱོད་པས་ཟླ་བ་དྲུག་
སྟེ། ཟླ་བཅོ་བརྒྱད་དུ་བསྒྲུབས་པས། དེ་ཁོ་ན་ཉིད་རྟོགས་པར་འདོད་ན་འཕགས་པ་
འཇམ་དཔལ་ལ་དྲིས་ཤིག་ཅེས་ལུང་བསྟན་བྱུང་བས། འཇམ་དཔལ་རི་བོ་རྩེ་ལྔར་
བཞུགས་པས་དེར་འགྲོ་དགོངས་ནས་སོང་བས། ཉི་མ་ཕྱེད་ཙམ་ན་ཁང་བ་དཀར་
ཙག་ཙག་ཞིག་གི་འགྲམ་དུ། འཇམ་དཔལ་བཤེས་གཉེན་ཁྱིམ་བཙུན་རྒན་པོ་ཆོས་
གོས་ཀྱི་ཐོད་བྱས་པ་བུད་མེད་ངན་ངོན་གཅིག་དང་ལྷན་དུ་ཞིང་རྨོ་བར་གཟིགས་ནས་
ཅུང་ཟད་མ་དད། དེའི་འགྲམ་ཁྱི་མོ་དཀར་མོ་ཞིག་ཀྱང་ཉལ་ནས་འདུག དེར་ཟས་
ཀྱི་དུས་ལ་བབས་པས་བསོད་སྙོམས་ཞིག་སློང་བ་ལ་ཡུར་བ་ནས་ཉ་ཞིག་བཟུང་སྟེ་ཁྱི་མོ་
ལ་བྱིན། དེས་སྐྱུགས་པ་སློབ་དཔོན་ལ་དྲངས་པ་རྣམ་པར་རྟོག་པས་མ་བླངས་པ།
ཁྱིམ་བཙུན་ན་རེ། འཛམ་བུ་གླིང་བ་རྣམ་རྟོག་ཆེ། ཟས་བཟང་བོ་དྲོངས་གསུངས་ཏེ་
གཞན་ཞིག་ཏུ་སོང་། དེར་བུད་མེད་དེས་འབྲས་ཆན་དང་ཞོ་དྲངས་པ་གསོལ་ནས་
འགྲོ་བར་བརྩམ་པས། དེ་རིང་ཉི་མ་འཕྱིས་པས་གྲོང་ཞིག་ལ་སླེབས་མི་ཐུབ། སང་
ཉིན་སོང་ཟེར་བ་བཞིན་བཞུགས་ཏེ་གསང་འདུས་ཀྱི་རྒྱུད་བཀླགས་པས། སློབ་དཔོན་
512



-
, *
， ཙྪཱ
༔
,་་་ '''
：;，：
༄༅ ། །བོད་སོག་ཆོས་འབྱུང་གི་སྟོད་ཆ།
རང་ཉིད་ཐེ་ཚོམ་ཟ་བའི་གནས་གང་ཡོད་ཀྱི་ཐད་དེར་བུད་མེད་དེས་ཀྱང་མི་དགའ་
བའི་རྣམ་འགྱུར་རེ་བྱས་པས། འདིས་གཞན་སེམས་ཤེས་པར་འདུག་དགོངས་སྟེ།
ཐེ་ཚོམ་བསལ་བར་ཞུས་པས། ངས་མི་ཤེས། ད་ཅིའི་ཁྱིམ་བཙུན་དེ་འདུས་པ་ལ་ཤིན་
ཏུ་མཁས། ཕྱི་དྲོ་ཙ་ན་སླེབས་འོངས་པས་དེ་ལ་ཐེ་ཚོམ་ཆོད་ཟེར་བ་ལྟར། ཕྱི་དྲོ་ཙ་ན་
ཁྱིམ་བཙུན་ཆང་གིས་བཟི་ནས་གོམ་པ་འཁྱོར་བཞིན་བྱུང་བས། དེ་སྔགས་ཀྱི་སྤྱོད་པ་
ཅན་དུ་ཤེས་ཏེ་ཞབས་ལ་ཕྱག་འཚལ་ནས་ཐེ་ཚོམ་གཅོད་ཞུས་པས། དབང་བསྐུར་
དགོས་གསུངས། གཞན་ནས་དབང་ཐོབ་ཞུས་པས། ངས་ཆོས་སྟོན་པ་ལ་ང་རང་
གིས་དབང་བསྐུར་དགོས་གསུངས་ནས་ཁང་བ་ཞིག་ཏུ་སོང་། སྲོད་ཀྱི་དུས་སུ་སློབ་
དཔོན་ནང་དུ་བོས་པ་ལ། འཇམ་པའི་རྡོ་རྗེ་ལྷ་བཅུ་དགུའི་དཀྱིལ་འཁོར་སྤྲུལ་བའི་
དྲུང་ན། ཁྱིམ་བཙུན་བུད་མེད་ཁྱི་མོ་དང་བཅས་པ་སྣང་སྟེ། དབང་སུ་ལ་ལེན་
གསུངས་པས། དཀྱིལ་འཁོར་ལ་འཚལ་ལོ་ཞུས་པས། འོ་ན་ལོངས་ཤིག་གསུངས་ཏེ་
གསུམ་ག་ཁང་བ་གཞན་ཞིག་ཏུ་སོང་བས་དཀྱིལ་འཁོར་ཡང་མི་སྣང་བར་གྱུར། དེར་
སློབ་དཔོན་ཐུགས་སྐྱོ་སྟེ། ཁྱོད་ནི་སེམས་ཅན་ཀུན་གྱི་ཡབ་གཅིག་ཞེས་སོགས་གདུང་
བའི་ཡུས་ཀྱིས་གསོལ་བ་བཏབ་པ་ན། སླར་ཡང་སྔར་བཞིན་དཀྱིལ་འཁོར་སྤྲུལ་ཏེ་
དབང་བསྐུར་རྫོགས་པ་ཆེན་པོ་སེམས་བདེའི་མན་ངག་བཤད་པས། རྟོགས་པ་ནམ་
མཁའ་དང་མཉམ་པར་གྱུར། འཇམ་དཔལ་ཞལ་ལུང་ཞེས་རིམ་པ་གཉིས་ཀྱི་དེ་ཁོ་ན་
བསྒོམ་པ་འདི་ཉིད་སློབ་དཔོན་གྱིས་སྡུད་པ་བོའི་ཚུལ་མཛད་པ་ཡིན། ཐོག་མར་ཁྱིས་
སྐྱུགས་པའི་ཟོས་དང་ཁྱིམ་བཙུན་གྱི་སྤྱོད་པ་སོགས་ལ་མ་དད་པའི་རྟེན་འབྲེལ་གྱིས་སྐུ་
ཚེ་དེ་ཉིད་ལ་མཆོག་མ་གྲུབ་ཀྱང་བར་དོར་རྡོ་རྗེ་འཆང་གི་གོ་འཕང་མངོན་དུ་མཛད་
པར་གྲགས། སློབ་དཔོན་འདི་ཉིད་ལ་སྲུང་བའི་ཞབས་ཀྱིས་གདམས་པ་ཞུས་ནས་
གྲུབ་པ་ཐོབ། གྲོལ་ བའི་ ཐིག་ལེ་དང༌། སྒྲུབ་ ཐབས་ཀུན་བཟང་ སོགས་མཛད།
513



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འགའ་ཞིག་ གིས་ སློབ་ དཔོན་ བྷི་ སཾ་ཧ་ཡང་འདི་ཉིད་ཀྱི་མཚན་གྱི་རྣམ་གྲངས་སུ་
གསུངས་པ་ཡོད་དེ། དེ་ཉིད་ལོ་རྒྱུས་ཀྱི་བབས་གར་བརྟག་ན་དེ་ལྟར་ཡིན་དུ་སོང་སྙམ་
པའང་འདུག་གོ་ཞེས་གསུངས་པ་ལྟར། དུས་དེ་ཙམ་ན་རྒྱ་ནག་གི་ཡུལ་གྲོང་ཁྱེར་ཤོ་
ཁྱམ་ཞེས་པར་ཁྱིམ་བདག་དགེ་མའི་ཡིད་ཅན་དང་བུད་མེད་སྣང་བ་གསལ་བ་རབ་ཏུ་
མཁྱེན་མ་ཞེས་པ་གཉིས་ཀྱི་སྲས་སློབ་དཔོན་ཤྲཱི་སཾ་ཧ་འཁྲུངས། རྒྱ་གར་དུ་བགྲོད་ནས་
སོ་ས་གླིང་དུ་ཐོན་ཞིང་། སློབ་དཔོན་འཇམ་དཔལ་བཤེས་གཉེན་མཇལ། ལོ་ཉེར་
ལྔའི་བར་གདམས་པ་དང་རྗེས་སུ་གདམས་པ་བསྩལ་པའི་འོག་ཏུ་སློབ་དཔོན་འཇམ་
དཔལ་བཤེས་གཉེན་གྱི་སྐུ་འོད་ཀྱི་ཕུང་བོར་ཡལ་ནས། ཤྲཱི་སཾ་ཧས་སྨྲེ་སྔགས་བཏོན་
པས། སློབ་དཔོན་གྱི་སྐུ་དངོས་སུ་བསྟན་ནས་རིན་པོ་ཆེའི་ཟ་མ་ཏོག་སེན་གང་བ་
གཅིག་ཕྱག་ཏུ་གཏད་པར་སྒོམ་ཉམས་དྲུག་པ་ཞེས་བྱ་བའི་འདས་རྗེས་བབས་པས་
དོན་གྱི་གདེང་དང་ལྡན་པར་གྱུར་ཏོ། །
དེའི་འོག་ཏུ་སློབ་དཔོན་འཇམ་དཔལ་བཤེས་གཉེན་རྫུས་ཏེ་སྐྱེས་པ་ལ་འཇམ་
དཔལ་བཤེས་གཉེན་ཕྱི་མར་གྲགས་ཤིང་། དེས་སློབ་དཔོན་པདྨ་འབྱུང་གནས་ལ་
སྔགས་ཕྱི་ནང་ཐམས་ཅད་གསུངས་ཤིང༌། སློབ་དཔོན་ཨཱརྱ་དེ་ཝ་ལའང་རྫོགས་པ་
ཆེན་པོ་བསྟན་པས་ཟག་བཅས་མི་སྣང་བར་གྱུར་སྐད།
དེ་ནས་སློབ་དཔོན་ ཤྲཱི་སཾ་ཧས་རྡོ་རྗེ་གདན་གྱི་འོག་ནས་སྔར་སྦས་པའི་རྒྱུད་
རྣམས་བཏོན་ཏེ་རྒྱ་ནག་ཏུ་བྱོན་ཞིང༌། རྫོགས་པ་ཆེན་པོ་མན་ངག་གི་སྡེ། ཕྱི་སྐོར།
ནང་སྐོར། གསང་སྐོར། གསང་བ་བླ་ན་མེད་པ་བཞིར་ཕྱེས་ཏེ་སྐོར་སྔ་མ་གསུམ་སྤྲོས་
བཅས་ཀྱི་དོན་དུ་བསྡེབས་ནས་བྱང་ཆུབ་ཤིང་གི་ལྷ་ཁང་བྱ་འདབས་སུ་གཏེར་དུ་སྦས།
ཕྱི་མ་གསང་བ་བླ་མེད་རྒྱ་ནག་ཡུལ་གྱི་བཀྲ་ཤིས་ཁྲི་སྒོའི་ཀ་བར་གཏེར་དུ་སྦས། སློབ་
དཔོན་ཉིད་བསིལ་བྱིན་ཞེས་པའི་དུར་ཁྲོད་དུ་ཏིང་ངེ་འཛིན་ལ་བཞུགས་སོ། ། དེའི་
ར
ར
514



་
.:.f
f; ..
,
, *
༄༅ ། །བོད་སོག་ཆོས་འབྱུང་གི་སྟོད་ཆ།
ཚེ་བི་མ་ལ་མི་ཏྲ་དང་། ཡེ་ཤེས་མདོ་ཞེས་བྱ་བ་གཉིས་བཞུགས་པ་ལ། རྡོ་རྗེ་སེམས་
དཔའ་མངོན་སུམ་དུ་བྱོན་ནས། ཀྱེ། རིགས་ཀྱི་བུ་གཉིས། ཚེ་འདི་ཉིད་ལ་འཚང་རྒྱུ་
བར་འདོད་ན་རྒྱ་ནག་པོའི་བྱང་ཆུབ་ཤིང་དྲུང་གི་ལྷ་ཁང་དུ་སོང་ཞིག་ཅེས་ལུང་བསྟན་
པས། བི་མ་ལ་མི་ཏྲ་དེ་ཉིད་དུ་བྱོན་པས་སློབ་དཔོན་ཤྲཱི་སཾ་ཧ་དང་མཇལ། ལོ་ཉི་ཤུའི་
རིང་སྙན་བརྒྱུད་ཕྱི་ནང་གསང་གསུམ་གྱི་གདམས་པ་མ་ལུས་ལ་བསྩལ་ཀྱང་དེ་དག་གི་
དཔེ་མ་གནང་། དེར་བི་མ་ལ་ཐུགས་ཚིམས་ཏེ་རྒྱ་གར་དུ་བྱོན་ནས་ཛྙཱ་ན་སཱུ་ཏྲ་ལ་ཇི་
ལྟར་བསྙད་པས། ཁོང་ཉིད་འབད་རྩོལ་ཆེན་པོས་རྒྱ་ནག་ཏུ་བྱོན་ནས་དུར་ཁྲོད་
བསིལ་བྱིན་དུ་སློབ་དཔོན་དང་མཇལ། ལོ་གསུམ་གྱི་བར་བླ་མ་མཉེས་པར་བྱས་ཏེ་
ཞུས་པས་ལོ་དགུའི་བར་དུ་སྙན་བརྒྱུད་ཀྱི་གདམས་པ་དཔེ་དང་བཅས་པ་གནང་།
ཐུགས་ཚིམས་ཏེ་བྱོན་པར་བརྩམ་པ་ན། སློབ་དཔོན་གྱིས་རབ་ཏུ་ཚིམ་མམ་གསུང་།
ཚིམས་ཞུས་པས། གཏད་པ་མེད་དོ་གསུངས་ནས་དབང་ཐོབ་དགོས་གསུངས་ཏེ།
ཕྱི་སྤྲོས་བཅས་ཀྱི་དབང་གནང་ནས་གསང་བ་བླ་མེད་ཀྱི་མན་ངག་ལོ་གསུམ་ལ་གནང་།
སྤྲོས་མེད་ཀྱི་དབང་རྫོགས་པར་གནང་ཞིང་། རི་བོ་ཀོ་ས་བའི་རྩེ་མོར་རབ་ཏུ་སྤྲོས་མེད་
ཀྱི་དབང་རིམ་པས་ཤིན་ཏུ་སྤྲོས་མེད་ཀྱི་དབང་ཡང་རྫོགས་པར་གནང་། ལོ་བཅུ་དྲུག་
ཏུ་ཉམས་སུ་བླངས་པས་བསྒོམས་ཤིང་། ཁྱད་པར་བའི་སྤྱོད་པ་སྣ་ཚོགས་ཀྱིས་གནས་
ཤིང་། དུས་ཞིག་ཏུ་ལི་ཡུལ་གྱི་རྒྱལ་བོས་སྤྱན་དྲངས་ནས་དེར་བཞུགས་པའི་ཞག་
བདུན་ན་སྒྲ་དང་ལྟས་ཆེན་པོ་བྱུང་བས། ཡེ་ཤེས་མདོས་སྟེང་གི་ནམ་མཁའ་ལ་སློབ་
དཔོན་བཞུགས་པ་མཐོང་བས་སྐུ་མྱ་ངན་ལས་འདས་པར་ཤེས་ཏེ་སྨྲེ་སྔགས་བཏོན་
པས། གཟེར་བུ་བདུན་པའི་ཞལ་ཆེམས་ཕྱག་ཏུ་བབས་པ་དང༌། སྙིང་ཐིག་གསང་
བའི་མན་ངག་གི་དཔེ་རྣམས་བཀྲ་ཤིས་ཁྲི་སྒོའི་ཀ་བའི་ནང་ན་ཡོད་པས་དེ་ལོངས་ལ།
དུར་ཁྲོད་བྷ་སིང་དུ་སོང་ཞིག་ཅེས་ལུང་བསྟན་པ་ལྟར། དཔེ་རྣམས་བཏོན་ནས་རྒྱ་
515



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གར་གྱི་དུར་ཁྲོད་བྷ་སིང་དུ་བྱོན་ཅིང་། མཁའ་འགྲོ་དང་མཁའ་འགྲོ་མ་རྣམས་ལ་སྙིང་
ཐིག་གི་ཆོས་བསྟན། དེའི་ཚེ་བི་མ་ལ་སྤྱོད་པ་ལ་གནས་པར་མཁའ་འགྲོའི་ལུང་གིས།
སྔར་བས་ཟབ་པའི་སྙིང་ཐིག་གི་གདམས་པ་བཞེད་ན་དུར་ཁྲོད་བྷ་སིང་དུ་སོང་ཞིག་
ཅེས་པ་ལྟར་བྱོན་པས། ཛྙཱ་ན་སཱུ་ཏྲ་དང་མཇལ་ཞིང་། རིམ་པ་བཞིན་རྫོགས་པ་ཆེན་
པོ་སྐོར་བཞིའི་གདམས་པ་དཔེ་དང་བཅས་པ་མ་ལུས་པ་གནང་། ལོ་བཅུའི་བར་ཞུན་
ཐར་བཅད་ཅིང་ཛྷཱ་ན་སཱུ་ཏྲ་འོད་ཕུང་དུ་ཡལ་བར་བི་མ་ལས་སྨྲེ་སྔགས་བཏོན་པས། སྐུ་
སྣང་བར་མཛད་ནས་རིན་པོ་ཆེའི་ཟ་མ་ཏོག་རིན་ཆེན་སྣ་ལྔའི་རྒྱས་བཏབ་པ་གཅིག་
ཕྱག་ཏུ་བབས་པ་ལས་བཞག་ཐབས་བཞི་བ་ཞེས་པའི་འདས་རྗེས་ཐོབ་པས། ཚིག་ལ་
ལྷག་ཆད་དང་དོན་ལ་འཁྲུལ་བ་མེད་པའི་གདེངས་ཐོབ་པར་གྱུར་ཏོ། ། དེ་ནས་བི་མ་
ལ་ཤར་ཕྱོགས་ཀ་མ་རུའི་རྒྱལ་བོ་སེངྒེ་བཟང་བོའི་བླ་མཆོད་དུ་ལོ་ཉི་ཤུར་བཞུགས། དེ་
རྗེས་རྒྱལ་བོ་དྷརྨ་པཱ་ལའི་མཆོད་གནས་མཛད། དེའི་འོག་ཏུ་རབ་ཏུ་སྣང་བྱེད་ཅེས་
པའི་དུར་ཁྲོད་དུ་གདུག་པའི་ཚོགས་ལ་ཆོས་སྟོན་ཞིང་། གསང་བ་མཆོག་གི་དཔེ་
རྣམས་ཚར་གསུམ་བྲིས་ཏེ། ཨོ་རྒྱན་གྱི་རྒྱ་མཚོ་གསེར་གྱི་ཕྱེ་མ་གདལ་བའི་གླིང་དུ་
སྦས། གཅིག་ཁ་ཆེའི་གསེར་གླིང་ཞེས་པའི་བྲག་སྐྱིབས་སུ་སྦས། གཅིག་དུར་ཁྲོད་
དེར་མཁའ་འགྲོ་མ་རྣམས་ཀྱི་རྟེན་དུ་སྦས། སློབ་དཔོན་ཉིད་ཀྱིས་མཐར་འཕོ་བ་ཆེན་
པོའི་སྐུ་གྲུབ་པའི་འཕགས་ཡུལ་དང་། བོད་ཡུལ་དུ་བྱོན་པ་སོགས་ཀྱི་རྣམ་ཐར་མང་
ཡང་། བརྒྱུད་ནས་རིམ་པར་འདོམས་པ་དང་རྗེས་སུ་གདམས་པའི་ཚུལ་མི་གསལ་བ་
ཡིན་ནོ། །
དེ་ལྟར་ཤིན་ཏུ་གསང་བ་རྫོགས་པ་ཆེན་པོའི་སྐོར་རྣམས་སྤྲུལ་བའི་སྐུ་དགའ་
རབ་རྡོ་རྗེས་བསྟན་པ་ནས་བཟུང༌། སྐལ་བ་མཆོག་དང་ལྡན་པའི་སློབ་དཔོན་དེ་དག་
ལ་སྙན་ནས་སྙན་དུ་བརྒྱུད་པ་མ་གཏོགས། དཔེ་རྣམས་མི་སྣང་བར་སྦས་པའི་ཕྱིར་
ཟབཟt
516



༄༅ ། །བོད་སོག་ཆོས་འབྱུང་གི་སྟོད་ཆ།
རོ། ། དེས་ན་གསང་སྔགས་ཀྱི་རྒྱུད་སྡེ་མཐའ་དག་པ་ནི་རྡོ་རྗེ་འཆང་རང་ཉིད་ཀྱི་
སྤྱོད་ཡུལ་ལས་གཞན་དུ་མ་གྱུར་ཅིང་། དེ་ལས་ཆ་ཤས་ཙམ་ཞིག་མི་དང་མི་མ་ཡིན་
པའི་གནས་སུ་བྱུང་ལ། དེ་ལས་ཀྱང་མི་ཡུལ་དུ་བྱུང་བ་ཤིན་ཏུ་ཉུང་ཙམ་ཡིན་ཏེ། དེ་
དག་ཕལ་མོ་ཆེ་ཨོ་རྒྱན་ནས་འཕགས་ཡུལ་དུ་འཕེལ་བ་ཡིན་ཞིང་། དེང་སང་ཡུལ་དེའི་
མཐིལ་དྷུ་མ་སྦི་ར་སྟེ་དུ་བའི་གནས་ཞེས་པའི་གྲོང་ཁྱེར་ཆུང་ངུ་ཞིག་ཡོད། རྒྱལ་བོ་ཨིནྡྲ་
བྷཱུ་ཏིའི་ ཕོ་བྲང་ སོགས་ ཀྱི་ ཤུལ་ཙམ་ ལས་མེད་ཅེས་ བདུད་འཇོམས་ རིན་པོ་ཆེས་
གསུངས་ལ། ལོ་ཙཱ་བ་དགེ་ཆོས་ནས་ཀྱང༌། སྭ་ཏ་བྱ་བའི་ལུང་བར་སླེབས་ཤིང་དེ་ནི་
ཨོ་རྒྱན་གྱི་གནས་ཀྱི་ལྟེ་བ་དེ་ཡིན་ཞེས་དང་། ཡུལ་དེར་ཨོ་ཊི་གྲམ་བྱ་བ་ཡོད་ཅིང་དེ་རྒྱུ་
མ་ཐ་ལའི་གྲོང་ཡིན་ཞེས་གོང་སྨྲས་ལྟར་རོ། ། ད་ལྟ་ཨོ་རྒྱན་གྱི་ཡུལ་དེར་བསྟན་པ་
ནུབ་པས། འཕོ་འགྱུར་སྣ་ཚོགས་བརྒྱུད་དེ། རྒྱ་གར་ཤར་ཕྱོགས་མཐའ་འཁོབ་ཀྱི་
ཡུལ་ཕྲན། ཀོ་ཀིའི་ཡུལ་དང་། ལྷོ་ཕྱོགས་དཱ་མི་ཊོ་དཱི་པ་དང་། དྷ་ན་ཤྲཱིའི་གླིང་། ཙནྡྲ་
དྭི་པ་སོགས་དང༌། བྱང་ཕྱོགས་གུ་ཛི་ར་ཐ་སོགས་སུ་ཐེག་པ་ཆེ་ཆུང་དང་གསང་སྔགས་
ཀྱི་བསྟན་པ་དར་བ་མ་ཉམས་པ། གསར་དུ་བྱུང་བ་སོགས་ད་ལྟའང་བསྟན་པ་
བཞུགས་པར་བཤད་ལ། སློབ་དཔོན་ཆེན་པོ་པད་མ་འབྱུང་གནས་ཀྱི་བཀའ་སྲོལ་
འཛིན་པ་ཤས་ཆེ་བར་གསུངས་ཡོད། ཁྱད་པར་ད་ལྟ་ངེད་ཅག་བོད་ཡུལ་ནི་སངས་
རྒྱས་བསྟན་པའི་འབྱུང་ཁུངས་སུ་གྱུར་ཅིང་། སློབ་དཔོན་ཆེན་པོའི་བཀའ་སྲོལ་གྱི་ཡང་
སྙིང་དར་བ་འདི་འདྲ་གཞན་ན་མེད་དོ། །
དེ་ཡང་བོད་ཀྱི་ཡུལ་འདིར་གསང་སྔགས་རྙིང་མའི་བསྟན་པ་དར་ཚུལ་གྱི་ལོ་
རྒྱུས་ལ་རིང་བརྒྱུད་བཀའ་མ་དང་། ཉེ་བརྒྱུད་གཏེར་མ། ཟབ་མོ་དག་སྣང་གི་བརྒྱུད་
ཚུལ་བྱེ་བྲག་ཏུ་བཤད་པར་བྱ་སྟེ། བསྟན་པ་སྔ་དར་གྱི་དུས་སུ་གསང་སྔགས་ལ་བྱ་སྤྱོད་
རྣལ་འབྱོར་གྱི་རྒྱུད་རྣམས་ཅི་རིགས་པར་ཉན་བཤད་མཛད་མོད་ཀྱང༌། མཆོག་ཏུ་
517



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྤེལ་བ་རྣལ་འབྱོར་བླ་མེད་ཀྱི་སྐོར་རྣམས་ཡིན་ལ། དེ་ཡང་བསྐྱེད་རྫོགས་རྫོགས་ཆེན་
གསུམ་ལས། བསྐྱེད་པ་མ་ཧ་ཡོ་ག་ལ་རྒྱུད་སྡེ་དང་སྒྲུབ་སྡེ་གཉིས་ཀྱི་དང་བོ། ཏནྡྲ་སྡེ་
བཅོ་བརྒྱུད་ཀྱི་སྤྱིའམ་རྩ་བར་གྱུར་པ་རྡོ་རྗེ་སེམས་དཔའ་སྒྱུ་འཕྲུལ་དྲ་བ་གསང་བ་སྙིང་
བོའི་སྐོར་སྒྱུ་འཕྲུལ་སྡེ་བརྒྱད་རྣམས་སློབ་དཔོན་བི་མ་ལས་རྨ་རིན་ཆེན་མཆོག་ལ་
གནང་ཞིང་བསྒྱུར། རྨས་གཙུག་རུ་རིན་ཆེན་གཞོན་ནུ་དང༌། ཀྱེ་རེ་མཆོག་སྐྱོང་
གཉིས་ལ་བཤད། དེ་གཉིས་ཀས་ཞང་རྒྱལ་བའི་ཡོན་ཏན་དང༌། དར་རྗེ་དཔལ་གྱི་
གྲགས་པ་གཉིས་ལ་བཤད་། དེ་གཉིས་ཀྱི་སྔ་མས་དབུས་གཙང་དུ་མང་བོར་སྤེལ་ཞིང་
ཁམས་སུ་བྱོན་ཏེ་བཤད་པ་མཛད། ཞང་གི་བརྒྱུད་པ་རྣམས་ལ། བཀའ་མཆིམས་ཕུ་
མའམ་མན་ངག་བརྒྱུད་པར་གྲགས་ཡང་སློབ་དཔོན་པད་མས་གཉགས་ཛྙཱ་ན་ཀུ་མ་ར་
ལ་གསུངས་ཤིང་། མན་ངག་ལྟ་ཕྲེང་བསྟན། གཉགས་ཀྱིས་སོག་པོ་དཔལ་གྱི་ཡེ་ཤེས་
ལ་བཤད་ཅིང་དེ་དང་ཞང་གཉིས་ཀས་གནུབས་ཆེན་སངས་རྒྱས་ཡེ་ཤེས་ལ་བཤད་
དོ། ། ཡང་སློབ་དཔོན་སངས་རྒྱས་གསང་བས་གངས་ཏི་སེ་རུ། དབས་འཇམ་
དཔལ་དང་། བྲན་ཀ་མུཀྟི་སོགས་ལ་སྒྱུ་འཕྲུལ་ལམ་རྣམ་བཀོད་སོགས་གསང་སྙིང་གི་
སྐོར་གནང་། དེ་འཞིན་དུ་དཔལ་གསང་བ་སློབ་དཔོན་རྡོ་རྗེ་བཞད་པའི་ལུགས་ཀྱི་
བཤད་སྲོལ་དང༌། བི་ཤྭ་མི་ཏྲའི་འགྲེལ་བ་རྣམས་ལ་བརྟེན་པའི་ཉན་བཤད་སྒྲུབ་
གསུམ་གྱི་སྲོལ་དར་བར་མཛད། ཡང་སངས་རྒྱས་མཉམ་སྦྱོར་གྱི་རྒྱུད། ཀུ་ཀུ་རཱ་ཛ་
དང་ཧཱུྃ་ཀ་རའི་བཀའ་སྲོལ་གྱི་གཞུང་འགྲེལ་རྣམས་དང་། གྲུབ་ཐོབ་བརྒྱ་བྱིན་སྡོང་
བོའི་མཉམ་སྦྱོར་འགྲེལ་ཆེན་སོགས་ལ་བརྟེན་པའི་འཆད་ཉན་དང་། སྒྲུབ་པའི་སྲོལ་
དར་བར་མཛད། ཧེ་རུ་ཀ་དང་རྟ་མཆོག་གི་དཀྱིལ་འཁོར་ལ་བརྟེན་པའི་ཡི་དམ་གྱི་
སྒྲུབ་དཀྱིལ་མང་བོར་གནང་བ་ལས། ཁྲི་སྲོང་ལྡེ་བཙན་གྱིས་རྟ་མགྲིན་བསྒྲུབས་ཏེ་
གྲུབ་པའི་ལོ་རྒྱུས་བྱུང་བ་ལྟར་རོ། །
518



༄༅། །བོད་སོག་ཆོས་འབྱུང་གི་སྟོད་ཆ།
གཉིས་པ་སྒྲུབ་སྡེའི་སྐོར་ལ། གཤེད་སྐོར་རྣམས་སློབ་དཔོན་ཤཱཀྟི་ག་རས་བོད་
དུ་དར་བར་མཛད་པ་དང༌། བདུད་རྩིའི་སྐོར་བི་མ་ལས་གཉགས་ཛྙཱ་ན་ཀུ་མཱ་ར་ལ་
སོགས་པར་བསྟན་ནས་དར་བར་གསུངས་ལ། གཞན་ཐམས་ཅད་སློབ་དཔོན་པདྨའི་
ཐུགས་རྗེ་ཁོ་ནས་དར་ཞིང་རྒྱས་པར་མཛད་དེ། གོང་གསལ་གྱི་རྗེ་འབངས་ཉེར་ལྔ་
དང་། གཞན་ཡང་ཚེ་ནམ་བཟའ་སངས་རྒྱས་མཚོ། ཤེལ་དཀར་རྡོ་རྗེ་མཚོ། ཚོམ་བུ་
བཟའ་པདྨ་མཚོ། མལ་གོང་བཟའ་རིན་ཆེན་མཚོ། རུས་བཟའ་དོན་གྲུབ་མ། ཤུད་
བུ་བཟའ་ཤེས་རབ་མ། ཡར་འབྲོག་བཟའ་ཆོས་སྒྲོན། འོ་ལྕེ་བཟའ་སྐར་རྒྱལ་མ།
འཛེམ་བཟའ་ ལྷ་མོ། འབར་བཟའ་ལྷ་དབྱངས། ཅོག་རོ་བཟའ་བྱང་ཆུབ་སྨན།
འབྲོམ་བཟའ་སྦམ་ཏི་ཆེན་མོ། རོང་སྨན་བཟའ་ཚུལ་ཁྲིམས་སྒྲོན། ཁུ་བཟའ་དཔལ་
བཙུན་མ། ཕྲུམ་བཟའ་ཤེལ་སྨན་སོགས་རྫུ་འཕྲུལ་སྣ་ཚོགས་སྟོན་ནུས་པ་གྲུབ་པའི་གོ་
འཕང་བརྙེས་པ་ཤ་སྟག་ཏུ་བྱུང་ལ། དེ་ཡང་མཆིམས་ཕུའི་གྲུབ་ཆེན་ཉི་ཤུ་རྩ་ལྔ། ཡང་
རྫོང་གི་རྟོགས་ལྡན་ང་ལྔ། ཡེར་བ་དང་ཆུ་བོ་རིའི་འོད་ལུས་གྲུབ་པ་བརྒྱ་རྩ་བརྒྱད་རེ།
ཤེལ་བྲག་གི་སྔགས་པ་སུམ་ཅུ། འོད་སྐུར་གཤེགས་པའི་མཁའ་འགྲོ་ཉེར་ལྔ་སོགས་
གྲུབ་པ་ཐོབ་པ་བསམ་ལས་འདས་པ་བྱུང་ངོ༌། །
རྫོགས་པ་ཨ་ནུ་ཡོ་གའི་སྐོར་རྣམས། དྷརྨ་བོ་དྷི་དང་། བ་སུ་དྷ་ར་དང་། བྲུ་
ཤའི་སློབ་དཔོན་ཆེ་བཙན་སྐྱེས་གསུམ་ གྱིས་གནུབས་ཆེན་ སངས་རྒྱས་ཡེ་ཤེས་ལ་
གནང་ནས་བརྒྱུད་པ་ཡིན་ལ་འདིའི་ཚུལ་བར་དུ་གནུབས་ལ་བབས་པའི་སྐབས་སུ་
ཤེས་སོ། །
རྫོགས་པ་ཆེན་པོ་ཨ་ཏི་ཡོ་ག་ལ་སྡེ་གསུམ་གྱི། སེམས་ཀློང་གི་སྡེ་གཉིས་ནི།
སློབ་དཔོན་བཻ་རོ་ཙ་ནས་སློབ་དཔོན་དཔལ་གྱི་སེངྒེ་དང་མཇལ་ ( ཁྲི་ སཾ་ཧ་)ནས་
མཚན་མོར་གསང་བའི་སྒོ་ནས་སེམས་སྡེ་བཅོ་བརྒྱད་རྣམས་དར་དཀར་ལ་ར་དཀར་
༣
519



L
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གྱི་འོ་མས་བྲིས་ཏེ་དུད་པས་བདུག་ན་ཡི་གེ་གསལ་བའི་ཐབས་བྱས་ཏེ་གནང་། ད་
དུང་མ་ཚིམ་པར་ཞུས་པས། རྒྱུད་སྡེ་དྲུག་ཅུའི་དབང་དང་མན་ངག་ཐམས་ཅད་དང་།
ཀློང་གི་སྡེ་དཀར་ནག་ཁྲ་གསུམ་རྣམས་བསྟན། ད་དུང་ཞུས་པས་གདམས་པ་བཙལ་
ལུགས་གསུམ། སྦྱིན་པའི་གནས་བཞི། མི་སྦྱིན་པའི་གནས་བཞི་རྣམས་གསུངས།
དུ་བའི་གནས་ཀྱི་དུར་ཁྲོད་ཆེན་པོར་སློབ་དཔོན་དགའ་རབ་རྡོ་རྗེ་དང་ཡང་མཇལ་
ནས་རྫོགས་པ་ཆེན་པོ་འབུམ་ཕྲག་དྲུག་ཅུ་རྩ་བཞིའི་དོན་བརྒྱུད་ཐོབ་ཅིང་། བོད་དུ་
བྱོན་ནས་བཙན་པོ་ལ་ཉིན་མོ་རྒྱུ་འབྲས་ཐུན་མོང་བ་དང་། མཚན་མོར་རྫོགས་པ་ཆེན་
པོ་ལྐོག་ཆོས་སུ་གསུངས། སེམས་སྡེ་སྔ་འགྱུར་ལྔ་བསྒྱུར། དེའི་ཚེ་རྒྱ་གར་བས་ཕྲ་མས་
རྐྱེན། བཙུན་མོ་དང་བློན་ཁ་ཤས་ཀྱི་དབང་ལས་བི་རོ་ཆེན་པོ་ཚ་བ་རོང་དུ་བྱོན་དགོས་
བྱུང་ནས། གཡུ་སྒྲ་སྙིང་བོ་དང་། ཚ་རོང་སྟག་རྩེ་མཁར་དུ་གསང་སྟོན་ཡེ་ཤེས་བླ་མ་
ལ་རྫོགས་པ་ཆེན་པོའི་སྐོར་རྣམས་གསུངས། སྟོང་ཁུང་རོང་གི་སྤང་རྒན་སངས་རྒྱས་
མགོན་པོ་ལ་གསུངས། དབུས་སུ་གཉགས་ཛྙཱ་ན་ཀུ་མཱ་ར་དང་། ལི་བཟའ་ཤེས་རབ་
སྒྲོན་མར་གསུངས་པ་སྟེ་རིམ་པ་ལྔར་གྲགས། ཕྱི་མ་འདིས་བི་རོ་ལི་ཡུལ་དུ་གདན་
དྲངས། མཐར་བལ་བོ་བྷ་སིང་གི་ནགས་སུ་ཟུང་འཇུག་གི་སྐུར་གྱུར་ཏོ། ། གཉགས་
ནས་སོག་པོ་དཔལ་གྱི་ཡེ་ཤེས། གྲ་དཔལ་གྱི་སྙིང་བོ། ལྷ་ལུང་དཔལ་གྱི་རྡོ་རྗེ། འོ་
བྲན་དཔལ་གྱི་གཞོན་ནུ་སོགས་ལས་རིམ་བཞིན་བརྒྱུད་པ་གཅིག་དང་། ཡང་སོག་
པོས་གནུབ་ཆེན་ལ་བརྒྱུད་པའི་ལུང་གཅིག་དང༌། ཡང་རྩངས་ཤཱཀྱ་རྡོ་རྗེས་སྤང་རཀཱི་
ཏ། ཡ་ཕྲི་དར་མ་ཤེས་རབ། ཟེར་མོ་དགེ་སློང་། མར་བ་ཤེས་རབ་འོད། དེ་ནས་
ཟུར་སྒྲོ་ཕུག་པར་བརྒྱུད་དེ་བྱུང་བའང་ཡོད་དོ། །
བཻ་རོའི་སློབ་མ་སྤང་སངས་རྒྱས་མགོན་པོའི་སློབ་རྒྱུད་ལས། སྤང་རྒད་པོ་དང་།
དེའི་སློབ་མ་ངན་ལམ་བྱང་ཆུབ་རྒྱལ་མཚན། དེའི་སློབ་མ་ཟ་དམ་རིན་ཆེན་དབྱིག
520



༄༅ ། །བོད་སོག་ཆོས་འབྱུང་གི་སྟོད་ཆ།
དེ་ལ་ཁུ་འགྱུར་གསལ་བའི་མཆོག དེའི་སློབ་མ་བྱང་ཆུབ་གྲགས། དེས་ཉང་ཤེས་
རབ་འབྱུང་གནས། དེས་སློབ་དཔོན་རྦ་སྒོམ་ཡེ་ཤེས་བྱང་ཆུབ་གྲགས། དེའི་སློབ་མ་
འཛེང་སྒོམ་དྷརྨ་བྷོ་ དྷི། དེའི་ སློབ་མ་ སློབ་དཔོན་ ཀུན་བཟང༌། འཛེང་ ཇོ་སྲས།
བཙན་ཐང་བ་ཉང་དྷརྨ་སིདྡྷི། སློབ་དཔོན་གསེར་ལུང་བ། དུས་རྡོ་རྗེ་རྒྱལ་མཚན།
གཟིགས་ཡེ་ཤེས་དབང་བོ། གཡག་སྟོན་ཟླ་བ་འོད་ཟེར་སོགས་མང་དུ་བྱོན། འཛེང་
ཡབ་སྲས་གཉིས་ཀྱི་སློབ་མ་སློབ་དཔོན་ཀུན་བཟང་ཡིན། འདི་ལས་སྲས་སྤྲུལ་སྐུ་འོད་
འབར་སེངྒེ། དེའི་སློབ་མ་བཛྲ་པཱ་ཎི། དེའི་སློབ་མ་བླ་མ་ལྷའོ། ། ཡང་འཛེང་གིས་
གསེར་ལུང་བ་ལ་གནང༌། དེས་སློབ་དཔོན་རང་གྲོལ། དེས་སྲས་པོ་ཆོས་རིན་ལ་
བཤད་དོ། ། ཡང་འཛེང་གིས་དུས་རྡོ་རྗེ་རྒྱལ་མཚན་ལ་གསུང་། དེས་དུ་སྟོན་དད་
པ་བརྩོན་འགྲུས་སོགས་ལ་གསུངས། ཡང་འཛེང་གིས་གཟིགས་ཡེ་ཤེས་དབང་བོ་ལ་
བརྒྱུད་ཚུལ་དང་། སྲུང་རིང་བ་གཡག་སྟོན་ཟླ་བ་འོད་ཟེར་ལ་བརྒྱུད་ཚུལ་དང་། ཡང་
སྐྱེ་ཚེ་ཡེ་ཤེས་དབང་ཕྱུག་ལ་གསུང་། དེ་གཟིགས་ཡེ་ཤེས་དབང་བོ། དེས་མཁན་ཆེན་
ངུར་བ། དེས་དུ་སྟོན་བཛྲ་ཤྭ་ར། དེས་མཁན་ཆེན་བསོད་ནམས་རྒྱལ་མཚན། དེས་
མཁས་ཆེན་གཞོན་ནུ་ཤེས་རབ། དེས་སློབ་དཔོན་གཞོན་ནུ་གྲགས་པ། དེས་མཁན་
ཆེན་སངས་རྒྱས་བཟང་བོ། དེས་བླ་མ་བརྩོན་འགྲུས་དབང་ཕྱུག དེས་མཐའ་བཞི་
གྲགས་པ་རིན་ཆེན། དེས་སློབ་དཔོན་ཤཱཀྱ་རྒྱལ་བོ། དེས་འགོས་ལོ་གཞོན་ནུ་དཔལ། །
དེས་སྤྱན་སྔ་ཆོས་ཀྱི་གྲགས་པ། དེས་ཤེལ་བྲག་པ་ཆོས་ཀྱི་བློ་གྲོས། དེས་ཁྱུང་ཚང་བ་
བློ་གྲོས་དཔལ་ལྡན། དེས་དཔང་སྟོན་ཀརྨ་གུ་རུ་བ། དེས་དཔང་སྟོན་ཆོས་དབང་
ལྷུན་གྲུབ། དེས་ཆོས་དབང་ཀུན་བཟང༌། དེས་དཔང་སྟོན་ཀུན་བཟང་ཆོས་རྒྱལ།
དེས་རིག་འཛིན་གཏེར་བདག་གླིང་བ་ལ་གསུངས་པ་ཡིན་ནོ། །།
མན་ངག་སྡེའི་མཆོག་ཏུ་ཟབ་པ་སྙིང་ཐིག་གི་སྐོར་ལ། སློབ་དཔོན་ཆེན་པོ་པདྨ་
521



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འབྱུང་གནས་ཀྱི་བཀའ་སྲོལ་དང་། སློབ་དཔོན་བི་མ་ལའི་བཀའ་སྲོལ་གཉིས་ཀྱི་དང་
བོ། སློབ་དཔོན་ཆེན་པོས། མན་ངག་སྙིང་ཏིག་གི་བསྟན་པ་འགྲོ་དོན་ཆེ་བར་
དགོངས་ནས། གཞོ་ཏི་སྒྲོལ་མཁའ་འགྲོ་ཡེ་ཤེས་མཚོ་རྒྱལ་ལ་ལྐོག་ཆོས་སུ་གདམས།
མངའ་བདག་གི་བཙུན་མོ་འབྲོམ་བཟའ་བྱང་ཆུབ་སྨན་གྱི་སྲས་མོ་ལྷ་ལྕམ་པདྨ་གསལ་
ལོ་བརྒྱད་ལོན་པ་ཞིག་ཚེའི་དུས་བྱས་པར་ཡབ་རྒྱལ་བོ་མྱ་ངན་གྱིས་གདུང་བ་བསལ་
བའི་ཕྱིར། མཆིམས་ཕུར་ལྷ་ལྕམ་གྱི་ཕུང་བོའི་སྙིང་ཁར་མཚལ་གྱི་ཡི་གེ་ཧཱུྃ་གཅིག་བྲིས།
ཏིང་ངེ་འཛིན་གྱི་ལྕགས་ཀྱུ་རྣོན་པོས་རྣམ་ཤེས་བཀུག་པས། མིག་ལྟ་ཞིང་སྨྲ་ཤེས་པར་
གྱུར་པའི་ཚེ། མན་ངག་མཁའ་འགྲོའི་སྙིང་ཏིག་བྱིན་རླབས་འཕེལ་བའི་སྟོབས་ཀྱིས་
གདམས་ནས་སྐྱེ་བ་ཕྱི་མའི་ཆོས་སྐལ་དུ་དབང་བསྐུར། ཟབ་མོའི་གཏེར་དུ་བཅོལ་བ།
ཕྱིས་པདྨ་ལས་འབྲེལ་རྩལ་གྱིས་བཏོན་པའི་མཁའ་འགྲོའི་སྙིང་ཏིག་ཏུ་གྲགས་པ་ཀུན་
མཁྱེན་ཆོས་ཀྱི་རྒྱལ་བོ་ཀློང་ཆེན་པ་ལ་བཀའ་བབ་པའི་ཟབ་ཆོས་དེ་ཡིན་ལ། གཞན་
ཡང་གཏེར་ཁ་མང་བོར་རྩེ་གསུམ་གྱི་སྒྲུབ་སྐོར་གྱི་སྡེབས་སུ་བྱོན་པའི་མན་ངག་སྙིང་
ཐིག་གི་གདམས་པ་ཇི་སྙེད་ཅིག་བྱོན་པ་ཐམས་ཅད་ཀྱང་སློབ་དཔོན་གྱི་བཀའ་སྲོལ་
ཡིན་ནོ། །
སློབ་དཔོན་བི་མ་ལ་མི་ཏྲའི་བཀའ་སྲོལ་ནི། བི་མ་ལ་མི་ཏྲ་དགུང་ལོ་ཉིས་
བརྒྱར་ཉེ་བ་ན། ཁྲི་སྲོང་ལྡེ་བཙན་གྱིས་བོད་དུ་བསྟན་པ་བཙུགས་སྐབས་ཡིན་ཞིང་།
ཉང་ཏིང་འཛིན་བཟང་བོས་བསྐུལ་ནས། ལོ་ཙཱ་སྐ་ཅོག་གཉིས་བི་མ་ལ་སྤྱན་འདྲེན་དུ་
བཏང་ནས་བྱོན་པ་ན། རྒྱ་གར་བས་ཕྲག་དོག་གིས་དབྱེན་བཅོས་པས་ཐེ་ཚོམ་དུ་གྱུར་
པ་ལ་ངོ་མཚར་བའི་ཆོ་འཕྲུལ་གྱིས་དད་པར་བྱས་ནས། རྒྱུ་འབྲས་ཀྱི་ཆོས་སྤྱི་དང་།
བྱེ་བྲག་གཡུ་སྒྲས་ལོ་ཙཱ་བྱས་ཏེ། སེམས་སྡེ་ཕྱི་འགྱུར་བཅུ་གསུམ་བསྒྱུར། ཤིན་ཏུ་ཟབ་
པའི་མན་ངག་སྙིང་ཐིག་ནི། བཙན་པོ་དང་། ཉང་ཏིང་འཛིན་བཟང་བོ་གཉིས་ལ་
522



།
་，་
，
༄༅། །བོད་སོག་ཆོས་འབྱུང་གི་སྟོད་ཆ།
ལྐོག་ཏུ་གསུངས་ནས་དཔེ་རྣམས་བོད་ཡིག་མཛད་དེ། མཆིམས་ཕུའི་དགེ་གོང་དུ་
སྦས། སློབ་དཔོནའདི་བོད་དུ་ལོ་བཅུ་གསུམ་བཞུགས་ནས། ཕྱིས་རྒྱ་ནག་རི་བོ་རྩེ་
ལྔར་གཤེགས། བོད་དུ་ལོ་བརྒྱ་ན་ཁོང་གི་སྤྲུལ་བ་རེ་བྱོན་ནས་སྙིང་ཐིག་གི་བསྟན་པ་
གསལ་བར་མཛད་པ་ཞལ་གྱིས་བཞེས་སོ་ཟེར། བི་མ་ལ་རྒྱ་ནག་ཏུ་གཤེགས་ནས་ལོ་
ལྔ་བཅུ་རྩ་ལྔ་ན། ཉང་ཏིང་འཛིན་བཟང་བོ་ཟག་པ་ཟད་པའི་ཕུང་བོར་གྱུར། རྡོ་རྗེ་
ལེགས་པས་ཁམས་སུ་སེར་བ་ཕབ་པའི་ནས་རྔ་མོའི་རྒྱབ་བརྒྱ་ཕུལ་བ་ལ་བརྟེན་ནས་
དབུ་རུ་ཞྭའི་ལྷ་ཁང་བཞེངས། གདམས་པའི་དཔེ་རྣམས་དེ་ཉིད་ཀྱི་ཀེའུ་ཚང་རིམ་པ་
གསུམ་གྱི་སྒོའི་ཀ་བའི་ཁོང་དུ་སྦས། སྙན་བརྒྱུད་རྣམས་འབྲོ་རིན་ཆེན་འབར་ལ་
བཤད་དེ། མཐར་ལྷ་ས་བྲག་ལྷ་ཀླུ་ཕུག་ཏུ་འཇའ་ལུས་སུ་ཡལ་བར་གསུངས་སོ། །
ཉང་བན་ཆེན་པོ་འོད་སྐུར་གཤེགས་ནས་ལོ་བརྒྱད་ལོན་པ་ན། དབུ་རུ་ཞོལ་དུ་
གནས་བརྟན་ལྡང་མ་ལྷུན་གྲུབ་རྒྱལ་མཚན་བི་མ་ལའི་སྤྲུལ་བར་གྲགས་ཤིང་། རྡོ་རྗེ་
ལེགས་པའི་ལུང་ལྟར་སྔར་སྦས་པའི་གཏེར་རྣམས་ཕྱུང་། དབས་བློ་གྲོས་ལ་ཆིག་
བརྒྱུད་ཀྱང་མཉན་ནས་ཉམས་སུ་བླངས་ནས། བཅོ་ལྔ་བ་ལ་སྣོད་ལྡན་འཚོལ་བར་
བྱོན་པས། ཉང་སྟོད་ནས་ལྕེ་བཙུན་སེངྒེ་དབང་ཕྱུག་རྙེད། དེ་ལ་གདམས་པ་རིམ་པ་
བདུན་དུ་བཏབ། ལྕེ་བཙུན་ལ་དཔེ་རྣམས་བྲིས་ལ་ཁྲའི་ཟླ་བར་སྐྱེལ་ཅིག་གསུངས་
ཀྱང་། དེ་དུས་འབུལ་མ་ཐུབ་པར་ཕྱིས་ཞིག་ལྕེ་བཙུན་གྱིས་འབུལ་བ་ཤིན་ཏུ་མང་བོ་
དང་བཅས་བྱོན་པའི་ཚེ་སྐུ་འདས་ཟིན། ཁོང་འདས་པའི་དུས་ནམ་མཁའ་འཇས་
ཁེངས། སྐུ་གདུང་རིང་བསྲེལ་དཔག་ཏུ་མེད་པ་བྱོན། ལྕེ་བཙུན་གྱིས་ལོ་བདུན་
བསྒོམ་པས་གྲོལ། དེས་སྤྲུལ་བའི་སྐུ་ཞང་སྟོན་ལ་སྙིང་ཐིག་གི་གདམས་པ་རྫོགས་པར་
གནང་། དེའི་སློབ་མ་སྲས་ཉི་འབུམ་ལ་གནང་། དེའི་སློབ་མ་གུ་རུ་ཛེ་འབེར་ལ་
གནང་། དེའི་སློབ་མ་འཁྲུལ་ཞིག་སེངྒེ་རྒྱལ་རྒྱབ་ལ། དེའི་སློབ་མ་གྲུབ་ཆེན་མེ་ལོང་རྡོ་
523



ན
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་སྤྱི་གསུང་འབུམ།
རྗེ། དེའི་སློབ་མ་རིག་འཛིན་ཀུ་མ་རཱ་ཛ། ཁོང་གི་སློབ་མ་ཀརྨ་རང་བྱུང་རྡོ་རྗེ་དང་།
རྒྱལ་བ་ཀློང་ཆེན་པ་གཉིས་ལ་རྫོགས་པ་ཆེན་པོའི་བསྟན་པ་སྤེལ་བའི་འཕྲིན་ལས་
མཐའ་མེད་པ་བྱུང་ཞིང༌། སྒྲ་ཐལ་འགྱུར་ལས། དགེ་སློང་དཔལ་ལྡན། ཞེས་ལུང་
བསྟན་ཏོ། ། རྒྱལ་དབང་ཀརྨ་རང་བྱུང་རྡོ་རྗེས་རིག་འཛིན་ཀུ་མ་རཱ་ཛ་ལས་སྙིང་ཐིག་
གི་མན་ངག་རྫོགས་པར་གསན་ནས། སློབ་དཔོན་ཆེན་པོའི་ཞལ་གཟིགས། ཆོས་
འདི་ལྟ་བུ་ནུབ་ཏུ་འཕངས་པས་གཡུང་སྟོན་རྡོ་རྗེ་དཔལ་གྱིས་གཙང་ཡེ་རྒྱལ། ཡེ་རྒྱལ་
བས་ཁམས་འོད། ཡེ་ཤེས་རྒྱལ་མཚན་པས་ཧོར་དང་རྒྱ་ནག སྤྲུལ་སྐུ་བས་དབུས་སུ་
དར་བར་གྱིས་ཞེས་སྨན་ལུང་བ་ཤཱཀྱ་གཞོན་ནུ་སོགས་ལ་རྗེས་སུ་གདམས། ཀུན་
མཁྱེན་ངག་གི་དབང་བོའམ་རྒྱལ་བ་ཀློང་ཆེན་རབ་འབྱམས་པ་ནི། ལོ་ལྔ་ནས་འབྲི་
ཀློག་མཁྱེན་ཞིང༌། ཡབ་ལས་བཀའ་བརྒྱད་བདེར་འདུས། ཕུར་བ། རྟ་མགྲིན། བླ་
མའི་ལས་གཞུང་སོགས་སྒྲུབ་འཕྲིན་མང་དུ་གསན། ཐོགས་པ་མེད་པའི་བློ་གྲོས་ཀྱི་
དངོས་གྲུབ་ཆེན་པོ་ཐོབ་ནས་ཀློང་ཆེན་རབ་འབྱམས་ཞེས་པའི་མཚན་གྱི་རྔ་ཆེན་
ཕྱོགས་སུ་གྲགས། སློབ་དཔོན་དན་ཕག་པ་དང༌། གཞོན་ནུ་དོན་གྲུབ་སོགས་བླ་མ་
བཞི་ལས་མདོ་སྒྱུ་སེམས་གསུམ། རྙིང་མ་རྒྱུད་འབུམ་གྱིས་གཙོས་གསང་སྔགས་རྡོ་རྗེ་
ཐེག་པའི་སྐོར་དང་། སློབ་དཔོན་གཞོན་རྒྱལ་བ་སོགས་སློབ་དཔོན་དུ་མ་བསྟེན་ནས་
ཟབ་ཆོས་མ་གསན་པ་མེད་པ་ལྟར་མཛད། དགུང་ལོ་ཉེར་དགུ་བར་རིག་འཛིན་ཀུ་མ་
རཱ་ཛར་མཇལ། རྫོགས་པ་ཆེན་པོ་གསང་བ་སྙིང་ཏིག་གི་དབང་ཁྲིད་གདམས་པ་དང་
བཅས་པ་ཐོབ་ཅིང་སྒོམ། ཕྱི་ལོ་དེར་དབང་གོང་མ་དང༌། རྫོགས་ཆེན་སྡེ་གསུམ་གྱི་
རྒྱུད་ལུང་མན་ངག་བསྟན་སྲུང་དང་བཅས་པ་བུམ་པ་གང་བྱོའི་ཚུལ་དུ་གནང་ནས་
བསྟན་པའི་རྒྱལ་ཚབ་ཏུ་དབུགས་འབྱིན་མཛད། ལོ་དྲུག་ཏུ་སྒྲུབ་པའི་དམ་བཅའ་
ཕུལ། སུམ་ཅུ་རྩ་གཅིག་པ་སྙི་ཕུའི་ཤུག་གསེབ་ཏུ་སྙིང་ཐིག་གི་སྒོ་ནས་སྐལ་ལྡན་དུ་མ་
524



ལ་རས་པ།
༄༅། །བོད་སོག་ཆོས་འབྱུང་གི་སྟོད་ཆ།
སྨིན་གྲོལ་མཛད།
མཆིམས་ཕུའི་རི་མོ་ཅན་དུ་སྒྲུབ་པ་ལ་བཞུགས་དུས་རྣལ་འབྱོར་ཕོ་མོ་བརྒྱད་ལ་
སྙིང་ཏིག་གི་གདམས་པ་གནང༌། མན་ངག་མཁའ་འགྲོའི་ཡང་ཏིག་གི་ཡིག་ཆ་འཇོག་
དུས་སློབ་དཔོན་རིན་པོ་ཆེའི་ཐུགས་སྒྲུབ་ཀྱི་ཆ་ལུགས་སུ་བྱོན། གཡས་ན་ཡེ་ཤེས་མཚོ་
རྒྱལ་དང་། གཡོན་ན་གཡུ་སྒྲོན་མ་བཞུགས་པ་མཇལ། ཁྱད་པར་ཡེ་ཤེས་མཚོ་རྒྱལ་
ཉིན་ཞག་དྲུག་གི་བར་དུ་དངོས་སུ་བྱོན་ནས་མཁའ་འགྲོ་སྙིང་ཏིག་གི་བརྡ་དོན་དཔེ་
གསུམ་ངོ་སྤྲོད་གཏད་རྒྱ་དང་བཅས་པ་ངོ་མཚར་ཅན་སྔར་མ་གྲགས་ཤིང་། ཡི་གེ་ན་
མི་གསལ་བ་མང་བོ་ཐུགས་ལས་རང་རྡོལ་དུ་བྱོན། གངས་རི་ཐོད་དཀར་ཨོ་རྒྱན་རྫོང་
འོད་ཟེར་སྤྲིན་གྱི་སྐྱེད་མོས་ཚལ་དུ་ཕེབས་དུས། རྣལ་འབྱོར་བ་འོད་ཟེར་གོ་ཆས་
གསོལ་བ་བཏབ་ནས་མཁའ་འགྲོ་ཡང་ཏིག་ གཏན་ ལ་ ཕབས། བླ་མའི་ དྲུང་ དུ་
གདམས་ངག་གི་ཞུན་ཐར་བཅད། ཡང་སློབ་དཔོན་བི་མ་ལའི་ཞལ་གཟིགས་ནས།
ངའི་སྙིང་ཏིག་འདི་དོན་བསྡུས་གོ་སླའི་སྙིང་ཁུ་ཞིག་སྡེབས་ལ་ཀུ་མ་རཱ་ཛའི་སྐྱེ་བ་ད་ལྟའི་
སློབ་མ་གཞོན་ནུ་སངས་རྒྱས་ལ་སྟོན། དེ་ནས་ཀྱང་སྣ་ལ་ཨ་ཡིག་གིས་མཚན་པའི་
གཞོན་ནུའི་མིང་ཅན་བདུན་འབྱུང་བས་ཆོས་འདི་འཛིན་སྤེལ་བྱེད་པར་ལུང་བསྟན་
པས། ཡང་ཏིག་ཡིད་བཞིན་ནོར་བུ་ཆོས་སྡེ་སུམ་ཅུ་རྩ་ལྔ་བ་གདམས། བི་མ་ལིའི་ལུང་
ལྟར་དབུ་རུ་ཞྭའི་ལྷ་ཁང་ཞིག་གསོས་མཛད། མནན་སྲིའི་ཐོད་པ་མཆོད་རྟེན་གྱི་
ཞབས་སུ་མནན་པ་སོགས་མཛད། ཐུབ་པ། བྱམས་པ། གནས་བརྟན་བཅུ་དྲུག་
སོགས་ཀྱི་ཞལ་བསྟན་ཅིང་། ཁྱད་པར་བྱམས་པས་ཕྱག་མཛུབ་གདེངས་ནས། ཁྱོད་
ཀྱི་སྐྱེ་བའི་མཐར་པད་མ་བརྩེགས་པའི་ཞིང་དུ་དེ་བཞིན་གཤེགས་པ་རི་རབ་མར་མེའི་
རྒྱལ་མཚན་དུ་འཚང་རྒྱའོ་ཞེས་ལུང་བསྟན་ཐོབ། ཡང་སློབ་དཔོན་ཆེན་པོ། གུ་རུ་
དྲག་པོ། དམ་པ་རིགས་བརྒྱ། སྒྲུབ་ཆེན་བཀའ་བརྒྱད་ལ་སོགས་པ་སངས་རྒྱས་བྱང་
525



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སེམས་ཏིལ་གྱི་གོང་བུ་ལྟར་ཞལ་གཟིགས་ནས་བསྟན་བཅོས་རྩོམ་པར་བཀའི་གནང་བ་
ཐོབ་པ་ལས། དགོངས་གཏེར་བསྟན་བཅོས་ཀྱི་ཚུལ་དུ་བསྩལ་པ། མཛོད་ཆེན་
བདུན། ངལ་གསོ་སྐོར་གསུམ། རང་གྲོལ་སྐོར་གསུམ། གསང་བའི་སྙིང་བོ་ལ་སྙིང་
ཐིག་དང་མཐུན་པའི་ཊཱི་ཀ་མུན་སེལ་སྐོར་གསུམ། སྙིང་ཐིག་རྣམ་པ་གསུམ་དང་།
ཡང་ཏིག་སྐོར་གསུམ་སོགས་མཛད་དོ། །
ཁོང་གི་སློབ་མའི་གཙོ་བོ་ནི། ཞོག་ཐར་གླིང་བ་མཁས་གྲུབ་བདེ་ལེགས་རྒྱ་
མཚོ། མཁས་གྲུབ་ཆོས་ཀྱི་གྲགས་པ། མཁས་གྲུབ་ཁྱབ་གདལ་ལྷུན་གྲུབ་སྟེ་གྲགས་པ་
ཐོན་པའི་མཁས་གྲུབ་གསུམ། མདོ་ཁམས་པ་འདན་སྒོམ་ཆོས་ཀྱི་གྲགས་པ། རྒྱལ་
སྲས་བཟོད་པ། བླ་མ་དཔལ་མཆོག་པ། གུ་རུ་ཡེ་ཤེས་རབ་འབྱམས། གཞོན་ནུ་
སངས་རྒྱས་ཏེ་ཐུགས་ཀྱི་སྲས་ལྔ། སྤྲུལ་སྐུ་དཔལ་འབྱོར་རྒྱ་མཚོ་སོགས་བསྟན་པ་སྤེལ་
བའི་བཤེས་གཉེན་བཞི། ཕ་རྒོད་རྟོགས་ལྡན་རྒྱལ་བོ་སོགས་གྲུབ་པ་ཐོབ་པའི་རྣལ་
འབྱོར་བཞི་སོགས་སློབ་རྒྱུད་མཐའ་ཡས་པ་བྱུང་ངོ༌། །
དེ་ལྟར་མན་ངག་སྙིང་ཐིག་གི་སྨིན་གྲོལ་གདམས་པའི་སྐོར་ཡོངས་སུ་རྫོགས་པ།
མཁས་གྲུབ་ཁྱབ་གདལ་ལྷུན་གྲུབ་ལ། དེས་གྲགས་པ་འོད་ཟེར་ལ། དེས་སངས་རྒྱས་
དཔོན་པོ་ལ། དེས་ཟླ་བ་གྲགས་པ། དེས་ཀུན་བཟང་རྡོ་རྗེ། དེས་རྒྱལ་མཚན་དཔལ་
བཟང་། དེས་སྣ་ཚོགས་རང་གྲོལ། དེས་བསྟན་འཛིན་གྲགས། དེས་མདོ་སྔགས་
བསྟན་འཛིན། དེས་རིག་འཛིན་འཕྲིན་ལས་ལྷུན་གྲུབ། དེས་ཆོས་རྒྱལ་གཏེར་བདག་
གླིང་བ་ལ་བསྩལ་པར་གསུངས་སོ། །
དེ་ལྟར་རིང་བརྒྱུད་བཀའ་མའི་ཆུ་བོ་མ་ཉམས་པར་གནས་པ་མདོ་སྒྱུ་སེམས་
གསུམ་ཐུན་མོང་གི་བསྟན་པ་སྤྱིའི་བབས་ཚུལ་གྱི་དབང་དུ་བྱས་ན། སྔ་འགྱུར་གྱི་
བསྟན་པ་དང་བོ་གཉགས་ལ་བབས། བར་དུ་གནུབས་ལ་བབས། ཐ་མར་ཟུར་ལ་
པ
526



༄༅། །བོད་སོག་ཆོས་འབྱུང་གི་སྟོད་ཆ།
བབས་པ་གསུམ་དུ་ཡོད་པའི་དང་བོ། སློབ་དཔོན་གཉགས་ཛྙཱ་ན་ཀུ་མ་ར་ནི། ཡར་
ཀླུང་འཕྱོས་གཉགས་སྟག་སྒྲ་ལྷ་སྣང་དང་། སུ་བཟའ་སྒྲོན་སྐྱིད་གཉིས་ཀྱི་སྲས་སུ་
འཁྲུངས། མཚན་རྒྱལ་བའི་བློ་གྲོས་སུ་བཏགས། མཁན་ཆེན་ལས་རབ་ཏུ་བྱུང་ཞིང་
བསྙེན་པར་རྫོགས། སློབ་དཔོན་ཆེན་པོ་པདྨ་དང་། བི་མ་ལ་དང་། བཻ་རོ། གཡུ་སྒྲ་
སྙིང་བོ་སྟེ་བཞི་ལ་བརྟེན་ནས་བཀའི་ཆུ་བོ་བཞི་འདུས་སུ་གསན་པ་ཡིན་ཏེ། དཀྱུས་
བཤད་གཞུང་གི་ཆུ་བོ་འགྲེལ་ཊིཀ་སྟོང་ཐུན་དང་བཅས་པ། སྙན་བརྒྱུད་གདམས་ངག་
གི་ཆུ་བོ་གནད་ཡིག་དམར་ཁྲིད་དང་བཅས་པ། བྱིན་རླབས་དབང་གི་ཆུ་བོ་སྐུར་
ཐབས་ངོ་སྤྲོད་དང་བཅས་པ། ཕྱག་བཞེས་ཕྲིན་སྒྲུབ་ཀྱི་ཆུ་བོ་བསྟན་སྲུང་དྲག་སྔགས་
དང་བཅས་པའོ། ། །
གཉགས་ལོ་ཆེན་པོ་འདིས་སངས་རྒྱས་དངོས་དང་མཚུངས་པའི་པཎ་གྲུབ་
རྣམས་ལ་བརྟེན་ནས། སྒྲ་ཚད་མཚན་ཉིད། སྔགས་ཕྱི་ནང་ཀུན་ལ་མཁྱེན་པ་རྒྱས་
ཤིང་། ལོ་ཙཱ་བ་ཆེན་པོར་གྱུར་ནས་དམ་པའི་ཆོས་མང་བོ་བསྒྱུར། མདོ་སྒྱུ་སེམས་
གསུམ་གྱི་བསྟན་པའི་མངའ་བདག་ཏུ་གྱུར་ཅིང་ཉན་བཤད་ཀྱི་སྒོ་ནས་སློབ་མ་ཁྱད་
པར་ཅན་མང་དུ་བསྐྲུན་པའི་བཀའ་དྲིན་གཞལ་ལས་འདས་ཤིང་། མཐར་སྙན་བརྒྱུད་
རྡོ་རྗེ་ཟམ་པ་དང་། མན་ངག་སྡེ་ལས་དངོས་གྲུབ་ཆེན་པོ་བརྙེས་ཏེ་འོད་ཀྱི་ཕུང་བོར་
གཤེགས་སོ། ། དེ་ལ་སློབ་མའི་གཙོ་བོ་ཕུར་བ་མཁན་པོ་དཔལ་གྱི་བུ་བརྒྱད་བྱུང་སྟེ།
སོག་པོ་དཔལ་གྱི་ཡེ་ཤེས། འོ་བྲན་དཔལ་གྱི་གཞོན་ནུ། གཉན་ཆེན་དཔལ་དབྱངས།
ཐག་བཟང་དཔལ་གྱི་རྡོ་རྗེ་སྟེ་དཔལ་སྔ་བ་བཞི། ལམ་མཆོག་དཔལ་གྱི་རྡོ་རྗེ། དར་རྗེ་
དཔལ་གྱི་གྲགས་པ། གྲ་དཔལ་གྱི་སྙིང་བོ། ལྷ་ལུང་དཔལ་གྱི་རྡོ་རྗེ་སྟེ་དཔལ་ཕྱི་མ་བཞི་
བཅས་དཔལ་གྱི་བུ་བརྒྱད་དང་། ཨུ་བ་ངོ་གསལ། དགྱེ་འཕགས་པ་ཤེས་རབ། གྲུ་སུ་
ཀ་མཆོག་རྣམས་ཏེ་དཔོན་བརྒྱུད་རྣམས་ལས་ཀྱང་ཕྲིན་ལས་རྒྱ་ཆེར་བྱུང་ངོ༌། ། ཁྱད་
527



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པར་སོག་པོ་དཔལ་གྱི་ཡེ་ཤེས་ཡུལ་ཡར་འབྲོག་གི་ཡིན་ལ། ཐུན་མོང་གི་སྣང་ངོར་
མགར་བའི་ཚུལ་དུ་བཞུགས། གཉགས་ལོ་ཆེན་པོ་མཁྱེན་པ་ཆེ་བས་སློབ་དཔོན་
རྣམས་ལས་ཀྱང་རང་ཉིད་མཁས་སྙམ་པ་ལན་གསུམ་སྐྱེས་པས། ངེད་སྲོག་ལ་བབས་
པའི་དོ་གལ་ཚར་གསུམ་བྱུང་གསུངས་པ་ལྟར། གཉགས་ལ་སྐུ་དགྲ་ལན་གསུམ་
ལངས་པའི་སྐབས་བཙོན་དོང་ནས་བཏོན་པ་སོགས་དགྲ་ལན་གསུམ་ཚར་བཅད། བླ་
མའི་ཕྱིར་དུ་ལུས་སྲོག་འདོར་བའི་དམ་ཚིག་གཉན་པོ་ལ་གནས་ཤིང༌། དེས་གནུབས་
ཆེན་རྗེས་སུ་བཟུང་ངོ༌། །།
སྔ་འགྱུར་བསྟན་པ་བར་དུ་གནུབས་ལ་བབས་པ་ཡིན་ཏེ། གནུབས་ཆེན་
སངས་རྒྱས་ཡེ་ཤེས་ནི། རྣམ་ཐར་རྒྱས་པ་བཀའ་ཤོག་རྒྱ་ཅན་ལྟར་ལ། འདུས་པ་རྩ་
བའི་རྒྱུད་དུ། རཏྣ་བྷ་བིནྡྷ་ཛྙཱ་ན་ཡིས། །ཁྱད་པར་སྐུ་ཡི་གསང་བ་སྟོན། ། ཞེས་
གཞོན་ནུའི་དུས་སློབ་དཔོན་ཆེན་པོ་ལས་བཀའ་བརྒྱད་ཀྱི་དབང་གསན། གཞན་ཡང་
ཤྲཱི་སིང་ཧ་དང་བི་མ་ལ་སོགས་རྒྱ་བལ་བྲུ་ཤའི་ལོ་པཎ་མང་བོ་དང༌། བོད་ཀྱི་མཁས་པ་
གཉགས་ལོ་ཡེ་ཤེས་གཞོན་ནུ་དང་། དེའི་སློབ་མ་དཔལ་གྱི་བུ་བརྒྱུད་ཐམས་ཅད་དང་།
ཁྱད་པར་སོག་པོ་དཔལ་ཡེ་དང་། རྨ་གཉགས་ཐུན་མོང་བའི་ཡང་སློབ་ཞང་རྒྱལ་བའི་
ཡོན་ཏན་གཉིས་གཙོ་བོར་བསྟེན་ནས་མདོ་སྔགས་ཀྱི་ཆོས་མ་ལུས་པ་གསན་ནས་གྲུབ་
པའི་གོ་འཕང་མཐོན་པོར་གཤེགས། བོད་འདིར་དཔོན་སྲས་ཀྱིས་བསྟན་པ་ཉམས་
པར་བྱས་ཚེ། གོས་དཀར་སྔགས་པའི་རྟེན་ལ་གནོད་མ་བྱུང་བ་ཁོང་གི་སྐུ་དྲིན་ཡིན་ལ།
ཡུལ་བའི་ཁེངས་ལོག་བྱུང་བའི་སྐབས་གནུབས་ཆེན་ཡབ་སྲས་ལ་འོ་བརྒྱལ་བྱུང་ཡང༌།
སྐྱོན་གྱིས་མ་གོས་པར་བཤད་སྒྲུབ་ཀྱི་འཕྲིན་ལས་ཀྱིས་བསྐྱེད་རྫོགས་གསུམ་གྱི་བསྟན་
པས་ས་སྟེང་ཁྱབ་པ་མཛད། ཁོང་བའི་སློབ་མ་བསམ་གྱིས་མི་ཁྱབ་པ་བྱུང་ཡང་།
ཐུགས་ཟིན་གྱི་སྲས་བཞི། སྲས་ཀྱི་དམ་པ་གཅིག་དང་ལྔ་བྱུང་སྟེ། སྦ་གོར་བློ་ཆེན་
528



༄༅། །བོད་སོག་ཆོས་འབྱུང་གི་སྟོད་ཆ།
འཕགས་པ། སྲུའི་སྟོན་པ་ལེགས་པའི་སྒྲོན་མེ། དན་ཡོན་ཏན་མཆོག སོ་ཡེ་ཤེས་
དབང་ཕྱུག་སྟེ་སྲས་བཞི་དང༌། སྲས་དམ་པ་གཅིག་ནི་ཁུ་ལུང་ཡོན་ཏན་རྒྱ་མཚོའོ། །
ཁུ་ལུང་ཡོན་ཏན་རྒྱ་མཚོ་ལས། སྲས་ཡེ་ཤེས་རྒྱ་མཚོ་དང་། པད་མ་དབང་རྒྱལ་
གཉིས་བྱུང་། ཡེ་ཤེས་རྒྱ་མཚོའི་སྲས་ལྷ་རྗེ་ཧཱུྃ་ཆུང་ཡིན་ལ། འདིས་རྗེ་བཙུན་མི་ལ་ལ་
དྲག་སྔགས་བསྟན་པས་མཐུ་ཆེན་གྱི་གྲགས་པ་ཐོབ། དེའི་རྒྱུད་འཛིན་གྱི་སློབ་མ་ཆོས་
ལུང་ཉང་ཤེས་རབ་འབྱུང་གནས་ཡིན། དེ་དག་ལས་བརྒྱུད་པ་ལ་རོང་ལུགས་སམ་
ཉང་ལུགས་ཞེས་ཀྱང་ཟེར། ཡང་སོ་ཡེ་ཤེས་དབང་ཕྱུག་གི་སློབ་མ་ངན་ཐུང་བྱང་ཆུབ་
རྒྱལ་མཚན། ཀོང་བཙུན་ཤེས་རབ་ཡེ་ཤེས། ར་ཐུང་ཤེས་རབ་ཚུལ་ཁྲིམས་དེ་གསུམ་
ག་ཡིན། འོན་ཏན་རྒྱ་མཚོ་ཡབ་སྲས་དང་། སོ་ཡེ་ཤེས་གཉིས་ཀའི་སློབ་མ་ཉང་ཤེས་
རབ་མཆོག དེ་སློབ་མ་ཡེ་ཤེས་འབྱུང་གནས། དེའི་སློབ་མ་ལྷ་རྗེ་ཟུར་བོ་ཆེ་ཡིན་ཏེ།
འདི་སྟོང་ཚབ་འཕགས་པ་རིན་པོ་ཆེ་ལ་མཇལ་བས་གནུབས་ཆེན་དང་ཟུར་བོ་ཆེའི་
བར་ན་བླ་མ་གཅིག་ཡོད་པར་གསུངས་སོ། །
སྔ་འགྱུར་རྙིང་མའི་བསྟན་པ་ཐ་མ་ཟུར་ལ་བབས་པ་ནི། ཟུར་བོ་ཆེ་ཤཱཀྱ་འབྱུང་
གནས་ཀྱིས་བསྟན་པ་ཕྱི་དར་ལ་སྔ་འགྱུར་གྱི་བསྟན་པའི་རྩ་བ་བཙུགས། ཟུར་ཆུང་བ་
ཤེས་རབ་གྲགས་ཀྱིས་ཡལ་ག་བསྐྱངས། ཟུར་ཤཱཀྱ་སེངྒེས་ལོ་འབྲས་རྒྱས་པར་མཛད་
པས་ཟུར་མེས་དབོན་རྣམ་གསུམ་ཞེས་གྲགས། ཟུར་ཅེས་པའི་གདུང་རྒྱུད་རྒྱ་གར་
ནས་བརྒྱུད་པ་ཞིག་སྟེ། ལྷ་དབང་གཞོན་ནུ་གཙུག་ཏོར་ཅན། དེའི་སྲས་མན་ད་
ཟངས་ཞུན་ཅན། དེའི་སྲས་མདོ་ཁམས་སུ་བྱུང་བ་ཟུར་རྒྱལ་བ་གསུམ་བསྒྲགས་ནས་
རིམ་པར་བྱུང་སྟེ། ཟུར་ཤེས་རབ་འབྱུང་གནས་ཀྱི་སྲས་ལྷ་རྗེ་ཟུར་བོ་ཆེ་ཡིན། མདོ་
ཁམས་ཀྱི་རྫོང་ངམ་གསར་མོ་ནས་འཁྲུངས། ཡབ་ཀྱིས་མཚན་ཤཱཀྱ་འབྱུང་གནས་སུ་
བཏགས། སྒྱུ་འཕྲུལ་གྱི་སྐོར་དང་མན་ངག་ཕྲན་ཚེགས་ཞུས། བླ་ཆེན་དགོངས་པ་
529



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
A
，
རབ་གསལ་ལས་བསྙེན་པར་རྫོགས། མེས་པོ་རིན་ཆེན་རྒྱ་མཚོའི་དྲུང་ནས་མཚན་
ཉིད་སྡེ་གསུམ། ཀྲྀ་ཡ། རྣམ་སྣང་སྒྱུ་དྲ་སོགས་གསན། དབུས་སུ་བྱོན་ནས་ཉང་ཡེ་
ཤེས་འབྱུང་ལས་ཟུར་བའི་མེ་ཏོག་ཕོག་པའི་ཆོས་སྒྱུ་འཕྲུལ་དང་སེམས་ཕྱོགས་བརྙེས།
ལྕེ་ཤཱཀྱ་རྒྱལ་མཚན་ལས་གསང་དབང་དང་ཐབས་ལམ། ཉང་སྟོད་ཀྱི་འབྲེ་ཁྲོ་ཆུང་ལ་
ཀ་དག་དང་ལྷུན་གྲུབ། སྒྱུ་འཕྲུལ་ལམ་རིམ། མཆིམས་ཕུའི་རོག་ཤཱཀྱ་འབྱུང་དང་།
ལྡན་མ་ཤེར་ཚུལ་ལས་ཡང་དག ཞུ་སྟོན་བསོད་ནམས་ཤཱཀྱ་ལས་མདོ་ཡོངས་རྫོགས།
སྟོང་ཚབ་བྱང་ཆུབ་རྒྱ་སྟོན་བློ་གྲོས། བཀའ་སྡོད་ཡེ་ཤེས་སྙིང་བོ་རྣམས་ལའང་མདོ་
ལུང་། དབང་སྒྲུབ་རྒྱུད་འགྲེལ་འཕྲིན་ལས་དང་བཅས་པ་གསན་ཞིང་། གསང་
སྔགས་བསྟན་པའི་བདག་པོ་གྱུར། ཟུར་ཆུང་བ་ལ། ང་ལ་རི་བོ་དགུ་འདུས་སུ་སྒོམ་
ཟེར་བའི་ལུང་བསྟན་འདི་ཡིན་གསུངས་ནས་བྲག་རྒྱུ་བོར་བཞུགས་ནས་དཔོན་སློབ་
ཐམས་ཅད་ཀྱིས་སྒྲུབ་པ་མཛད། དེའི་ཚེ་ལྷ་རྗེ་ཟུར་བོ་ཆེ་ལ་སློབ་མ་རྩེ་མོ་བཞི། རྩེ་
ལྐོག་དང་ལྔ། སྒོམ་ཆེན་བརྒྱ་རྩ་བརྒྱད་ཡོད། དེ་ཐམས་ཅད་རྫུ་འཕྲུལ་ཐོབ་པ་ཤ་སྟག་
ཏུ་འདུག ཟུར་ཆུང་བ་ལ་བྲག་རྒྱུ་བོ་སྒྲུབ་གནས་ཀྱི་ཕ་ཕོགས་སུ་མཛད། ཟུར་ཆུང་བ་
སོགས་སྒོམ་ཆེན་བརྒྱ་ལྷག་ཙམ་ཡོད་པ་ལུང་བའི་ཕུ་མདའ་ ཐམས་ཅད་དུ་སྤྱིལ་བོ་
སོགས་ལ་བརྟེན་ནས་སྒྲུབ་པ་མཛད། ཞི་བ་ཞེ་གཉིས་དང་ཁྲག་འཐུང་ལྔ་བཅུའི་ཞལ་
མཐོང་། ཁྱད་པར་ཡང་དག་གི་ལྷ་ཚོགས་གཟིགས་ནས་མི་ལབ་པ་ལྟར་གསུང་གླེང་
མཛད། ཀླུ་དུང་སྐྱོང་གནས་པའི་ཆུ་མིག་ལ་ཟངས་བཀབ་ནས་ཁ་བཅད་དེ་དེ་སྟེང་
གཙུག་ལག་ཁང་བཞེངས། བླ་མའི་མཚན་གདན་ས་ལ་ཆགས་པས་དཔལ་འུག་པ་
ལུང་ཞེས་ཡོངས་སུ་གྲགས། འཆད་ཉན་ལ་སོགས་པས་འགྲོ་དོན་རྒྱ་ཆེན་མཛད།
ཟུར་བོ་ཆེས་འུག་པ་ལུང་འདིར་ཚོགས་པ་བསྐྱངས་ཤིང་རྒྱུད་ཀྱི་བཤད་གྲྭ་དང་སྒོམ་གྲྭ་
ཆེན་པོ་མཛད། ཟུར་ཆུང་བས་ཡང་དབེན་སྔོན་མོར་ཡང་དག་གི་སྒྲུབ་པ་མཛད་ཅིང་
.
，
，
•
ཅུ
་，，
་，，， ，་，
530
，་，
་，
..



༄༅། །བོད་སོག་ཆོས་འབྱུང་གི་སྟོད་ཆ།
བཞུགས། དཔལ་ཆེན་པོའི་གྲུབ་པ་ཐོབ། བྲག་སེངྒེའི་ཡ་ཐོད་ཀྱི་ཁར་བཞུགས། ལྷ་
ཁང་བཞེངས་པའི་འགྲམ་རྡོ་ཆེན་པོ་གཞན་གྱིས་སྒུལ་མི་ནུས་པ་བརྒྱད་ཕྱོགས་མཚམས་
བརྒྱད་དུ་བཞག་ནས་ལྷ་ཁང་དང༌། ནང་རྟེན་བསམ་གྱིས་མི་ཁྱབ་པ་སྒྲུབ་པ་སོགས་
ཞིབ་པའི་རྣམ་ཐར་གཞན་ལས་ཤེས་པར་བྱའོ། ། །
ཟུར་བོ་ཆེའི་སློབ་མ་རྩེ་མོ་བཞིའི་ནང་ནས་བདེ་གཤེགས་རྒྱ་བོ་བའམ་ཟུར་ཆུང་
བ་ཤེས་རབ་གྲགས་པ་ནི། སྔགས་འཆང་འུག་པ་ལུང་བའི་གདུང་གི་ཕྱི་མོ་ལྟ་བུ་ཡིན།
འཁོར་བ་ལ་ཡིད་འབྱུང་སྐྱེས་ཤིང་། ཕ་ལ་གྲོས་མ་དྲིས། མ་ལ་རྒྱུགས་མ་བླངས།
གྲོགས་ཀྱི་ངོ་མ་བལྟས་པར་སྦྱང་སློག་ཞིག་ཡོད་པ་ཁྱེར་ནས་ཟུར་བོ་ཆེའི་མདུན་དུ་བྱོན་
ནས། སྦྱང་སློག་ཕྱག་རྟེན་དུ་ཕུལ་ནས་བླ་མར་བསྟེན། བླ་མས་སློབ་གཉེར་བྱེད་
བཅུག་པས་བློ་གྲོས་ཀྱི་སྤོབས་པ་མཆོག་ཏུ་གྱུར། འཚོ་བ་ངན་ངོན་ཙམ་དང་། འཚོ་
བ་ཆད་ཀྱང་དཀའ་སྤྱད་བཟོད་པར་མཛད་པ་དང་། བླ་མའི་ཇི་གསུང་བཀའ་བཞིན་
དུ་བསྒྲུབས་པ་སོགས་དམ་པའི་རང་རྟགས་མངོན་ཞིང་གྲུབ་པའི་སྤྱོད་པ་ཀློང་དུ་གྱུར།
ཕྱིས་སུ་བྲག་རྒྱུ་བོ་ལ་གཤེགས་ནས་སྒྲུབ་པ་མཛད་ཅིང་རྡོ་རྗེ་སེམས་དཔའི་ ཞལ་
གཟིགས། ཐག་གི་ལུང་བར་རྡོ་རྗེ་སེམས་དཔས་ཁེངས་པ་བྱུང་། རེ་ཞིག་ན་མཚན་
ཉིད་པའི་དགེ་བཤེས་སྦ་དགེ་མཐོང་བྱ་བ་ཐག་ཏུ་ཆོས་འཁོར་ལ་བྱོན་དུས། ཁོང་གིས་
གྲྭ་བ་བློ་རྣོ་བ་གཅིག་ཟུར་ཆུང་བ་ལ་རྩོད་པ་བྱེད་དུ་བཏང་བས། ཁོས་ཀ་བ་ལ་མཛུབ་
མོ་གཏད་ནས། ཀ་བ་ཆོས་ཅན་བྱས་པས། ཟུར་ཆུང་བས་ཞལ་ནས། ཀ་བ་ཆོས་
ཅན། ཁྱོད་འཇིག་རྟེན་རང་རྒྱུད་པའི་འཁྲུལ་ངོར་ཀ་བ་རང་རྒྱུད་དུ་སྣང་ཡང་། ང་
རྫོགས་པ་ཆེན་པོ་རང་སྣང་རིས་མེད་ཀྱི་ངོ་ན་ཀ་བ་གྲུབ་པ་མི་གདའ་གསུངས་ནས།
ཕྱག་ཡུག་ཡུག་མཛད་པས་ཀ་བ་ལ་ཆགས་ཐོགས་མེད་པར་སོང་། ཁོ་ངོ་མཚར་སྐྱེས་
ནས་སློབ་མར་བྱས་པ་ཡ་ཐོག་བྱང་འབར་ཡིན་ནོ། ། ཟུར་ཆུང་བ་ལ་སློབ་མ་ཀྭ་བཞི།
531



མ
རྒྱུག
༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ་
གདུང་མ་བརྒྱད། ཕྱམ་བཅུ་དྲུག དྲལ་མ་སུམ་ཅུ་རྩ་གཉིས། སྒོམ་ཆེན་མི་གཉིས།
ཡུས་བོ་ཆེ་མི་ གཅིག དཀྱུས་པ་གཉིས། རྟ་གུ་ ར་མི་གཉིས་ལ་སོགས་པ་མང་དུ་
བྱོན་ནོ། །
དེའི་སྲས་བོད་འདིར་གསར་རྙིང་གི་ཆུ་འགོ་ལྟ་བུར་གྱུར་པ། གསང་བདག་སྒྲོ་
ཕུག་པ་ཆེན་པོའམ་ཟུར་ཤཱཀྱ་སེངྒེ་ནི་མདའ་མོ་གཙུག་ཏོར་ལྕམ་གྱི་སྲས་སུ་འཁྲུངས།
ཡབ་བླ་མའི་ཞལ་ནས། ངའི་བུ་འདི་ལྷུམས་སུ་འཇུག་པའི་ཚེ་ཕྱག་ན་རྡོ་རྗེ་ཐིམ་པའི་
མཚན་མ་ཡོད་པས། འགྲོ་བ་ལ་ཕན་པ་ཞིག་འོང་གསུངས་ནས་མཚན་ཤཱཀྱ་སེང་གེར་
བཏགས། ཟླ་བ་བརྒྱད་ནས་ཡབ་གཤེགས། ཡུམ་དང་ཞང་བོས་བསྐྱངས་ནས་མདའ་
ཕུར་ལོ་བཅོ་ལྔར་བཞུགས། དེ་ནས་གླན་ཤཱཀྱ་བཟང་བོའི་དྲུང་དུ་བྱོན་ཏེ་གསང་བ་སྒྱུ་
འཕྲུལ། ཁོང་གི་སར་ཡང་ཆོས་མང་དུ་གསན། དགུང་ལོ་བཅུ་དགུ་བ་ནས་ཆེ་འདོན་
མཛད་པས་འཕྲིན་ལས་རྒྱས། ཀ་བ་བཞི་ལས་ཡབ་ཀྱི་ཆོས་རྒྱུན་གསན། ཁྱད་པར་
ཞང་བོ་མདའ་ཏིག་ལས་མདོའི་སྐོར་དང་། གླན་ཤཱཀྱ་བྱང་ཆུབ་ལས་རྫོགས་ཆེན་སྐོར་
དང་། ལྷ་རྗེ་ཤངས་ནག་ལས་རྫོགས་ཆེན་བརྒྱུད་པ་ཐ་མ་སོགས་གསན། ཉ་རི་སྒྲོ་
ཕུག་ཏུ་སྒྲུབ་པ་ཡུན་རིང་མཛད་པས། བསྐྱེད་རྫོགས་ཀྱི་གནས་ལ་གཟེར་བཞི་ཐེབས།
དམ་པ་སངས་རྒྱས་དང་མཇལ་ཚེ་བསྟན་པའི་སྤྱི་དཔལ་ཆེན་པོར་འགྱུར་ཞེས་བསྔགས་
པ་མཛད། སྒྲོ་ཕུག་ཏུ་ཆོས་གསུངས་པའི་ཚེ། དབྱར་ཆོས་དགུན་ཆོས་དུས་ཕྱོགས་
འདུས་ལྔ་བརྒྱ་ཙམ་རེ་དང་། སྟོན་ཆོས་དཔྱིད་ཆོས་དུས་སུམ་བརྒྱ་ཙམ་ཡོད། དཔལ་
གསང་བའི་སྙིང་བོ་དེ་ཁོ་ན་ཉིད་ངེས་པའི་དོན་ལ་ནང་བྱན་ཚུད་པས། གསང་བདག་
སྒྲོ་ཕུག་པའི་བཤད་སྲོལ་ཞེས་ད་ལྟའི་བར་དུ་ཉི་ཟླ་ལྟར་གྲགས་པ་བྱུང་ངོ་། ། དེ་ལ་
ཐུགས་ཟིན་གྱི་སློབ་མ་བཅུ་གཉིས་བྱུང༌། ཁོང་དགུང་ལོ་དྲུག་ཅུ་རྩ་གཅིག་པ་ཤིང་ཕོ་
སྟག་ལོར་སྐུ་གཤེགས། འདི་ས་སྐྱ་ཀུན་དགའ་སྙིང་བོ་ལས་ལོ་བཅོ་བརྒྱད་ཀྱིས་བགྲེས་
532



༄༅། །བོད་སོག་ཆོས་འབྱུང་གི་སྟོད་ཆ།
པས། དྭགས་པོ་ལྷ་རྗེ་དང་། ཕག་མོ་གྲུ་བ། བླ་མ་ཞང་སོགས་དང་དུས་རགས་ཙམ་
མཉམ་མོ། །
དེ་ལ་སྒྲོ་ཕུག་པའི་སློབ་མ་ལྕེ་སྟོན་རྒྱ་ནག་དང་། དེའི་སློབ་མ་དབོན་པོ་བླ་མ་
ཆེན་པོ་ཡོན་ཏན་གཟུངས། དེའི་སློབ་མ་དབུས་པ་སྟོན་ཤཱཀ དེ་ལས་དབུས་པ་ཞིག་
པོ། དེས་ཐུགས་སྲས་ཞིག་པོ་བདུད་རྩི། དེས་རྟ་སྟོན་ཇོ་ཡེ། དེས་གཅུང་བོ་ཇོ་
བསོད། དེས་རྟ་སྟོན་གཟི་བརྗིད། དེས་རྟ་ནག་བདུད་འདུལ། དེས་ཟུར་བྱམས་པ་
སེངྒེ། དེས་གཡུང་སྟོན་རྡོ་རྗེ་དཔལ་དང་རྟ་ནག་སྒྲོལ་མ་བསམ་འགྲུབ་རྡོ་རྗེ་གཉིས་
བྱུང་། རྟ་ནག་སྒྲོལ་མ་བསམ་འགྲུབ་རྡོ་རྗེ་ལས། ཟུར་བརྒྱུད་དང་སྲས་བརྒྱུད་གཉིས་
བྱུང་། ཟུར་བརྒྱུད་ནི། ཟུར་ཧམ་ཤཱཀྱ་འབྱུང་གནས་ལ་བརྒྱུད། དེས་ཆོས་རྗེ་སངས་
རྒྱས་རིན་ཆེན་རྒྱལ་མཚན། དེས་བདག་ཉིད་ཆེན་པོ་འགོས་ལོ་གཞོན་ནུ་དཔལ།
དེས་ཞྭ་དམར་བཞི་བ་སྤྱན་སྔ་བ་རིན་པོ་ཆེ། དེས་འབྲི་གུང་ཟུར་བ་རིན་ཆེན་ཕུན་
ཚོགས། དེས་རང་གྲོལ་ཉི་ཟླ་སངས་རྒྱས། དེས་ཟུར་ཆེན་ཆོས་དབྱིངས་རང་གྲོལ།
ཁོང་གིས་རྒྱལ་མཆོག་ལྔ་བ་ཆེན་པོ་ལ་ཕུལ་ནས་ཕྱོགས་ཐམས་ཅད་དུ་དར་ཞིང་རྒྱས་ཏེ།
དེང་སང་གི་བར་དུ་རྒྱུན་མ་ཆད་པར་བྱུང་བ་འདི་ཡིན་ནོ། ། ཡང་སྒྲོ་ཕུག་པ་ཆེན་
པོའི་སློབ་རྒྱུད་འཕྱོང་རྒྱས་རྒྱ་སྨན་པ་སངས་རྒྱས་གྲགས་ལ་བརྒྱུད་ཚུལ། ཡང་ཁམས་
ལུགས་སུ་གྲགས་པ་ཀ་ཐོག་པ་དམ་པ་བདེར་གཤེགས་ནས་བརྒྱུད་ཚུལ། ཡང་པཎྜི་ཏ་
ཆེན་པོ་རོང་བ་ཆོས་བཟང་ནས་བརྒྱུད་ཚུལ་སོགས་མང་ངོ༌། ། དེ་ལྟར་སྔོན་བྱོན་
དམ་པ་རྣམས་ཀྱིས་ཡང་ཕུར་ཁོ་ན་ཡི་དམ་གྱི་གཙོ་བོར་འཛིན་པས་ཡང་དག་གི་སྐོར་
དེས་ཤེས་ལ། རྡོ་རྗེ་ཕུར་བའི་བརྒྱུད་ཚུལ་ཅུང་ཟད་ཅིག་བརྗོད་ན། ཨོ་རྒྱན་པད་མ་
སམ་བྷ་ཝ་ནས་བརྒྱུད་པ་སྟེ། ཕུར་བ་རྒྱལ་བོ་ལུགས་ནི། སློབ་དཔོན་ཆེན་པོས་ཁྲི་
སྲོང་ལྡེའུ་བཙན་དང་ཇོ་མོ་མཁར་ཆེན་བཟའ་དང་། སྤྱན་འདྲེན་པ་མི་གསུམ་ལ་
533



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གནང་བ་དེ་ལྟར་གྲགས་ལ། ཇོ་མོ་ལུགས་ནི། སློབ་དཔོན་ཆེན་པོ་གཤེགས་ཁར་ཕུར་
བ་རྩ་བའི་དུམ་བུ་སྟོད་ལས་དང་། སྨད་ལས་རིམ་པར་བྱང་ཆུབ་སྒྲུབ་པ་དང་དམོད་པ་
ལམ་ཁྱེར་བཅུད་དུ་དྲིལ་ནས་མཁར་ཆེན་བཟའ་ལ་གསུངས། དེས་མོན་ཁ་སྣ་རིང་
སེངྒེ་རྫོང་དུ་བསྒྲུབས་པས་ཕུར་བ་གྲུབ་སྟེ་ཕ་མེས་ཀྱི་ཟ་འདྲེ་བསྒྲལ་ཞིང་། མིང་བོ་
མཁར་ཆེན་དཔལ་གྱི་དབང་ཕྱུག་ལ་གནང་ནས་དར་རོ། ། ཕུར་བ་ལྕམ་ལུགས་སུ་
གྲགས་པ་ནི། ཇོ་མོ་མཚོ་རྒྱལ་གྱིས་ཅོག་རོ་བཟའ་ལ་གདམས་པ་ལས་བརྒྱུད་པའོ། །
ཕུར་བ་སྣ་ནམ་ལུགས་སུ་གྲགས་པ་ནི། སློབ་དཔོན་ཆེན་པོས་སྣ་ནམ་རྡོ་རྗེ་བདུད་
འཇོམས། མཁར་ཆེན་དཔལ་གྱི་དབང་ཕྱུག དོམ་ཨ་ཙ་ར། ཀྲ་རྡོ་རྗེ་གཞོན་ནུ།
ཞང་ཡོན་ཏན་གྲགས། རོང་བན་ཡོན་ཏན། རོང་བན་ཚུལ་ཁྲིམས། དེ་ནས་རོང་
ཟོམ་ཆེན་པོ་ལ་བརྒྱུད་དོ། ། ཕུར་བ་ལྷ་ནག་ཏུ་གྲགས་པ་ནི། ཨོ་རྒྱན་ཡབ་ཡུམ་ནས་
འདྲེ་ཨ་ཙ་ར་ས་ལེ། ལང་ལབ་བྱང་ཆུབ་རྡོ་རྗེ་ནས་རིམ་པར། ཡར་འབྲོག་པ་གུ་རུབ་
ཡང་དག་ཅེས་བྱ་བས་ཕུར་བ་མྱ་ངན་ལས་འདས་པའི་རྒྱུད་ལ་བརྟེན་ནས་ལྷ་ཐམས་
ཅད་ནག་པོར་མཛད་པས་དེ་ལྟར་གྲགས། ཕུར་བ་ས་ལུགས་སུ་གྲགས་པ་ནི། སློབ་
དཔོན་ཆེན་པོ་ནས་འཁོན་ཀླུའི་དབང་བོ་ལས་རིམ་པར་བརྒྱུད་དེ་ས་སྐྱ་བ་རྣམས་ལ་
བརྒྱུད་པས་དེ་སྐད་གྲགས། ད་དུང་ཕུར་བ་གསང་བའི་རྒྱུད་ལ་བརྟེན་པ་ཤམ་སྔོན་
ཅན་གྱི་སྐོར་སོགས་ཀྱང་ཡོད་དོ། །
ཡང་བསྐྱེད་རྫོགས་གསུམ་གའི་བསྟན་པའི་འཕྲིན་ལས་བླ་ལྷག་གིས་དར་བར་
མཛད་པའི་དམ་པ་དུ་མ་ཞིག་མདོ་དབང་ཆེན་མོའི་བརྒྱུད་རིམ་གྱི་ལམ་དུ་བཞུགས་པ་
ནི། སྒྲོལ་ཆེན་བསམ་འགྲུབ་རྡོ་རྗེ་ནས་ཟུར་ཧཾ་ལྕམ་སྲིང་གཉིས་ལས་བརྒྱུད་ཚུལ་དང་།
སྲས་ཀྱི་རྒྱུན་ལས་བརྒྱུད་པ་གསུམ་བྱུང་། དང་བོ། ཟུར་ཧཾ་ལས་བརྒྱུད་པ་ནི། ལང་
གྲོ་ཚེ་དབང་རྒྱལ་བོས་གསན། དེས་ལེགས་པ་དཔལ་བཟང་། དེ་ལ་འཇམ་དབྱངས་
་་
534



༄༅། །བོད་སོག་ཆོས་འབྱུང་གི་སྟོད་ཆ།
རྒྱ་མཚོས། དེ་ལ་སྲས་པཎ་ཆེན་སྐུ་མཆེད་ཀྱིས་གསན། ཁྱད་པར་གཅུང་རིག་འཛིན་
ལེགས་ལྡན་རྗེས་བསྟན་འགྲོའི་དོན་རླབས་ཆེན་མཛད། དེ་ལ་འཇམ་དབྱངས་མཁྱེན་
བརྩེ་ཁུ་དབོན་གྱིས་གསན། དེ་དུས་སྐྱི་སྟོན་ཚེ་རིང་དབང་བོས་ཀྱང་གསན། ཕྱི་མ་
འདི་ལས་གཉགས་སྟོན་ཆོས་རྒྱལ་རྡོ་རྗེ་ཆུང་དུས་ཡབ་མང་ར་བ་པདྨ་བདུད་འདུལ་
གྱིས་ཁྲིད་དེ་གསན། ཕྱིས་སུ་ལོ་ཆེན་གཞན་ཕན་རྡོ་རྗེ་དང་། རྫོགས་ཆེན་པ་ནམ་
མཁའ་འབྲུག་སྒྲ་བཟང་བོ་ལ་གསན། དེ་ལ་ཉང་སྟོན་བློ་མཆོག་རྡོ་རྗེས་གསན། དེའི་
གོང་ར་ལོ་ཆེན་གཞན་ཕན་རྡོ་རྗེ་ལས་གསན། དེ་ལས་སྔ་འགྱུར་བསྟན་པའི་མངའ་
བདག་རྡོ་རྗེ་བྲག་རིག་འཛིན་མཆོག་གི་སྤྲུལ་བའི་སྐུར་མདོ་དབང་གཏད་རྒྱ་མན་ངག་
ཕྱག་བཞེས་དང་བཅས་པ་བསྩལ་ནས་བསྟན་འགྲོའི་དོན་རྒྱ་ཆེན་པོ་བྱུང་ངོ༌། །
གཉིས་ པ་ ཟུར་ བའི་ བརྒྱུད་ པ་ནི། ཁམས་ ལུགས་ ཀཿཐོག་ གི་ སྐབས་ སུ་
འགྲོའོ། ། །
གསུམ་པ་སྲས་བརྒྱུད་ནི། སྒྲོལ་ཆེན་གྱི་སྲས་སངས་རྒྱས་རིན་ཆེན་གྱིས་ཞང་
སྟོན་ནམ་མཁའ་རྡོ་རྗེ་ལ་བརྒྱུད། དེས་རིག་འཛིན་གཡུ་འབྲུག་རྡོ་རྗེ་ལ་གནང་། དེས་
མཁས་གྲུབ་བློ་གྲོས་རྒྱལ་མཚན་དཔལ་བཟང་བོ་ལ་གནང་། དེས་གོང་ར་ལོ་ཆེན་
གཞན་ཕན་རྡོ་རྗེ་ལ་གནང་། དེས་གསང་བདག་འཕྲིན་ལས་ལྷུན་གྲུབ། དེས་ལོ་ཆེན་
ཆོས་རྒྱལ་བསྟན་འཛིན། དེས་གཏེར་ཆེན་ཆོས་ཀྱི་རྒྱལ་བོ་འགྱུར་མེད་རྡོ་རྗེ་དང་། ལོ་
ཆེན་ཐམས་ཅད་མཁྱེན་པ་ངག་དབང་ཆོས་དཔལ་ཡབ་སྲས་ལ་གནང༌། ཁྱད་པར་
གཏེར་ཆེན་རིག་འཛིན་འགྱུར་མེད་རྡོ་རྗེ་ཉིད་ནས་རང་གི་གཅུང་ལོ་ཆེན་དྷརྨ་ཤྲཱི་ལ་
གནང་ཞིང་། དེས་རྒྱལ་སྲས་རིན་ཆེན་རྣམ་རྒྱལ། དེས་མཁན་ཨོ་རྒྱན་བསྟན་འཛིན་
རྡོ་རྗེ། འདི་ཡབ་སྲས་གཉིས་ལས་ཁམས་ཕྱོགས་ཀཿདཔལ་ཞེ་རྫོགས་སོགས་སུ་དར་བ་
ནས་བཟུང་། ཤར་རྒྱལ་མོ་རོང་དང་། མདོ་སྨད་བྱང་ཁའི་བར་དུ་བརྒྱུད་པའི་ཆུ་བོ་
535
འོ
+
+-
-



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མང་དུ་གྱེས་ཤིང་། དེ་རྣམས་སུ་བཤད་སྒྲུབ་འཕྲིན་ལས་ཀྱི་རླབས་ཕྲེང་མཁའ་ལ་འཕྱོ་
བཞིན་ད་ལྟའི་བར་དུ་བརྒྱུད་པའི་རིམ་པ་མཐའ་ ཡས་ པ་ སྨོས་ ཀྱིས་མི་ལངས་པ་
བཞུགས་སོ། །
གཉིས་པ། ཉེ་བརྒྱུད་གཏེར་མའི་བརྒྱུད་ཚུལ་ནི། ཀླུའི་རྒྱལ་བོས་ཞུས་པའི་
མདོ་ལས། དཀོན་མཆོག་གསུམ་གྱི་གདུང་མི་འཆད་པའི་གཏེར་ཆེན་པོ་མི་ཟད་པ་
དང༌། ཆོས་རྟོགས་པ་ཆེན་པོ་ཚད་མེད་པའི་གཏེར་ཆེན་པོ་མི་ཟད་པ་དང༌། སེམས་
ཅན་མགུ་བར་བྱ་བའི་གཏེར་ཆེན་པོ་མི་ཟད་པ་དང་། ནམ་མཁའ་དང་མཉམ་པའི་
གཏེར་ཆེན་པོ་མི་ཟད་པ་སྟེ། བཞི་བོ་དེ་དག་ནི་གཏེར་ཆེན་པོ་མི་ཟད་པ་ཡིན་ནོ། །
ཞེས་གསུངས་པ་ནི་གཏེར་གྱི་ངོ་བོའམ་རང་བཞིན་བསྟན་པ་ཡིན་ལ། འཕགས་པ་
བསོད་ནམས་ཐམས་ཅད་སྡུད་པའི་ཏིང་ངེ་འཛིན་གྱི་མདོ་ལས། དྲི་མ་མེད་པའི་གཟི་
བརྗིད་ཆོས་འདོད་པའི་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱིས་ཆོས་
ཀྱི་གཏེར་རི་དང་། རི་སུལ་དང་ཤིང་དག་གི་ནང་དུ་བཅུག་པ་དག་ཡོད་དེ། གཟུངས་
དང་ཆོས་ཀྱི་སྒོ་མཐའ་ཡས་པ་གླེགས་བམ་དུ་བྱས་པ་དག་ཀྱང་ལག་ཏུ་འོངས་པར་
འགྱུར་རོ། ། ཞེས་གཏེར་ཆོས་དང་། གཏེར་གནས། གཏེར་འདོན་པ་བོ་བཅས་
བསྟན་པ་ཡིན་ལ། དེ་གཏེར་གྱི་ངོ་བོ་ངེས་ཚིག་རྣམ་གྲངས་དགོས་པ་བཅས་རྣམ་པ་
བཞིས་བསྟན་པ་ནི་གཞན་དུ་གསལ་ལ། འདིར་གཏེར་སྦས་པའི་དགོས་པ་ཡང་། ཆུ་
ཀླུང་རོལ་བའི་མདོ་ལས། ང་ཡི་བསྟན་པའི་ཆོས་ཀྱི་གཞུང་། །ཐུགས་ནས་ཐུགས་ཀྱི་
གཏེར་དུ་སྦོས། །ཡང་ན་ས་ཡི་སྙིང་བོར་བྱ། །ཅི་ཕྱིར་མུ་སྟེགས་ཅན་མགོ་རྒོད། །
ངེས་དོན་དཀྲུག་པར་འགྱུར་ཏ་རེ། ། དེ་ ཕྱིར་ཆུ་ཀླུང་རྒྱུན་མི་ གཅོད། ། ཅེས་
གསུངས་པ་ལྟར་དགོས་པ་བསམ་གྱིས་མི་ཁྱབ་ལ། སློབ་དཔོན་ཆེན་པོས་ཡང་བསྟན་
པའི་བར་ཆད་འབྱུང་བ་ལ་གཟིགས་ནས་དམ་པའི་ཆོས་ལ་བསྲེ་སླད་མི་འབྱུང་བའི་
536



༄༅། །བོད་སོག་ཆོས་འབྱུང་གི་སྟོད་ཆ།
ཆེད་དུ་བཀའ་གཏད་གནང་ཞིང་། སྤྲུལ་བའི་གཏེར་སྟོན་རེ་རེ་ལུང་བསྟན་པ་ཡིན་
པས་མཁའ་འགྲོའི་ཁ་རླངས་མ་ཡལ་བར་སྤྱན་དྲངས་པ་ན། ཉེ་བརྒྱུད་བྱིན་རླབས་ཀྱི་
གཟི་བྱིན་འགྲན་ཟླ་དང་བྲལ་བ་ཡིན་ནོ། །
དེ་ཡང་གཏེར་མའི་ཕྱོགས་འདིར་དགོངས་བརྡ་སྙན་གསུམ་གྱི་བརྒྱུད་པའི་སྟེང་
ཁྱད་པར་གྱི་བརྒྱུད་པ་གསུམ་དང་ལྡན་པའི་ཕྱིར་བརྒྱུད་པ་དྲུག་ལྡན་དུ་གསུངས་ལ།
ཡང་དགོངས་བརྡ་སྙན་གསུམ་སྟེང་། བཀའ་བབས་ལུང་བསྟནདང་། ལས་འཕྲོ་
གཏེར་བརྒྱུད། སྨོན་ལམ་གཏད་རྒྱའི་བརྒྱུད་པ་སྟེ་དྲུག་ཏུའང་བརྩི། སྨོན་ལམ་དབང་
བསྐུར་བརྒྱུད་པ་ནི། གཏེར་ཁ་དེ་ཉིད་ལ་དབང་བའི་གང་ཟག་དེས་ཐོན་པར་ཤོག་
ཅེས་བདེན་ཚིག་སྨོན་ལམ་གྱི་རྒྱས་བཏབ་པར་མཛད་པ་དང༌། བཀའ་བབས་ལུང་
བསྟན་བརྒྱུད་པ་ནི། གཏེར་འབྱིན་པའི་སྐྱེས་བུ་དེ་ལ་མཚོན་བྱ་དོན་གྱི་ཡེ་ཤེས་
དགོངས་པའི་མཐིལ་གཏད་ནས་འབྱུང་འགྱུར་གྱི་ལུང་བསྟན་དང་བཅས་དབུགས་
དབྱུང་བ་ལ་གསུངས་པ་དང༌། མཁའ་འགྲོ་གཏད་རྒྱའི་བརྒྱུད་པ་ནི། མཚོན་བྱེད་
བརྡའི་ཡི་གེ་ཚིག་བརྒྱུད་དུ་བཀོད་ནས་རྡོ་རྗེའི་བྲག་དང་། གཡང་ཞག་གི་མཚོ། མི་
འགྱུར་བའི་སྒྲོལ་མ་ལ་སོགས་པ་གཏེར་བདག་སོ་སོ་ལ་གཉེར་གཏད་བྱས་ནས་མི་སྣང་
བར་རྒྱས་བཏབ་པ་ཉིད་ལ་སླར་ལུང་བསྟན་དུས་ལ་བབས། སྨོན་ལམ་གྱི་མཐུ་སྨིན།
ལས་ཀྱི་འཕྲོ་སད། གཏེར་བདག་གིས་བསྐུལ་མ་བྱས། ཁ་བྱང་ཡོད་མེད་ཅི་རིགས་ལ་
ཟབ་གཏེར་གྱི་སྒྲོམ་བུ་གང་ཞིག་གཏེར་སྟོན་ཉིད་ཀྱི་ཕྱག་ཏུ་སོན་པ་ལ་མཁའ་འགྲོ་
གཏད་རྒྱའི་བརྒྱུད་པར་གསུངས་སོ། ། ཁྱད་པར་གཏེར་དུ་བཞུགས་པའི་ཟབ་ཆོས་
ཕལ་མོ་ཆེ་ཀུན་ལ་མཁའ་འགྲོའི་བརྡ་ཡིས་བཅིངས་པ་ཤ་སྟག་སྟེ། བརྡ་ཡིག་འདི་
ལའང་རིགས་མང་སྟེ། དཔེར་ན་སྐུ་འབུམ་ཆེ་ཤོས་བསྟན་པའི་སྒྲོན་མེ་བས་ཡིག་
རིགས་མ་ཕྱི་རྒྱལ་དབང་བཅུ་གསུམ་པར་གཟིགས་ཕུལ་ཞུས་ཤིང་། ཁོང་གིས་མཛད་
537



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བྱང་སྨོན་ཚིག་བསྩལ་ནས་དཔར་བསྐྲུན་བྱས་པ་དེའི་ནང་དུའང་བརྡ་ཡིག་ཁག་མི་འདྲ་
བ་ལྔ་བཅུ་ཙམ་ཡོད་མོད། དེ་ལས་གཞན་དུའང་ཆེས་མང་བས་ན་དེ་ནི་རིག་པ་འཛིན་
པའི་སྐྱེས་བུ་དམ་པ་ལས་གཞན་གྱིས་ཁྲོལ་མི་སྲིད་ལ། དེ་ཡང་ཁུངས་བཙུན་པ་བརྡ་མ་
བཅོས་པ། ཚིག་མ་འཁྲུལ་བ། དོན་མ་ནོར་བ། མཁའ་འགྲོ་གསང་བའི་བརྡ་བསྒྱུར་
བ་ཞིག་དགོས་པས་ན། སྐྱེས་བུ་ཕལ་བའི་སྤྱོད་ཡུལ་ལས་འདས་པ་ཡིན་ལ། འདི་ནི་
གཙོ་བོ་ས་གཏེར་གྱི་བྱོན་ཚུལ་ཡིན་ནོ། །
གསུམ་པ། ཟབ་མོ་དག་སྣང་ དང་ དགོངས་ པའི་ གཏེར་གྱི་བྱུང་ཚུལ་ནི།
བསོད་ནམས་ཐམས་ཅད་སྡུད་པ་ཏིང་ངེ་འཛིན་གྱི་མདོ་ལས། དྲི་མ་མེད་པའི་གཟི་
བརྗིད། ཆོས་འདོད་པའི་བྱང་ཆུབ་སེམས་དཔའ་ཆེན་པོ་བསམ་པ་ཕུན་སུམ་ཚོགས་
པ་གུས་པ་དང་བཅས་པ་རྣམས་ནི། འཇིག་རྟེན་གྱི་ཁམས་གཞན་དུ་འདུག་ཀྱང་
སངས་རྒྱས་བཅོམ་ལྡན་འདས་ཀྱིས་ཞལ་སྟོན་པར་མཛད་ཅིང༌། ཆོས་ཀྱང་ཐོས་པར་
མཛད་དོ་ཞེས་གསུངས་པ་ལྟར་འཕགས་ཆེན་རྣམས་ཀྱི་གཟིགས་ངོར་ཆོས་ཀྱི་བགྲོ་བ་
རྨད་དུ་བྱུང་བ་དུ་མ་རྒྱུན་མ་ཆགས་པར་མཛད་པ་དང་། སྐལ་བ་དང་ལྡན་པའི་གང་
ཟག་སོ་སོའི་མོས་བློར་གང་འཚམ་གྱི་དག་སྣང་གི་ཆོས་སྡེ་ཇི་སྙེད་པ་ཀུན་གྱི་སྤྱོད་ཡུལ་དུ་
སྣང་བར་མཛད་པ་ཡོད་ངེས་ལ། དེ་བཞིན་དུ་དགོངས་གཏེར་དུ་གྲགས་པ་རྣམས་
ཀྱང་། མདོ་ལས་འཇམ་དཔལ་འབྱུང་བ་བཞི་ནི། ནམ་མཁའི་གཏེར་ནས་འབྱུང་གི་
དེ་བཞིན་དུ་ཆོས་ཐམས་ཅད་རྒྱལ་བའི་ཐུགས་གཏེར་ནས་འབྱུང་བས་གཏེར་གྱི་དོན་
ལ་ལོངས་སྤྱོད་པ་ཤེས་པར་བྱོས་ཤིག ཅེས་གསུངས་པ་དང་རྗེས་སུ་མཐུན་པར་
འཕགས་པའི་གང་ཟག་རྣམས་ལ་དགོངས་པའི་ཀློང་ནས་ཆོས་ཀྱི་གཏེར་ཁ་བརྡོལ་དུ་
ཡོད་པར་གསུངས་ཏེ། ཆོས་ཡང་དག་པར་སྡུད་པའི་མདོ་ལས། བྱང་ཆུབ་སེམས་
དཔའ་བསམ་པ་དག་པ་ནི་རང་གི་ཡིད་ཀྱི་འདོད་པ་ཉིད་ལས་གདམས་ངག་རྗེས་སུ་
ར
538



༄༅། །བོད་སོག་ཆོས་འབྱུང་གི་སྟོད་ཆ།
བསྟན་པ་ཐམས་ཅད་འབྱུང་ངོ༌། ། ཞེས་དང་། གཞན་ཡང་མདོ་ལས། དོན་ལ་
ངེས་པའི་གདེང་རྙེད་ན། །སེམས་ལས་ཆོས་གཏེར་འབུམ་ཕྲག་བརྡོལ། ། ཞེས་
སོགས་གསུངས་པ་ལྟར། འཕགས་པའི་ཡུལ་དང་། བལ་བོད་ཀྱི་ལྗོངས་ཀུན་ཏུ་
མཁས་གྲུབ་ཚད་ལྡན་རྣམས་ཀྱི་ཟབ་མོ་དགོངས་པའི་གདམས་ཟབ་མཐའ་ཡས་ཞིག་
བྱུང་བ་དང༌། དག་སྣང་གི་ཆོས་སྐོར་དུ་མ་ཞིག་བཞུགས་པའི་འཕྲིན་ལས་རྒྱུན་མི་
འཆད་པ་ཉིད་དེ། གུ་རུའི་གསུང་ལས། སྙིགས་མའི་དུས་སུ་བསྟན་མཐའ་གཏེར་
གྱིས་ སྐྱོང་། ། ཞེས་ ཟབ་ མོ་ གཏེར་ གྱི་ འཕྲིན་ ལས་ ནམ་ ཡང་ མི་ ནུབ་ པར་
གསུངས་སོ། །
དེ་ལྟར་གཏེར་སྟོན་རིག་འཛིན་གྲུབ་པའི་ཚོགས་རྣམས་ཇི་ལྟར་བྱོན་པའི་ཚུལ་
ནི། པདྨ་བཀའི་ཐང་ཡིག་རྣམས་ལས་དུས་དང་རྟགས་བཅས། གཏེར་སྟོན་ཐམས་
ཅད་ཀྱི་ཐོག་མ་གཏེར་སྟོན་སངས་རྒྱས་བླ་མ་ནས་རིམ་པར་ལུང་བསྟན་པ་དུ་མ་ཞིག་
ཡོད་ལ། དེར་མི་གསལ་བ་གུ་རུ་རྔ་ཡབ་གླིང་དུ་གཤེགས་རྗེས། ཡེ་ཤེས་མཚོ་རྒྱལ་ཉིད་
ཀྱིས་གཏེར་ཁ་བསམ་གྱིས་མི་ཁྱབ་པ་བཞག་པ་དང་། གཞན་ཡང་པཎ་ཆེན་བི་མ་ལ་
དང་། ཆོས་རྒྱལ་ཡབ་སྲས། ལོ་ཆེན་བཻ་རོ། གནུབས་སངས་རྒྱས་ཡེ་ཤེས་དང་།
ནམ་མཁའི་སྙིང་བོ། གཉགས་ཛྙཱ་ན་ཀུ་མ་ར། སྣ་ནམ་རྡོ་རྗེ་བདུད་འཇོམས། ཉང་
བན་ཏིང་འཛིན་བཟང་བོ་སོགས་ཀྱིས་ཀྱང་གཏེར་ཁ་མང་དུ་སྦས་པ་སོགས་ཞིབ་པས་
སྤྲོ་བར་མི་ནུས་པས། གཏེར་སྟོན་བརྒྱ་རྩའི་རྣམ་ཐར་སོགས་ལས་ཤེས་པར་བྱ་
དགོས་སོ། ། །
གསང་ཆེན་རྙིང་མའི་རིང་ལུགས་འཛིན་པའི་དགོན་སྡེ་ནི། སྟོད་མངའ་རིས་
ནས་སྨད་རྒྱ་ནག་ལ་ཐུག་གི་བར་མཐའ་ཡས་པ་ཞིག་བྱུང་བ་ལས། ཀཿདཔལ་རྫོགས་
གསུམ་ཞེ་ཆེན་སོགས་ཁམས་ཕྱོགས་ཀྱི་ཆོས་སྡེ་རྣམས་ནི་སྔ་འགྱུར་བསྟན་པའི་འབྱུང་
539



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གནས་ལྟ་བུར་མངོན་པས། དེ་ནས་རིམ་བཞིན་ཕྱི་དར་ལ་འཕེལ་རྒྱས་བྱུང་བའི་ཚུལ་
གྱིས་བརྗོད་དགོས་པ་འདྲ་ཡང་། འདིར་དབུས་འགྱུར་ཆོས་ཀྱི་ཞིང་ཁམས་ཀྱི་གདན་
ས་ནས་འགོད་པར་བྱའོ། ། གནའ་དུས་ཟུར་གྱི་གདན་ས་འུག་པ་ལུང་ནི་ཟུར་བོ་ཆེ་
དཔལ་ཆེན་པོའི་སྐུར་བཞེངས་ནས་ལྷོ་རི་ལ་ཞབས་རྗེས་བཞག ཀླུ་དུང་སྐྱོང་གནས་
པའི་ཆུ་མིག་ལ་ཟངས་བཀབ་ནས་ཁ་བཅད། དེའི་སྟེང་དུ་གཙུག་ལག་ཁང་བཞེངས།
རབ་ཏུ་གནས་པའི་ཚེ་རྒྱལ་བ་ཟུར་ཆེ་ཆུང་གིས་ཀུན་རིག་རྣམ་སྣང་གི་དབུ་གཙུག་ནས་
ཞུགས་ཐུགས་ཀར་ཐོན། ཐུགས་ཀ་ནས་ཞུགས་དབུ་གཙུག་ཏུ་ཐོན་པ་སོགས་རྫུ་
འཕྲུལ་གྱི་བཀོད་པ་ཟད་མི་ཤེས་པར་བསྟན། བླ་མའི་མཚན་གདན་ས་ལ་ཆགས་པས་
དཔལ་འུག་པ་ལུང་ཞེས་ཡོངས་སུ་གྲགས་པ་སོགས་གོང་དུའང་མདོ་ཙམ་སོང་ངོ༌། །
གཞན་ཡང་གསང་སྔགས་ཆོས་འཁོར་གླིང་ནི། སྔར་དར་རྒྱས་ཆེ་ཡང་དེང་
སང་གསང་སྔགས་ཆོས་གླིང་བའི་གདུང་རྒྱུད་མ་ཆད་ཙམ་ལས་བཤད་སྒྲུབ་སོགས་ཆེར་
མི་སྣང་ངོ༌། །
གཏེར་ཁ་གོང་མ་མངའ་བདག་ཉང་རིན་པོ་ཆེའི་གདན་ས་ལྷོ་བྲག་ཤར་སྨྲ་བོ་
ཅོག་གི་ཆོས་སྡེ་ནི། ཐོག་མར་གཏེར་ཆེན་ཉང་ཉི་མ་འོད་ཟེར་གྱིས་བཏབ། དེ་ནས་
སྲས་འགྲོ་མགོན་ནམ་མཁའ་དཔལ་སོགས་སྲས་རྒྱུད་རིམ་བྱོན་གྱིས་བཟུང་ལ་ཕྱིས་སུ་
ཆོས་དབང་རིན་པོ་ཆེའི་གདུང་གིས་འཛིན་པར་སྣང་ངོ་། །
གཏེར་ཁ་འོག་མ་གུ་རུ་ཆོས་དབང་རིན་པོ་ཆེའི་གདན་སའི་གཙོ་བོ་ལྷོ་བྲག་ནུབ་
ལ་ཡག་གུ་རུ་ལྷ་ཁང་ནི། གསུང་སྤྲུལ་རིན་པོ་ཆེས་འཛིན་སྐྱོང་མཛད་དོ། །
ལྷོ་བྲག་ཤར་བ་བཙན་འགྲོ་གནས་གཞི་དགོན་དང་། ཡར་སྟོད་ལྷ་བྲོ་བ་སོགས་
ཆོས་དབང་གི་སྲས་པདྨ་དབང་ཆེན་གྱི་གདུང་རྒྱུད་ཀྱིས་བཟུང་ངོ་། །
གཏེར་ཆེན་རཏྣ་གླིང་བའི་ གདན་ ས་ ལྷོ་མདོ་མཁར་ལྷུན་གྲུབ་ཕོ་བྲང་ནི།
540



༄༅། །བོད་སོག་ཆོས་འབྱུང་གི་སྟོད་ཆ།
གནའ་དུས་དར་རྒྱས་ཆེ་བ་བྱུང་བའི་དགོན་སྡེ་ཞིག་ཡིན་ནོ། །
ལྷོ་བྲག་ཤར་ཆག་བྱང་ཆུབ་གླིང་ནི། པད་མ་གླིང་བའི་གཏེར་སློབ་བྱང་ཆུབ་
གླིང་བའི་གདན་ས་ཡིན་ཏེ། དེང་སང་སྨིན་གྲོལ་གླིང་ནས་སྐྱོང་བར་མཛད་དོ། །
ལྷོ་བྲག་མཁར་ཆུ་བདུད་འཇོམས་གླིང་ནི། རྒྱལ་དབང་ལྔ་བ་ཆེན་པོས་ཕྱག་
འདེབས་མཛད་པ་ཡིན་ལ། གཏེར་ཁ་གོང་འོག་དང་། བྱང་གཏེར་རྒྱ་ཅན་སོགས་ལ་
ཉམས་ལེན་བྱེད་པར་སྣང་ངོ༌། ། །
ལྷོ་བྲག་གུ་རུ་ལྷ་ཁང་ནི། ཆོས་མཛད་རྒྱལ་བོ་དོན་གྲུབ་ཀྱིས་གུ་རུ་ལྷ་ཁང་ཕུག་
པ་ནས་གདན་སའི་མཐིལ་དུ་མཛད། བར་གླིང་སྤྲུལ་བའི་སྐུ་བསྟན་འཛིན་གྲགས་པ་
སོགས་ཀྱིས་བསྐྱངས། །
ལྷ་ལུང་མེ་ཏོག་ལྷ་ནང་ཐེག་མཆོག་རབ་རྒྱས་གླིང་དགོན་མ་ལག་དང་བཅས་པ།
ཟླ་བ་རྒྱལ་མཚན་གྱི་སྤྲུལ་སྐུ་བཞི་བ་ལ་གོང་ས་ལྔ་བ་ཆེན་པོས་སྦྱོར་འཇགས་མཛད་ནས་
གདན་ས་བཟུང་། །
མོན་འབྲས་མོ་གཤོང་དུ་ལྷ་བཙུན་ནམ་མཁའ་འཇིགས་མེད་ཀྱི་སྐུ་སྐྱེས་འབྲས་
གཤོང་རྫོགས་ཆེན་རིམ་བྱོན་གྱིས་སྐྱོང་།
རྒྱ་གར་མཚམས་ཀྱི་གདུང་བསམ་རི་བོ་བསྟན་རྒྱས་གླིང་ནི། ཀུན་མཁྱེན་
འཇིགས་མེད་གླིང་བའི་སློབ་མ་སློབ་དཔོན་འཇིགས་མེད་ཀུན་གྲོལ་གྱིས་བཏབ།
ཡར་འབྲོག་ཡོན་པོ་ཞེས་པ་གཏེར་སྟོན་མཆོག་ལྡན་མགོན་པོའི་སྤྲུལ་སྐུས་
བཏབ། དེའི་སྐྱེ་སྤྲུལ་རིམ་བྱོན་དང་གསུང་སྤྲུལ་རིན་པོ་ཆེས་སྐྱོང་།
གཙང་ལ་སྟོད་བྱང་ཁའི་ཕྱོགས་སུ་དགོན་པ་སྲིད་གསུམ་རྣམ་རྒྱལ་ནི། རྡོ་རྗེ་
བྲག་ནས་འཛིན་སྐྱོང་བྱེད། །
གཅུང་རིན་པོ་ཆེ་ནི། ཐང་སྟོང་བས་བཏབ། ཕྱིས་སུ་སྒོམ་སྨྱོན་ཕྱག་རྡོར་ནོར་
541



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བུ་རིམ་བྱོན་གྱི་གདན་ས་མཛད། །
མཚོ་སྐྱ་བོ་ཁ་གདང་གི་སྨད་བདེ་གྲོལ་གསང་སྔགས་ཆོས་གླིང་ནི། མེས་སྟོན་གྱི་
གདན་ས་ཡིན་ལ་བཀའ་རྙིང་གཅིག་འདུས་ཀྱི་ཆོས་རྒྱུན་གནས་སོ།
མཚོ་སྟོད་རྒྱ་མཁར་གསང་སྔགས་ཆོས་གླིང་ནི། སེ་སྟོན་ཉི་མ་བཟང་བོ་སོགས་
སེ་རྒྱ་མཁར་བའི་གདན་ས་ཡིན། །
སེ་བཀྲ་བཟང་དགོན་ནི་རིག་འཛིན་རྒོད་ལྡེམ་གྱིས་བཏབ། ཐུགས་སྲས་རྣམ་
རྒྱལ་མགོན་པོ་ཞུགས་ཤིང་། ཕྱིས་སེ་སྟོན་རིམ་བྱོན་གྱི་གདན་སར་གྱུར། རྒྱང་ཆོས་སྡེ་
དགོན་སོགས་དགོན་གནས་ཕྲན་བུ་མང་དུ་ཡོད་དོ། །
གཙང་ལ་སྟོད་ནུབ་དགོན་ནི། དང་བོ་སུས་བཏབ་མ་ངེས་ཀྱང་ཕྱིས་བྱམས་པ་
ཆོས་ཀྱི་རྒྱལ་མཚན་སོགས་དང་། ཁམས་ལུང་བ་རིག་འཛིན་དབང་རྒྱལ་ནས་གདན་
ས་བཟུང་།
གཙང་གངས་ར་ངེས་གསང་རྡོ་རྗེ་གླིང་ནི། རོང་གཏེར་འཇམ་དཔལ་རྡོ་རྗེས་
བཏབ། སྣང་རྩེའི་ཆོས་བདག་ཉི་ཟླ་གྲགས་པ་དབོན་རྒྱུད་དང་། སྨན་ལུང་བ་བློ་
མཆོག་རྡོ་རྗེ་སོགས་ཀྱིས་སྐྱོང༌། །
གཙང་སྨད་དུ་ཕུང་བོ་རི་བོ་ཆེ་བདུད་དཔུང་ཟིལ་གནོན་གླིང་ནི། རྒྱལ་མཆོག་
ལྔ་བ་ཆེན་པོས་ཕྱག་བཏབ་གནང་།
སྙེ་མོ་བདེ་ཆེན་གླིང་ནི། ཕྱག་འདེབས་མཛད་པ་བོ་མ་ངེས་ལ། གདན་ས་
བྱིན་ལྡན་ཁྱད་འཕགས་ཞིག་ཏུ་བརྩི།
བྲེས་དགོན་གསར་དུ་ཆུ་བཟང་སྤྲུལ་སྐུ་སོགས་ཀྱིས་སྐྱོང་ཞིང་། སྐྱེ་རྒྱུད་ཅན་གྱི་
དམ་པ་དུ་མ་བཞུགས་པར་གསུངས། བོན་ལུང་པདྨ་ཆོས་གླིང་དུ་བོན་ལུང་སྤྲུལ་སྐུ་
བཞུགས།
གང་
542



༄༅། །བོད་སོག་ཆོས་འབྱུང་གི་སྟོད་ཆ།
གཙང་མྱང་སྟོད་རྒྱལ་རྩེའི་མངའ་ཁུལ་ ཨོ་རྒྱན་འགྲོ་འདྲེན་གླིང་ནི། རིག་
འཛིན་ཡོལ་མོའི་རྣམ་སྤྲུལ་གཙང་བ་སྒྲུབ་ཆེན་པདྨ་བཤེས་གཉེན་གྱིས་བཏབ་ཅིང་དེའི་
སྤྲུལ་སྐུ་བཞུགས།།
ཐེག་མཆོག་གླིང་ནི། འབྲུག་པ་པད་མ་དཀར་བོས་བཏབ། རྒྱལ་མཆོག་ལྔ་
བས་རྙིང་དགོན་དུ་བསྒྱུར། །
དབུས་ཀྱི་ ཕྱོགས་ སུ་ ཡར་ཀླུང་འཕྱོང་རྒྱས་ དཔལ་ རི་ ཐེག་ མཆོག་ གླིང་ ནི།
འཕྲེང་བོ་གཏེར་ཆེན་ཤེས་རབ་འོད་ཟེར་གྱིས་བཏབ། དེ་རྗེས་རྒྱལ་སྲས་ཀརྨ་ཀུན་
ཕན་སོགས་ཀྱིས་བསྐྱངས། །
དོན་མཁར་ལུང་བའི་ཕུར་ཚེ་རིང་ལྗོངས་པད་མ་འོད་གསལ་ཐེག་མཆོག་གླིང་
ནི། ཀུན་མཁྱེན་འཇིགས་མེད་གླིང་བས་བཏབ། ཉིད་ཀྱི་དབོན་པོ་འོད་ཟེར་འཕྲིན་
ལས་སོགས་ཀྱིས་བསྐྱངས།
ལྕགས་ཟམ་ཆུ་བོ་རིའི་ཚེ་སྒྲུབ་སྡེ་ནི། ཐང་སྟོང་རྒྱལ་བོས་བཏབ། ལྕགས་ཟམ་
སྤྲུལ་སྐུ་རིམ་བྱོན་གྱིས་གདན་ས་མཛད་ཅིང་། རྙིང་མའི་བསྟན་འཛིན་གྱི་མཁས་གྲུབ་
མང་བོ་བྱོན། །
བོད་ཡུལ་དབུས་ཀྱི་ལྗོངས་འདིར་སྔ་འགྱུར་བསྟན་པའི་སྲོག་ཤིང་ལྟ་བུའི་དགོན་
སྡེ་ཆེན་པོ་གཉིས་ནི་དབུས་ཀྱི་རྡོར་སྨིན་གཉིས་སུ་གྲགས་ཏེ། དེ་ལས་ཐུབ་བསྟན་རྡོ་རྗེ་
བྲག་ནི། རྒྱབ་རིའི་ངོས་སུ་གུ་རུ་རིན་པོ་ཆེའི་ཞབས་ཕྱག་གི་རྗེས་དང་། ལྷག་པར་རྡོ་
རྗེ་རྒྱ་གྲམ་རང་བྱོན་གསལ་བར་ཡོད་པས་རྡོ་རྗེ་བྲག་ཏུ་མཚན་ཆགས་ཤིང་། དགོན་
འདི་འདེབས་པ་བོ་རིག་འཛིན་ཆེན་པོ་སྐུ་ཕྲེང་གསུམ་པ་ཡིན་ལ། དེའི་སྐུ་ཕྲེང་དང་བོ་
ནི་གཏེར་སྟོན་རིག་འཛིན་རྒོད་ཀྱི་ལྡེམ་འཕྲུ་ཅན་དངོས་གྲུབ་རྒྱལ་མཚན། དེའི་སྐྱེ་
སྲིད་གཉིས་པ་རིག་འཛིན་ལག་ལྡན་རྗེ། དེའི་ཡང་སྲིད་རྒོད་ལྡེམ་གསུམ་པ་ངག་གི་
543



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དབང་བོ་བྱང་བདག་བཀྲ་ཤིས་སྟོབས་རྒྱལ་གྱི་སྲས་སུ་འཁྲུངས་པ་འདིའི་སྐུ་ཚེའི་སྨད་
རབ་བྱུང་བཅུ་གཅིག་པའི་ལྕགས་རྟ་( ༡༦༣༠)ལོར་ཐུབ་བསྟན་རྡོ་རྗེ་བྲག་གི་ཆོས་སྡེ་
ཐོག་མར་བཏབ། ས་ཡོས་ལོར་སྐུ་གཤེགས་རྗེས། ཡོལ་མོ་སྤྲུལ་སྐུ་བསྟན་འཛིན་ནོར་
བུས་གདན་ཚབ་མཛད། རབ་བྱུང་བཅུ་གཅིག་པའི་མེ་ཁྱི་ ( ༡༦༤༦)ལོར་རིག་
འཛིན་སྐུ་ཕྲེང་བཞི་བ་ཀུན་བཟང་པད་མ་འཕྲིན་ལས་གདན་ཁྲིར་བཀོད་པའི་རྗེས་རྒྱལ་
མཆོག་ལྔ་བ་ཆེན་པོ་མཆོད་ཡོན་གྱི་ཐུགས་རྗེའི་བདག་རྐྱེན་སོགས་ཀྱིས་དགོན་འདི་
སྟོབས་རྒྱས་སུ་གྱུར། མདོ་སྔགས་ཀྱི་གྲྭ་ཚང་ཆེན་པོ་གཉིས་སུ་ཆགས། བདེ་ཡང་ཤར་
ནུབ་ཀྱི་ མཚན་ ད་ ལྟའང་ གནས། གཉུག་མར་ གནས་ པའི་ དགེ་ འདུན་ ལྔ་ བརྒྱ་
བཞུགས། རྒོད་ལྡེམ་ལྔ་བ་སྐལ་བཟང་པད་མ་དབང་ཕྱུག་དང་། དྲུག་པ་འགྱུར་མེད་
རྡོ་རྗེ། བདུན་པ་ངག་དབང་འཇམ་དཔལ་སོགས་ད་ལྟའི་བར་དུ་སྐུ་ཕྲེང་རིམ་བརྒྱུད་
རྣམས་ཀྱིས་བསྐྱངས། འདིའི་ཡང་སྲིད་རིམ་བྱོན་ལ་རིག་འཛིན་ཆེན་པོ་ཞེས་གྲགས་
པ་གཙོ་བོ་དང་། གཞན་ཡང་དགོན་འདིར་ཟུར་ཆེན་ཆོས་དབྱིངས་རང་གྲོལ་གྱི་སྐྱེ་
སྤྲུལ་རྒྱལ་སྲས་སྤྲུལ་སྐུ་རིན་པོ་ཆེ་རིམ་བྱོན་དང་། ཆུ་བཟང་སྤྲུལ་སྐུ་རིན་པོ་ཆེ་རྣམ་
གཉིས་ཀྱི་གཙོས་རྡོ་བྲག་བླ་བྲང་ཁག་བཅུ་གསུམ་བཞུགས། རིག་འཛིན་སྐུ་ཕྲེང་ལྔ་
བའི་རིང་བཞེངས་པའི་གཙུག་ལག་ཁང་དང༌། མགོན་ཁང་སྲིད་གསུམ་རྣམ་རྒྱལ།
དངུལ་གདུང་ལྷ་ཁང་། གཟིམ་ཆུང་ཀུན་བཟང་ཕོ་བྲང་། གཟིམ་ཆུང་ཉི་འོད། ཐེག་
མཆོག་ཕོ་བྲང་། དཔེ་མཛོད་ཁང་། དགོན་པའི་གཡོན་ཕྱོགས་ཆུ་བཟང་རིན་པོ་ཆེའི་
བླ་བྲང་། ཤར་ངོས་དབང་དྲག་རོལ་བའི་ལྕོག་འདུ་ཁང་སོགས་མང་དུ་བཞུགས་ཤིང་།
ནང་རྟེན་རིག་འཛིན་རྒོད་ལྡེམ་གྱི་གཏེར་བྱོན་གུ་རུའི་སྐུ་ཚབ་ཏུ་གྲགས་པ་ཧོར་སྐུ་
མཐོང་བ་དོན་ལྡན་དང་། གཏེར་སྟོན་རིམ་བྱོན་གྱི་གཏེར་ཡིག་ཤོག་སེར། གུ་རུ་ཆོས་
དབང་གི་གཏེར་བྱོན་ཆོས་རྒྱལ་ཁྲི་སྲོང་གི་བསྙེན་ཕུར། ཡེ་ཤེས་མཚོ་རྒྱལ་དང༌། སྣ་
544



པ
༄༅། །བོད་སོག་ཆོས་འབྱུང་གི་སྟོད་ཆ།
ནམ་རྡོ་རྗེ་བདུད་འཇོམས་ཀྱི་བསྙེན་ཕུར། སངས་རྒྱས་ཆོས་འཕགས་ཀྱི་ཚེམས། རྗེ་
མི་ལའི་ཕྱག་མཁར་སོགས་རྟེན་མཐའ་ཡས་སོ། །
རྡོ་བྲག་གི་དགོན་ལག་དབུས་གཙང་ཁུལ་དང་། ཟི་ཁྲོན། མཚོ་སྔོན། ཡུན་
ནན་བཅས་སུ་ཁྱབ་པའི་ཐོག་རྒྱལ་ཕྱིར་རྒྱ་གར་དང་འབྲས་ལྗོངས། བལ་ཡུལ་ལྷོ་
འབྲུག་སོགས་སུའང་ཁྱབ་གདལ་ཆེའོ།
འོག་མིན་ཨོ་རྒྱན་སྨིན་གྲོལ་གླིང་ཕྱག་འདེབས་མཛད་པ་བོ། རིག་འཛིན་
གཏེར་བདག་གླིང་བའམ་པདྨ་གར་དབང་འགྱུར་མེད་རྡོ་རྗེ་ཡིན། ཁོང་གི་ཡབ་གཉོས་
སྟོན་གསང་བདག་འཕྲིན་ལས་ལྷུན་གྲུབ་དང་། ཡུམ་རྗེ་རིགས་ལྷ་འཛིན་དབྱངས་
ཅན་སྒྲོལ་མའི་སྲས་སུ་རབ་བྱུང་བཅུ་གཅིག་པའི་མེ་ཁྱི་( ༡༦༤༦)ལོར་གྲ་ནང་དུ་སྐུ་
འཁྲུངས། ཡབ་རྗེ་གསང་བདག་འཕྲིན་ལས་ལྷུན་གྲུབ་ལས། བཀའ་བརྒྱད་གསང་
རྫོགས་ཀྱི་དབང་དང་། བདེ་འདུས་ཀྱི་དབང༌། རང་ལུགས་ཀྱི་ སྒྲུབ་དཀྱིལ་རྗེས་
གནང་ཐམས་ཅད་གསན། དགུང་ལོ་བཅུ་གཅིག་པར་དཔལ་ལྡན་འབྲས་སྤུངས་སུ་
རྒྱལ་མཆོག་ལྔ་བའི་དྲུང་དུ་གཙུག་ཕུད་ཕུལ་ཏེ། མཚན་ངག་དབང་པདྨ་བསྟན་འཛིན་
དུ་བསྩལ། ལྔ་བ་ཆེན་པོ་དང་། ཡབ་རྗེ་གཉིས་བཀའ་དྲིན་མཚུངས་པ་མེད་པའི་བླ་མ་
རྣམ་གཉིས་དང་། གཞན་ཡང་སྨིན་གྲོལ་ཟབ་ལམ་གསན་པའི་བསྟན་འཛིན་ཆེན་པོ་
བཅུ་དྲུག ཟབ་ཆོས་སྣ་ཚོགས་གསན་པའི་ཡོངས་འཛིན་སུམ་ཅུ་རྩ་ལྔ་བསྟེན་ནས།
ཡོངས་རྫོགས་དགེ་བསྙེན་དང་། སྔགས་བྱང་སེམས་བཅས་སྡོམ་པ་གསུམ་གྱིས་གཞི་
བཟུང༌། སྔ་འགྱུར་བཀའ་མའི་རྒྱུན་ཡོད་དོ་ཅོག་གསན། དྭགས་སྟོན་ཆོས་རྒྱལ་
བསྟན་འཛིན་དང་། རྡོ་བྲག་རིག་འཛིན་པད་མ་འཕྲིན་ལས་རྣམ་གཉིས་ནས་འདུས་
པ་མདོ་དབང་གསན་པས་གསང་མཚན་གཉིས་ཀས་འགྱུར་མེད་རྡོ་རྗེ་རྩལ་དུ་གསོལ།
འཆད་པའི་འཕྲིན་ལས་ནི། རྒྱལ་མཆོག་ལྔ་བ་ཆེན་པོས་སྔ་འགྱུར་རྒྱུད་འབུམ་རིན་པོ་
545



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཆེས་མཚོན་ཟབ་རྒྱས་ཀྱི་ཆོས་སྐོར་ཇི་སྙེད་པ་གསན་ནས། ཏི་ ཤིར་བཀུར། དེས་
མཚོན་ས་ཕག་འབྲི་སྟག་སོགས་ནས་སྐྱེས་མཆོག་དུ་མའི་སློབ་རྒྱུད་ཀྱང་མང་དུ་བྱུང་།
སྒྲུབ་པའི་འཕྲིན་ལས་ནི། བསྙེན་སྒྲུབ་ཀྱི་ལས་རབ་འབྱམས་ཐམས་ཅད་བཤད་པ་
ཙམ་དུ་མ་ལུས་པར་སྒྲུབ་པ་ཉམས་ལེན་གྱི་ཕྱག་བཞེས་ཐེབས་པར་མཛད། བྱ་བ་ལས་
ཀྱི་འཕྲིན་ལས་ནི། དད་ལྡན་རྣམས་ཀྱིས་ཕུལ་བའི་དངོས་པོ་ཆུད་མི་ཟད་པ་དང་།
སྡོམ་གསུམ་གྱིས་རྒྱུད་གཏམས་པའི་དགེ་འདུན་གྱི་སྡེ་འཛུགས་པར་དགོངས་ནས་རབ་
བྱུང་བཅུ་གཅིག་པའི་མེ་འབྲུག་( ༡༦༧༦) ལོར་ཨོ་རྒྱན་སྨིན་གྲོལ་གླིང་ཕྱག་འདེབས་
མཛད། དགེ་འདུན་སུམ་བརྒྱར་ཉེ་བ་ཙམ་གསར་དུ་བསྡུས། དེ་དག་གི་གནས་མལ་
དང་། ཁྱད་པར་གཙུག་ལག་ཁང་ཆེན་མོ་བཞེངས། དེ་དག་གི་ནང་རྟེན་གསར་
བཞེངས་དང་། མཆོད་ཆ། དུས་བཞིའི་སྒྲུབ་མཆོད་ཚུགས་པ། གཞན་ཡང་སྐུ་
འབུམ་མཐོང་གྲོལ་ཆེན་མོས་ཐོག་དྲངས་པའི་ཐུགས་རྟེན་དུ་མ་བཞེངས་པ་སོགས་
བསྟན་འགྲོའི་ཕན་བདེ་རྒྱས་པར་མཛད་པའི་ཚུལ་རྣམ་ཐར་དུ་བྱུང་ལ། དགུང་ལོ་རེ་
དགུ་བ་ཤིང་རྟ་ལོར་སྐུ་གཤེགས། སྐུ་འབྲིང་བ་མཁན་རབས་དང་བོ་རྒྱལ་སྲས་བསྟན་
པའི་ཉི་མ། དེ་ནས་ལོ་ཆེན་དྷརྨ་ཤྲཱི་དང་འགྱུར་མེད་རྒྱ་མཚོ། རྒྱལ་སྲས་ཡིད་བཞིན་
ལེགས་གྲུབ། རྒྱལ་སྲས་རིན་ཆེན་རྣམ་རྒྱལ། འགྱུར་མེད་པད་མ་བསྟན་འཛིན།
འགྱུར་མེད་འཕྲིན་ལས་རྣམ་རྒྱལ་སོགས་གདན་རབས་རིམ་པར་བྱོན་པ་ད་ལྟའི་བར་
དུ་ཕེབས་པ་ལགས་སོ། ། །
གཡོར་བོ་གྲ་ནང་དར་རྒྱས་ཆོས་སྡིངས་ནི། རཏྣ་གླིང་བའི་སྤྲུལ་སྐུ་སྣ་ཚོགས་
རང་གྲོལ་གྱིས་བཏབ། དེའི་རྗེས་པདྨ་གླིང་བའི་སྤྲུལ་སྐུ་བསྟན་འཛིན་གྲགས་པ་དང་།
སྨྱོན་སྟོན་ མདོ་ སྔགས་ བསྟན་ འཛིན། དེའི་སྲས་ འཕྲིན་ ལས་ ལྷུན་ གྲུབ་ བཅས་
བཞུགས།
546



༄༅། །བོད་སོག་ཆོས་འབྱུང་གི་སྟོད་ཆ།
གྲ་ཕྱི་ནི་གཏེར་ཆེན་འགྱུར་མེད་རྡོ་རྗེ་མཆོག་ནས་སྨིན་གྲོལ་གླིང་བཏབ་པའི་ལོ་
དེར་ཕྱག་འདེབས་མཛད། །
ཨེ་རོང་ཕྱོགས་ཀྱི་རྩ་སྒྲུབ་སྡེ་ནི། རོང་བ་རྫོགས་ཆེན་པ་ནམ་མཁའ་འབྲུག་སྒྲ་
བཟང་བོས་བཏབ། དེའི་སྤྲུལ་སྐུ་རིམ་བྱོན་གྱིས་སྐྱོང་།
ཨེ་སྦེ་ལྕོག་དགོན་པ་ནི། གཏེར་སྟོན་ལས་འཕྲོ་གླིང་བས་ཕྱག་བཏབ་གནང་
བའི་གདན་ས་ཡིན།
བྲག་སྣ་བ་ཡང་ཆོས་རྗེ་ཨོ་རྒྱན་བསྟན་འཛིན་གྱི་གདན་ས་ཡིན།
དྭགས་པོའི་ཕྱོགས་ཀྱི་རྩེ་ལེ་དགོན་ནི། དང་བོར་ཀུན་མཁྱེན་ཆོས་སྐུ་འོད་ཟེར་
གྱིས་བཏབ་ནས་རྒྱུར་ཀློང་ཆེན་པ་སོགས་བྱོན་པས་ཇོ་ནང་ཕྱོགས་སུ་གཏོགས་ཀྱང་།
ཕྱིས་སུ་རིག་འཛིན་བསོད་ནམས་རྣམ་རྒྱལ་གྱིས་འཛིན་བདག་གནང་ནས་དར་རྒྱས་
སོང་ཞིང༌། དེང་སང་སྨིན་གླིང་གིས་འཛིན་བདག་གནང་ངོ༌། ། དྭགས་པོའི་ཕྱོགས་
སུ་རྙིང་དགོན་ཆུང་བ་དུ་མ་ཞིག་ཡོད་པར་གསུངས་སོ། །
ཀོང་བོའི་ཕྱོགས་ཀྱི་སྙི་ཕུ་ནི། གཏེར་ཆེན་སངས་རྒྱས་གླིང་བའི་སྲས་སྙི་ཕུ་བ་ཡེ་
ཤེས་རྡོ་རྗེའི་གདན་ས་ཡིན་ལ། དེ་ནས་སངས་རྒྱས་བློ་གྲོས་དང༌། ཆོས་ཀྱི་རྒྱལ་
མཚན། པད་མ་བཟང་བོ། གྲུབ་མཆོག་བཟང་བོ་རྣམས་བྱུང་།
བྱ་ཁྱུང་དགོན་ནི། སངས་རྒྱས་གླིང་བའི་ཆོས་བདག་བླ་མ་བྱ་ཁྱུང་བ་དཔལ་
ལྡན་སེང་གེས་བཏབ། དེའི་གདུང་རྒྱུད་རིམ་བྱོན་གྱིས་བསྐྱངས།
ཐང་འབྲོག་དགོན་ནི། མཚུངས་མེད་བསྟན་འཛིན་རྡོ་རྗེས་བཏབ། དེའི་སྤྲུལ་
སྐུ་རྩེ་ལེ་སྣ་ཚོགས་རང་གྲོལ་སྐུ་རྒྱུད་རིམ་པས་བསྐྱངས། །
ཀོང་བོ་རྩ་ནང་དགོན་ནི། གཏེར་སྟོན་དྲི་མེད་ལྷུན་པོའི་གདན་ས་ཡིན། །
བང་རིང་དགོན་ནི། གཏེར་སྟོན་འཇའ་ཚོན་སྙིང་བོའི་གདན་ས་ཡིན་པས་དེ་
****
547



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དག་མ་ཉམས་པར་ཡོད་གསུངས་སོ། །
སྤོ་བོའི་ཕྱོགས་སུ་དགའ་བ་ལུང་ནི། གཏེར་སྟོན་སྟག་ཤམ་པའི་གདན་ས་ཡིན་
ལ། དེའི་སྐྱེ་སྤྲུལ་རིམ་བྱོན་གྱིས་བསྐྱངས། །
དཔལ་ཁ་གསང་སྔགས་ཆོས་གླིང་ནི། རིག་འཛིན་ཆོས་ཀྱི་རྒྱ་མཚོའི་རྣམ་སྤྲུལ་
རིམ་བྱོན་གྱིས་གདན་ས་མཛད་དོ། །
བོད་ཆེན་པོའི་ཡུལ་ལྗོངས་ཁམས་ཀྱི་ཕྱོགས་སུ། ཀཿཐོག་རྡོ་རྗེ་གདན་ཞེས་
གྲགས་པའི་ཆོས་གྲྭ་ཆེན་པོ་ནི་སྔ་འགྱུར་བསྟན་པའི་ཆུ་འགོ་ཆེན་པོ་གཅིག་ཡིན་ཏེ།
འདི་ཉིད་ཕྱག་འདེབས་མཛད་པ་བོ་དམ་པ་བདེ་གཤེགས་ནི། བླ་མ་ཤར་བ་སྤོབས་པ་
མཐའ་ཡས་དང་། ཤེས་རབ་སེངྒེ་ཞེས་པའི་མཚན་ཀྱང་གྲགས། ཁོང་མདོ་ཁམས་བུ་
འབུར་སྒང་དུ་གཏོགས་པ་འབྲི་ཆུའི་འགྲམ་དུ། རྗེ་ཕག་མོ་གྲུབ་པ་དང་ཡུམ་མཆེད་དུ་
གྱུར་པ་སྟེ། ཡབ་གཙང་བ་དཔལ་གྲགས་དང་ཡུམ་གཙང་མོ་རིན་ཆེན་རྒྱན་གཉིས་ཀྱི་
སྲས་སུ་རབ་བྱུང་གཉིས་པའི་ཆུ་སྟག་( ༡ ༡༢༢) ལོར་སྐུ་འཁྲུངས། དགུང་ལོ་བཅུ་
བདུན་པ་ལ་དབུས་སུ་བྱོན། འཕན་ཡུལ་དུ་བླ་མ་བྱང་ཆུབ་སེངྒེ་ལས་རབ་ཏུ་བྱུང་ནས་
མཚན་ཤེས་རབ་སེངྒེར་གསོལ། ནགས་ཀྱི་མཁན་ཆེན་ལས་བསྙེན་རྫོགས་བཞེས་ཏེ་
འདུལ་བ་གསན། སྒྲོ་ཕུག་པའི་ཐུགས་སྲས་འཛམ་སྟོན་འགྲོ་བའི་མགོན་པོ་ལས་སྒྱུ་
འཕྲུལ་གསང་སྙིང་གི་སྐོར་དང་སེམས་ཕྱོགས་གསན། ལྔ་བ་ཆེན་པོའི་གསན་ཡིག་ཏུ་
ཀཿཐོག་པ་རང་གིས་སྒྲོ་ཕུག་པ་ལ་ཐུག་པར་གསུངས། རྭ་ལོའི་སློབ་མ་ཀམ་ལོ་ཙཱ་བ་
ལས་བདེ་མཆོག་རྒྱུད་ཆེན་བཅུ་དང་། ཅོག་ལོ་ལས་ཕག་མོ་ཕྱི་མ་དང་སྡོམ་འབྱུང་།
ཀམ་ཆོས་ཀྱི་ཡེ་ཤེས་ལས་དགྱེས་རྡོར་སྐོར་དང་ལྡོང་སྟོན་རྡོ་རྗེ་སྙིང་བོ་དང་། བོ་དྷི་ཞང་
སྟོན་ལས་འདུས་པ། ལ་སྟོད་དཔལ་གྱི་དབང་ཕྱུག་ལས་སྒྲོན་གསལ་གྱི་བཤད་པ་དང་།
གཤེད་སྐོར། རྗེས་དུས་གསུམ་མཁྱེན་པ་ལས་བདེ་མཆོག་གི་དབང་སོགས་དང༌།
548



༄༅། །བོད་སོག་ཆོས་འབྱུང་གི་སྟོད་ཆ།
ཕྱག་ཆེན་ན་རོ་ཆོས་དྲུག་སོགས་མན་ངག་མང་བོ་གསན་ཞིང་ཐུགས་སྲས་ཀྱི་མཆོག་ཏུ་
མཛད། འཛམ་སྟོན་རིན་པོ་ཆེས། ཁྱོད་ཀམ་པོའི་གནས་སུ་སྒྲུབ་པ་ལ་གཞོལ་ན་ཕུང་
བོ་ལྷག་མེད་དུ་དེངས་པ་དང་། ཀཿཐོག་ཏུ་སོང་ན་བསྟན་པ་ཕྱོགས་མཐར་རྒྱས་པ་
ཞིག་འོངས་པས་གང་དགའ་འདམ་གསུངས་པས། བསྟན་པ་ཁོ་ན་ཐུགས་ལ་བཅངས་
ཏེ་དགུང་ལོ་སུམ་ཅུ་རྩ་བརྒྱད་པར། ཀཿཐོག་གི་ས་ཆ་འཚོལ་དུ་བྱོན་ནས་ཐོག་མར་ཀ་
མཐིལ་དུ་སླེབས། དེར་ཕྱུགས་རྫི་བྱིས་པ་རྣམས་ལ་དྲིས་པས་ཕུ་ཡ་གི་ཡིན་ཟེར།
ཕྱུགས་རྣམས་གདུལ་བྱའི་རྟེན་འབྲེལ་དང༌། རྫི་བུ་རྣམས་སློབ་མའི་རྟེན་འབྲེལ་དུ་
དགོངས། དེ་ནས་ས་ཡུལ་ཡི་གེ་ཀ་འདྲ་བའི་ཐོག་ཏུ། རབ་བྱུང་གསུམ་པའི་ས་མོ་
ཡོས་ཀྱི་( ༡ ༡༥༩ ) ལོར་ཀརྗེ་གདན་ས་ཕྱག་བཏབ་མཛད་ནས་གཙུག་ལག་ཁང་
བཞེངས་པ་ན། བོན་གྱི་ཐ་ཚིག་ལ་གནས་པའི་རྡོ་གཉན་སྨན་བུས་གཟུགས་དངོས་སུ་
བསྟན་ནས་བར་ཆད་སྣ་ཚོགས་བརྩམས་པ་ལ། རྗེ་དཔོན་སློབ་གསུམ་གྱིས་རྗེས་
འདེད་བཞིན་དུ་ཕྱིན་པས། ཕ་ཝང་ཞིག་ལ་ཐིམ་པ་ན། དེ་ཆོས་རྗེ་གཙང་སྟོན་གྱིས་
ཆོས་གོས་ཀྱིས་བཅིངས་ནས་ཁྲིད། དམ་པས་ཕྱག་ལྕག་གིས་གྲབས་ནས་དེད། ལུང་
བའི་ཤོད་ཀྱི་ཆུ་ཁར་བསྐྱལ་བ་དེང་སང་ཡང་གནས། བོན་བརྒྱད་ཀྱིས་དམོད་པ་
བསྒྲུབས་པ་ན། དཔལ་ལྷ་མོས་སྒྲུབ་ཁང་གི་བྲག་རྡིབས་ནས་སླེབས་པ་དེའི་སྟེང་དུ་
དམ་པའི་ཕྱག་གིས་རྒྱ་གྲམ་བྲིས་པས། ད་ལྟ་ཕ་ཝང་བརྒྱད་སླེབ་ཏུ་གྲགས། མདོ་
སྨད་བྱང་ཨ་མདོ་ནས་བཟུང་ཤར་རྒྱལ་མོ་ཚ་བ་རོང་དང༌། གློ་མོན་བཅས་ཚུན་གྱི་སློབ་
མ་རྣམས་འདུས་པ་ལ་རྫོགས་པ་ཆེན་པོ་དཔལ་ལྡན་ཟུར་བའི་བཀའ་སྲོལ་གྱི་རྒྱུན་དང་།
མདོ་དགོངས་འདུས་སོགས་རྩལ་དུ་བཏོན་ནས་གསུངས། གཞན་ཡང་འཇམ་དཔལ་
སྒྱུ་དྲ་སོགས་དང་། མདོ་ཕྱོགས་སུ་བྱམས་ཆོས་སྡེ་ལྔ་དང་སྤྱོད་འཇུག་སོགས་མཐའ་
ཡས་པ་གནང་། དགོན་འདིར་དགེ་འདུན་རྒྱས་པའི་སྒང་ལ་ཁྲི་བཅོ་བརྒྱད་རེ་འདུས་
549



།
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པར་གསུངས། དགོན་ལག་བརྒྱ་སོ་ལྔ་བྱུང་། མདོར་ན་མདོ་ཁམས་ཀྱི་ལྗོངས་སུ་
གསང་སྔགས་ཀྱི་བསྟན་པ་གཞི་བཞེངས་སུ་མཛད་དེ། མཐར་དགུང་ལོ་དོན་གཅིག་
པ་ཆུ་བྱི་ལོར་གཟུགས་སྐུ་བསྡུས་པའི་ཚུལ་བསྟན་ཏོ། །
སྤྱིར་སྐྱེས་བུ་ཆེན་པོ་འདི་ཉིད་ལ་རྗེ་བཙུན་འཇམ་པའི་དབྱངས་ཀྱིས་མི་དང་མི་
ལབ་པ་བཞིན་བཞུགས་ཤིང་། མཛད་པ་ཐམས་ཅད་ལུང་སྟོན་པ་དང་། སངས་རྒྱས་
མི་བསྐྱོད་པ་དང་། བདེ་བ་ཅན། སྨན་གྱི་བླ་མའི་ཞིང་ཁམས་སོགས་རྟག་པར་
གཟིགས། སྐུ་ཚེ་དེ་ཉིད་ཀྱི་འོག་ཏུ་བདེ་བ་ཅན་གྱི་ཞིང་ཁམས་སུ། བྱང་ཆུབ་སེམས་
དཔའ་བློ་གྲོས་སྙིང་བོའི་ཚུལ་གྱིས་བཞུགས་ཤིང༌། མ་འོངས་པ་ན་བསྐལ་བ་སྐར་མ་
བཀྲམ་པ་ལྟ་བུ་ལ་དེ་བཞིན་གཤེགས་པ་ཚེ་དཔག་མེད་དུ་འགྱུར་བར་ལུང་བསྟན་པ་
བརྙེས་པ་ཡིན་ནོ། །
དེ་ནས་གདན་ས་རིམ་པར་ཆོས་རྗེ་གཙང་སྟོན་རྡོ་རྗེ་རྒྱལ་མཚན། རྒྱལ་ཚབ་
བྱམས་པ་འབུམ་པ། སྤྱན་སྔ་བསོད་ནམས་འབུམ་པ། དབུ་འོད་ཡེ་ཤེས་འབུམ་པ།
རྒྱལ་ཚབ་བྱང་ཆུབ་དཔལ། རྒྱལ་ཚབ་བསོད་ནམས་བཟང་བོ། རྒྱལ་ཚབ་ཀུན་དགའ་
འབུམ་པ། རྒྱལ་ཚབ་བློ་གྲོས་འབུམ་པ། རྒྱལ་ཚབ་བློ་གྲོས་སེངྒེ། རྒྱལ་ཚབ་བྱང་ཆུབ་
བློ་གྲོས། རྒྱལ་ཚབ་བྱང་ཆུབ་སེངྒེ། བྱང་ཆུབ་རྒྱལ་མཚན། འབོར་བ་མཁས་གྲུབ་ཡེ་
ཤེས་རྒྱལ་མཚན་སྟེ་འདི་ཡན་ཆད་ཀཿཐོག་བླ་རབས་བཅུ་གསུམ་བྱོན་པས། སྔ་འགྱུར་
བསྟན་པ་ཤིན་ཏུ་དར་བར་མཛད། བླ་རབས་བཅུ་གསུམ་གྱི་རྗེས་ལ་སྟོང་ནམ་མཁའ་
རིན་པོ་ཆེ། དེ་ནས་དྲུང་ནམ་མཁའ་སེངྒེ་སོགས་དྲུང་རབས་བཅུ་གསུམ་སོགས་བྱོན་
པའི་ཚུལ་ ཀཿཐོག་ཆོས་འབྱུང་དུ་བཞུགས་སོ། ། གཞན་ཡང་ ཀཿདམ་པ་བདེར་
གཤེགས་ཀྱི་སློབ་མ། རོང་བོ་ཐོས་མཆོག་རྣམ་གསུམ་ནི། ཤེས་རབ་རྒྱལ་མཚན།
ཤེས་རབ་དཔལ་བ། ཤེས་རབ་རྡོ་རྗེ་སྟེ་གསུམ་མོ། ལུང་བསྟན་པའི་བུ་བཞིར་གྲགས་
550



༄༅ ། །བོད་སོག་ཆོས་འབྱུང་གི་སྟོད་ཆ།
པ་ནི། འབྲུ་ཚ་སྒང་བ། སྤྱན་སྔ་ནམ་མཁའ་རྡོ་རྗེ། རྨོག་སྟོན་འཇམ་དཔལ་སེངྒེ།
གྲུབ་ཐོབ་མ་ཎི་སེངྒེ་སྟེ་བཞིའོ། ། དེའི་འབྲུ་ཚ་སྒང་བས། བུ་རོང་བཞག་གསུམ།
ཁ་བ་དཀར་བོ་ཚུན་ཆད་དུ་སྔ་འགྱུར་བསྟན་པའི་དགོན་གནས་བརྒྱ་རྩ་བརྒྱད་བཏབ།
རྩ་སྡེ་སྤྱན་སྔ་རྡོ་རྗེས་གོ་འཇོ་རྩ་སྡེ་དགོན་བཏབ། རྨོག་སྟོན་འཇམ་དཔལ་སེངྒེས་འབྲི་
ཆུའི་རྒྱུད་དུ་དགོན་བཏབ་ཅིང་གདན་སར་གྲུབ་ཐོབ་རྨོག་རབས་བཅུ་གསུམ་དུ་གྲགས་
པ་བྱུང་། གྲུབ་ཐོབ་མ་ཎི་རིན་ཆེན་ནི་གསེར་རག་ཅོག་ཏུ་བཞུགས་ཏེ་སྒྲུབ་པ་མཛད་
ནས་མཐར་འོད་ཕུང་དུ་གཤེགས། དྲུང་ནམ་མཁའ་སེངྒེ་ནས་ཕྱིས་གདན་ས་འཛིན་
པ་རེ་དང་འཆད་ཉན་པ་ཟུར་དུ་བྱུང་བའི་སྲོལ་བཏོད་པ་ལས། གདན་ས་བ་དྲུང་རྡོ་རྗེ་
བློ་གྲོས། འཆད་ཉན་པ་བསོད་ནམས་འབུམ་བསྐོས་པ་སོགས་བྱུང་། བཀའ་མ་
རྣམས་རིམ་གྱིས་ཉག་ཕྲ་བ་བཞིན་གྱུར། དེ་ཡང་དགེ་རྩེ་པཎྜི་ཏའི་རྒྱུད་འབུམ་དཀར་
ཆག་ཏུ། སྨོས་མ་ཐག་པའི་བླ་རབས་རྣམས་ཀྱི་དུས་དགེ་འདུན་ཁྲི་བཅོ་བརྒྱད་དུ་
ལོངས་པའི་བསྟན་པ་དར་རྒྱས་བྱུང་ཞིང་། རྒྱུད་མཚན་ཉིད་ཀྱི་བཤད་གྲྭ་དང་འཆད་
ཉན་ཀྱང་ཡོད་པར་འདུག་ཅེས་གསུངས་སོ། །
དེ་ནས་གཏེར་མའི་ཕྱོགས་དར་རྒྱས་སུ་གྱུར་པའི་མོད་ལ། བདུད་འདུལ་ཡང་
སྲིད་ཀློང་གསལ་རྒྱལ་སྲས་བསོད་ནམས་ལྡེའུ་བཙན་གྱིས་སྨིན་གླིང་གཏེར་ཆེན་རིན་པོ་
ཆེའི་ཞབས་ཟིན་པ་ལས། སླར་ཡང་བཀའ་མའི་བསྟན་པ་རྨང་ནས་གསོས་པར་གྱུར།
དེ་ཉིད་ཀྱི་ཡང་སྤྲུལ་དྲི་མེད་ཞིང་སྐྱོང་མགོན་པོ་སོགས་གདན་ས་སྐྱོང་བའི་སྐྱེས་ཆེན་
རིམ་པར་བྱོན་པ་དང་། རིག་འཛིན་ཚེ་དབང་ནོར་བུ། མ་ཧཱ་པཎྜི་ཏ་འགྱུར་མེད་ཚེ་
དབང་མཆོག་གྲུབ་སོགས་ནས་བཟུང་ཕྱི་མའི་དུས་འདིར་སི་ཏུ་ཀུན་བཟང་ཆོས་ཀྱི་རྒྱ་
མཚོ་དང༌། མཁན་ཆེན་རིག་འཛིན་ངག་དབང་དཔལ་བཟང་གི་བར་དུ་བྱོན་ནས་
བསྟན་པ་བསྐྱངས། ད་ལྟ་ཀཿཐོག་སི་དྷི་རིན་པོ་ཆེ་དང་། རྨོག་ཚ་སང་། དཔོན་སྤྲུལ་
551
ས



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ། །
སང་། ཕྱག་ཚ་སང་། དྲི་མེད་ཞིང་སྐྱོང་སྟེ་གསེར་ཁྲི་རྣམ་ལྔས་སྐྱོང་རེས་བྱེད་པ་
ཡིན་ནོ། །
གྲུབ་དབང་རྫོགས་ཆེན་རིན་པོ་ཆེའི་གདན་ས་ནི། ཀཿདཔལ་རྫོགས་གསུམ་
ཞེས་ཡོངས་སུ་གྲགས་པའི་ནང་ཚན་ཡིན་ལ། ཁམས་ཕྱོགས་སུ་སྔ་འགྱུར་བསྟན་པའི་
དགོན་གནས་མང་ཆེ་བ་བྱུང་བའི་རྩ་བའང་། རྒྱལ་བ་ཀཿཐོག་པ་དང་གྲུབ་དབང་
རྫོགས་ཆེན་པའི་འཕྲིན་ལས་ལས་བྱུང་བ་ཤ་སྟག་ཡིན་པས་བྱིན་རླབས་ཀྱི་ཚན་ཁའང་
ཤིན་ཏུ་ཆེ་བའི་གདན་ས་ཞིག་ཡིན། འདི་ ཕྱག་འདེབས་མཛད་པ་བོ་གྲུབ་དབང་
རྫོགས་ཆེན་པ་པདྨ་རིག་འཛིན་ནི། ཁམས་རི་བོ་ཆེའི་ཕྱོགས་སུ་རབ་བྱུང་བཅུ་གཅིག་
པའི་ཤིང་གླང་ལ་འཁྲུངས། མཁས་གྲུབ་ཀརྨ་ཆགས་མེད་དང་། རིག་འཛིན་བདུད་
འདུལ་རྡོ་རྗེ། གནམ་ཆོས་མི་འགྱུར་རྡོ་རྗེ། རིག་འཛིན་ཆོས་ཀྱི་རྒྱ་མཚོ་སོགས་ལས་སྔ་
འགྱུར་གྱི་ཟབ་ཆོས་གསན་ཞིང་སྒོམ་པས། རྟོགས་པ་མཐོན་པོར་གཤེགས་པའི་རྣམ་
ཐར་བསམ་གྱིས་མི་ཁྱབ་པ་དེ་ཉིད་ལ། རྒྱལ་མཆོག་ལྔ་བ་ཆེན་པོས་ཕྱི་མཐའ་གཟིགས་
པའི་ལུང་གིས་བསྐུལ་མ་གནང་བ་བཞིན་དགུང་ལོ་དྲུག་ཅུ་བར་མདོ་ཁམས་སུ་བྱོན་ཏེ་
སྡེ་དགེ་སངས་རྒྱས་བསྟན་པ་དང་ཡོན་མཆོད་དུ་འབྲེལ་བས། རེ་གཅིག་པ་རབ་བྱུང་
བཅུ་གཅིག་པའི་ཤིང་གླང་( ༡༦༨༥)ལོར་རུ་དམ་སྐྱིད་ཕྲམ་ལུང་བར་ཨོ་རྒྱན་བསམ་
གཏན་ཆོས་གླིང་འདི་ཉིད་བཏབ། རྫོགས་པ་ཆེན་པོ་སྙིང་ཐིག་གི་བཀའ་སྲོལ་སྤྱི་དང་།
བྱེ་བྲག་ཟབ་གསང་མཁའ་འགྲོ་སྙིང་ཐིག་གི་བཀའ་བབས་པའི་ཆོས་ཀྱི་མིང་གང་ཟག་
ལ་ཆགས་ནས་རྫོགས་ཆེན་དགོན་དུའང་གྲགས། དོན་གསུམ་པ་ལ་གཟུགས་སྐུའི་
བཀོད་པ་བསྡུས་སོ། ། །
དེ་ནས་གདན་ས་རིམ་པ་བཞིན་དུ་སློབ་དཔོན་ནམ་མཁའ་འོད་གསལ་དང་།
དེ་ནས་རྫོགས་ཆེན་སྐུ་ཕྲེང་གཉིས་པ་འགྱུར་མེད་ཐེག་མཆོག་བསྟན་འཛིན་ནི། རབ་
552



༄༅། །བོད་སོག་ཆོས་འབྱུང་གི་སྟོད་ཆ།
བྱུང་བཅུ་གཉིས་པའི་ས་ཡོས་ལོར་དར་ཁན་ཨུར་ལུག་ཞེས་པའི་རིགས་སུ་སྐུ་འཁྲུངས།
སྨིན་གླིང་གཏེར་ཆེན་རིན་པོ་ཆེ་དང༌། ཞབས་དྲུང་པདྨ་འཕྲིན་ལས་ཟུང་གིས་ལུང་
བསྟན་ཏེ་གདན་སར་སྤྱན་དྲངས། ཆོས་རྒྱལ་གཏེར་བདག་གླིང་བས། ལང་འགྲོའི་
སྤྲུལ་བ་ པདྨ་ དྲག་ པོའི་ མིང་། ། རྣལ་ འབྱོར་ འཛིན་ པ་ མདོ་ ཁམས་ ཕྱོགས་ ནས་
འབྱུང་། ། ཞེས་པར་ངོས་འཛིན་གནང་ནས། སོ་བྱང་སྔགས་གསུམ་གྱིས་རྒྱུད་སྨིན་
པར་མཛད་པས། བཀའ་དྲིན་ཆེ་བའི་བླ་མ་གཅིག་བུར་གྱུར། གཞན་ཡང་རྒྱལ་བ་
བསྐལ་བཟང་བ་དང་། ལོ་ཆེན་དྷརྨ་ཤྲཱི། རྒྱལ་སྲས་པདྨ་འགྱུར་མེད་སོགས་ཡོངས་
འཛིན་མང་བོའི་ཞབས་པད་བསྟེན་ནས། ཐོས་དོན་སྒྲུབ་པ་ལ་གཞོལ་བས་རྟོགས་པ་
མངོན་དུ་གྱུར། གཙུག་ལག་ཁང་དང་རྟེན་གསུམ་བཞེངས་པས་མཚོན་རྣམ་དཀར་གྱི་
འཕྲིན་ལས་རྒྱ་ཆེ་བ་བྱུང་ངོ༌། །
སྐུ་འཕྲེང་གསུམ་པ་ཡང་སྤྲུལ་ངེས་དོན་བསྟན་འཛིན་བཟང་བོ་བྱོན་ནས།
ཀུན་མཁྱེན་འཇིགས་མེད་གླིང་བ་སོགས་བཤེས་གཉེན་དམ་པ་དུ་མའི་ཞབས་པད་
བསྟེན་ནས་གསན་བསམ་སྒོམ་པའི་ཡོན་ཏན་མཐར་ཕྱིན། གངས་རིའི་ཁྲོད་ཀྱི་པདྨ་
ཨོ་རྒྱན་སྨིན་གྲོལ་གླིང་བའི་ཕྱག་བཞེས་ཇི་ལྟ་བ་བཞིན་སྔ་འགྱུར་བཀའ་མ་མདོ་སྒྱུ་གཙོ་
བོར་གྱུར་པའི་ཆོས་གྲྭ་ཆེན་པོ་བཅུ་གསུམ་གསར་འཛུགས་གནང་བའི་རྒྱུན་ལས།
དེང་སང་ཁམས་ཕྱོགས་ཀྱི་རྙིང་དགོན་ཕལ་ཆེར་ལ་ཁྱབ་པས་འཕྲིན་ལས་རྒྱ་ཆེ། སྔ་
འགྱུར་བཀའ་གཏེར་གྱི་འཆད་སྤེལ་གནང་བ་སོགས་སྒོ་དུ་མ་ནས་བསྟན་པ་འཕེལ་རྒྱས་
གནང་བ་ཡིན་ནོ། །
སྐུ་ཕྲེང་བཞི་བ་མི་འགྱུར་ནམ་མཁའི་རྡོ་རྗེ་ཚེ་དབང་གྲུབ་པ་རྩལ་གྱིས། རྡོ་གྲུབ་
ཀུན་བཟང་གཞན་ཕན་དང་། སྨིན་གླིང་ཁྲི་ཆེན་པདྨ་དབང་རྒྱལ་སོགས་གསར་རྙིང་
གི་མཁས་གྲུབ་དུ་མ་བསྟེན་ནས་གསན་སྦྱོང་མཛད་ནས་ཆོས་འདུལ་བའི་ཕྱག་ལེན་ཕྲ་
553



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཞིབ་མཛད། གཞན་གྱིས་ལོག་སྒྲུབ་ལ་བཟོད་པའི་གོ་ཆ་གྱོན་ཞིང་། བསྟན་པ་ཐམས་
ཅད་འགལ་མེད་དུ་རྟོགས་པས་གྲུབ་མཐའི་ཕྱོགས་ལྷུང་གཏན་མི་མངའ་ཞིང༌། བླ་
ཆེན་མི་ཆེན་གྱི་ཟོལ་ལ་མི་དགྱེས། ཐུགས་ཀྱི་རྟོགས་པ་ཀློང་དུ་གྱུར་པ་སོགས་ངོ་མཚར་
བའི་རྣམ་ཐར་བརྗོད་ཀྱིས་མི་ལང་ངོ༌། །
རྫོགས་ཆེན་སྐུ་ཕྲེང་ལྔ་བ་པདྨ་ཐེག་མཆོག་བསྟན་འཛིན་འཇིགས་མེད་ཕྱོགས་
ལས་རྣམ་རྒྱལ་ལམ་ཐུབ་བསྟན་ཆོས་ཀྱི་རྡོ་རྗེ་བསྟན་འཛིན་འཇིགས་མེད་དབང་བོ་
གདན་སར་བཞུགས་ནས། འཇམ་དབྱངས་མཁྱེན་བརྩེ་དབང་བོ་དང་། གར་དབང་
བློ་གྲོས་མཐའ་ཡས། རྒྱལ་སྲས་ཨོ་རྒྱན་འཇིགས་མེད་ཆོས་ཀྱི་དབང་བོ། མཁན་ཆེན་
པདྨ་དམ་ཆོས་འོད་ཟེར་སོགས་གསར་རྙིང་གི་བླ་མ་རྣམས་ལས་གསན་བཞེས་བདུད་
རྩིས་ཐུགས་རྒྱུད་ཡོངས་སུ་གཏམས་ཤིང་། སྔོན་གྱི་ཐུགས་བསྐྱེད་བཞིན་དཀར་ནག་
རྒྱའི་ཡུལ་གྲུ་ཚུན་ཆད་འཕྲིན་ལས་ཀྱི་གདུགས་དཀར་བོས་ཁྱབ་པར་མཛད་པ་ཡིན་ནོ། །
རྫོགས་ཆེན་སྐུ་ཕྲེང་དྲུག་པ་འཇིགས་བྲལ་བྱང་ཆུབ་རྡོ་རྗེ་གདན་སར་བྱོན་ནས་
ཆོས་སྡེ་བསྐྱངས་ཤིང༌། ཐོས་བསམ་སྒོམ་པའི་རྣམ་ཐར་བདག་གིར་བཞེས་ནས་
བསྟན་པའི་བྱ་བ་མཛད་བཞིན་པར་སྐྱེ་འགྲོའི་དོན་དུ་དགོངས་པ་རྫོགས་སོ། །དེ་
ནས་སྐུ་ཕྲེང་བདུན་པ་འཇིགས་བྲལ་བསྟན་འཛིན་ལྷུན་པོ་ད་ལྟ་གདན་སར་བྱོན་ནས་
བསྟན་འགྲོའི་དཔལ་མགོན་དུ་བཞུགས་པ་ལགས་སོ། ། །
དཔལ་ཡུལ་རྣམ་རྒྱལ་བྱང་ཆུབ་གླིང་ནི། རིག་འཛིན་ཀུན་བཟང་ཤེས་རབ་ཀྱི་
གདན་ས་ཡིན། ཁོང་དཔལ་ཡུལ་བྱེ་བྲག་ ཨ་འཁྱོག་ཏུ་འཁྲུངས། གཏེར་ཆེན་མི་
འགྱུར་རྡོ་རྗེ་དང༌། ཀརྨ་ཆགས་མེད་སོགས་བསྟེན་ནས་གསན་སྦྱོང་གནང་ཞིང་ཐོས་
བསམ་སྒོམ་པའི་ཕ་རོལ་ཏུ་ཕྱིན། དགུང་ལོ་སུམ་ཅུ་བར། ས་སྐྱོང་སྡེ་གུའི་ལུང་གིས་
དཔལ་ཡུལ་རྣམ་རྒྱལ་རྩེར་ཕེབས་ནས། རྣམ་རྒྱལ་བྱང་ཆུབ་གླིང་གི་དགོན་སྡེ་བསྐྲུན།
554



༄༅། །བོད་སོག་ཆོས་འབྱུང་གི་སྟོད་ཆ།
དགེ་འདུན་མང་དུ་འཕེལ་ཞིང༌། འཁོར་ལོ་གསུམ་གྱི་མངའ་ཐང་གོང་དུ་འཕེལ། སྐུ་
ཚེའི་སྨད་ལ་ལྷ་རི་འོད་གསལ་འདའ་ཁོ་སྒང་གི་རི་ཁྲོད་བཏབ་ནས་བཞུགས། དགུང་
ལོ་རེ་གསུམ་པ་ལ་སྐུ་གཤེགས། དེ་རྗེས་རྗེ་ཉིད་ཀྱི་དབོན་པོ་པདྨ་ལྷུན་གྲུབ་རྒྱ་མཚོ་
དང་། དེའི་ཐུགས་སྲས་མཚུངས་མེད་པདྨ་ནོར་བུ་སོགས་ཀྱིས་གདན་ལ་བསྐྱངས་པ་
ཡིན་ནོ། ། རྒྱས་པར་དཔལ་ཡུལ་གྲུབ་དབང་རིན་པོ་ཆེའི་གདན་རབས་ལས་ཤེས་
པར་བྱའོ། །
ཞེ་ཆེན་བསྟན་གཉིས་དར་རྒྱས་གླིང་ཕྱག་འདེབས་མཛད་པ་བོ་ནི། ཞྭ་དམར་
རབ་འབྱམས་པ་བསྟན་པའི་རྒྱལ་མཚན་གྱི་སྐུ་ཕྲེང་གཉིས་པ་འགྱུར་མེད་ཀུན་བཟང་
རྣམ་རྒྱལ་བློ་གསལ་རྒྱ་མཚོའི་སྡེ་ཡིན་ལ། རབ་བྱུང་བཅུ་གཉིས་པའི་ཆུ་སྦྲུལ་ལོར་
རྫོགས་ཆེན་སྐུ་ཕྲེང་གཉིས་པའི་གཅུང་དུ་འཁྲུངས། དགུང་ལོ་ལྔ་བར་ཟེ་ཆེན་སྨྱོན་
ཆོས་རྫོང་གི་སྒྲུབ་སྡེར་བྱོན། སྨིན་གླིང་རྒྱལ་སྲས་རིན་ཆེན་རྣམ་རྒྱལ་དང་། གཅེན་
རྫོགས་ཆེན་རིན་པོ་ཆེ་དང་། འགྱུར་མེད་སྐལ་བཟང་འཕེལ་རྒྱས། མདོ་ཁམས་པ་
ཀུན་དགའ་བསྟན་འཛིན། རྒྱལ་སྲས་དྲི་མེད་ཞིང་སྐྱོང་སོགས་དམ་པ་དུ་མ་བསྟེན་
ནས་གསན་རྒྱ་ཆེན་པོ་གནང་། རྒྱལ་མཆོག་བསྐལ་བཟང་རྒྱ་མཚོས་ལུང་བསྟན་
མཛད་པ་བཞིན། རབ་བྱུང་བཅུ་གཉིས་པའི་ཆུ་མོ་ཡོས་( ༡༧༢༣) ཀྱི་ལོར། དཔལ་
ཞེ་ཆེན་བསྟན་གཉིས་དར་རྒྱས་གླིང་བཙུགས་ནས་འདུས་གྲྭ་ལྔ་བརྒྱ་ཚོགས་པ་བྱུང་།
མཁའ་འགྲོ་སྙིང་ཏིག་དང་། ཐུགས་རྗེ་ཆེན་པོ་བདེ་གཤེགས་ཀུན་འདུས་ཀྱི་ཁྲིད་དུས་
ལྟར་གནང་། བཀའ་རྩོམ་པོད་དགུར་ལོངས་པ་བཞག་ནས། ཐུགས་སྲས་ལྷོ་དྲུང་
ཆོས་རྗེ་རིན་ཆེན་པདྨ་གསང་སྔགས་བསྟན་འཛིན་ཆོས་རྒྱལ་བྱ་བ་དོན་གྱིས་རྒྱལ་ཚབ་
ཏུ་བཀོད་ནས། དགུང་གྲངས་ང་བདུན་པ་ལ་སྐུ་གཤེགས་སོ། །
གཞན་ཡང་ ཟི་ཁྲོན་ གྱི་ ཕྱོགས་ འདིར་རྙིང་མའི་ དགོན་ པ་ མཐའ་ ཡས་ པ་
555



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཞུགས་ཤིང༌། ཁྱད་པར་དཀར་མཛེས་ཁུལ་གཅིག་བུར། ཀཿདཔལ་རྫོགས་གསུམ་
གྱི་དགོན་ལག་ཏུ་གཏོགས་པ་དང་། མི་གཏོགས་པའི་དགོན་སྡེ་བརྒྱ་ཕྲག་དུ་མ་ཡོད་
ངེས་ཀྱང་། དེ་དག་ཞིབ་པར་མི་ངེས་ལ། དེ་དང་མཚུངས་པར་མཚོ་སྔོན་ཕྱོགས་
སུའང༌། མཚོ་ལྷོ་དང་། མཚོ་ནུབ། མཚོ་བྱང་། རྨ་ལྷོ། མགོ་ལོག ཡུལ་ ཤུལ་
བཅས་ཀྱི་ཁུལ་རྣམས་སུའང་རྙིང་མའི་དགོན་སྡེ་གང་མང་ཞིག་བཞུགས་ཀྱང༌། རྒྱུས་
ལོན་གསལ་རྟོགས་མ་བྱུང་བས་ཆ་ཚང་ཞིག་འབྲི་བར་མི་ནུས་ལ། ཕྱོགས་ཀུན་ནས་
ཐར་ཐོར་ཞིག་བཀོད་ཀྱང་དགོས་པ་ཆུང་བར་བལྟས་ནས་བཞག་པ་ཡིན་ནོ། །
འདིར་སྨྲས་པ།
མ་ཆགས་པདྨའི་སྦུབས་ལས་ལེགས་འཁྲུངས་ཤིང་། །
སྣང་མཐའི་སྒྱུ་འཕྲུལ་རིག་སྔགས་འཆང་བའི་རྗེ། །
ཀུན་མཁྱེན་ཡེ་ཤེས་གསང་བའི་མཛོད་འཛིན་པ།
རྒྱལ་དབང་པདྨ་ཀ་རས་བདག་བྱིན་རློབས། །
གང་གི་གསང་གསུམ་ཐུགས་རྗེའི་དཀྱིལ་འཁོར་བདག །
རྒྱལ་བསྟན་གླིང་བཞིར་སྤེལ་བའི་རྟ་བདུན་གཟིས། །
སྐྱེ་དགུ་ཕན་བདེའི་སྣང་མཛོད་སྒོ་བརྒྱ་ཕྱེས། །
ལུས་ཅན་ཐར་བའི་ས་མཁན་ཁྱོད་མིན་སུ། །
ཐུགས་རྗེ་ཆུ་འཛིན་གཡོ་བའི་གདེང་ཀ་ལས། །
བྱིན་རླབས་སྤྲིན་གྱི་མེ་ཏོག་འགོག་མེད་དུ། །
སྤེལ་བའི་བདེ་སྐྱིད་དཔག་བསམ་ལྗོན་པའི་ཚལ། ། །
གངས་ལྗོངས་འཛིན་མའི་ཁྱོན་ལ་སྙོམས་པོར་བརྡལ། །
556



༄༅། །བོད་སོག་ཆོས་འབྱུང་གི་སྟོད་ཆ།
ངེས་གསང་ཐེག་པ་སྔ་འགྱུར་བསྟན་པའི་རྒྱན། །
གྲུབ་པའི་རིག་འཛིན་བྱེ་བ་གངྒཱའི་ཀླུང་། །
གསང་གསུམ་མཛད་པ་རྣམ་ཐར་རྒྱ་མཚོའི་རྡུལ། །
སྟོན་འདི་རླབས་ཆེན་རྟོག་པ་ཉེར་ཞིའི་ཆོས། །
རིག་སྟོང་ཆོས་སྐུའི་དགོངས་པའི་ཀློང་ཡངས་ལ། །
རྟག་པར་བསྐྱིལ་བའི་ཟབ་གཏེར་སྦྲང་རྩིའི་མཛོད། །
རང་བསྟན་རྐང་བ་དྲུག་པའི་ཉེར་འཚོ་རུ། །
སྨིན་པས་སྐལ་ལྡན་འབུམ་གྱི་དགའ་སྟོན་ངོམ། །
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། ། ། །
557
