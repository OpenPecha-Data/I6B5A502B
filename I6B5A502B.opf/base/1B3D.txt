༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1AC242
ImageGroup:
ISBN:
12PD17757
9787105130276
LCCN:
n/a
Title:
རྗེ་བཙུན་ཤིང་བཟའ་པཎྜི་ཏ་སྐལ་བཟང་ཆོས་ཀྱི་རྒྱལ་མཚན་དཔལ་བཟང་པོའི་གསུང་འབུམ།
rje btsun shing bza' paN+Di ta skal bzang chos kyi rgyal mtshan dpal
|bzang po'i gsung 'bum/
Author:
n/a
Descriptor:
Original Publication:
Place:
Publisher:
n/a
n/a;1-8 V.
pe cin/
mi rigs dpe skrun khang /
2014
Date:
Volume:
Total Volumes:
IO IN
TBRC Pages:
Introductory Pages:
n/a
n/a
Text Pages:
Scanning Information:
Scanned at Tibetan Buddhist Resource Center, Southwest University of Nationalities,
Chengdu, China.



མཚན་དཔལ་བཟང་པོའི་གསལ་བསྟན་པ་དང་།
ས
༄༅།།རྗེ་བཙུན་ཤིང་བཟའ་པཎྜི་ཏ་སྐལ་བཟང་ཆོས་ཀྱི་རྒྱལ་
་
༄༅།།རྗེ་བཙུན་ཤིང་བཟའ་པཎྜི་ཏ་སྐལ་བཟང་
ཆོས་ཀྱི་རྒྱལ་མཚན་དཔལ་བཟང་པོའི་
གསུང་འབུམ་བཞུགས་སོ།།
པོད་གསུམ་པ། །
ངོང་གཕུམ་པ།
སྤྱི་] ༣༢༥་དཔེ་སྐྲུན་ཁང་།
མི་རིགས་དཔེ་སྐྲུན་ཁཛ།



EP|
༄༅།།རྗེ་བཙུན་ཤིང་བཟའ་པཎྜི་ཏ་སྐལ་བཟང་
ཆོས་ཀྱི་རྒྱལ་མཚན་དཔལ་བཟང་པོའི་
གསུང་འབུམ་བཞུགས་སོ།།
པོད་གསུམ་པ།
མི་རིགས་དཔེ་སྐྲུན་ཁང་།



རྗེ་སྐལ་བཟང་ཆོས་ཀྱི་རྒྱལ་མཚན་ལ་ན་མོ།



དཀར་ཆག
༄༅། །རྒྱུད་སྡེ་བཞིའི་དབང་དང་རྗེས་
གནང་གི་བཤད་པ།
.
དཔལ་རྡོ་རྗེ་འཇིགས་བྱེད་ཀྱི་དབང་གི་སྔོན་འགྲོའི་ཆོས་བཤད། ། • •........
གསང་འདུས་ཀྱི་དབང་གི་སྔོན་འགྲོའི་བཤད་པ། .………………………..
.........
སྟག་ཚང་ལྷ་མོར་འགྲེལ་བ་བཞི་སྦྲགས་གནང་སྐབས་ཀྱི་ཟིན་ཐོ། ..………….…...
དཔལ་འཁོར་ལོ་སྡོམ་པའི་དབང་གི་སྔོན་འགྲོའི་བཤད་པ། ..
བཅོམ་ལྡན་འདས་ཀུན་རིག་རྣམ་པར་སྣང་མཛད་ལྷ་སོ་བདུན་གྱི་
སྨིན་བྱེད་དབང་གི་བཤད་པ། ...……………………
..…...….... བ བ ་
རྣམ་སྣང་མངོན་བྱང་གི་དབང་བཤད། .…………… .…...…. 109
སྔོན་འགྲོའི་འཁྲིད་ཡིག་སྨིན་གྲོལ་སྒོ་འབྱེད་ལས་ཟིན་བཏུས་བྱས་པ།………….. 126
རྟ་མགྲིན་ཡང་གསང་གི་བླ་མ་བརྒྱུད་པའི་རྣམ་ཐར་མདོ་ཙམ་
བརྗོད་པ་བཞུགས་སོ། ། ..…………………
ཡང་གསང་ཁྲོས་པའི་དཀྱིལ་འཁོར་གྱི་ལོ་རྒྱུས་བཞུགས་སོ། ། ..……………………..
རྟ་མགྲིན་ཡང་གསང་ཁྲོས་པ་ལྷ་དགུའི་དབང་གི་
བཤད་པ་བཞུགས་སོ། །….……………………….
གྲུབ་རྒྱལ་ལུགས་ཀྱི་ཚེ་དབང་གི་སྔོན་འགྲོའི་བཤད་པ་བཞུགས་སོ། ། ..…… 160
........….. 155



ནས
༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཐུགས་རྗེ་ཆེན་པོ་སྒྲུབ་ཚུལ་ལོ་རྒྱུས་དང་བཅས་པ་ནོར་བུའི་
ཕྲེང་བ་ཞེས་བྱ་བ་བཞུགས་སོ། །.………………………. -• • • • 168
བཅོམ་ལྡན་འདས་སྨན་གྱི་བླའི་གཟུངས་ཀྱི་ཕན་ཡོན་དང་།
བདེ་བར་གཤེགས་པ་བདུན་གྱི་སྨོན་ལམ་གྱི་ཁྱད་པར་
སོགས་བརྗོད་པའི་ཟིན་བྲིས། ….……..
...... 217
བཅོམ་ལྡན་འདས་རྒྱལ་བ་མི་འཁྲུགས་པའི་དབང་གི་བཤད་སྦྱོར། .……………. 233
གཅོད་ཀྱི་གདམས་པ་ཤེས་རབ་ཀྱི་ཕ་རོལ་ཏུ་ཕྱིན་པའི་ཚུལ་རྗེ་
བཙུན་འཇམ་པའི་དབྱངས་ནས་ཨརྱ་དེ་བ་སོགས་ལ་
བརྒྱུད་ཚུལ་བཀོད་པ་བཞུགས་སོ། །..……….………………………. 241
ཞི་བ་ནམ་མཁའ་སྒོ་འབྱེད་ཀྱི་སྔོན་འགྲོའི་བཤད་པ། ..……….
263
ཁྲོས་ནག་དབང་གི་བཤད་སྦྱོར་བཞུགས་སོ། ། ..…..……….
...... 272
དབང་དོན་དེ་ཉིད་ཡང་གསལ་ལས་ཟིན་བཏུས་བྱས་པ། .…..
བྱང་སེམས་ཀྱི་རྩ་ལྟུང་དང་ཉེས་བྱས་ཀྱི་ངོ་བོ་གསལ་བར་
བརྗོད་པ་བཞུགས་སོ། །..…..……….….
..…..... 370
སྒྲོལ་དཀར་ཚེ་ཁྲིད་ཀྱི་ལོ་རྒྱུས་བསྡུས་པ་ཨུཏྤལ་དཀར་པོའི་
སྐྱེད་ཚལ་ཞེས་བྱ་བ་བཞུགས་སོ། ། ..……….…
རིགས་གསུམ་སྤྱི་སྒྲུབ་ཀྱི་རྗེས་གནང་གི་སྔོན་འགྲོའི་བཤད་པ་
བཞུགས་སོ། ། ..………………
རྡོ་རྗེ་འཆང་བསྟན་པའི་དབང་ཕྱུག་དཔལ་བཟང་བོས་
གྲུབ་ཆེན་བརྒྱད་ཅུའི་རྗེས་གནང་སྐབས་
ཀྱི་ཕྱག་བཞེས་ཟིན་ཐོ། ..
........288
•..
390



དཀར་ཆག
.............. 394
•.…..... 398
•..…..….. 404
བླ་མེད་རྡོ་རྗེ་སེམས་དཔའི་རྗེས་བཤད། ...……….…….…….
ཀུ་རུ་ཀུལླེའི་རྗེས་གནང་གི་སྔོན་འགྲོའི་བཤད་པ་བཞུགས་སོ། ། ...………… 396
རྗེས་གནང་གི་བཤད་པ་འགའ་ཞིག་ཕྱོགས་གཅིག་ཏུ་བསྒྲིགས་
པ་བཞུགས་སོ། །
དམ་ཅན་ཆོས་རྒྱལ་གྱི་རྗེས་གནང་གི་བཤད་པ། ...
དགའ་ལྡན་བཤད་སྒྲུབ་གླིང་གི་འཆམ་གཞུང་མ་ནོར་
ཕྱག་རྒྱུན་བཞུགས་སོ། །
ལྷ་མོའི་རྗེས་གནང་གི་བཤད་སྦྱོར། །
..…........ 432
རྒྱལ་བོ་ཆེན་པོ་རྣམ་སྲས་ཀྱི་ལོ་རྒྱུས་མདོར་བསྡུས། ..……………………….…..
སྐྱེས་མཆོག་རྡོ་རྗེ་ལེགས་པའི་སྲོག་གཏད་ཀྱི་བཤད་པ། ..………….………………….
ཆོས་སྐྱོང་དྲེགས་པ་ལྕམ་དྲལ་གྱི་ལོ་རྒྱུས་མདོར་བསྡུས། ..
........…..... 453
ཐ་འོག་གི་ལོ་རྒྱུས་བསྡུས་པ། .…………………………………………..
ལབ་རྩེ་དང་བསང་གསུར་གྱི་ཁུངས་མདོར་བསྡུས་སུ་
བཀོད་པ་བཞུགས་སོ། །.…………….
......... 455



!
：
.
：་: .
:
་:་,་ ་་་་
་
༄༅། །དཔལ་རྡོ་རྗེ་འཇིགས་བྱེད་ཀྱི་དབང་
གི་སྔོན་འགྲོའི་ཆོས་བཤད།
ཚན་པ་གསུམ་བཞུགས།
༄༅ ། །ཇི་སྐད་དུ། སྤྱོད་པ་རྣམས་ཀྱི་གཉེན་པོ་ནི། །ཆོས་ཀྱི་ཕུང་བོ་མཐུན་
པར་གསུངས། ། ཞེས་དང་། འགྲོ་བ་སྤྱོད་པའི་སྒོ་རྣམས་ཇི་སྙེད་པ། །དེ་སྙེད་ཆོས་
ཀྱི་སྒོ་ལ་རབ་ཞུགས་ཏེ། ། ཞེས་གསུངས་པ་ལྟར། སྟོན་པ་ཐུགས་རྗེ་ཅན་དེ་ཉིད་
ཀྱིས་དམན་པ་ལ་མོས་པ་རྣམས་ལ་ཆགས་བྲལ་གྱི་སྤྱོད་པ། རྒྱ་ཆེན་པོ་ལ་མོས་པ་
རྣམས་ལ་ས་དང་ཕ་རོལ་ཏུ་ཕྱིན་པའི་ཐེག་པ། ཟབ་མོ་ལ་མོས་པ་རྣམས་ལ་ཆགས་
བཅས་ཀྱི་སྤྱོད་པའི་ཆོས་ཀྱི་འཁོར་ལོ་བསྐོར་བ་ནི། མདོ་སྡེ་རྒྱན་ལས། སྡེ་སྣོད་དག་ནི་
གསུམ་མམ་གཉིས་ཀྱང་རུང་། ། ཞེས་སོགས་དང་བོ་ཐེག་དམན་དང༌། ཕྱི་མ་
གཉིས་ཐེག་པ་ཆེན་པོར་གསུངས་པས་ན། ཐེག་པ་ཆེན་པོ་ལ་ཡང་རྒྱུ་དང་འབྲས་བུའི་
ཐེག་པ་གཉིས་སུ་གསུངས། འདིར་འབྲས་བུའི་ཐེག་པ་ཞེས་གསུངས་པའི་རྒྱུ་མཚན་
ཡང་། འབྲས་བུ་སངས་རྒྱས་ཀྱི་སའི་གནས། ལུས། ལོངས་སྤྱོད། མཛད་པ་ཡོངས་
སུ་དག་པ་བཞི་དང་རྣམ་པ་མཐུན་པར་ད་ལྟ་ནས་གཞལ་ཡས་ཁང་དང་། ལྷའི་འཁོར་
ལོ་དང་། མཆོད་པའི་ཡོ་བྱད་དང་། སྣོད་བཅུད་སྦྱོང་བ་སོགས་ཀྱི་མཛད་པ་ཅན་དུ་
ལམ་བྱེད་ཀྱི་ཚུལ་དུ་སྒོམ་པའི་ཐེག་པ་ཡིན་པས་ན་དེ་ལྟར་བརྗོད་པ་ཡིན་ཏེ། བླ་མེད་
ཀྱི་རྒྱུད་དོན་ལ་འཇུག་པར། དེ་ནི་སྐུ་དང་ལོངས་སྤྱོད་དང་གནས་དང་མཛད་པ་
ཡོངས་སུ་དག་པའི་ཚུལ་གྱིས་འཇུག་པས་ན་འབྲས་བུ་སྟེ། ཞེས་གསུངས་པ་ལྟར་ཡིན་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལ། འདི་ལ་རྡོ་རྗེ་ཐེག་པ་ཞེས་བརྗོད་པའི་རྒྱུ་མཚན་ཡང་། ཐབས་ཤེས་དབྱེར་མི་ཕྱེད་
པར་སྦྱོར་བའི་རྡོ་རྗེ་སེམས་དཔའི་རྣལ་འབྱོར་དང་ལྡན་པས་ན་དེ་ལྟར་གསུངས་པ་
དང་། དེ་ཡང་རྡོ་རྗེ་སེམས་དཔའི་ཏིང་ངེ་འཛིན་ཡིན་ལ། དེ་ཉིད་ནི་རྡོ་རྗེ་ཡིན་ལ།
ཐེག་པ་ཡང་ཡིན་པས་ན་རྡོ་རྗེ་ཐེག་པ་ཞེས་གསུངས་པ་ཡིན། འདིར་འགྲོ་བ་འབྲས་
བུའི་ཐེག་པ་ལ་ནི་སྔགས་དང་ཕར་ཕྱིན་གཉིས་ལ་མཆོག་དམན་གྱི་ཁྱད་པར་ཡོད་པས་
ནི་ཐེག་པ་གཉིས་སུ་ཕྱེ་བ་མ་ཡིན་ཏེ། ཐོབ་བྱ་སངས་རྒྱས་ནི་སྐྱོན་ཀུན་ཟད་ཡོན་ཏན་
ཀུན་ལྡན་ཡིན་པ་གཅིག་མཚུངས་རེད། དེས་ན་འདིས་བགྲོད་པ་རྒྱུའི་ཐེག་པ་ལ་ཁྱད་
པར་ཡོད་པའི་དབང་གིས་དེ་གཉིས་སུ་ཕྱེ་བ་ཡིན་ནོ། ། དེ་ཡང་བསམ་པ་སེམས་
བསྐྱེད་དང་། སྤྱོད་པ་ཕྱིན་དྲུག ལྟ་བ་སྟོང་ཉིད་རྟོགས་པ་ཙམ་ལ་ཁྱད་པར་མེད་པས།
དེ་དག་གི་སྒོ་ནས་ཐེག་པ་སོ་སོར་དབྱེ་ནུས་པ་མ་ཡིན། དེས་ན་ཐབས་ཁྱད་པར་ཅན་
གྱི་སྒོ་ནས་འབྱེད་པ་ཡིན་ཏེ། ཐེག་པ་གཉིས་ཀའི་དོན་དུ་གཉེར་བྱའི་ གཙོ་བོ་ནི།
ཆོས་གཟུགས་ཀྱི་སྐུ་གཉིས་ཡིན། དེ་ལས་གདུལ་བྱ་ལ་དངོས་སུ་སྣང་ནས་དེ་དག་གི་
དོན་སྒྲུབ་པའི་སངས་རྒྱས་ནི་ཆོས་སྐུ་མིན་གྱི་གཟུགས་ཀྱི་སྐུ་རྣམ་པ་གཉིས་ཡིན། དེའི་
ཕྱིར་ཐེག་ཆེན་གྱི་ལམ་གྱི་གཙོ་བོ་ནི་གཟུགས་ཀྱི་སྐུ་སྐལ་ལྡན་གྱི་གདུལ་བྱ་ལ་སྣང་ནས་
འཁོར་བ་ཇི་སྲིད་བར་དུ་སེམས་ཅན་གྱི་མགོན་སྐྱབས་མཛད་པའི་རྒྱུར་གྱུར་པའི་ཐབས་
ལ་གོ་དགོས། དེ་ལ་ཆོས་སྐུ་སྒྲུབ་པའི་ཐབས་ཆོས་རྣམས་ཀྱི་གནས་ལུགས་དེ་ཁོ་ན་ཉིད་
བསྒོམས་པས། འབྲས་བུ་ཆོས་སྐུ་དང་རྣམ་པ་མཐུན་པའི་ལམ་བསྒོམ་པ་ནི་ཕར་ཕྱིན་
ཐེག་པ་ལ་ཡང་ཡོད་ཀྱང་། འབྲས་བུ་གཟུགས་ཀྱི་སྐུ་མཚན་དཔེས་སྤྲས་པ་དང་རྣམ་པ་
མཐུན་པའི་ལམ་བསྒོམ་པ་མེད་ལ། སྔགས་ཀྱི་ཐེག་པར་ཆོས་སྐུ་དང་རྣམ་པ་མཐུན་
པའི་ལམ་སྒོམ་ཚུལ་ཡོད་པར་མ་ཟད། གཟུགས་སྐུ་ སྒྲུབ་པའི་རིགས་མཐུན་གྱི་རྒྱུ་
ཐབས་ཁྱད་པར་བ་འབྲས་བུ་སངས་རྒྱས་ཀྱི་སའི་ཕུན་སུམ་ཚོགས་པ་བཞི་བོ་ལམ་དུ་



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
བྱས་ཏེ་ལྷའི་རྣལ་འབྱོར་བསྒོམས་པ་ཡོད་པས་ན་ཁྱད་པར་ཆེ། དེའི་ཕྱིར་གཞན་དོན་
གཟུགས་སྐུ་སྒྲུབ་པའི་ཐབས་ལ་ལམ་གྱི་ལུས་མི་འདྲ་བ་ཆེན་པོ་ཡོད་པས་ན་ཐེག་པ་ཆེན་
པོ་ལ་རྒྱུ་དང་འབྲས་བུའི་ཐེག་པ་གཉིས་སུ་གསུངས་པ་ཡིན་ཏེ། རྡོ་རྗེ་གུར་ལས། དེ་
ཕྱིར་དཀྱིལ་འཁོར་འཁོར་ལོ་ཞེས། །བདེ་བའི་ཐབས་ཀྱི་སྡོམ་པ་སྟེ། །སངས་རྒྱས་ང་
རྒྱལ་རྣལ་འབྱོར་གྱིས། །སངས་རྒྱས་ཉིད་ཡུན་རིང་མི་འགྱུར། །སྟོན་པ་སུམ་ཅུ་རྩ་
གཉིས་མཚན། །མངའ་བདག་དཔེ་བྱད་བརྒྱད་ཅུ་ལྡན། །དེ་ཕྱིར་ཐབས་དེས་བསྒྲུབ་
བྱ་སྟེ། །ཐབས་ནི་སྟོན་པའི་གཟུགས་ཅན་ནོ། ། ཞེས་གསུངས་པ་ལྟར་ཡིན། དེ་
ཡང་ཐེག་ཆེན་གྱི་གདུལ་བྱ་ལ་ཡང་གཉིས་སུ་ཡོད་དེ། གདུལ་བྱ་གང་ཞིག་ཆོས་སྐུའི་
རིགས་འདྲའི་རྒྱུ་ཡེ་ཤེས་ཀྱི་ཚོགས་སྟོང་བ་ཉིད་དང་། གཟུགས་སྐུའི་ངོ་བོའི་རྒྱུ་བསོད་
ནམས་ཀྱི་ཚོགས་མཆོག་རྣམས་དང་། མཚན་དཔེའི་ཁྱད་པར་གྱི་རྒྱུ། མངོན་རྟོགས་
རྒྱུན་དུ། བླ་མ་སྐྱེལ་ལ་སོགས་པ་དང་། ། ཞེས་བླ་མ་བསུ་སྐྱེལ་སོགས་བསྐལ་བ་དུ་
མའི་བར་དུ་བསགས་ཏེ་ས་མཐོན་པོར་སོང་བ་ན། མཚན་དཔེ་རྗེས་མཐུན་པའི་ལུས་
ཐོབ་རྒྱུ་རེད། དེ་ཡང་ཇེ་བཟང་ཇེ་བཟང་ལ་སོང་སྟེ་མཐར་སྲིད་པ་ཐ་མ་བར་གྱུར་པའི་
ཚེ་སྔགས་ལམ་གྱི་སྣོན་པ་བཏབ་ནས་འཚང་རྒྱ་མཁན་གཅིག་དང༌། ཡང་གདུལ་བྱ་
འགའ་ཞིག་ལ་བཤད་ན། ལམ་ཐུན་མོང་བས་རྒྱུད་སྦྱངས་ཏེ་བྱང་ཆུབ་ཀྱི་སེམས་ལ་
མྱོང་བ་ལེགས་པར་ཐོན་པ་ན། མར་གྱུར་སེམས་ཅན་གྱི་དོན་དུ་སངས་རྒྱས་ཐོབ་པ་ལ་
ཆེས་ཆེར་རིངས་པའི་སྙིང་སྟོབས་ཀྱིས་ཉེ་ལམ་ལ་ཞུགས་ཏེ། རྒྱ་ཆེ་བ་ལྷའི་རྣལ་འབྱོར་
དང་ཟབ་པ་དེ་ཁོ་ན་ཉིད་གཉིས་ཟུང་འབྲེལ་དུ་ཉམས་སུ་བླངས་པ་ལས་དུས་རིང་བོར་
མི་ཐོགས་པར་ཚེ་གཅིག་གམ་ལྷག་པར་སྙིགས་དུས་ཀྱི་ཚེ་ཐུང་གཅིག་ལ་འཚང་རྒྱ་ནུས་
མཁན་གཅིག་སྟེ་རིགས་གཉིས་ཡོད། དེའི་དང་བོ་ལམ་ཤིན་ཏུ་རིང་ལ་བགྲོད་པ་བུལ་
བ་དང་། ཕྱི་མ་ཉེ་ལ་བགྲོད་པ་མྱུར་བ་ཡིན། དེ་ལྟ་བུའི་སྔགས་ལ་འཇུག་པའི་སྒོ་མི་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འདྲ་བ་ཡང་བཞི་ཡོད་དེ། གང་གི་ཆེད་དུ་བྱ་བའི་གདུལ་བྱ་ལ། དམན་པ་དང་།
དེའི་གོང་མ་འབྲིང་། དེ་ལས་མཆོག་དང་། དེ་ལས་ཆེས་མཆོག་ཏུ་གྱུར་པའི་དབང་དུ་
བྱས་ནས་རྒྱུད་སྡེ་བཞི་གསུངས་ཏེ། རྡོ་རྗེ་གུར་ལས། དམན་པ་རྣམས་ལ་བྱ་བའི་
རྒྱུད། །བྱ་མེད་ རྣལ་ འབྱོར་ དེ་ལྟག་ ལའོ། ། སེམས་ ཅན་ མཆོག་ ལ་ རྣལ་ འབྱོར་
མཆོག །བླ་མེད་རྣལ་འབྱོར་དེ་ ལྟག་ལའོ། ། ཞེས་གསུངས་པ་ལྟར་ཡིན་ཞིང་།
དེར་འཇུག་སྒོ་མི་འདྲ་བ་བཞིར་བཞག་པའི་ཁྱད་པར། དང་བོ་ཐུན་མོང་བ་ཐབས་ཀྱི་
སྟེང་ནས་བཤད་ན། འདོད་ཡོན་ལམ་དུ་བྱེད་པའི་ཐབས་ནི། སྟོང་བ་དང་ལྷའི་རྣལ་
འབྱོར་ཡིན་ལ། དེ་གཉིས་མངོན་དུ་བྱེད་པ་ལ་ཕྱིའི་བྱ་བ་མང་བོ་ལ་ལྟོས་པ་ནི་བྱ་རྒྱུད་
ཀྱི་གདུལ་བྱ་དང་། ཕྱིའི་བྱ་བ་དང་ནང་གི་ཏིང་ངེ་འཛིན་གཉིས་ཆ་མཉམ་པར་སྤྱོད་
པའི་བྱ་བ་ཧ་ཅང་མི་མང་བ་ལ་ལྟོས་པ་ནི་སྤྱོད་རྒྱུད་ཀྱི་གདུལ་བྱ་དང༌། ཕྱིའི་བྱ་བ་ཅུང་
ཟད་དང་། ནང་གི་ཏིང་ངེ་འཛིན་གཙོ་བོར་སྤྱོད་པ་ལ་ལྟོས་པ་ནི་རྣལ་འབྱོར་རྒྱུད་ཀྱི་
གདུལ་བྱ་དང་། ཕྱིའི་བྱ་བ་ལ་མི་ལྟོས་ཤིང་ནང་གི་ཏིང་ངེ་འཛིན་མཆོག་ཏུ་གྱུར་ཅིང་
དེ་ལས་གོང་ན་གཞན་མེད་པའི་རྣལ་འབྱོར་སྐྱེད་ནུས་པ་ནི་རྣལ་འབྱོར་བླ་མེད་རྒྱུད་ཀྱི་
གདུལ་བྱ་དང་རྒྱུད་ཀྱི་དོན་དུ་བཞག་པ་ཡིན་ལ། གཉིས་པ་ཐུན་མོང་མ་ཡིན་པ་བླ་མེད་
ནས་གསུངས་པའི་མཚན་དོན་གྱི་སྟེང་ནས་བཤད་ན། ( ༡) སྔགས་ཀྱི་ཆེད་དུ་བྱ་
བའི་གདུལ་བྱ་གཙོ་བོས་འདོད་ཡོན་ལ་ཆགས་པ་ལམ་དུ་བྱེད་པའི་སྒོ་ནས་ཆགས་
སོགས་ཉོན་མོངས་པ་རྣམས་ཟད་པར་བྱེད་པ་ཡིན་ལ། དེ་ཡང་རང་གིས་བསྒོམས་
པའི་ལྷ་མོ་ལ་བལྟས་པའི་བདེ་བ་ལམ་དུ་བྱེད་ནུས་ལ། དེ་ལས་རགས་པས་ཆགས་པ་
ལམ་དུ་བྱེད་མི་ནུས་པས་ན། བྱ་རྒྱུད་དམ་ལྟ་བའི་རྒྱུད་ཅེས་བྱ་བ་དང་། (༢)
བསྒོམས་པའི་ལྷ་མོ་ལ་བལྟས་པར་མ་ཟད་རྒོད་པའི་བདེ་བ་ལམ་དུ་བྱེད་ནུས་ལ། དེ་
ལས་རགས་པའི་ཆགས་པ་ལམ་དུ་བྱེད་མི་ནུས་པ་ལ་སྤྱོད་རྒྱུད་དམ་རྒོད་པའི་རྒྱུད་ཅེས་



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
བྱ་ལ། (༣) བསྒོམས་པའི་ལྷ་མོ་ལ་རྒོད་པའི་བདེ་བ་ལམ་དུ་བྱེད་ནུས་བར་མ་ཟད་
ལག་བཅངས་ཀྱི་བདེ་བ་ཡང་ལམ་བྱེད་ནུས་ཤིང་། དེ་ལས་རགས་པ་ལམ་བྱེད་མི་ནུས་
པ་ལ་རྣལ་འབྱོར་རྒྱུད་དམ་ལག་བཅངས་ཀྱི་རྒྱུད་ཅེས་བྱ་བ་དང་། བསྒོམས་པའི་རིག་
མར་མ་ཟད་དངོས་ཀྱི་ཕྱག་རྒྱུ་ལ་ཡང་གཉིས་འཁྱུད་ཀྱི་ཆགས་པ་ལམ་དུ་བྱེད་ནུས་ཤིང་
དེ་ལས་གོང་ན་རྣལ་འབྱོར་གཞན་མེད་པས་ན་རྣལ་འབྱོར་བླ་མེད་ཀྱི་རྒྱུད་དམ་གཉིས་
སྦྱོར་གྱི་རྒྱུད་ཅེས་འཇོག་པ་ཡིན་ཏེ། ཁ་སྦྱོར་ལས། རྒོད་དང་ལྟ་དང་ལག་བཅངས་
དང༌། །གཉིས་གཉིས་འཁྱུད་དང་རྣམ་པ་བཞི། །སྲིན་བུའི་ཚུལ་གྱིས་རྒྱུད་བཞིར་
གནས། ། ཞེས་གསུངས། རྒྱུད་སྡེ་འོག་མ་གསུམ་ལ་བསྐྱེད་རྫོགས་ཀྱི་ཐ་སྙད་གང་
ཡང་མེད་དེ། བསྐྱེད་རིམ་མཚན་ཉིད་པར་འགྲོ་བ་ལ། རྣམ་བྱང་ཕྱོགས་ཀྱི་འབྲས་བུ་
རྫོགས་པའི་སངས་རྒྱས་ཀྱི་སའི་ཕུན་སུམ་ཚོགས་པ་བཞི་དང་རྣམ་པ་མཐུན་པའི་ལམ་
ད་ལྟ་ནས་བསྒོམས་པས་མི་ཆོག་གི ཀུན་ཉོན་ཕྱོགས་ཀྱི་སྐྱེ་ཤི་བར་དོ་གསུམ་དང་རྣམ་
པ་མཐུན་པའི་ལམ་ད་ལྟ་ནས་བསྒོམ་པ་ཞིག་ཡོད་དགོས་པ་ལ། དེ་འདྲ་སྒོམ་པ་
གཏན་ནས་མེད། རྫོགས་རིམ་ཡང་མེད་དེ། རྫོགས་རིམ་མཚན་ཉིད་ཚང་བ་ནི། དེ་
ཁོ་ན་ཉིད་ཀྱི་དོན་བསྒོམ་པ་དང་། རླུང་གི་རྣལ་འབྱོར་སྒོམ་པ་ཙམ་གྱིས་མི་ཆོག་གི
རྩ་བ་དང་ཡན་ལག་གི་རླུང་ཐམས་ཅད་དྷུ་ཏཱིའི་ནང་དུ་ཞུགས་གནས་ཐིམ་གསུམ་བྱས་
པ་ལས་བྱུང་བའི་བདེ་སྟོང་གི་ཡེ་ཤེས་དང་། དེ་ལས་བྱུང་བའི་ལྷའི་སྐུ་དང་དེ་གཉིས་
འདྲེན་པར་བྱེད་པའི་ཐབས་ཐུན་མོང་མ་ཡིན་པ་ལུས་ལ་གནད་དུ་བསྣུན་པའི་རྣལ་
འབྱོར་ཁྱད་པར་ཅན་གསུམ་གང་རུང་ཡིན་དགོས་ལ། རྒྱུད་སྡེ་འོག་མ་གསུམ་ལ་སྟོང་
ཉིད་དང་ལྷའི་རྣལ་འབྱོར་བསྒོམ་པ་ལས་གཞན་མེད་པ་ཡིན་ལ། རང་སྨིན་བྱེད་ཀྱི་
རིམ་པ་དང་བོ་མཚན་ཉིད་པའང་མེད་པ་ཡིན། དེས་ན་བསྐྱེད་རིམ་གྱི་དོད་མཚན་
བཅས་ཀྱི་རྣལ་འབྱོར་དང༌། རྫོགས་རིམ་གྱི་དོད་མཚན་མེད་ཀྱི་རྣལ་འབྱོར་གཉིས་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གསུངས་པ་རེད་དེ། རྣམ་སྣང་མངོན་བྱང་ལས། མཚན་མར་བཅས་པས་མཚན་
བཅས་ཀྱི། །དངོས་གྲུབ་རྒྱལ་བ་དམ་པ་བཞེད། །མཚན་མ་མེད་ལ་གནས་པས་
ནི། །མཚན་མ་ཅན་ཡང་བསྒྲུབ་ཏུ་རུང་། །དེ་བས་རྣམ་པ་ཐམས་ཅད་དུ། །མཚན་
མ་མེད་ལ་བརྟེན་པར་བྱ། ། ཞེས་པ་ལྟར། མཚན་བཅས་ཀྱི་རྣལ་འབྱོར་ཞེས་པ་ནི།
སྟོང་ཉིད་རྟོགས་པའི་བློས་མ་ཟིན་པའི་ལྷ་སྐུ་སོགས་ཀྱི་སྣང་བའི་མཚན་མ་དང་བཅས་
པའི་རྣལ་འབྱོར་ཡིན་པ་དང༌། མཚན་མེད་ཀྱི་རྣལ་འབྱོར་ནི། སྤྲོས་པའི་མཚན་མ་
དང་བྲལ་བའི་སྟོང་ཉིད་རྟོགས་པའི་བློས་ཟིན་པའི་ལྷའི་རྣལ་འབྱོར་ཡིན་པས་དེ་ལྟར་
བརྗོད་པ་ཡིན། འོ་ན་ཕར་ཕྱིན་ཐེག་པ་དང་རྒྱུད་སྡེ་འོག་མ་གསུམ་གྱི་ལམ་ལ་བརྟེན་
ནས་འཚང་རྒྱ་ནུས་སམ་མི་ནུས་ཟེར་ན། དེ་དག་རང་ལམ་རྐྱང་བས་སངས་རྒྱས་མི་
ནུས་ཀྱང་། རང་ལམ་གྱིས་འཚང་རྒྱ་ནུས་ཞེས་ཞིབ་ཆ་འབྱེད་དགོས་ཏེ། དེ་དག་རང་
ལམ་གྱིས་ས་བཅུའི་བར་དུ་བགྲོད་དེ། མཐར་སྔགས་བླ་མེད་ཀྱི་སྣོན་པ་བཏབ་ནས་
སངས་རྒྱས་པ་དེ། རང་ལམ་མ་དོར་བར་སྣོན་པ་བཏབ་ཙམ་ཡིན་པས་རང་ལམ་གྱིས་
འཚང་རྒྱ་བར་འཇོག་དགོས། སྔགས་བླ་མེད་ལ་ལྟོས་དགོས་པར་གསུངས་པའི་རྒྱུ་
མཚན་ནི། དྲི་གཙོ་བསྟན་ཀྱང་གཉེན་པོ་མཆོག་སྦས་ཕྱིར། ། ཞེས་ཡང་དག་མཐའ་
དཔྱིས་ཕྱིན་པར་གོ་བ་ལ་ཐུག་ཅིང་། དེ་ཡང་ཤེས་སྒྲིབ་ཕྲ་མོ་ཐ་མལ་གྱི་སྣང་བ་སྤོང་བ་
ལ་སྔགས་བླ་མེད་ནས་བཤད་པའི་ལྷན་སྐྱེས་ཀྱི་བདེ་བ་ཆེན་པོའི་ཡེ་ཤེས་ཀྱིས་དེ་ཁོ་ན་
ཉིད་ཀྱི་དོན་མངོན་སུམ་དུ་རྟོགས་པ་ལ་རག་ལས་པའི་གནད་ཀྱིས་ཡིན་ཏེ། མཁས་
གྲུབ་ཐམས་ཅད་མཁྱེན་པས། ཕ་རོལ་ཏུ་ཕྱིན་པ་རྐྱང་བའི་ལམ་གྱིས་ས་བཅུའི་བར་དུ་
བགྲོད་ནུས་ཀྱང་། མཐར་འཚང་རྒྱ་བ་ལ་སྔགས་བླ་མེད་ཀྱི་ལམ་དུ་ཞུགས་པ་ལ་ངེས་
པར་ལྟོས་དགོས་ཀྱི། དེར་མ་ཞུགས་པར་འཚང་རྒྱ་བ་མི་སྲིད་དོ་ཞེས་ཤེས་པར་བྱ་བའི་
ཕྱིར་རོ། ། ཞེས་གསུངས་པ་ཡིན། དེས་ན་བླ་མེད་ཀྱི་རྒྱུད་ལ་རྣལ་འབྱོར་གྱི་རྒྱུད་
ཅུ



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
དང༌། རྣལ་འབྱོར་མའི་རྒྱུད་གཉིས་གསུངས་ཏེ། རྡོ་རྗེ་སྙིང་བོ་རྒྱན་གྱི་རྒྱུད་ལས།
མཁའ་འགྲོ་མ་དང་མཁའ་འགྲོ་ཕ། །རྒྱུད་རྣམས་ཀུན་གྱི་ཕྱི་མོ་སྟེ། ། ཞེས་ཕ་རྒྱུད་
དང་མ་རྒྱུད་གཉིས་སུ་གསུངས་པ་དང་། དེ་གཉིས་སུ་ཕྱེ་བའི་འབྱེད་ཆོས་ལ། ཕལ་བ་
བསྐྱེད་རིམ་ གྱི་སྒོ་ནས་དང་། གཙོ་བོ་རྫོགས་རིམ་གྱི་སྒོ་ནས་འཇོག་ཚུལ་གཉིས་
གསུངས་ཡོད། དེའི་དང་བོ་ཕལ་བ་བསྐྱེད་རིམ་གྱི་སྒོ་ནས་འཇོག་ཚུལ་ནི། རྫོགས་
རིམ་གྱི་སྒྱུ་ལུས་འགྲུབ་པའི་རྒྱུད་སྨིན་བྱེད་ཀྱི་རིམ་པ་དང་བོ་ཙམ་གཙོ་བོར་སྟོན་པའམ་
གཟུགས་སྐུའི་རིགས་འདྲའི་རྒྱུ་རླུང་འཕོ་བ་ཉེར་བཞི་ཐིམ་པ་མཚོན་པའི་ཐིག་སྐུད་ཆ་
ཆེན་ཉེར་བཞི་བས་ཐིག་འདེབས་ཚུལ་གཙོ་བོར་སྟོན་པ་ཕ་རྒྱུད་དང་། རྫོགས་རིམ་གྱི་
ལུགས་འབྱུང་ལྡོག་གི་དགའ་བཞི་འདྲེན་པའི་རྒྱུད་སྨིན་བྱེད་ཀྱི་རིམ་པ་དང་བོ་ཙམ་
གཙོ་བོར་སྟོན་པའམ་ཆོས་སྐུའི་རིགས་འདྲའི་རྒྱུ་དགའ་བ་བཅུ་དྲུག་མཚོན་པའི་ཐིག་
སྐུད་ཆ་ཆེན་བཅུ་དྲུག་པས་ཐིག་འདེབས་ཚུལ་གཙོ་བོར་སྟོན་པས་མ་རྒྱུད་དུ་འཇོག་པ་
ཡིན། གཉིས་པ་གཙོ་བོ་རྫོགས་རིམ་གྱི་སྒོ་ནས་འཇོག་ཚུལ་ནི། སྟོང་ཕྱོགས་ཤེས་རབ་
ཀྱི་ཆ་རྣམས་གཙོ་བོར་མི་འཆད་ཅིང་སྣང་མཆེད་ཐོབ་གསུམ་འོད་གསལ་དང་བཅས་པ་
ལུགས་འབྱུང་དུ་བསྐྱེད་ཅིང་དེ་ལས་ལུགས་ལྡོག་ཏུ་ལྡང་བའི་ཚེ་སྟོང་བ་བཞིའི་བཞོན་
པའི་རླུང་འོད་ཟེར་ལྔ་བ་ལས་ཀུན་རྫོབ་སྒྱུ་མའི་སྐུ་སྒྲུབ་ཚུལ་རྩལ་དུ་བཏོན་ནས་འཆད་
པའི་རྒྱུད་དངོས་སམ་དེའི་སྡེར་གཏོགས་གང་རུང་ལ་ཕ་རྒྱུད་དུ་འཇོག་སྟེ། མཁའ་
འགྲོ་རྒྱ་མཚོ་ལས། རྣལ་འབྱོར་རྣམས་ལ་རྒྱུད་རྒྱལ་དུ། །དེ་དང་དེ་ཡི་ཆོག་དབྱེ་
ཤེས། །འོད་གསལ་སྒྱུ་མ་དག་གིས་ནི། །སྒྱུ་མ་འཇིག་རྟེན་ལ་བཤད་དོ། ། ཞེས་
གསུངས་པ་ལྟར་དང༌། ཡང་སྣང་ཕྱོགས་ཐབས་ཀྱི་ཆ་རྣམས་གཙོ་བོར་མི་སྟོན་ཅིང་།
ཀུན་ད་ལྟ་བུའི་བྱང་ཆུབ་ཀྱི་སེམས་སྤྱི་བོ་ནས་ནོར་བུའི་བར་དུ་བྱུང་བའི་ཡས་བབས་
དང་དེ་ནས་སྤྱི་གཙུག་གི་བར་དུ་ལྡོག་པའི་མས་བརྟན་གྱི་དགའ་བ་བཞི་སྐྱེ་ཚུལ་དང་།



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཕྱག་རྒྱ་ཆེན་པོ་ལྷན་སྐྱེས་ཀྱི་བདེ་ཆེན་དང་སྟོང་བ་གཉིས་དབྱེར་མི་ཕྱེད་པར་སྦྱོར་བའི་
སྒོ་ནས་དོན་དམ་བདེན་པ་དང་རོ་གཅིག་ཏུ་ཞུགས་པའི་བདེ་བ་ཆེན་པོའི་ཡེ་ཤེས་རྩལ་
དུ་བཏོན་ནས་འཆད་པའི་རྒྱུད་དངོས་སམ་དེའི་སྡེར་གཏོགས་པ་གང་རུང་ཞིག་ལ་མ་
རྒྱུད་ཅེས་བཤད་དེ། རྡོ་རྗེ་གུར་ལས། ཤེས་རབ་ཕ་རོལ་ཕྱིན་པའི་ཐབས། །འདི་ནི་
རྣལ་འབྱོར་མར་བརྗོད་དོ། ། ཕྱག་རྒྱ་ཆེན་པོ་རབ་སྦྱོར་བས། །གང་ཕྱིར་དེ་ཉིད་ལ་
འཇུག་པ། །རྣལ་འབྱོར་མ་ཡི་རྒྱུད་ཅེས་བྱ། ། ཞེས་པ་ལྟར་ཡིན། དེས་ན་ཐབས་
ཤེས་གཉིས་སུ་མེད་པའི་རྒྱུད་ཅེས་པའི་ཐབས་ཤེས་དང་། ཐབས་ཤེས་སོ་སོའི་རྒྱུད་
ཅེས་པའི་ཐབས་ཤེས་གཉིས་མིང་མཚུངས་ཀྱང་། དོན་ལ་མི་འདྲ་བའི་ཁྱད་པར་ཆེན་
པོ་ཡོད། ཐབས་ཤེས་གཉིས་མེད་ཀྱི་རྒྱུད་ཅེས་པའི་ཐབས་ནི། ལྷན་སྐྱེས་ཀྱི་བདེ་བ་
ཆེན་པོ་ཡིན་ལ། ཤེས་རབ་ནི་བདག་མེད་པ་སྟོང་ཉིད་རྟོགས་པའི་བློ་ཡིན་པས་དེ་འདྲ་
བའི་ཐབས་ཤེས་གཉིས་ཀྱི་ངོ་བོ་དབྱེར་མེད་པར་སྦྱོར་བ་ལ་ཐབས་ཤེས་གཉིས་སུ་མེད་
པར་གསུངས་པས་ན། བླ་མེད་ཀྱི་རྒྱུད་ཡིན་ཚད་ཐམས་ཅད་དེ་འདྲ་བརྗོད་བྱའི་དོན་
དུ་གནས་ཕྱིར་གཉིས་མེད་ཀྱི་རྒྱུད་དུ་བཞག་ཆོག ཐབས་ཤེས་སོ་སོ་བའི་རྒྱུད་ཅེས་
པའི་ཐབས་ནི། གོང་དུ་བཤད་པ་ལྟར་ཀུན་རྫོབ་སྒྱུ་མའི་སྐུ་ཡིན་ལ། ཤེས་རབ་ནི།
དོན་དམ་བདེ་བ་ཆེན་པོའི་ཡེ་ཤེས་ཡིན་ནོ། ། དེས་ན་ཕ་རྒྱུད་དང་ ཐབས་རྒྱུད་
མཁའ་འགྲོ་ཕའི་རྒྱུད་རྣལ་འབྱོར་ཕའི་རྒྱུད་རྣམས་དོན་གཅིག་དང་། མ་རྒྱུད་དང་
ཤེས་རབ་ཀྱི་རྒྱུད་དང་མཁའ་འགྲོ་མའི་རྒྱུད་དང་། རྣལ་འབྱོར་མའི་རྒྱུད་རྣམས་དོན་
གཅིག་ཡིན། ཐབས་རྒྱུད་ཅེས་བརྗོད་པའི་རྒྱུ་མཚན་ནི། འབྲས་བུ་སངས་རྒྱས་ཀྱི་
གཟུགས་སྐུའི་ཉེར་ལེན་གྱི་གཙོ་བོ་ཕའི་ས་བོན་དང་མཚུངས་ཤིང་བརྗོད་བྱའི་གཙོ་བོ་
སྒྱུ་མའི་སྐུ་དེ་ཐབས་ཤེས་གཉིས་སུ་ཕྱེ་བའི་སྣང་ཕྱོགས་ཐབས་ཀྱི་ཆ་ཡིན་པས་ཐབས་
རྒྱུད་དང༌། ཤེས་རབ་ཀྱི་རྒྱུད་ཅེས་བརྗོད་པའི་རྒྱུ་མཚན་ཡང་། ཁྱོད་ཀྱི་བརྗོད་བྱའི་



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
གཙོ་བོ་དོན་དམ་བདེན་པ་དང་དབྱེར་མེད་པའི་བདེ་བ་ཆེན་པོའི་ཡེ་ཤེས་དེ་འབྲས་བུ་
སངས་རྒྱས་ཀྱི་ཆོས་སྐུའི་ཉེར་ལེན་གྱི་གཙོ་བོ་ཡིན་པས་ན་མ་དང་ཤེས་རབ་གཉིས་སུ་ཕྱེ་
བའི་སྟོང་ཕྱོགས་ཤེས་རབ་ཀྱི་ཆ་ཡིན་པས་དེ་ལྟར་གསུངས་པ་ཡིན། ཐབས་རྒྱུད་དེ་ལ་
དབྱེ་ན། འདོད་ཆགས་ཐབས་རྒྱུད་དང༌། ཞེ་སྡང་ཐབས་རྒྱུད། གཏི་མུག་ཐབས་
རྒྱུད་བཅས་གསུམ་དུ་གསུངས། རྡོ་རྗེ་སྙིང་བོ་རྒྱུན་གྱི་རྒྱུད་ལས་ཀྱང་། དེ་ནས་གཞན་
ཡང་བཤད་བྱ་བ། །འདོད་ཆགས་ཐབས་ཆེན་པོ་ཡི་རྒྱུད། །གང་གིས་ལེགས་པར་
ཤེས་ན་ནི། །ཚེ་འདིར་དངོས་གྲུབ་སྦྱིན་པར་བཤད། ། ཅེས་དང་། དེ་བཞིན་ཞེ་
སྡང་གཏི་མུག་གི །རྒྱུད་རྣམས་ཀུན་ཀྱང་ཤེས་པར་བྱ། ། ཞེས་གསུངས་པས་ན།
རྣལ་ འབྱོར་ རྒྱུད་ རྣམས་ ཀྱི་ ནི་ ཚད། ། བྱེ་ བ་ ཁྲག་ ནི་ དྲུག་ ཏུ་ ངེས། ། ཞེས་
སོགས་སོ། །
དཔལ་རྡོ་རྗེ་འཇིགས་བྱེད་ཆེན་པོ་འདི་ཉིད་ལ། ཕ་རྒྱུད་དང་མ་རྒྱུད་གཉིས་
ཀའི་གནད་མཐར་ཐུག་པ་ལྔ་ཡོད་དེ། གནད་དང་བོ། རྒྱུ་མས་འདུས་པ་ནས་བཤད་
པའི་སྒྱུ་ལུས་དང་འོད་གསལ་སྟོན། གནད་གཉིས་པ། ཁ་ཊཾ་གས་ནི་བདེ་བ་འཛག་པ་
སྟོན་ལ། ཕ་རྒྱུད་རྐྱང་བ་ལ་ཕྱག་མཚན་དུ་ཁ་ཊཾ་ག་མི་འོང་། ཁ་ཊཾ་གས་འཁོར་ལོ་བདེ་
མཆོག་ནས་གསུངས་པའི་བདེ་སྟོང་གི་རྣམ་བཞག་སྟོན། གནད་གསུམ་པ། རྡོ་རྗེ་
འཇིགས་བྱེད་ཀྱི་ཐུན་མོང་མ་ཡིན་པའི་ཁྱད་ཆོས་ནི་མེ་ཐབ་ཀྱིས་ཤེས་རབ་གཞན་ལས་
ཆེ་བ་མཚོན་ལ། སྡིགས་མཛུབ་ཀྱིས་ནི་འཇིག་རྟེན་དང་འཇིག་རྟེན་ལས་འདས་པའི་
ལྷ་ལ་ཉོན་ཅིག་ཅེས་བཀའ་བསྒོས་པས། རྒྱུད་གཞན་ལ་མེད་པའི་ཕ་རྒྱུད་མ་རྒྱུད་
གཉིས་ཀའི་གནད་མཐར་ཐུག་ང་ལ་ཡོད་ཅེས་སྟོན་པ་ཡིན། གནད་བཞི་བ། སྐྱེས་བུ་
གསལ་ཤིང་ལ་བསྐྱོན་པས་ནི་མི་དགེ་བ་བཅུ་དང་ཆོས་སྤོང་དང་མཚམས་མེད་པ་
སོགས་བྱས་པའི་སྡིག་པོ་ཆེ་བཙན་ཐབས་ཀྱིས་འཚང་རྒྱ་བར་སྟོན་པ་ཡིན། གནད་ལྔ་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བ་འདི་གནད་ཆེ་ཤོས་ཡིན། སྤྱིར་རྗེ་བཙུན་རྒྱལ་ཀུན་བསྐྱེད་པའི་ཡབ་ཡིན་ཞིང་།
འཚང་རྒྱ་འགྱུར་གྱི་གང་ཟག་ཀུན་ཀྱང་རྗེ་བཙུན་ལ་བརྟེན་ནས་འཚང་རྒྱ་དགོས་པས་
ཧ་ཅང་གལ་ཆེ། རྗེ་བཙུན་ཁྲོས་པའི་དམར་ནག་འཇིགས་གསུམ་ལས་འཇིགས་བྱེད་
ལ། རྒྱུ་རྡོ་རྗེ་འཛིན་པ་འཇམ་དཔལ་དངོས་སུ་བསྐྱེད་པ་དང་། འབྲས་བུ་རྡོ་རྗེ་འཛིན་
པར་འཇམ་དཔལ་གྱི་ཞལ་དངོས་སུ་ཡོད་པ། ཡེ་ཤེས་སེམས་དཔའ་ཡང་འཇམ་དཔལ་
ལ་བྱེད་པའི་གནད་ཀྱིས་ཡིན། དེའི་ཕྱིར་ཁམས་གསུམ་ཟ་བར་ནུས་པ་འཇིགས་
མཛད་རྡོ་རྗེ་ནི་ཁྲོས་པ་ལས་ཀྱང་ཆེས་ཆེར་ཁྲོས་པའི་ཚུལ་གྱིས་བཞུགས་པས་ན། ཁྲོ་བོ་
རྣམ་པར་རྒྱལ་བ་གསང་བའི་རྒྱུད་ལས། ཁྲོ་བོའི་མིང་ནི་གཤིན་རྗེ་གཤེད། །མཚོན་
ཆ་མེ་ལྕེ་འབར་བ་ཐོགས། །རྡོ་རྗེ་འཇིགས་བྱེད་མཐོང་བ་ན། །ཁྲོ་བོ་གཞན་ནི་ཐམས་
ཅད་ཀྱི། །ཐམས་ཅད་ཀྱིས་ནི་ལག་ཆ་འཆོར། ། ཞེས་གསུངས་པ་ལྟར་ཡིན། རྭ་
ལུགས་ལྟར་ན། ལྷ་བཅུ་གསུམ་མ། དཔའ་ཅིག་ཞལ་ཕྱག་ཡོངས་རྫོགས་ཅན། ཞལ་
གཅིག་ ཕྱག་ གཉིས་ པ། ཞལ་ གཅིག་ ཕྱག་ བཞི་ བ། ཞལ་ གསུམ་ ཕྱག་ དྲུག་ པ་
རྣམས་ཡོད།
༈ རབ་ཡངས་ལྷ་ཡི་ལམ་དང་འཛིན་མའི་ཁྱོན། །སངས་རྒྱས་ཀུན་གྱི་ཡེ་ཤེས་
འཇམ་པའི་དབྱངས། །གདུག་པ་འདུལ་ཕྱིར་འཇིགས་བྱེད་གཤིན་རྗེའི་གཤེད། །
ཅེས་གསུངས་པ་ལྟར། དེ་ཡང་དཔལ་རྡོ་རྗེ་འཇིགས་བྱེད་ཀྱི་རྒྱུད་ནི། རྒྱུད་སྡེ་བཞི་
ལས་རྣལ་འབྱོར་བླ་ན་མེད་པའི་རྒྱུད་ཡིན་ཞིང་། ཐབས་ཤེས་ཀྱི་རྒྱུད་གཉིས་ལས།
ཐབས་རྒྱུད་ཡིན་པ་དང་། ཐབས་རྒྱུད་གསུམ་ལས་ཞེ་སྡང་ཐབས་རྒྱུད་ཀྱི་གཙོ་བོ་ཡིན།
དེ་ཡང་ཐུན་མོང་བ་ཕར་ཕྱིན་ཐེག་པ་ལས་ཀྱང་། སངས་རྒྱས་མྱ་ངན་ཡོངས་མི་
འདའ། །ཆོས་ ཀྱང་ནུབ་པར་མི་འགྱུར་རོ། ། ཞེས་ པ་ དང་ ཕྱོགས་ འདྲ་ བར།
མཚན་བརྗོད་ལས། འདས་ པའི་ སངས་རྒྱས་རྣམས་ ཀྱིས་ གསུངས། །མ་འོངས་
+++



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
རྣམས་ཀྱང་གསུང་འགྱུར་ལ། །ད་ལྟར་བྱུང་བའི་རྫོགས་སངས་རྒྱས། །ཡང་དང་ཡང་
དུ་གསུངས་པ་གང་། ། ཞེས་རྒྱུད་གསུངས་པ་ལ་འཕེལ་འགྲིབ་མེད་པར་བཤད་པ་
ལྟར། གླེང་གཞི་དང་སྦྱར་ན་རྒྱུད་རང་རང་གསུང་ཚུལ་གྱི་ལོ་རྒྱུས་མི་འདྲ་བ་མང་བོ་
ཡོད་པས། འདི་ལ། རྭ་སྐྱོ་ཞང་གསུམ་གྱི་ལུགས་གང་ཡིན་ཀྱང་། སྣ་ཚོགས་གཟུགས་
ཅན་མའམ་ཡུམ་རོ་ལངས་མས་ཞུས་ནས་རྒྱུད་གསུངས་པར་འདོད་པ་ལ་ཐམས་ཅད་
མཐུན། ཞུ་བ་བོ་སྣང་ཚོད་ཐ་དད་ཀྱང་དོན་ལ་དཀྱིལ་འཁོར་གྱི་བདག་པོ་དང་རྒྱུད་
གཅིག་པར་གསུངས་པ་ཡིན། འདི་ལྟར་རྒྱུད་རང་རང་ལ་སྡུད་པ་བོ་གསུངས་པའང་
མང་མོད། སྤྱིར་རྒྱུད་སྡེ་ཐམས་ཅད་ཕྱག་རྡོར་གྱིས་བསྡུས་པས། རྒྱལ་བ་ཀུན་གྱི་
གསང་བའི་མཛོད་འཛིན་དུ་བསྔགས་པ་ལྟར་ཡིན། དེ་ཡང་རྒྱུད་སྦྱངས་མ་སྦྱངས་
ཐམས་ཅད་ལ་ཁྱད་མེད་དུ་བསྒྲགས་མི་རུང་བས་ན། ནུབ་ཕྱོགས་ཨོ་རྒྱན་གྱི་ཡུལ་དྷརྨ་
གཉྫ་ཞེས་བྱ་བ་ཆོས་ཀྱི་གན་མཛོད་དུ་གྲགས་པའི་གནས་སུ་མཁའ་འགྲོ་མ་རྣམས་ཀྱིས་
བཀའ་དམ་པོར་གསང་བའི་རྒྱས་བཏབ་སྟེ་བཞུགས་པར་བཤད། སྟོན་པས་རྒྱུད་
གསུངས་པའི་ཚུལ་གྱི་ལོ་རྒྱུས་རྒྱུད་རྒྱ་གཞུང་གི་ཟིན་སོ་མེད་པ་མང་བོ་ཡོད་ཀྱང་། ཞི་
བ་ཡེ་ཤེས་ཀྱིས། དུར་ཁྲོད་ཆེན་ པོའི་ དཀྱིལ་འཁོར་ནས། ། ཞེས་ སོགས་དང་།
ཡང་། དབང་ཕྱུག་ཆེན་པོའི་དཀྱིལ་འཁོར་ནས། ཞེས་སོགས་གསུངས་པ་འདིའི་གླེང་
གཞིའི་ས་བོན་དང་ཁུངས་ཡིན་པས། རྒྱུད་ཀྱི་སྟོན་པ་རྡོ་རྗེ་འཆང་གིས་འོག་མིན་དུ་
གསུང་ཚུལ། ཡང་དབང་ཕྱུག་ཆེན་པོ་འདུལ་ཆེད་ས་སྟེང་དུ་གསུང་ཚུལ། བདུད་
འདུལ་བའི་ཆེད་དུ་རྡོ་རྗེ་གདན་དུ་གསུང་ཚུལ། གཤིན་རྗེ་ཆེན་པོ་འདུལ་ཆེད་ད་ལྟ་
འབྲས་སྤུངས་རྒྱ་གར་དུ་ཆགས་པའི་ཡུལ་དང་ལེ་བར་སུམ་ཅུ་ཙམ་ན་ཀ་ན་ཀྲ་ཞིང་ཆེན།
ཧོབ་ལོ་ཁུལ་མོང་གོ་ཟི་ཟེར། ས་འོག་ན་གཤིན་རྗེའི་གྲོང་ཁྱེར་ཡོད། གཡས་གཡོན་
གཉིས་ན་བླ་མཚོ་( ཙ་མུཙྪཱ་དང་གཤིན་རྗེ་གཉིས་)བྲག་མདོང་ཆུ་ནང་དུ་འཆར་བའི་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཟུགས་ཡོད་པ་ཐོད་པ་ལྕགས་ཀྱི་གྲོང་ཁྱེར་དུ་གསུང་ཚུལ་སོགས་ཀུན་མཁྱེན་བླ་མའི་
འཇིགས་བྱེད་ཆོས་འབྱུང་དུ་རྒྱས་པར་གསུངས་ཡོད། དེ་ནས་རེ་ཞིག་གི་ཚེ་རྒྱུད་འདི་
རྒྱ་གར་ན་ཡང་མི་བཞུགས་པས་ན། རྣལ་འབྱོར་གྱི་དབང་ཕྱུག་ཆེན་པོ་གྲུབ་ཆེན་ལཱ་ལི་
ཏ་བཛྲ་ནས། མཚན་བརྗོད་ཀྱི་ནང༌། རྡོ་རྗེ་འཇིགས་བྱེད་འཇིགས་པར་བྱེད། །
ཅེས་སོགས་ཀྱི་རྒྱུད་ཚིག་དེ་དག་གི་དོན་རྒྱ་གར་གྱི་པཎྜི་ཏ་མང་བོ་ལ་དྲིས་ནས་རྩེད་
བཅད་པས། པཎྜི་ཏ་གཅིག་གིས། ནུབ་ཕྱོགས་ཨྱོན་གྱི་ཡུལ་ན། འདིའི་ཚིག་རེ་རེ་
དང་སྦྱར་བའི་རྒྱུད་རྒྱས་པ་ཡོད་གསུངས་པ་ཐོས་ནས། འཇིགས་བྱེད་ཀྱི་རྒྱུད་བཙལ་
བར་ཨོན་ཏུ་ཕེབས་ནས་རྒྱུད་གདན་དྲངས་པ་ལ། རྭ་སྐྱོ་ཞང་གསུམ་བཞེད་པ་མཐུན་
ཀྱང་། ཅི་ལྟར་གསན་ཚུལ་གྱི་ལོ་རྒྱུས་ལ། ཞབས་མཐིལ་དུ་སིན་དྷུ་ར་སོགས་རྐང་
མགྱོགས་ཀྱི་རྫས་བྱུགས་ཏེ་ཕེབས་པས། སྨྱོན་གྱི་མཁའ་འགྲོ་མ་རྣམས་ཀྱིས་ངེད་ཅག་
གི་སྤྱི་བོར་བྱུགས་པའི་རྫས། འདིའི་རྐང་མཐིལ་དུ་བྱུགས་པས། འདི་ལྟར་གྱིས་ཞེས་
སྤྱིའུ་ཚུགས་སུ་བཞག་ཅེས་སོགས་འདྲ་མིན་གྱི་ལོ་རྒྱུས་མང་བོ་ཡོད། གང་ལྟར་ཡང་
མཁའ་འགྲོ་མ་ཞིག་ཆུ་ལེན་དུ་འོང་བའི་རྐང་བ་ས་ལ་མི་རེག་པར་འགྲོ་བ་ལཱ་ལི་ཏས་
གཟིགས་ནས། མཁའ་འགྲོ་མ་དེ་ལ་ཡུལ་འདི་ན་ངོ་མཚར་བ་ཅི་ཡོད་དྲིས་པས། རྡོ་
རྗེ་འཇིགས་བྱེད་གླང་མགོ་ཅན་བྱ་བ་ཡོད་ཟེར། འདིའི་གདམས་པ་སུ་ལ་ཡོད་དྲིས་
པས། ཁོ་མོ་དང་གཞན་དག་གིས་ཀྱང་ཤེས་ཟེར་བས་རྗེས་སུ་འཛིན་པར་ཞུས་ནས།
ཡེ་ཤེས་ཀྱི་མཁའ་འགྲོ་མ་དེ་ལས་དབང་དང་གདམས་པ་གསན་ཚུལ་གྱི་ལོ་རྒྱུས་དེ་སུ་
ལའང་རྩོད་པ་མེད་དོ། ། ཡང་རྒྱུད་འབུམ་པའི་གླེགས་བམ་གདན་དྲངས་པས་
མཁའ་འགྲོ་མ་རྣམས་ཀྱི་རྨི་ལྟས་ལོག་ནས། ཕྱིར་ཁྱེར་དེ་ཐུར་མ་ཞིག་གཏད་ནས་
འདིས་ཅི་ཙམ་ཕུག་ཐུབ་པ་དེ་ཙམ་ཁྱེར་ཅིག་ཅེས་པའི་ལོ་རྒྱུས་དང་། ཡང་ལོ་རྒྱུས་དུ་
མར་ཞག་བདུན་དུ་བློ་ལ་གང་ཟིན་པ་ཙམ་ཁྱེར། དེ་ལས་ལྷག་པའི་གདུལ་བྱ་མེད་



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
གསུངས་པའང་ཡོད། གང་ལྟར་ཡང་ཡི་དམ་ལ་གསོལ་བ་བཏབ་སྟེ། རྒྱུད་རྟོག་
བདུན། རྟོག་གསུམ། ཏེ་ལོ་བའི་རྟོག་པ། ཚུཙྪན་དྷ་རའི་རྟོག་པ། གདུང་དྲུག་གི་
རྒྱུད། དམར་ནག་གི་རྒྱུད་རྣམས་ཐུགས་སུ་ཆུད་པར་མཛད་ནས། ཕྱིར་རྒྱ་གར་དུ་
བྱོན་པས། རྒྱ་གར་གྱི་པཎ་གྲུབ་རྣམས་ཀྱིས་ཡེ་ཤེས་ཀྱི་མཁའ་འགྲོ་མ་དང་འདྲ་བར་
ཚད་མར་མཛད། གཏམ་རྒྱུད་ཀྱི་རྟོག་པ་ནི། རྭ་ལུགས་ལ་རྒྱུད་རྣམ་དག་ཏུ་མི་བཞེད་
ཀྱང་། སྐྱོ་ལུགས་པས་རྒྱུད་དུ་འདོད་པ་ལྟར་དཔལ་ལྡན་སྲད་རྒྱུད་པ་རྣམས་ཀྱིས་
ཁུངས་སུ་འདྲེན་པར་མཛད། གྲུབ་ཆེན་ལཱ་ལི་ཏ་ལས་ཨ་མོ་གྷ་བཛྲ་རམ་དོན་ཡོད་རྡོ་རྗེ་
ཆེ་བས་གསན། དེ་ནས་རིམ་པར་བརྒྱུད་དེ། བོད་དུ་རྭ་སྐྱོ་ཞང་གསུམ་ལ་བརྒྱུད་པ་
གྲགས་ཆེ་ཡང་། གཙོ་བོ་ལྟ་བུ། རྭ་ལོ་ཙཱ་བ་རྡོ་རྗེ་གྲགས་ཀྱིས། བལ་བོ་ཐུགས་རྗེ་ཆེན་
པོའམ་མེཉྫ་གླིང་བ་དང་རྒྱལ་བོའི་ཆད་པས་ཕྱག་མཛུབ་བཅད་པ་བྷ་རོ་ ཕྱག་རྡུམ་
གཉིས་ལས། ཉི་མ་གཅིག་ལ་མགོ་བཙུགས་ནས་དབང་དང་གདམས་པ་རྫོགས་པར་
གསན། ཐུགས་ཉམས་སུ་བཞེས་པས་བསྐྱེད་རིམ་ཕྲ་རགས་ཐམས་ཅད་མཐར་ཕྱིན་
ནས། བསམ་གཏན་ཙམ་གྱིས་ལས་བཞི་འགྲུབ་པའི་སྐབས་ལ་བསླེབས་པས་མངོན་
སྤྱོད་མཛད་ཚུལ་གྱི་ལོ་རྒྱུས་དང་རྣམ་ཐར་ཡོད། གཙོ་བོ་ཁོང་གི་རྣམ་ཐར་དུ་བཞུགས་
པས་མཁྱེན་བཞིན་རེད། ཁོང་གི་སྐུ་ཚེའི་སྨད་ལ་སྐྱིད་ཤོད་སྣེའུ་མེ་ཏོག་ལྡན་གྱི་གསང་
སྔགས་ཆོས་རྫོང་དུ་བཞུགས་ཤིང་། དེར་སྐུ་འདས་པའི་གདུང་རིལ་བོ་ལྡན་མདའི་
མཆོད་རྟེན་གྱི་བུམ་པར་བཞུགས་ཡོད། རྭ་ཆེན་ལོ་ཙཱ་བ་སྐུ་བཞུགས་པའི་དུས་ཁོང་གི་
ལུང་བསྟན་དུ། དང་བོ་ལྡན་གསང་སྔགས་ཆོས་རྫོང་དུ་སྐུ་གདུང་བཞུགས་ན་འགྲོ་
དོན་ཡོང་བ་དང་། ཕྱིས་སུ་ཆོས་སྡེ་ཆེན་པོ་ཞིག་ཏུ་བཞུགས་ནས་འགྲོ་དོན་རྒྱ་ཆེན་
འབྱུང་བའི་ལུང་བསྟན་གསུངས་པ་ལྟར་དུས་སུ་སྨིན་ནས། སྣེའུ་རྫོང་དྲུང་ཆེན་ནམ་
མཁའ་བཟང་བོས་མཚན་མོ་གཙང་བོར་ཀོ་གྲུ་ལ་རྭ་ཆེན་གྱི་སྐུ་གདུང་གདན་དྲངས་
13



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ནས། འཇམ་དབྱངས་ཆོས་རྗེར་ཕུལ་བས་འབྲས་སྤུངས་སྔགས་པ་གྲྭ་ཚང་གི་འཇིགས་
བྱེད་བཞེངས་ནས་གཟུངས་གཞུག་ཏུ་ཕུལ་བ་ད་ལྟའང་ཡོད། ཕྱག་མཛུབ་གཅིག་དྲུང་
ཆེན་པ་ལ་གནང་བ། ཕྱིས་སུ་འཇིགས་བྱེད་ཞིག་གི་གཟུངས་གཞུག་ཏུ་བཞུགས་པ་ཁྲི་
དགེ་འདུན་ཕུན་ཚོགས་པའི་ཕྱག་ཏུ་བྱུང་བའི་ལོ་རྒྱུས་ཡོད། ལྡན་གྱི་ལུང་བ་དེའི་ཚུར་
ཁར་གཉན་ལོ་ཙཱ་བ་དར་མ་གྲགས་བཞུགས་པས་ད་ལྟའང་དེར་གཉན་མགོན་བྱིན་
རླབས་ཅན་ཡོད་པར་འདུག རྭ་གཉན་གཉིས་མཐུ་འགྲས་ཤོར་བར་གྲགས་ཀྱང་།
གཉན་གྱིས་རྭ་ལོ་འཇིགས་བྱེད་གནམ་ས་གང་བ་དང་། རྭ་ལོས་གཉན་གྱི་མགོན་པོའི་
ལྟོ་བ་ལུང་བ་ལྟ་བུའི་ནང་གཉན་ལོ་འཁོར་བཅས་ཆུད་པར་གཟིགས་ནས་ཕན་ཚུན་
གླགས་མ་རྙེད་པའི་ཚུལ་མཛད་པ། རྣམ་པ་གཉིས་རྣལ་འབྱོར་བ་ནང་ཕན་ཚུན་དྲོད་
ཚད་མྱུལ་ནས་རྟོགས་པའི་བོགས་འདོན་པ་ཡིན་ཞེས་རྗེ་ཤེས་རབ་རྒྱ་མཚོས་གསུངས་
ཡོད། ཀུན་མཁྱེན་བླ་མ་རྭ་ལོའི་གདན་ས་ལྡན་གྱི་མདར་ཕེབས་སྐབས་འཇིགས་བྱེད་
ཀྱི་ཞལ་གཟིགས་པའང་དེའི་རྟེན་འབྲེལ་གྱིས་ཡིན་པར་གསུངས་ཡོད། ཡར་ལྷ་ཤམ་
པོས་གངས་ཕབ་ནས་གྲྭ་བཙུན་གཅིག་འདས་པ་ན། རྭ་ལོ་ཆེན་པོས། ཤམ་པོ་ནུས་
མཐུ་ཆེ་མནོ་འམ། །རྭ་རྒན་ལོ་ཙཱ་རྒས་མནོ་འམ། །འཇིགས་བྱེད་ནུས་མཐུ་ཆུང་མནོ་
འམ། །རྭ་མཚོན་རྩེ་མོ་ཟད་མནོ་འམ། ། ཞེས་བསྡིགས་པས་མ་བཟོད་པར་གྲྭ་
བཙུན་ལྔ་བརྒྱ་ཕུལ་ བ་དང༌། གཞན་ཡང་ ཁོང་ གིས་ཆང་དང་བུད་ མེད་ བསྟེན།
མངོན་སྤྱོད་ཀྱིས་གཞན་བསད། བསྙེན་རྫོགས་ཀྱི་མཁན་པོ་མཛད་པར། སྐྱོ་འདུལ་
འཛིན་པས་མ་རངས་པ་མཛད་པས། རྭ་པོད་དུ། ཤ་ཆང་བཟའ་བ་ཚོགས་ཀྱི་འཁོར་
ལོ་ཡིན། །དམ་ཉམས་གསོད་པ་སྔགས་ཀྱི་དམ་ཚིག་ཡིན། །བུད་མེད་བསྟེན་པ་ལས་
ཀྱི་ཕྱག་རྒྱ་ཡིན། །ང་ཡིས་དེ་ལྟར་ཤེས་པའི་གནས་སྐབས་ན། །འདུལ་འཛིན་དགེ་
སློང་དག་དང་འགལ་བ་མེད། །དེ་བས་དམ་ཉམས་ལོག་ལྟ་ཅན་ཁྱོད་ཀྱང༌། །ཞིག་



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
བདུན་ཐོ་རངས་གཤེགས་སུ་གསོལ་བར་བྱ། ། ཞེས་གསུངས་སོ། ། གཤེད་སྐོར་
གྱི་ཆོས་འདི་བཀའ་དམ་པས། རྭ་རྩེ་སེམས་འཛིན། མཚན་མ་གྱེན་འགྲེང་། མཚན་
མོ་རྒྱུ་བ་སོགས་ཐོ་ཙམ་ལས་ལམ་རིམ་མི་གསལ། དབང་ཡོན་གསེར་སྲང་རེ་དགོས་
པས། འདྲ་མིན་ཕུལ་བར་གདོང་དྲུག་གནང་བ་སོགས་ཀྱི་ལོ་རྒྱུས་མང་། དེ་བཞིན་དུ་
སྐྱོ་འོད་འབྱུང་གིས། ཨ་མོ་གྷ་བཛྲ་ཆུང་བ་དང༌་། ཞང་ལོ་ཙཱ་བ་པྲ་ཛྙཱ་གུ་རུའམ་ཤེས་
རབ་བླ་མས་ཀྱང་ཨ་མོ་གྷ་བཛྲ་ལ་འཇིགས་བྱེད་ཆོས་སྐོར་གསན་པས། ད་ལྟ་རྭའི་ཆོས་
སྐོར་ལ་རྭ་པོད་དང་། ཞང་གི་ཆོས་སྐོར་ལ་དཔལ་པོད། སྐྱོའི་ཆོས་སྐོར་ཡང་ཐོར་བུ་
ཡོད། གཞན་མར་བ་ལོ་ཙཱ་བ་བློ་གྲོས་གྲགས་དང་། གཉོས་ལོ་ཙཱ་བ་ཡོན་ཏན་གྲགས་
སོགས་ལས་བརྒྱུད་པའི་འཇིགས་བྱེད་ཀྱི་གདམས་པ་ཇི་སྙེད་བཞུགས་པ་རྗེ་བདག་ཉིད་
ཆེན་པོས་གསན་པར་མཛད་དེ། དེ་ཡང་ཆོས་རྗེ་དོན་གྲུབ་རིན་ཆེན་པ་ལྷ་འདིའི་སྒོ་
ནས་གྲུབ་པའི་གོ་འཕང་མཐོན་པོར་གཤེགས་པ་དེ་ཉིད། སྐུ་འབུམ་རྒྱབ་ངོས་ཆུ་
དཀར་རི་ཁྲོད་ དུ་བཞུགས་ དུས་རྨི་ལམ་དུ་རྡོ་རྗེ་འཇིགས་བྱེད་ ཀྱི་ ཞལ་ གཟིགས།
དངོས་སུ་ཞལ་གཟིགས་པར་གསོལ་བ་བཏབ་པས། སང་ཕོད་ད་ཙམ་ལུང་བ་འདིའི་
མདར་འོང་། དེ་བར་དུ་བདེ་བར་གྱིས་གསུངས། ལོ་རྗེས་མར་རྗེ་རིན་པོ་ཆེ་འཁྲུངས་
པ་ནི། རྨི་ལྟས་དེ་ཡིན་པར་མངོན་ཤེས་ཀྱིས་གཟིགས་ནས་བདག་དམ་གནང་བ་
སོགས་རྗེའི་རྣམ་ཐར་ལྟར་ཡིན། རྗེ་རིན་པོ་ཆེ་ནི་ངེས་དོན་དུ་འཇམ་དཔལ་ཞི་ཁྲོའི་
རྣམ་པར་རོལ་བ་ཕྱོགས་ཞེན་ཙམ་མིན་པར། སངས་རྒྱས་རང་ཉིད་ཀྱིས། རྗེ་བཙུན་
འཇམ་པའི་དབྱངས་ལ། ང་ནི་མྱ་ངན་འདས་འོག་ཏུ། ། ཞེས་སོགས་ཀྱིས་ལུང་
བསྟན་ནས། ཁྱོད་ཉིད་ཅེས་སྤྲུལ་བ་ཙམ་མིན་པར་འཇམ་པའི་དབྱངས་རང་ཉིད་
དངོས་སུ་འབྱོན་པ་དང༌། བྱིས་པའི་གཟུགས་ཞེས་ས་མཐོན་པོ་ལ་གནས་པ་དང་།
རྗེ་བཙུན་འཇམ་དཔལ་རང་གི་རྣམ་པ་མ་ཡིན་པར་སོ་སྐྱེ་ཐ་མལ་བ་ལྟར་སྟོན་པ་དང་།



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སངས་རྒྱས་མཛད་པ་བྱེད་པར་འགྱུར་ཞེས། སངས་རྒྱས་འཇིག་རྟེན་དུ་བྱོན་པ་དང་
ཁྱད་མེད་འབྱུང་བར་གསུངས་པ་འདིས་ཀྱང་འགྲུབ་སྟེ། བོད་ཁ་བ་ཅན་གྱི་མཁས་
གྲུབ་སུས་ཀྱང་མཛད་མ་མྱོང་བ་ལྟ་བུའི་ཐོས་བསམ་གནང་བས། སྔ་ཕྱིའི་མཁས་པ་
ཐམས་ཅད་ཀྱི་གཙུག་རྒྱན་དུ་གྱུར། རྗེ་བཙུན་འཇམ་པའི་དབྱངས་ཀྱི་བཀའ་ལྟར་
འཁོར་དག་པ་རྣམ་བརྒྱད་ཁྲིད་ནས་འོལ་ཁ་ཆོས་ལུང་དུ་སྒྲུབ་པ་མཛད། དེས་ཀྱང་
ཐུགས་མ་ཚིམ་པར་རྒྱ་གར་ཤིང་གི་རི་ལ་ཀླུ་བྱང་དང་མི་ཏྲ་སོགས་མཇལ་ཏེ་ལྟ་བའི་ཕུ་
ཐག་གཅོད་པར་བཞེད་པ། ལྷོ་བྲག་གྲུབ་ཆེན་ནམ་མཁའ་རྒྱལ་མཚན་གྱིས་བཤོལ་
བཏབ། གཞན་ཡང་། བཀའ་གདམས་གླེགས་བམ་དུ་ཡང་ལུང་བསྟན་ཡོད། སྤྲུལ་
བ་གཅིག་ནི་རྒྱ་གར་གནས་ཆེན་འགྲིམ། །སྤྲུལ་བ་གཅིག་ནི་ལྷ་སྲིན་འདུལ་དུ་འགྲོ། །
སྤྲུལ་བ་གཅིག་ནི་མདོ་སྨད་ཁམས་སུ་འགྲོ། ། ཞེས་པ་ཇོ་བོ་རྗེ་དང༌། པདྨ་སམྦྷ་ཝ།
རྗེ་ཉིད་གསུམ་ཡིན། མདོ་སྡེ་རྒྱན་ལས། དེ་ལྟར་བློ་བཟང་སྐྱོ་བ་མེད་ལྡན་བརྩེ་བ་
ཅན། །སྙན་པར་རབ་གྲགས་ཆོ་ག་བཟང་ཤེས་ལྡན་པ་ཡི། །བྱང་ཆུབ་སེམས་དཔའ་
ལེགས་པར་སྨྲ་བ་ཡིན་པ་སྟེ། །བཤད་པའི་སྐྱེ་བོའི་ནང་དུ་ཉི་མ་བཞིན་དུ་ལྷམ། །
ཞེས་མཚན་སྒྲ་གསལ་བར་གསུངས་ཡོད། འཇམ་པའི་དབྱངས་ཀྱིས་ཁྱོད་ལ་མངོན་
སུམ་དུ་ཞེས་སོགས་གསུངས་པ་ལྟར། འཇམ་དཔལ་ཞི་ཁྲོ་བསྒྲུབས་ནས་ཞལ་མངོན་
སུམ་དུ་གཟིགས། མདོ་སྔགས་ཟབ་རྒྱས་ཀྱི་གདམས་པ་མཐའ་ཡས་པ་གསན་ཏེ།
རྒྱལ་བའི་གསུང་རབ་ཀྱི་དགོངས་པ་ཇི་ལྟ་བ་བཞིན་ཐུགས་སུ་ཆུད། ཞི་ལྷག་ཟུང་དུ་
འབྲེལ་བའི་རྣལ་འབྱོར་གྱིས། ། ཞེས་སོགས་ལྟར་གང་སྣང་ལྷའི་རྣམ་རོལ་དུ་འཆར་
བའི་བདེ་སྟོང་གི་ཏིང་ངེ་འཛིན་ཁྱད་པར་ཅན་བརྙེས་པ་སོགས། དངོས་པོའི་གནས་
ཚོད་ལ་འཇམ་དཔལ་ཞི་ཁྲོ་དངོས་དང་། ཐུན་མོང་བར་ཞི་ཁྲོའི་ཞལ་གཟིགས་ནས་
གསུང་གི་གནང་བ་བསྩལ། བྱིན་གྱིས་བརླབས་པས་བོད་དུ་འགྱུར་བའི་འཇིགས་བྱེད་
16



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ཀྱི་ཆོས་སྐོར་ཇི་སྙེད་གསན་པ་ལ། བར་སྐབས་སུ་འཁྲུལ་བའི་དྲི་མ་ཡོད་པ་བསལ་ཏེ་
དག་ཐེར་རྨད་དུ་བྱུང་བ་མཛད། ཁྱད་པར་འཇམ་དཔལ་ཞི་ཁྲོས་མངོན་སུམ་དུ་
དབང་བསྐུར། གདམས་པ་དང་རྗེས་སུ་བསྟན་པ་མ་ཚང་བ་མེད་པ་འདོམས་པར་
མཛད་པས་བྱིན་རླབས་ཀྱི་ཚན་ཁའང་ལྷག་པར་ཆེ། རྗེ་རིན་པོ་ཆེས་རྭ་ལུགས་ཀྱི་
འཇིགས་བྱེད་མ་གསན་ཞེས་སྨྲ་བ་ཡོད་མོད་ཀྱང་། རྭ་ལུགས་ཡིན་པ་ཆོས་རྗེ་དོན་གྲུབ་
རིན་ཆེན་ལ་གསན་པ་ལས་ལྷག་པའི་སྒྲུབ་བྱེད་ཅི་དགོས། རྗེ་རིན་པོ་ཆེས་མན་ངག་
ཡོངས་སུ་རྫོགས་པ་མཁས་གྲུབ་རྗེ། རྟོགས་ལྡན་པ། རྗེ་ཤེར་སེང་བ་ གསུམ་ལ་
གནང་། རྟོགས་ལྡན་པ་ལས་དབེན་ས་དང༌། མཁས་གྲུབ་རྗེ་ལས་སྲིད་ དབེན།
ཤེར་སེང་བ་ལས་རྒྱུད་སྟོད་སྨད་ལ་བརྒྱུད་པ་ཡིན། དེ་ཡང་བསྟན་པ་གནས་པ་དགེ་
འདུན་གྱི་སྡེ་ལ་རག་ལས་པར་དགོངས་ནས། རྗེ་བདག་ཉིད་ཆེན་པོས་སེ་ར་ཆོས་
སྡིངས་སུ་འགྲེལ་བ་བཞི་སྦྲགས་གནང་མཐར་གླེགས་བམ་ཕྱག་གིས་བཏེགས་ཏེ་འདི་ལ་
བདག་ཐུབ་པ་སུ་ཡོད་ཅེས་ལན་གསུམ་གསུངས་པ་ན། རྗེ་ཤེར་སེང་བས་ཕྱག་བྱས་
ནས་རྗེ་ཉིད་ཀྱི་དགོངས་པ་དང་མཐུན་པར་བདག་གིས་བྱའོ། ། ཞེས་ཞུས་པ་སྔོན་
རྒྱལ་བ་དབང་བོའི་ཏོག་གི་སྤྱན་སྔར་རྒྱལ་སྲས་སྙིང་སྟོབས་ཆེན་པོས་མདོ་སྔགས་ཟུང་
འབྲེལ་གྱི་བསྟན་པ་འཛིན་ཅིང་སྤེལ་བའི་ཞལ་བཞེས་མཛད་པ་དང་ཚུལ་མཚུངས་པ་
སོགས་ཀྱི་གསུང་རྒྱུན་ཡོད། དེ་ནས་རྗེ་རིན་པོ་ཆེས་འགྲེལ་བ་བཞི་སྦྲགས་ཀྱི་གླེགས་
བམ། ཤོ་ཀ་ལི། ནང་མཆོད་ཀྱི་ཀ་པཱ་ལ། དགའ་ལྡན་ནས་གཏེར་དུ་བཞེས་པའི་
ཆོས་རྒྱལ་གྱི་ཞལ་འབག་དང་ཐོད་ཞགས། རྡོར་དྲིལ་སོགས་གནང་སྟེ་གསང་སྔགས་
ཀྱི་བསྟན་པའི་བདག་པོར་དབང་བསྐུར། རྗེའི་གསང་སྔགས་ཀྱི་བཀའ་བབས་སློབ་མ་
རྗེ་ཤེར་སེང་བ་ཡིན། ཁོང་གི་ལུང་བསྟན་ལྟར་བཀྲ་ཤིས་ལྷུན་པོར་རྒྱུད་ཀྱི་འཆད་ཉན་
དང་དབུས་ཀྱི་སྨད་རྒྱུད་བཙུགས། ཆ་རྐྱེན་མེད་པས་ཆོས་པར་བཏེགས། ཞེས་ཆོས་
1



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མཚམས་སུའང་བླ་སློབ་མཉམ་དུ་འཆད་ཉན་གྱི་རྒྱུན་མ་ཆད་པའི་ངང་ནས་ཆོས་ཐོག་
རྗེས་མའི་སྦྱིན་བདག་འཚོལ་ཞིང་ཕེབས། རིམ་གྱིས་དད་ལྡན་རྣམས་ཀྱིས་མཐུན་
རྐྱེན་སྦྱར་ཏེ་གཞི་ཟིན་པ་བྱུང་བ་རེད། ལན་གཅིག་རྗེ་ཤེར་སེང་བ་སློབ་མ་མང་བོའི་
ཚོགས་དང་ལྷན་ཅིག་བཞུགས་པའི་གཡས་ཀྱི་གྲལ་མགོར་འདུལ་ནག་པ་དཔལ་ལྡན་
བཟང་བོ་དང་། གཡོན་གྱི་གྲལ་མགོར་འདུལ་དཀར་བ་གྲགས་པ་དཔལ་ལྡན་ནམ་
འདུལ་འཛིན་བློ་གྲོས་སྦས་པ་བཞུགས་དུས། རྗེ་ཤེར་སེང་བས་འདུལ་ནག་པ་ཁྱོད་ཀྱི་
ལོ་སྙིང་ཅི་ཡིན་གསུངས། རྟ་ལགས་ཞུས་པས། འོ་ན་གཡག་ཤི་སར་རྟ་འཁྲབ་ཟེར་བ་
ཡིན་པས། ཁྱོད་ཀྱིས་གཡག་ཤི་ལུང་བར་རྒྱུད་ཀྱི་འཆད་ཉན་གྱིས་གསུངས། བླ་མའི་
གསུང་ཚད་མར་བྱས་ནས་ས་དེ་རྩད་བཅད་ཅིང་ཕེབས་པས་གཡག་ཤི་ནང་ཟེར་བ་
རྙེད། དེར་གད་པ་བྲུས་ནས་རིམ་གཉིས་ཀྱི་རྣལ་འབྱོར་སྒོམ་ཞིང་བཞུགས། སློབ་མ་
འགའ་འདུས་པ་ལ་རྒྱུད་ཀྱི་འཆད་ཉན་མཛད། ནམ་ཞིག་གྲོང་བ་ནང་འཁྲུགས་པའི་
རྐྱེན་གྱིས་མི་མང་བོ་བསད་པའི་སྡིག་སྦྱོང་ལ་གདན་དྲངས་ནས་ཁོང་བའི་ཤིང་ཕུལ་
བས་འདུ་ཁང་བཞེངས། མི་བསད་པའི་སྙིང་གིས་གསང་རྟེན་མཛད་དེ་སྲད་རྒྱུད་དམ་
གཙང་སྟོད་རྒྱུད་པ་ཚུགས། གཙང་གི་རྒྱུད་སྟོད་དང་། དབུས་ཀྱི་རྒྱུད་སྨད་གཉིས་ཆུ་
མིག་ལུང་དུ་དབྱར་གནས་ལྷན་ཅིག་མཛད་དེ། གཅིག་གཅིག་ལ་སྒུག་སྡོད་དགོས།
ཕྱིས་གཙང་བ་རྒྱལ་ པོའི་ དུས་ འཁྲུགས་ ཀྱི་ སྐབས་ ལམ་བཀག་ནས་ ཆད་ པ་ རེད།
འདུལ་ནག་པའི་དབོན་པོ་འཇམ་དབྱངས་དགེ་འདུན་འཕེལ་དང་། འདུལ་ནག་སྤྲུལ་
སྐུ་པཎ་ཆེན་བསམ་གྲུབ་རྒྱ་མཚོ་ནས་སྲད་རྒྱུད་དཀོན་མཆོག་ཡར་འཕེལ་བར་བདེ་
གསང་འཇིགས་གསུམ་གྱི་རིམ་གཉིས་དང་མགོན་ཆོས་ཀྱི་གདམས་པ་སྲིད་ལ་གཅིག་
བརྒྱུད་ལྟ་བུ་ཡིན། སྲད་རྒྱུད་པ་སྡེ་བ་གཞུང་གི་རིམ་གྲོར་ཕེབས་སྐབས་ལྔ་བ་ཆེན་པོར་
མཇལ་བས། འཕྲོས་པ་མཛད་པའི་ལན་གྱིས་ཐུགས་འཕྲོག་ནས་བསྔགས་བརྗོད་
ནསང
པ
18



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ངག
གནང་བའི་ རྐྱེན་ གྱིས་ ལྕང་སྐྱ་ངག་ དབང་ ཆོས་ ལྡན་ དང་། ཀུན་མཁྱེན་འཇམ་
དབྱངས་བཞད་པ་གཉིས་ཀྱིས། དགེ་ལྡན་སྙན་བརྒྱུད་ཀྱི་གདམས་པ་ལ་སྲད་དབེན་
གཉིས་གལ་ཆེ་བར་དགོངས་ནས་མན་ངག་གསན་བཞེས་གནང་ཐབས་ཀྱི་གྲོས་བྱས།
དེ་སྐབས་སྲད་རྒྱུད་པ་རྒྱུད་ཆེན་དཀོན་མཆོག་ཡར་འཕེལ་ནས་ཀྱང་། སྙན་བརྒྱུད་ཀྱི་
གདམས་པའི་སྣོད་རུང་གི་སློབ་མ་ཁུག་ལ་ཤོག་ཅེས་ཆོས་རྒྱལ་ལ་གཏོར་མ་བཏང་ནས་
འཕྲིན་བཅོལ་མཛད་པས། མེར་གན་བླ་མ་ངག་དབང་བློ་གྲོས་པས་དགའ་ལྡན་ལྷ་
བརྒྱ་མའི་ཁྲིད་སོགས་གསན་ཏེ་མན་ངག་ཐོར་བུའི་བཀའ་བབས། ལྕང་སྐྱ་ཚང་གིས་
བཀྲ་ཤིས་ལྷུན་པོའི་སྔགས་ཆེན་སོགས་ལས་ཆོས་བཀའ་མང་བོ་དང་། ཁྱད་པར་སྲད་ .
རྒྱུད་པ་ལས་བདེ་མཆོག་གིས་གཙོས་མན་ངག་དུ་མ་གསན་ནས་བདེ་མཆོག་གི་བཀའ་
བབས། ཀུན་མཁྱེན་འཇམ་དབྱངས་བཞད་པས་སྲད་རྒྱུད་པ་དགུང་ལོ་བརྒྱད་ཅུའི་
དུས་མཇལ་ནས་ལོ་གཅིག་ལ་བཞུགས། བདེ་གསང་འཇིགས་གསུམ་གྱི་རིམ་གཉིས་
སོགས་མན་ངག་བུམ་པ་གང་བྱོར་གསན། གཟིམ་ཕུག་ཏུ་ཁྲིད་བསྐྱངས། ཟིན་བྲིས་
བཏབ་པ་བསྐྱེད་རྫོགས་དང་། ཞ་ལུའི་རྩ་ཚིག་གི་མཆན་འགྲེལ་སོགས་ཡིན། འདུས་
པའི་བཀའ་བབས་ཏེ་ཆོས་བདག་པོ་ལ་འཕྲོད་པ་ཡིན་ཞེས་ཐུགས་དགྱེས་ཚོར་མཛད།
ཐང་སག་པ་དངོས་གྲུབ་རྒྱ་མཚོས་སྲད་རྒྱུད་པ་ལས་འཇིགས་གསང་གི་བསྐྱེད་རྫོགས་
གསན་ཏེ་ཟིན་བྲིས་བྱས་ཡོད། ཁོང་འཇིགས་བྱེད་ཀྱི་བཀའ་བབས་ཡིན། ཡང་སློབ་
མ་མཚན་ཙམ་ཡང་མི་ཤེས་པ་གཅིག་ལྷ་སའི་ཕར་ཁའི་གྲིབ་ཀྱི་ལུང་བར་བཞུགས་ནས་
སྙན་བརྒྱུད་ཀྱི་གདམས་པ་ཉམས་སུ་བླངས་ནས་ཚེ་གཅིག་ལ་མཆོག་བརྙེས་ཏེ་སྒྲུབ་པ་
སྙིང་བོར་བྱེད་པའི་བཀའ་བབས། དེ་ལྟར་བཀའ་བབས་ཀྱི་སློབ་མ་ལྔ་བོ་དེ་ལ་འཁོར་
གྱི་ཐ་མར་བསྡུས་པའི་རྡོ་རྗེ་མཆེད་ལྔ་ཞེས་ཐང་སག་པའི་ཟིན་བྲིས་ལས་གསུངས་ཡོད།
ཀུན་མཁྱེན་བླ་མ་མཆོག་ལས་ཁྲི་རིན་པོ་ཆེས་གསན་པ་སོགས་དམ་པ་དུ་མས་བར་མ་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཆད་པར་བདག་ལ་བརྒྱུད་པ་ཡིན་ནོ། །
༈ དེ་ཡང་། སྤྲོས་བྲལ་འོད་གསལ་དབྱིངས་དང་རོ་གཅིག་པའི། །ལྷན་སྐྱེས་
བདེ་ཆེན་ཤེས་རབ་མཆོག་གི་གར། །བདེན་གཉིས་དབྱེར་མེད་སྒྱུ་མའི་རྣམ་རོལ་
བ། །བྱེད་པོ་ཁྱབ་བདག་འཇམ་དཔལ་དབྱངས་ལ་འདུད། ། ཅེས་ཞེ་སྡང་ཐབས་
རྒྱུད་ཀྱི་གཙོ་བོ་འཇམ་དཔལ་ གཤིན་རྗེ་གཤེད་དམར་ནག་འཇིགས་གསུམ་གྱི་ནང་
ནས། དཔལ་རྡོ་རྗེ་འཇིགས་བྱེད་ཅེས་གྲགས་པ་ཁྱད་ཆོས་ལྔས་ཁྱད་པར་འཕགས་
པར་གསུངས་པ། ལྷ་བཅུ་གསུམ་མ་འདི་ནི་བོད་སྔ་རབས་པ་རྣམས་ཀྱིས་ཁུངས་མེད་
པར་འདོད་པ་རྗེ་བདག་ཉིད་ཆེན་པོས་ལེགས་པར་བཀག་པ་ནི་གནད་ཆེ་སྟེ། སམྦུ་ཊ་
དང་། རྟོག་ བདུན་ གྱི་བྲིས་ སྐུ་ དང༌། ལྷའི་ རྟོག་ པའི་ སྐབས་ སུ་ མི་ གསལ་ ཡང་།
འཁྲུལ་འཁོར་གྱི་རྟོག་པའི་སྐབས་སུ་ཤེས་ཏེ། བཤད་པའི་རྒྱུད་རྟོག་གསུམ་གྱི་འཁྲུལ་
འཁོར་གྱི་རྟོག་པ་ལས། རྩ་བའི་སྔགས་བཏུས་ཤིང་དྲངས་ནས་སྔགས་ཀྱི་ཡི་གེ་བསྲེ་
བའི་སྐབས་སུ། ལེའུ་ཚེ་དགུ་བའི་དབུས་དང་ཕྱོགས་བཞིར། ཡ་ཀྵེ་མ་མེ་ར་ལྔ་འགོད་
པ་དང་། དེའི་ཕྱི་རོལ་རེའུ་མིག་བཅུ་གཉིས་པ་ལ་ལྷ་ལྷག་མ་བརྒྱད་དང༌། ཐོད་པ་
བཞི་སྟེ་བཅུ་གཉིས་ཀྱི་ས་བོན་འགོད་པར་གསུངས་ལ། དེ་ཡང་དགྲ་ནག་ལས། ཡི་གེ་
ཀེ་ནི་གཏི་མུག་བརྗོད། །ཡི་གེ་མ་ནི་ཕྲ་མར་གསུངས། །ཡི་གེ་མེ་ནི་འདོད་ཆགས་
ཉིད། །ཡི་གེ་ར་ནི་ཕྲག་དོག་འགྱུར། །གཤིན་རྗེ་འཇོམས་པ་ལྔ་རུ་གྲགས། ། ཞེས་
པ་ནས། ཎ་ཡོ་ཎི་ར་མཚམས་བཞི་རུ། །ཐོད་པ་བཞི་རུ་སྦྲགས་པ་འོ། ། ཞེས་ཡི་གེ་
བཅུ་བདུན། ལྷ་བཅུ་གསུམ་དང་ཐོད་པ་བཞི་རུ་གསུངས་ལ། གྲུབ་ཆེན་དཔལ་
འཛིན་གྱིས་འཇིགས་བྱེད་ཀྱི་དཀྱིལ་འཁོར་ལ་བརྟེན་ནས་སྒྲུབ་ཚུལ་གསུངས་པའི་མན་
ངག་ལ་བརྟེན་ནས་དཔལ་ཆེན་རྡོ་རྗེ་གྲུབ་པ་དང་། སོ་ན་ཐི་གཉིས་ཀས། ལྷ་བཅུ་
བདུན་གྱི་རང་བཞིན་དུ་གསུངས་པ། ལྷའི་ངོ་བོ་ཐོད་པ་བཞི་བསྐྱེད་པ་གསུངས་པ་
20



.
：.
༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ཡིན་ཏེ། འཁོར་དགྲ་ནག་ནས་བཤད་པའི་ལྷ་བཅུ་གསུམ་དང་། ཐོད་པ་བཞིས་
བསྐོར་ཡོད་པ་ཤིན་ཏུ་གསལ་བས། གཉོས་ལོ་ཙཱ་བ་ཡོན་ཏན་གྲགས་དང༌། རྭ་ཆེན་
རྡོ་རྗེ་གྲགས་པས་བོད་དུ་སྲོལ་ཕྱེ་བའི་འཇིགས་བྱེད་བཅུ་གསུམ་མའི་སྒྲུབ་ཐབས་ཤིན་
ཏུ་ལེགས་ཞེས་རྗེ་ཉིད་ཀྱིས་བཅུ་གསུམ་མའི་དཀྱིལ་ཆོག་རིན་ཆེན་ཕྲེང་བར་གསུངས་
པ་ལྟར་ཡིན། ཡང་བོད་སྔ་མ་མང་བོས་འཇིགས་བྱེད་ལ་ཡུམ་ཡོད་པར་བཤད་པའི་
གཞུང་མེད་ལ། དེའི་ཕྱིར་ཡུམ་ཡོད་པའི་དཀྱིལ་ཆོག་མ་དག་ཟེར་མོད། དེ་ལ་རྗེ་
བདག་ཉིད་ཆེན་པོས་ཡུམ་ཡོད་པར་སྒྲུབ་བྱེད་གསུམ་གནང་ཡོད། དང་བོ་དབང་གོང་
མ་གཉིས་ལ་བརྟེན་ནས་སྒྲུབ་པ་ནི། ཨ་མོ་གྷ་བཛྲ་ཀྱི་འཇིགས་བྱེད་དཀྱིལ་ཆོག་ཏུ་
གསལ་བར་ཡོད་པའི་ལུང་དྲངས་པ་དང་། སྟ་གོན་གྱི་སྐབས་སུ་ནང་དབང་བསྐུར་ཚེ་
རིགས་སྲས་སུ་བསྐྲུན་ཚུལ་གྱིས་ཤེས། གཉིས་པ་དགྲ་ནག་གི་གཞུང་ལ་བརྟེན་ནས་
སྒྲུབ་པ་ནི། ལྷ་བཅུ་གསུམ་ཡོད་པར་དགྲ་ནག་གི་གཞུང་འགྲེལ་ལས་ཤེས་ལ། འཁྲུལ་
འཁོར་གྱི་བཤད་རྒྱུད་ལས་ཀྱང་ཤེས། དེ་ལྟ་ཡིན་ན་འཁོར་གྱི་ལྷ་རྣམས་གཙོ་བོ་ཡབ་
ཡུམ་གྱི་མངལ་ནས་འབྱིན་པར་འགྲུབ་སྟེ། འཇིགས་བྱེད་ལ་འཁོར་གྱི་ལྷ་རྣམས་དགྲ་
ནག་ལ་བརྟེན་པའི་གྲུབ་ཆེན་དཔལ་འཛིན་སོགས་ཀྱི་གཞུང་ལ་བརྟེན་པའི་རིགས་པ་
སྦྱོར་དུ་རུང་ལ། ལྷ་དེ་རྣམས་ཀྱི་བསྐྱེད་ཆོག་ལ་དེ་དག་གི་རིགས་པ་སྦྱོར་དུ་མི་རུང་
བའི་ཁྱད་པར་འབྱེད་མི་ནུས་ཏེ། དཔེར་ན། གཤེད་དམར་བཅུ་གསུམ་མའི་དཀྱིལ་
འཁོར་གྱི་ལྷ་བཞིན་ནོ། ། དེ་བཞིན་དུ་དམར་ནག་གི་སྒྲུབ་ཐབས་གཉིས་ལའང་
བཤད་འདུག་པའི་རིགས་པས་འཇིགས་བྱེད་ལྷ་བཅུ་གསུམ་མའི་སྒྲུབ་ཐབས་ལ་ཡང་
དཔག་ནུས་པར་ཤེས་པར་གྱིས་ཤིག་ཅེས་གསུངས་པ་རེད། གསུམ་པ་ཀྱི་རྡོར་ལ་
བརྟེན་ནས་སྒྲུབ་པ་ནི། བླ་མེད་ཀྱི་རིམ་པ་དང་བོའི་དཀྱིལ་འཁོར་གྱི་འཁོར་ལོ་བསྒོམ་
པ་ལ་དགོས་པ་མང་དུ་ཡོད་ཀྱང༌། གཙོ་བོ་ནི་རྫོགས་རིམ་གྱི་རྟོགས་པ་ཁྱད་པར་ཅན་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་པགསུང་འབུམ།
རྣམས་སྐྱེ་བའི་རྒྱུད་སྨིན་བྱེད་དུ་འགྲོ་བ་ཡིན་ལ། དེ་ལ་ནི། རིམ་པ་དང་བོའི་སྐབས་
སུ་ཡབ་ཡུམ་སྙོམས་པར་ཞུགས་པས་དྲངས་པའི་བདེ་བ་དང་། དེ་ཁོ་ན་ཉིད་ཀྱི་ལྟ་བ་
གཉིས་སྦྱར་ཏེ། རྒྱུན་ལྡན་དུ་བསྒོམ་པ་དགོས་པའི་ཚུལ་རྣམས། གཞན་དུ་བཤད་
ཟིན་པ་ལྟར་ཡིན་པས། ལྷ་བཅུ་གསུམ་མ་ཡུམ་ཅན་དུ་བསྒོམ་པ་ལ་དགོས་པ་ཆེ་བར་
གསུངས། ཡང་དེས་ན། དཀྱིལ་འཁོར་གྱི་འཁོར་ལོའི་རིམ་པ་དང་བོའི་སྐབས་སུ་
ཡུམ་བསྒོམ་པ་མེད་ན་དགོས་པ་དེ་མི་འགྲུབ་པར་འགྱུར་བས་བསྐྱེད་རིམ་གྱི་གནད་མི་
ཚང་བར་འགྱུར་སྙམ་ན། དེ་ཡང་དོགས་པ་གཅོད་དགོས་པ་ནི། ཀྱི་རྡོ་རྗེ་ལས།
བདག་མེད་རྣལ་འབྱོར་ལྡན་པ་ཡིད། །ཕྱག་རྒྱ་ཉིད་ཅེས་ཇི་ལྟར་བརྗོད། །ཕྱག་རྒྱ་
ཕྱག་རྒྱུ་གཉིས་དག་གིས། །ཕྱག་རྒྱའི་དངོས་གྲུབ་ཇི་ལྟར་འགྲུབ། ། ཅེས་ཞུས་པའི་
ལན་དུ། བུད་མེད་གཟུགས་ནི་སྤངས་ནས་གཞན། །བཅོམ་ལྡན་འདས་ཀྱི་གཟུགས་
སུ་བྱ། །ནུ་མ་སྤངས་པ་བོ་ལར་འགྱུར། །ཀ་ཀྐོལ་དབུས་ཡང་དག་གནས། ། ཞེས་
པ་ནས། དགའ་ཆེན་ཧེ་རུ་ཀ་ཡི་གཟུགས། ། ཞེས་རྟགས་བསྒྱུར་ནས་བསྒོམ་པར་
གསུངས་སོ། ། དེ་ལྟར་ན་དཀྱིལ་འཁོར་གྱི་གཙོ་བོ་ལྷ་ཕོ་གཅིག་བུར་བཤད་པའང་
སྔར་གྱི་དོགས་པ་དེ་ངེས་པར་སྐྱེ་ལ། དོགས་པ་དེ་གཅོད་པ་ལ། ཡུམ་ཡོད་པའི་ལན་
གདབ་དགོས་ཀྱི། ཡུམ་མེད་ཀྱང་ཕྱག་རྒྱའི་དངོས་གྲུབ་ཏུ་འགྱུར་རོ་ཞེས་སྨྲ་མི་རུང་བ།
ཀྱི་རྡོ་རྗེ་ལ་བརྟེན་ནས་རིགས་པས་འགྲུབ་པར་གསུངས་ཡོད། །



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
༄༅༅། །གསང་འདུས་ཀྱི་དབང་གི་སྔོན་འགྲོའི་བཤད་པ།
༄༅ ། །སློབ་དཔོན་སངས་རྒྱས་ཡེ་ཤེས་ཞབས་ཀྱིས། དལ་འབྱོར་འདི་ནི་
ཤིན་ཏུ་གཡོ་བ་དང་། །འཇིག་རྟེན་སྐྱེ་བོ་དམ་པ་ཕྲད་རྙེད་དཀའ། །དེ་བས་ཤེས་
རབ་ཐབས་ལ་གཞོལ་བ་ཡི། །ཡིད་ལ་བྱེད་པའི་མཆོག་དེ་བསྒྲུབ་པར་བྱ། ། ཞེས་
ཆོས་ལྡན་གྱི་རྟེན་བཟང་ཐོབ་ནས་རྒྱལ་བསྟན་སྤྱི་དང་ཁྱད་པར་བླ་མེད་རྡོ་རྗེ་ཐེག་པར་
མཇལ་དུ་ཡོད་པའི་སྐབས་འདིར། རྣམ་བཞག་གཏན་གྱི་འདུན་མ་ཞིག་བསྒྲུབ་པ་ལ།
སངས་རྒྱས་བསྟན་པའི་འཇུག་ལྡོག་གི་གནས་རྣམས་ལ་བླང་དོར་བྱ་དགོས་པ་ལ་ངེས་
པ་གཏིང་ནས་རྙེད་དེ་ཆོས་རྣམ་དག་སྒྲུབ་པར་མ་བྱས་ན། ཚེ་འདིའི་བདེ་སྒྲུབ་ཙམ་
ལྷུར་ལེན་པ་དུད་འགྲོ་ལ་ཡང་ཡོད་པས་རྟེན་བཟང་ཐོབ་པ་དོན་མེད་ཡིན། ནམ་ཞིག་
འཆི་བས་ཟིན་ཏེ་སྨྲེ་སྔགས་དང་བཅས་ཏེ་འགྲོ་བར་འགྱུར་བ་ནི། ཞི་བ་ལྷས། འདི་
འདྲའི་དལ་བ་རྙེད་གྱུར་ནས། །བདག་གིས་དགེ་གོམས་མ་བྱས་ན། །འདི་ལས་
བསླུས་པ་གཞན་མེད་དེ། །འདི་ལས་རྨོངས་པའང་གཞན་མེད་དོ། ། ཞེས་པ་ལྟར་
ཡིན། བློ་ལྡན་རྣམས་ཀྱི་བསྟན་པ་ལ་འཇུག་པའི་རིམ་པ་གང་ཡིན་ཞེ་ན། བྱམས་པ་
མགོན་པོས། ནད་ནི་ཤེས་བྱ་ནད་ཀྱི་རྒྱུ་ནི་སྤང་བྱ་ལ། །བདེར་གནས་ཐོབ་བྱ་སྨན་ནི་
བསྟེན་པར་བྱ་བ་ལྟར། །སྡུག་བསྔལ་རྒྱུ་དང་དེ་འགོག་པ་དང་དེ་བཞིན་ལམ། །ཤེས་
བྱ་སྤང་བྱ་རེག་པར་བྱ་ཞིང་བསྟེན་པར་བྱ། ། ཞེས་ནད་ཚབས་ཆེན་པོས་བཏབ་པ་
ཞིག་དང་བོ་ནད་ཀྱིས་ཉམ་ཐག་པའི་ཚོར་བ་སྡུག་བསྔལ་ཉམས་སུ་མྱོང་ནས་ཤེས་པ་
དང་། ནད་དེ་བསྐྱེད་པའི་རྒྱུ་རྐྱེན་གང་ཡིན་ངོས་བཟུང་ནས་འདོར་ཞིང༌། ནད་དེ་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལས་ཐར་བའི་བདེ་བ་ཞིག་འདོད་ནས་དེའི་རྒྱུར་སྨན་བསྟེན་པར་བྱ་བ་བཞིན་དུ།
ལས་ཉོན་གྱིས་ལག་རྗེས་བཞག་པའི་ཁམས་གསུམ་གྱིས་བསྡུས་པའི་ཟག་བཅས་ཐམས་
ཅད་སྡུག་བསྔལ་བར་ཤེས་དགོས་ཤིང་། དེ་སྡུག་བསྔལ་དུ་ཤེས་པ་ན། དེའི་རྒྱུ་ལས་
དང་ཉོན་མོངས་པ་སྤོང་འདོད་སྐྱེ་ལ། དེ་ནས་སྡུག་བསྔལ་དེ་ལས་གྲོལ་བའི་ཐར་བ་
ཞིག་གི་གོ་འཕང་ཐོབ་པར་བྱའོ་སྙམ་པའི་འགོག་པ་མངོན་དུ་བྱ་འདོད་དང་། དེ་ནས་
དེ་ཐོབ་བྱེད་ཀྱི་ ཐབས་འཕགས་ལམ་སྔོན་འགྲོ་དང་བཅས་པ་ཉམས་སུ་ལེན་པ་ལ་
འཇུག་པ་ཡིན་ནོ། ། དེ་ལ་ཚོར་བ་སྡུག་བསྔལ་གྱི་སྡུག་བསྔལ་ལས་ཐར་འདོད་གྲུབ་
མཐའི་བློས་མ་བསྒྱུར་བ་དུད་འགྲོ་ཚུན་ཆད་ལའང་ཡོད་པ་གཞིར་བཞག་རེད། ཟག་
བཅས་ཀྱི་ཚོར་བ་བདེ་བ་ལས་ཐར་འདོད་ཕྱི་རོལ་བའི་དྲང་སྲོང་བསམ་གཏན་བཞི་བའི་
ཉེར་བསྡོགས་རྒྱུད་ལ་སྐྱེས་པ་སོགས་ལའང་ཡོད་ཅིང་། ཟག་བཅས་ཀྱི་ཚོར་བ་བདེ་བ་
ལས་རེ་ཞིག་ངེས་པར་འབྱུང་བ་བསམ་གཏན་བཞི་བའི་དངོས་གཞི་ཡན་ཆད་ཐོབ་པའི་
ཕྱི་རོལ་བ་ལའང་ཡོད་མོད་ཀྱང་། ཚོར་བ་བཏང་སྙོམས་དང་ཁྱབ་པ་འདུ་བྱེད་ཀྱི་སྡུག་
བསྔལ་ཐམས་ཅད་ལས་ངེས་པར་འབྱུང་ནས་དེ་ལས་ཐར་བའི་ཕྱིར་ལམ་བསྒོམས་པས་
སྡུག་བསྔལ་དེ་དག་རྒྱུ་ཉོན་མོངས་དང་བཅས་གཏན་ནས་སྤོང་བ་ནང་བ་སངས་རྒྱས་
པ་ལས་གཞན་དུ་མེད་ལ། དེའི་རྒྱུ་མཚན་ཡང་། ཕྱི་རོལ་བ་སོགས་ལ་འདོད་པ་ནས་
ཅི་ཡང་མེད་པའི་བར་འོག་མ་འོག་མ་ལ་རགས་པ་དང་། རང་ས་ལ་ཞི་བར་ལྟ་བའི་
འཇིག་རྟེན་པའི་སྒོམ་ལམ་རྒྱུད་ལ་སྐྱེས་པས་རང་རང་གི་སྤང་བྱའི་ཉོན་མོངས་མངོན་
གྱུར་རེ་ཞིག་སྤངས་པ་འབྱུང་མོད་ཀྱང་། བདེན་པའི་རྣམ་པ་ཅན་གྱི་ལམ་མེད་པས།
དེ་ཙམ་གྱིས་ཉོན་མོངས་པ་དེ་དག་གཏན་ནས་མི་སྐྱེ་བའི་ཆོས་ཅན་དུ་བྱར་མི་ནུས་
ཤིང་། གཞན་ཡང་མངོན་པ་མཛོད་ལས། འཇིག་རྟེན་པ་ཡི་དགེ་བ་ལས། །སྲིད་
རྩེའི་སེམས་པ་འབྲས་རབ་ཆེ། ། ཞེས་གསུངས་པ་ལྟར། སྲིད་རྩེ་ནི་འཇིག་རྟེན་པའི་



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ལམ་ཐམས་ཅད་ཀྱི་མཐོ་ཤོས་ཡིན་པས་སྲིད་རྩེ་ལ་སྐྱོན་དུ་བལྟས་ཏེ། དེའི་གོང་མའི་
ཁྱད་པར་གཞན་འཚོལ་བའི་འཇིག་རྟེན་པའི་ལམ་ཞི་རགས་ཀྱི་རྣམ་པ་ཅན་གྱི་གཞན་
མེད་པའི་ཕྱིར་ན། ཆོས་འདི་ལས་ཕྱི་རོལ་ཏུ་གྱུར་པ་ལ། དེའི་སས་བསྡུས་ཀྱི་ཉོན་
མོངས་མངོན་གྱུར་རེ་ཞིག་སྤོང་བ་ཙམ་ཡང་མེད་པ་ཡིན། སྡུག་བསྔལ་འདོར་འདོད་
ཁ་ཙམ་མ་ཡིན་པར་རྒྱུད་ལ་སྐྱེས་ཀྱང་། དེའི་རྒྱུ་སྤོང་བ་ལ་མ་ཞུགས་ན་ཤིང་གི་རྩ་བ་
རླན་གཤེར་ལ་སོགས་པའི་རྒྱུ་ཚོགས་འཛོམས་པ་ཞིག་ཡལ་ག་ལེགས་པར་བཅད་ཀྱང་
སླར་སྐྱེ་བ་བཞིན་དུ། རྒྱུ་མ་ལོག་ན་འབྲས་བུ་མི་ལྡོག་པར་མཐོང་ནས། དེའི་རྒྱུ་གང་
ཡིན་རྩད་བཅད་ནས་སྤོང་དགོས་པ་ལ། རྒྱུའི་གཙོ་བོ་ནི། བདག་མེད་པ་ལ་བདག་ཏུ་
སྒྲོ་འདོགས་པའི་འཇིག་ལྟ་ལྷན་སྐྱེས་ཀྱི་མ་རིག་པ་ཡིན་ལ། དེ་ཡིན་པའི་རྒྱུ་མཚན་
ཡང་། རྣམ་འགྲེལ་ལས། བདག་ཡོད་ན་ནི་གཞན་དུ་ཤེས། ། ཞེས་སོགས་དང༌།
དབུ་མ་འཇུག་པ་ལས།ཉོན་མོངས་སྐྱོན་རྣམས་མ་ལུས་འཇིག་ཚོགས་ལ། །ལྟ་ལས་
འབྱུང་བར་བློ་ཡིས་མཐོང་གྱུར་ཏེ། །བདག་ནི་འདི་ཡི་ཡུལ་དུ་རྟོགས་བྱས་ནས། །
རྣལ་འབྱོར་བ་ཡིས་བདག་ནི་འགོག་པར་བྱེད། ། ཅེས་པ་ལྟར། ངར་བདེན་པར་
བཟུང་ན། དེ་ལ་བརྟེན་ནས་བདག་གི་ལོངས་སྤྱོད་བྱ་མིག་སོགས་ལ་དམིགས་ནས་ང་
ཡི་བར་བདེན་པར་བཟུང་ཞིང་། དེ་ལ་བརྟེན་ནས་རང་ཉིད་ལ་ཆགས་པ་དང་། རང་
དང་རང་གི་ལོངས་སྤྱོད་ལ་གནོད་པར་བྱེད་པ་གཞན་ལ་བདེན་པར་སྒྲོ་བཏགས་ཏེ།
ཁོང་ཁྲོ་ལ་སོགས་པ་ཉོན་མོངས་པ་སྐྱེ་ཞིང་། དེ་ཉིད་ཀྱིས་ལས་བསགས་ཏེ་འཁོར་བའི་
འཁོར་ལོ་བསྐོར་བ་ཡིན་ནོ། ། དེ་ལྟར་ཉེས་པ་ཐམས་ཅད་ཀྱི་རྩ་བ་བདག་ཏུ་འཛིན་
པ་ཡིན་པར་རྟོགས་ནས་དེའི་ཞེན་ཡུལ་གྱི་བདག་རིགས་པས་སུན་ཕྱུང་སྟེ་མེད་པར་
རྟོགས་ན། ཐག་པ་ཁྲ་བོ་ལ་སྦྲུལ་དུ་འཛིན་པའི་ཚེ་སྦྲུལ་ཐག་ཁྲའི་སྟེང་དུ་བློས་བཏགས་
ཙམ་ལས་དོན་དུ་མེད་པར་ངེས་པ་ན། དེ་ལ་བརྟེན་ནས་བྱུང་བའི་འཇིགས་སྐྲག་ལ་
25



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སོགས་པ་བཟློག་པ་བཞིན་དུ་གང་ལ་ཆགས་པ་དང་སྡང་བར་འགྱུར་བའི་ཞེན་ཡུལ་
རང་མཚན་པ་མེད་པར་བློས་བཏགས་ཙམ་དུ་ངེས་པས་ཆགས་སོགས་ཉེས་པ་དེ་དག་
ཀྱང་རིམ་གྱིས་བཟློག་པ་ཡིན་ནོ། ། དེ་ཡང་བདེན་འཛིན་ལ་སོགས་པའི་དྲི་མ་རྣམས་
སེམས་ཀྱི་རང་བཞིན་ལ་ཞུགས་པ་ཡིན་ན། ཚ་བ་མེ་ལས་འབྲལ་མི་རུང་བ་བཞིན་དུ་
སེམས་མ་བཟློག་གི་བར་དུ་བཟློག་མི་ནུས་ཀྱང་། བདེན་འཛིན་གྱི་འཛིན་སྟངས་
དངོས་པོའི་གཤིས་ལུགས་ལ་མ་ཞུགས་པར་ཕྱིན་ཅི་ལོག་ཏུ་སྒྲོ་བཏགས་པས། གཅིག་
ཏུ་བྲལ་དང་། རྟེན་འབྲེལ་ལ་སོགས་པའི་རིགས་པ་ཡང་དག་མཐའ་ཡས་པའི་སྒོ་ནས་
སུན་དབྱུང་ནུས་ཤིང༌། དེ་ལྟར་བདེན་འཛིན་གྱི་ཞེན་ཡུལ་རིགས་པས་བཀག་སྟེ་མེད་
པར་ངེས་པའི་ངེས་ཤེས་ཀྱི་རྒྱུན་བསྒོམས་པས། དེ་ལ་གསལ་སྣང་རབ་ཀྱི་མཐར་ཕྱིན་
པར་འབྱུང་བ་ནི། རྣལ་འབྱོར་མངོན་སུམ་སྒྲུབ་བྱེད་ཀྱི་རྟགས་ལ་བརྟེན་ནས་འགྲུབ་
ཅིང་། དེ་ལྟ་བུའི་ཡང་དག་པའི་རིགས་པ་མངོན་སུམ་དེའི་ཤུགས་ཇི་ལྟར་ཆེ་བ་བཞིན་
འགལ་ཟླ་མི་མཐུན་ཕྱོགས་རིམ་གྱིས་འགྲིབ་པ་ནི། རྣམ་འགྲེལ་ལས། འགྲིབ་དང་
ཕུལ་བྱུང་བརྟེན་པ་ཀུན། །མི་མཐུན་ཕྱོགས་དང་བཅས་ཉིད་ཕྱིར། །དེ་གོམས་པ་
ལས་བདག་འགྱུར་བས། །ལ་ལར་ཟག་པ་ཟད་པར་འགྱུར། ། ཞེས་དང་། ངེས་པ་
དང་ནི་སྒྲོ་འདོགས་ཡིད། །གནོད་བྱ་གནོད་བྱེད་ངོ་བོའི་ཕྱིར། ། ཞེས་གསུངས་ཏེ།
དཔེར་ན་ཚ་རེག་ཇི་ཙམ་ཤུགས་ཆེ་བ་ཙམ་གྱིས་འགལ་ཟླ་གྲང་རེག་དང་གྲང་འབྲས་སྤུ་
ལོང་སོགས་རིམ་བཞིན་བཟློག་པ་མངོན་སུམ་གྱིས་འགྲུབ་པ་བཞིན་ཡིན། རྒྱུ་མཚན་
དེ་དག་གིས་ལས་དང་ཉོན་མོངས་པ་ཟད་པས་དེའི་འབྲས་བུ་ཟག་བཅས་ཀྱི་སྡུག་
བསྔལ་མཐའ་དག་ཉེ་བར་ཞི་ཞིང་རང་དབང་མེད་པར་འཁོར་བར་སྐྱེ་བ་རྒྱུན་ཆད་པའི་
ཐར་བ་ཐོབ་ནུས་དང་། ཐོབ་བྱེད་ལམ་གྱི་རིམ་པ་ལ་སྐྱབས་དངོས་སུ་ཡིད་ཆེས་པ་
དང་། རྒྱུད་ལ་བརྟེན་པའི་ཕྱིར་དོན་གཉེར་སྐྱེ་བ་ངམ་ངམ་ཤུགས་ཀྱིས་འབྱུང་བས།



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ཚད་མའི་ལམ་ནས་དྲངས་པའི་ངེས་པ་བརྟན་པོས་བསྟན་པ་ཁོ་ན་ཐར་འདོད་ལམ་གྱི་
འཇུག་ངོགས་སུ་ཡིད་ཆེས་པའི་སྒོ་ནས་རིམ་པ་དེ་ལྟར་དུ་འཇུག་དགོས།
བསྟན་པ་དེ་ལའང་། གདུལ་བྱའི་དབང་གིས་ཐེག་པ་གསུམ་དུ་དབྱེར་ཡོད་དེ།
ལང་གཤེགས་ལས། ལྷ་ཡི་ཐེག་དང་ཚངས་པའི་ཐེག །དེ་བཞིན་དུ་ནི་ཉན་ཐོས་
དང༌། །དེ་བཞིན་གཤེགས་དང་རང་རྒྱལ་གྱི། །ཐེག་པ་འདི་དག་ངས་བཤད་དོ། །
ཞེས་དང་། བྱིས་པ་རྣམས་ཡོངས་དྲང་དོན་དུ། །ཐེག་པ་ཐ་དད་ང་སྨྲ་འོ། ། ཞེས་
རང་རང་གི་སྐལ་བ་དང་དབང་བོར་འཚམ་པའི་ཐབས་ཀྱིས་ཁྲིད་དེ་མཐར་སངས་རྒྱས་
ཀྱི་གོ་འཕང་ཉག་གཅིག་ལ་བཀྲི་བར་མཛད་པའི་ཐབས་མཁས་ཡིན་པ་ཐེག་ཆེན་གྱི་
མདོ་རྒྱུད་སྤྱིའི་དགོངས་པ་ཡིན། ཐེག་པ་གཞན་གཉིས་མཐར་ཐེག་ཆེན་ལ་འཇུག་
པའི་འབབ་སྟེགས་ལྟ་བུ་ཡིན་མོད་ཀྱང་། མདོ་སྡེ་རྒྱན་ལས། བློ་དང་ལྡན་པ་དམྱལ་
བར་གནས་པ་དུས་ཀུན་ཏུ། །བྱང་ཆུབ་དྲི་མེད་ཡངས་པའི་བར་ དུ་ གཅོད་བྱེད་
མིན། །ཐེག་པ་གཞན་ལ་རབ་བསིལ་རྣམ་རྟོག་བདག་ཕན་པ། །རབ་ཏུ་བདེ་བར་
གནས་ཀྱང་བར་དུ་གཅོད་པར་བྱེད། ། ཅེས་མཐར་ཐུག་ཐེག་པ་གསུམ་གྲུབ་ཏུ་
འདོད་པའི་གྲུབ་མཐའ་སྨྲ་བ་རྣམས་ཀྱི་ལུགས་ལ། ཉན་རང་དུ་རིགས་ངེས་པ་རྣམས་
རང་གི་བྱང་ཆུབ་མངོན་དུ་བྱས་པའི་མཐར་ཐེག་ཆེན་ལམ་དུ་མི་འཇུག་པར་ངེས་པས་
ཉན་རང་གཉིས་སངས་རྒྱས་པ་ལ་གཏན་དུ་གེགས་བྱེད་པ་ཡིན་པར་གསུངས་ཤིང༌།
གྲུབ་མཐའ་གོང་མ་མཐར་ཐུག་ཐེག་གཅིག་གྲུབ་ཏུ་བཞེད་པ་རྣམས་ཀྱི་ལུགས་ལ་ཉན་
རང་རྣམས་ཀྱང་སླར་འཚང་རྒྱུ་བར་ངེས་པ། དེ་བཞིན་གཤེགས་པའི་སྙིང་བོ་དང་
ལྡན་པ་ཤ་སྟག་ཡིན་ནའང་གནས་སྐབས་ཉན་རང་གི་ལམ་དུ་ཞུགས་ནས་རང་ཉིད་
གཅིག་བུ་འཁོར་བ་ལས་གྲོལ་བའི་ཞི་བའི་མཐར་ལྟུང་ནས་ཡུན་རིང་བོར་ཐེག་ཆེན་ལ་
འཇུག་པར་མི་བྱེད་པས་གེགས་ཆེ་བར་གསུངས་སྟབས། དང་བོ་ཉིད་ནས་ཐེག་ཆེན་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གྱི་རིགས་ཀྱི་ནུས་པ་ལེགས་པར་བརྟས་པ་ཞིག་དགོས་ལ། དེའི་རྒྱུར་ཐེག་ཆེན་གྱི་དགེ་
བའི་བཤེས་གཉེན་ལ་བརྟེན་ནས་ཐེག་པ་ཆེན་པོའི་སྡེ་སྣོད་ལ་ཐོས་བསམ་སྒོམ་གསུམ་
གྱིས་འབད་ན། བག་ཆགས་ཀྱི་ནུས་པ་མཐུ་བརྟས་པའི་དབང་གིས་སྐྱེ་བ་ཕྱི་མ་རྣམས་
སུ་རིགས་ཀྱི་ནུས་པ་ཆེས་ཆེར་རྒྱས་ཏེ་ཐེག་ཆེན་ལས་མི་ལྡོག་པར་འགྱུར་བ་ཡིན། དེ་
འདྲའི་ཐེག་ཆེན་ལའང་། དེ་ལྟར་རྒྱུ་དང་འབྲས་བུའི་ཐེག་ཆེན་གྱི། །ལམ་མཆོག་
གཉིས་ཀར་དགོས་པའི་ཐུན་མོང་ལམ། ། ཞེས་རྒྱུ་ཕར་ཕྱིན་ཐེག་པ་དང༌། འབྲས་
བུ་གསང་སྔགས་རྡོ་རྗེ་ཐེག་པ་གཉིས་ཡོད། དེ་གཉིས་ཀྱི་ཁྱད་པར་ཡང་། བསྒོམ་བྱའི་
ཡུལ་སྟོང་ཉིད་ལ་མཆོག་དམན་ཡོད་པ་མ་ཡིན་ཀྱང་། རྟོགས་བྱེད་ཀྱི་བློ་ལ་ཁྱད་པར་
ཡོད་པ་དང༌། གཙོ་བོ་གཟུགས་ཀྱི་སྐུ་དང་རྣམ་པ་མཐུན་པའི་འབྲས་བུ་ལམ་བྱེད་ཀྱི་
ཐབས་ཕུལ་དུ་བྱུང་བ་ཡོད་མེད་ཀྱི་སྒོ་ནས་སྔགས་ཀྱི་ཐེག་པ་མཆོག་ཡིན། རྡོ་རྗེ་གུར་
ལས། དམན་པ་རྣམས་ལ་བྱ་བའི་རྒྱུད། །བྱ་མེད་རྣལ་འབྱོར་དེ་ལྟག་ལའོ། །སེམས་
ཅན་མཆོག་ལ་རྣལ་འབྱོར་མཆོག །བླ་མེད་རྣལ་འབྱོར་དེ་ལྟག་ལའོ། ། ཞེས་སོགས་
གདུལ་བྱ་དབང་བོ་རྣོ་རྟུལ་གྱི་རིམ་པར་མཐུན་པའི་རྒྱུད་སྡེ་བཞིར་གསུངས། དེའི་
ནང་ནས་རྣལ་འབྱོར་བླ་མེད་ནི། ཡུལ་ཅན་ཤིན་ཏུ་ཕྲ་བ་ལྷན་སྐྱེས་ཀྱི་སེམས་ཀྱིས་སྟོང་
ཉིད་སྒོམ་པ་དང་། ལུས་ལ་གནད་དུ་བསྣུན་པའི་ཕྱི་ནང་གི་ཐབས་ཁྱད་པར་ཅན་ལས་
ཤིན་ཏུ་ཕྲ་བའི་རླུང་སེམས་ལམ་དུས་ཀྱི་སྐུའི་ངོ་བོར་བསྐྱེད་ནས། སྙིགས་དུས་ཀྱི་ཚེ་
ཐུང་འདི་ཉིད་ལ་མི་སློབ་པའི་ཟུང་འཇུག་ཁ་སྦྱོར་བདུན་ལྡན་གྱི་གོ་འཕང་མངོན་དུ་
བྱེད་ནུས་པས་ན། ཐེག་ཆེན་པའི་དབང་བོ་རྣོན་པོ་རྣམས་ཀྱིས་ལམ་དེ་ལ་འཇུག་
དགོས་ཤིང་། གསང་སྔགས་པ་ནི། ཐེག་ཆེན་པའི་ནང་ནས་ཀྱང་དབང་བོ་ཤིན་ཏུ་རྣོ་
བ་ཡིན་པས་གཞན་དོན་ལ་རྒྱབ་ཀྱིས་ཕྱོགས་ནས། རང་དཀའ་ཚེགས་ཆུང་བར་
འདོད་པའི་གང་ཟག་ནི། གསང་སྔགས་བླ་མེད་ཀྱི་ཕྱོགས་སུ་ཉེ་བ་མ་ཡིན་ཏེ། མདོ་
28



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
སྡེ་རྒྱན་ལས། མགོ་ལ་སེམས་ཅན་ཁུར་ཆེན་ཁྱེར་བ་ཡི། །སེམས་དཔའ་མཆོག་
རྣམས་དལ་གྱིས་འགྲོ་མི་མཛེས། །བདག་གཞན་སྣ་ཚོགས་འཆིང་བས་རབ་བཅིངས་
པས། །བརྩོན་པ་བརྒྱ་འགྱུར་དུ་ནི་བྱ་བའི་རིགས། ། ཞེས་སེམས་ཅན་ཐམས་ཅད་
སྡུག་བསྔལ་གྱིས་མནར་བ་མ་བཟོད་ནས། དེ་དག་ཐར་བར་བྱེད་པའི་ཐབས་ཤིག་ད་
ལྟ་ཉིད་དུ་ཐོབ་ན་ཅི་མ་རུང་སྙམ་པའི་སེམས་བསྐྱེད་ཀྱིས་ཀུན་ནས་བསླངས་ཏེ་ཉེ་ལམ་
གསང་བ་བླ་མེད་ལ་འཇུག་དགོས། བླ་མེད་དེ་ལ་ཡང་། སྡོམ་འབྱུང་ལས། རྣལ་
འབྱོར་རྒྱུད་རྣམས་ཀྱི་ནི་ཚད། །བྱེ་བ་ཕྲག་ནི་དྲུག་ཏུ་ངེས། །དེ་བཞིན་རྣལ་འབྱོར་མ་
རྒྱུད་གྲངས། །བྱེ་བ་ཕྲག་ནི་བཅུ་དྲུག་གོ ། ཞེས་ཕ་རྒྱུད་བྱེ་བ་དྲུག མ་རྒྱུད་དུང་
ཕྱུར་གཅིག་དང་བྱེ་བ་དྲུག་གསུངས། ཕ་རྒྱུད་དེ་ལ་ཡང་འདོད་ཆགས་ཞེ་སྡང་གཏི་
མུག་གི་ཐབས་རྒྱུད་གསུམ་ཡོད། གཤིན་རྗེ་གཤེད་ལ་སོགས་པ་ཞེ་སྡང་ཐབས་རྒྱུད།
རྡོ་རྗེ་ཨ་ར་ལི་ལ་སོགས་པ་གཏི་མུག་ཐབས་རྒྱུད། དཔལ་གསང་བ་འདུས་པ་སོགས་
འདོད་ཆགས་ཐབས་རྒྱུད་ཡིན། །
༄༅། །སྟག་ཚང་ལྷ་མོར་འགྲེལ་བ་བཞི་སྦྲགས་
གནད་སྐབས་ཀྱི་ཟིན་ཐོ། །
༄༅། །དེ་ཡང་སྔོན་བྱོན་གྱི་བྱུང་བ་ལ། སྔགས་ཀྱི་སྟོན་པ་རྡོ་རྗེ་འཆང་གིས་
དཔལ་གསང་བ་འདུས་པའི་རྩ་རྒྱུད་གསུངས་པའི་ཐོག་མར། འཁོར་གྱི་དེ་བཞིན་
གཤེགས་པ་དཔག་ཏུ་མེད་པས་ཕྱི་དང་ནང་དང་གསང་བ་དང༌། དེ་ཁོ་ན་ཉིད་ཀྱི་
མཆོད་པའི་སྤྲིན་གྱིས་ཡང་དག་པར་མཆོད་ཅིང་བསྟོད་ནས། འདུས་པ་བཤད་པར་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གསོལ་བ་བཏབ་པ་དང་། མཐར་ཡང་འདུས་པ་ལེའུ་བཅོ་བརྒྱད་པ་གསུངས་ཟིན་མ་
ཐག་གོང་ལྟར་མཆོད་ཅིང་བསྟོད་དེ། གཏང་རག་མཛད་པ་ལྟར། འདིར་ཡང་སྔོན་
བྱུང་གི་རྣམ་པར་ཐར་བ་ཇི་ལྟ་བ་བཞིན། ཡབ་རྗེ་རྒྱལ་བ་གཉིས་པའི་ཐུན་མོང་མ་
ཡིན་པའི་ཕྱག་བཞེས་བཞིན། དཔལ་གསང་བ་འདུས་པའི་རྒྱུད་འགྲེལ་ཆེན་མོ་འཆད་
ཉན་གྱི་ཐོག་མར་བླ་མ་རྒྱུན་མཆོད་མཛད་པ་ཡིན། དེ་རིང་ནས་འགྲེལ་བ་ནམ་གསན་
རེས་ཀྱིས། གནས་ཕུན་སུམ་ཚོགས་པ་དཔལ་གསང་བ་འདུས་པའི་ཡེ་ཤེས་ཀྱི་རང་
སྣང་ལས་གྲུབ་པའི་གཞལ་ཡས་ཁང་དུ། སྟོན་པ་ཕུན་སུམ་ཚོགས་པ་དྲིན་ཅན་རྩ་བའི་
བླ་མ་རྡོ་རྗེ་འཆང་དངོས་ཀྱིས། ཆོས་ཕུན་སུམ་ཚོགས་པ་རྒྱུད་ཐམས་ཅད་ཀྱི་རྒྱལ་བོ་
དཔལ་གསང་བ་འདུས་པའི་རྒྱུད་ཚངས་པའི་དབྱངས་ཀྱིས་གསུངས་པ། འཁོར་ཕུན་
སུམ་ཚོགས་པ་རྣམ་སྣང་ལ་སོགས་པའི་དེ་བཞིན་གཤེགས་པ་དང་སྤྱན་མ་ལ་སོགས་
པའི་ལྷ་མོ་དང་བྱང་ཆུབ་སེམས་དཔའི་འཁོར་དང་ལྷན་ཅིག་ཉན་དུ་རུང་བ་སྐལ་བ་
བཟང་བོ་ཡིན་སྙམ་པའི་འདུན་པ་དུང་དུང་བ་རེ་བསྐྱེད་པར་མཛོད་ཅིག
དཔལ་གསང་བ་འདུས་པ་ལ། བརྗོད་བྱ་དོན་གྱི་གསང་བ་འདུས་པ་དང༌།
རྗོད་བྱེད་ཚིག་གི་གསང་བ་འདུས་པ་གཉིས་ཡོད། དང་བོ་ནི། སྐུ་གསུང་ཐུགས་ཀྱི་རྡོ་
རྗེ་གསུམ་ནི་འདུ་རྒྱུའི་གསང་བ་དང༌། དེ་ཐམས་ཅད་གསང་ཆེན་རྡོ་རྗེ་འཆང་གི་ངོ་
བོར་འདུ་བ་ནི། ཡིག་དོན་གྱི་གསང་བ་འདུས་པ་སྟེ་བསྐྱེད་རིམ་གྱི་སྐུ་གསུང་ཐུགས་
བྱིན་རླབས་ལྟ་བུ། རྡོ་རྗེ་དང་པདྨའི་གསང་བ་དང་། དེ་ཕྱོགས་གཅིག་ཏུ་སྦྱོར་བ་ནི་
འདུས་པ་སྟེ། སྤྱི་དོན་ལ་ཞུགས་པའི་གསང་བ་འདུས་པ། རྡོ་རྗེ་ཕྲེང་བར། འདུས་
པའི་དོན་མཆོག་རབ་གསུངས་པ། །འདུས་པ་འདྲེས་པ་ཞེས་ནི་གསུངས། །འདྲེས་
པ་ང་ཡིས་ཁྱོད་ལ་བཤད། །དཔའ་བོ་རྣལ་འབྱོར་མ་སྦྱོར་བ། །གང་ཚེ་གསང་བའི་རྩ་
གཉིས་ནི། །ཡང་དག་སྦྱོར་བས་རེག་གྱུར་པ། ། ཞེས་དྷུ་ཏཱིའི་མར་སྣེའི་གསང་བ་



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
གཉིས་འདུས་པ་སྟེ་ཕྲད་པ་ནི་འདོད་ཆགས་ཆོས་སྦས་དང་། ཡང་དེ་ཉིད་ལས། དེ་
ནས་བྱང་ཆུབ་སེམས་ཀྱང་ནི། །གནས་ཀུན་ནས་ནི་ཞུ་གྱུར་ནས། །ངོ་བོ་གཅིག་ཏུ་
གྱུར་པ་དང་། །རྩ་ནི་གཅིག་གི་འབྲས་བུ་ནི། །རོ་གཅིག་ཏུ་ནི་གྱུར་པ་ལ། །འདུས་
པ་ཞེས་ནི་དེ་ལ་གསུངས། ། ཞེས་ཕྱི་ནང་གི་གཏུམ་མོའི་རྐྱེན་གྱིས་རྩ་སྟོང་ཕྲག་བཅུ་
གཉིས་ཀྱི་ནང་ནས། གསང་བ་བྱང་སེམས་རྣམས་ཞུ་སྟེ་དྷཱུ་ཏཱིའི་ལམ་གཅིག་ཏུ་འདུས་
ཏེ་འབབ་པའང་འདོད་ཆགས་ཆོས་སྦས། ཡང་། ཕུང་བོ་ཁམས་དང་དབང་བོ་
དང་། །ཡུལ་རྣམས་དང་ནི་སྦས་པའི་ནང་། །རྣམ་རྟོག་ཀུན་ནས་ཟད་པ་ལས། །
ཡང་དག་ཡེ་ཤེས་བདེ་ཆེན་སྐྱེ། །རོ་གཅིག་པར་ནི་ངལ་གསོ་གང་། །དེ་བཞིན་དུ་ནི་
འདུས་པ་སྟེ། ། ཞེས་དྷུ་ཏཱིའི་ནང་དུ་རླུང་དང་བྱང་སེམས་རྣམས་རིམ་གྱིས་ཐིམ་པ་
ལས། རང་བཞིན་བརྒྱད་ཅུའི་ཀུན་རྟོག་འགགས་པའི་མཐར། ལྷན་སྐྱེས་ཀྱི་བདེ་བ་
དང་། སྟོང་བ་ཉིད་གཉིས་དབྱེར་མི་ཕྱེད་པར་ཡིད་ངོར་རོ་གཅིག་ཏུ་འདྲེས་པའམ་
འདུས་པ་ནི་སྣང་བ་སེམས་སྦས་དང་། ཡང་ཤེས་རབ་སྣང་བ་དང་ཐབས་མཆེད་པ་
གཉིས། ཐབས་ཤེས་ཆ་མཉམ་ཉེར་ཐོབ་ཀྱི་ངོ་བོར་འདུས་པའང་སྣང་བ་སེམས་སྦས་
ཏེ། དེ་རྣམས་སྦས་དོན་གྱི་གསང་བ་འདུས་པ། དོན་དམ་འོད་གསལ་དང་ཀུན་རྫོབ་
སྒྱུ་མའི་སྐུའི་གསང་བ་གཉིས། སྐུ་ཐུགས་ངོ་བོ་དབྱེར་མེད་པར་ཟུང་དུ་འཇུག་པའམ་
འདུས་པ་ནི་ཟུང་འཇུག་མཐར་ཐུག་གི་གསང་བ་འདུས་པ་ཡིན། དེ་རྣམས་ལ་མ་
བརྟེན་པར་འཚང་རྒྱ་མི་ནུས། ལྷག་པར་རླུང་རྣམས་འཆི་རིམ་ཇི་ལྟ་བ་བཞིན་ཐིམ་
པས་འོད་གསལ་བདེ་བ་ཆེན་པོའི་ངོ་བོར་སྐྱེས་པ་དེ་ཉིད་ཀྱིས་ཡུལ་སྟོང་བ་ཉིད་འཛིན་
སྟངས་ཀྱི་ཡུལ་དུ་བྱས་པ་དང་། འོད་གསལ་དེའི་བཞོན་པའི་རླུང་འོད་ཟེར་ལྔ་བས་
ཉེར་ལེན་དང་སེམས་ཀྱིས་ལྷན་ཅིག་བྱེད་རྐྱེན་བྱས་པ་ལས། བར་དོ་དང་མཐུན་པའི་
སྒྱུ་མ་ལོངས་སྐུ་འགྲུབ་པ་ནི། སྔགས་བླ་མེད་ཀྱི་མྱུར་ལམ་མཐར་ཐུག་པ་ཡིན། དེའི་



A
༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྒྱུ་མཚན་ནི་སྔ་མས་ལས་ཉོན་གྱིས་འཕང་བའི་ཟག་བཅས་ཀྱི་ཕུང་བོ་འདི་ཉིད། ཡེ་
ཤེས་དང་ ཚོགས་ པ་ གཅིག་ པའི་ གཟུགས་ ཀྱི་ སྐུར་ གནས་ འགྱུར་ མི་ རུང་ ཞིང་།
གཟུགས་ཀྱི་སྐུའང་རང་དང་རིགས་མཐུན་པའི་སྐུ་སྔ་མ་སྔོན་དུ་མ་སོང་ན་རྒྱུ་མེད་དུ་མི་
འབྱུང་བས། གཟུགས་སྐུ་འགྲུབ་པའི་སྔ་རོལ་ཏུ་དེ་དང་རྣམ་པ་མཐུན་པའི་སྐུ་ཞིག་
ངེས་པར་བསྒྲུབ་དགོས་སོ། །
ཐ་མལ་གྱི་སྣང་བ་ཤེས་སྒྲིབ་དང་། ཞེན་པ་ཉོན་སྒྲིབ་ཏུ་བཞེད་པ་ཡོད་ལ། དེ་
ལྟར་ཁས་བླང་ཚེ། སྡུག་བདེན་སྡུག་བདེན་ཡིན་པར་རྟོགས་པའི་རྗེས་དཔག་ལྟ་བུ།
བློ་དོན་མཐུན་ཡིན་པས་ཉོན་སྒྲིབ་ཏུ་འདོད་ཆོག་མི་ཆོག་དང་། ཉན་ཐོས་དགྲ་བཅོམ་
པའི་རྒྱུད་ལ་ཐ་མལ་གྱི་ཞེན་པ་ཡོད་པས། ཉོན་སྒྲིབ་ཡོད་པར་ཐལ་བ་སོགས་ལ་ཞིབ་ཆ་
བྱ་དགོས་པར་འདུག་སྙམ། སྒྲུབ་ཐབས་ཀུན་བཟང་ལས། ཐ་མལ་རྣམ་རྟོག་རྒྱུད་
ལས་གཞན་པ་ཡི། ། ཞེས་སོགས་ནི་དེའི་འགྲེལ་བ་ཐ་ག་ནས་མཛད་པ་སྔགས་རིམ་
ཆེན་མོ་སོགས་སུ་དྲངས་པ་བཞིན། ཐ་མལ་བའི་རྣམ་རྟོག་བདག་དང་བདག་གིར་
འཛིན་པ་སྲིད་པའི་རྩ་བ་ཡིན་པའི་དོན་དུ་འཇུག་པས། ཐ་མལ་གྱི་སྣང་བ་ལ་ཤེས་སྒྲིབ་
དང་། ཞེན་པ་ལ་ཉོན་སྒྲིབ་ཡོད་ཀྱང་། སྤྱི་ལྡོག་དེ་དང་དེ་མིན་བྱས་ན་བདེ་བ་འདྲ།
འོ་ན་ཐ་མལ་གྱི་སྣང་ཞེན་སྤང་བྱ་ཡིན་དགོས་པས་སྔགས་རིམ་དུ། སྤང་བྱར་ངོས་
བཟུང་ཞིང་། དེ་འགོག་ཚུལ་བསྟན་པ་དང་། བསྐྱེད་རིམ་གྱི་ཐུན་མོང་མ་ཡིན་པའི་
སྤང་བྱ་ནི། རྟེན་དང་བརྟེན་པ་ཐ་མལ་བར་སྣང་བ་དང༌། རྟེན་དང་བརྟེན་པ་ཐ་མལ་
བར་ཞེན་པའི་ང་རྒྱལ་ཡིན་ཏེ་ཞེས་སོགས་ཤེས་བྱེད་དང་བཅས་གསུངས་པ་དེ་ལ་ཇི་
ལྟར་སྨྲ་སྙམ་དུ་དོགས་ན། དེ་ནི་རྟེན་དང་བརྟེན་པའི་དཀྱིལ་འཁོར་གྱི་གསལ་སྣང་
དང་། དག་པའི་སྣང་བ་བློ་ངོར་འཆར་བ་ལ་ཐ་མལ་བའི་སྣང་ཞེན་ལྡོག་དགོས་ཤིང་།
ཐ་མལ་བའི་སྣང་ཞེན་བློ་ངོར་མ་ལོག་པ་དེ་སྲིད་དུ་དེ་འདྲའི་དག་པའི་སྣང་བ་འཆར་མི་
32



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ཐུབ་པས། བསྐྱེད་རིམ་གྱི་སྤང་བྱར་བཞག་སྟེ། དཔེར་ན། གཞི་ཤེས་ལམ་ཤེས་ཀྱི་
གོལ་ས་དང་སྤང་བྱར་བཤད་པ་བཞིན་ནོ། ། དེས་ན་ཐེག་ཆེན་གྱི་ལམ་ལ་ལྟོས་ཏེ་
སྤང་བྱ་ཡིན་ན། སྤང་བྱ་ཡིན་པས་མ་ཁྱབ་པ་བཞིན་དུ། བསྐྱེད་རིམ་གྱི་སྤང་བྱ་ཡིན་
ན། སྤང་བྱ་ཡིན་པས་མ་ཁྱབ་ཅེས་ཁས་བླང་ན་ཆོག་གམ་སྙམ། །
དཔལ་གསང་བ་འདུས་པ་འདི་ནི། བསྟན་པ་སྔ་དར་གྱི་དུས་སུ་ལོ་ཙཱ་བ་ལྕེ་
བཀྲ་ཤིས་ཀྱིས་བསྒྱུར། རྙིང་མ་བ་ཚོས་ཏནྡྲ་སྡེ་བཅོ་བརྒྱད་ཀྱི་གཙོ་བོར་འཆད། བོད་
ཀྱི་སློབ་དཔོན་སྔ་མ་དག་གིས་འགྲེལ་བཤད་མཛད་པ་ཡང་ཡོད་ཟེར། སྔགས་གསར་
མའི་མགོ་ལོ་ཆེན་རིན་བཟང་གིས་འདིའི་རྒྱུད་དང༌། འགྲེལ་བ་སྒྲོན་གསལ་སོགས་
དང་། བསྐྱེད་རྫོགས་ཀྱི་རིམ་པ་སྟོན་པའི་གཞུང་ཡང་བསྒྱུར། བཤད་པ་ཡང་མཛད།
དེའི་ཕྱིས་ལོ་ཙཱ་བ་མང་བོ་འཕགས་ཡུལ་དུ་བྱོན་ནས་འདུས་པ་བསླབས་ནས་བོད་དུ་
ཡང་བཤད་མོད། འགོས་ཁུག་པ་ལྷས་བཙས་འདུས་པའི་བདག་པོར་གྱུར། དེ་དག་
ཞལ་མཐུན་པར་ཨོ་ཊི་ཡ་ནའི་རྒྱལ་བོ་ཆེན་པོ་ཨིནྡྲ་བྷུ་ཏི་ལ། སྔགས་ཀྱི་སྟོན་པ་རྡོ་རྗེ་
འཆང་གིས་དབང་བསྐུར། རིག་པ་འཛིན་པར་གྱུར་ཏེ་གནས་སྟོངས་པར་གྱུར། དེ་
ཡང་། ཀླུ་ལས་གྱུར་པའི་རྣལ་འབྱོར་མ་ཞིག་གིས་མཉན་ནས། ལྷོ་ཕྱོགས་ཀྱི་ས་
བདག་བི་སུ་ཀལྤ་བ་ལ་བཤད། དེ་ལ་བྲམ་ཟེ་ས་ར་ཧས་གསན། དེ་ལ་ཀླུ་སྒྲུབ་ཀྱིས་
གསན། དེ་ལས་གཙོ་བོ་ཤཱཀྱ་བཤེས་གཉེན། ཨཱརྱ་དེ་བ། ཀླུའི་བྱང་ཆུབ། ཟླ་བ་
རྣམས་ཀྱིས་རིམ་པ་བཞིན་གསན། དེས་ནག་པོ་བ། དེས་ས་འདྲེས་པ། དེས་
མངོན་ཤེས་ཅན་ལ་བསྟན། དེ་ལ་འགོས་ཀྱིས་གསན། འགོས་ནི། རྟ་ནག་ཕུའི་ཁུག་
པ་ཞེས་པའི་སར། ཡུམ་སྒྲོལ་མའི་སྤྲུལ་བ་ཞིག་ལས་འཁྲུངས། མཚན་ལྷས་བཙས་ཏེ།
གདུང་འགོས་ཡིན། ལྷས་ར་ཞིག་ཏུ་བཙས་པས་ལྷས་བཙས་ཞེས་པ་བླུན་པོའི་གཏམ་
མོ། །དང་བོ་ཟུར་བའི་སར་བསླེབས། དེ་ནས་བླ་ཆེན་འབྲོག་མིའི་ ཐད་དུ་བྱོན།
33



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྒྱུད་ཉན་པར་འདོད་པ་ལ་གསེར་ཁྱེར་ཤོག་གསུངས་ནས་མ་གནང་བས། བདག་རྒྱ་
གར་དུ་སོང་ནས་ཁོང་དང་འདྲ་བ་བྱེད་བསམ་པའི་སྤོབས་པ་སྐྱེས། པཎྜི་ཏ་རྣམས་
ནས་ཆོས་གསན་པ་ན་ཡང་། བརྩོན་འགྲུས་མ་བསྐྱེད་ན། འབྲོག་སྡོམ་དེ་ལ་ངོ་ཚ་
ཡོང་གསུངས་ནས་སྙིང་རུས་བསྐྱེད། ཁོང་ལ་བལ་བོ་ཡན་ན་བླ་མ་བདུན་ཅུ་དང་།
མཁའ་འགྲོ་མའི་བླ་མ་གཉིས་ཏེ་བདུན་ཅུ་རྩ་གཉིས་ཡོད་པར་གྲགས། དེ་དག་ལས་
འདུས་པ་གསན་སའི་གཙོ་བོ་ནི། བྷ་ག་ལའི་མངོན་ཤེས་ཅན། ཟ་ཧོར་གྱི་མཁས་པ་
བཙུན་མོ་ཅན། ཀོང་ཀ་ཎའི་རྒྱལ་བུ་སྤྲིན་གྱི་ཤུགས་ཅན། རྡོ་རྗེ་གདན་གྱི་ནག་པོ་
དམ་ཚིག་རྡོ་རྗེ། ཇོ་བོ་རྗེ། ཁ་ཆེ་གྲིབ་བརྟན་གྱི་མཁས་པ་ཙནྡྲ་ར་ཧུ་ལ། རྒྱལ་བོའི་
ཁབ་ཀྱི་ཞི་བ་བཟང་བོ། ཡེ་རང་གི་དགེ་བསྙེན་ཆེན་པོ། ནཱ་རོའི་སློབ་མ་ཁ་ཆེ་ཛྷ་ན་ཀ་
ར་རྣམས་ནས་འདུས་པ་གསན། ཁོང་གི་བརྒྱུད་ཚུལ་ཞིབ་པར་མི་ཞུ། བརྒྱུད་པ་དུ་མ་
བྱུང་ཡོད། འདུས་པའི་རྒྱུད་དང་། འགྲེལ་བ་སྒྲོན་གསལ་གཉིས་ནི། རྗེ་འགོས་ཀྱིས་
འགྱུར་བཅོས་ལན་གཉིས་བྱས། དེ་ལས་གཞན་མང་བོ་བསྒྱུར། ཁོང་ལས་མང་ར་བ་
སེངྒེ་རྒྱལ་མཚན། རྔོག་དབུས་པ་གེ་སེར། དཔའ་མི་བྱང་ཆུབ་རྒྱལ་མཚན། ལྷོ་བ་རྡོ་
རྗེ་སྙིང་བོ། གཉལ་བ་འགར་ཆོས་ཀྱི་རྡོ་རྗེ། དབུས་པ་གྲྭ་གསུམ་དྲུག་ཏུ་གྲགས།
ཡང་མཚུར་སྟོན་དབང་ངེས། འགོས་ཀྱི་སློབ་མ་མང་ར་བ་སེངྒེ་རྒྱལ་མཚན། འགར་
ཆོས་ཀྱི་ཤེས་རབ། རྔོག་གེ་སེར། དབུས་པ་གྲྭ་གསུམ་སྟེ་བཞི་ལ་འགོས་ལུགས་གསན།
དེ་ལ་འཁོན་གད་པ་ཀིརྟིས་འགོས་ལུགས་གསན། དེ་ལ་ དགེ་བཤེས་འགར་གྱིས་
གསན་པ་སོགས་རིམ་པར་བརྒྱུད་པ་ཡིན། །
འདི་ལ་བརྒྱུད་ཚུལ་མང་མོད། ཕྱིས་ཀྱི་བརྒྱུད་པའི་ནང་ན་བུ་སྟོན་རིན་པོ་ཆེ་
གྲགས་ཆེ། འཕགས་པའི་གསུང་གིས་བསྐུལ་ནས། སྒྲོན་གསལ་གྱི་ཊཱི་ཀ་ཆེན་མོ་
མཛད། དེ་ཡིས་ཁྱུང་བོ་ལྷས་པ་གཞོན་ནུ་བསོད་ནམས་ལ་གསུངས། དེ་ལས་རྗེ་
34



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
བདག་ཉིད་ཆེན་པོས་གསན་པ་ཡིན། །
ཀུན་མཁྱེན་འཇིགས་མེད་དབང་བོས་འགྲེལ་བ་ཚར་བཅོ་ལྔ་གནང་། དང་བོ་
འགྲེལ་རྐྱང་། དེ་ནས་མཚན་དང་སྦྲགས་ནས་འདོན། ཤཱདྷཱ་ཀ་ར་ཝརྨ་ནི་དད་བྱེད་གོ་
ཆ་ཞེས་པ་ཡིན། འཕགས་པ་གསང་བ་ལུང་བསྟན་པའི་མདོ་བོད་དུ་མ་འགྱུར། མདོ་
སྡེ་གདམས་ངག་འབོགས་པའི་རྒྱལ་བོའི་ནང་ཚན་ཞིག་ཡིན། སྨད་རྒྱུད་པའི་ཕྱག་
ལེན་ལ། རྒྱུད་མཆོད་སྐབས་བདག་བསྐྱེད་ཚོགས་མང་ནས་གསུངས། ལོངས་སྐུ་སྤྱན་
འདྲེན་མགོར་བླ་མ་ཕེབས་པ་ཡིན། དབལ་མང་ཚང་གི་ གཟིམ་ཆུང་ཆུང་སྐབས།
བདག་བསྐྱེད་གསུང་སྐབས་དོམ་ར་མནབས། ལོངས་སྐུ་སྤྱན་འདྲེན་མགོར་དོམ་ར་
ཕུད་གསུངས། ཕྱི་ནང་གསང་བས་མཆོད་ནས། བསྟོད་པ་མཎྜལ་གསོལ་བཏབ་སྨོན་
ལམ་ཤིས་བརྗོད་རྣམས་སྔོན་དུ་བཏང་ནས། རྡོར་སེམས་སྒོམ་བཟླས། འགྲེལ་
གཏོར། མཎྜལ་བརྒྱུད་འདེབས་བྱས། དེ་ནས་གསན་རེས་ཀྱིས། གནས་འདི་ཐ་
མལ་གྱི་ཞེས་སོགས་དང་བླ་མ་ཡང་ལུས་དཀྱིལ་གྱི་ལྷ་བཀོད་དེ་དཀྱིལ་འཁོར་གྱི་བདག་
པོར་མོས་པ་དང་། སློབ་མ་ཁྱེད་རང་ཡང་འཁོར་གྱི་རིགས་ལྔ་གང་རུང་གི་ང་རྒྱལ་
བཟུང་བར་བཤད་ པས་ དམིགས་ པ་དེ་ བཞིན་མ་ གཡེང་ བར་ གསན་པར་མཛོད་
གསུངས། མཆན་སྦྲགས་ལ་ཕེབས་པར་ཞུ་ཞེས་གསུངས། འི་དེ་ཚེག་གིས་བཅད་
ཟེར་བ། རྒྱལ་མཆོག་བསྐལ་བཟང་བས་གསུངས། གང་ལྟ་བུ་ལ། གང་ཞེས་སྦྱར་ན་
མི་བདེ་བས། གང་ཞེས་པ་དེ་ཚེག་གིས་བཅད་ཅེས་བརྗོད། ཀ་གཡས་བསྐོར་དང་
གཡོན་བསྐོར་ཞེས་པ་དེ། འཇིགས་མེད་དབང་བོ་དང༌། རྒྱལ་བ་སྐལ་བཟང་བའི་
ཕྱག་ལེན་ཡིན་པ་འདྲ་གསུངས། སྡེ་ཁྲི་ཚང་གིས། འཇིགས་མེད་དབང་བོར་གསན་
ཀྱང་། བདེ་ཁྲི་བས། ཀ་སྔ་འཁོར་ཕྱི་འཁོར་ཟེར་བས་བརྡ་སྦྱོར་ཚུལ་མི་འདྲ་གསུངས།
གཅིག་ཡིག་གཉིས་ཡིག་(རྒྱུད་དག་དང་ནི་གླེང་གཞི་ཞེས་པ། རྒྱུད་དང་ནི་གླེང་གཞི་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དང་ཞེས་བཀླག ) སྒྲོན་གསལ་འདི་འགོས་འགྱུར་ཡིན་པས། བ་ཚབ་ཀྱིས་འགྱུར་
མཆན་བྱས་པ་ཡིན། བ་ཚབ་དང་ཆག་ཅེས་ཡོད་པ་ལ། ཆག་ཅེས་པའི་འགྱུར་མཆན་
འདུག་ཅེས་པ་དང་། བ་ཚབ་དང་ཆག་ཅེས་ཞེས་པ་ལྟ་བུར་བརྡ་སྦྱོར། བཅུ་གསུམ་
པར། དེ་( ༡) ནི་བའི་མ་ལུས་(༢) པ་ཞེས་པ་ལ། གཅིག་ཡིག་སོང་ནས་གཉིས་
ཡིག་ལ་ཞེས་པ་བའི་ཞེས་པ་མི་དགོས། བཅུ་བཞི་བར། ཤེས་( ཁ༡)པའི་དབྱེ་
(ཀ༢)བ་ཡིས་ཞེས་པ། ཀ་བ་ལ་ཕེབས་པར་ཞུ་དབྱེ་བ། ཁ་བ་ལ་ཕེབས་པར་ཞུ་ཤེས་
པ། གཅིག་ཡིག་སོང་ནས་གཉིས་ཡིག་ལ་ཕེབས་པར་ཞུ། དབྱེ་བ་ཡིས་ཞེས་བརྡ་སྦྱོར།
འཇིགས་མེད་དབང་བོས་གནང་སྐབས། ས་ཁུངས་མཐའ་དཔྱོད་དང་། ཁ་སྐོང་
མཐའ་དཔྱོད་ཀྱི་བར་བརྡ་གནང་ཚོད་རེད། བྱ་རྐང་མཐིང་རྐང་༌། འཇིགས་མེད་
དབང་བོས་བརྡ་སྦྱོར་མ་གནང་བས། རྒྱལ་མཆོག་བསྐལ་བཟང་བ་དང༌། ཁྲི་ངག་
དབང་མཆོག་ལྡན་གྱིས་བརྡ་མ་སྦྱར་བ་འདྲ། བསེ་ཁྲི་རྒན་ལས། དབལ་མང་ཆུང་བ་
བློ་བཟང་རྒྱལ་བ་ཚང་གིས་འགྲེལ་བ་གསན་རྗེས་སུ་ཁོང་ཁྲི་བ་ཡིན་དུས་བྱ་རྐང་མཐིང་
རྐང་གི་བརྡ་སྦྱར་ཟེར། ཀུན་མཁྱེན་དེ་དུས་བཞུགས་ཡོད་པར་འདྲ་གསུངས། དབལ་
མང་ཚང་གི་འགྲེལ་བའི་འཆད་ཐབས་སུ་བྱ་རྐང་མཐིང་རྐང་བཞག་ཡོད། ཨ་མཆོག་རྒྱུ་
དྷི་ཚང་ལ་དྲིས་ནས། ཁོང་གིས་ཐུགས་དཔྱད་གནང་གསུངས། དབལ་མང་བས།
འགྲེལ་བ་གནང་སྐབས་རྗེས་མ་ཞིག་ལ། བཟུང་བས་དེ་ནས་ཞེས་པ་མཐིང་རྐང་མ་
དང༌། བཟུང་བས་ ཏེ་ བཟུང་ནས་ཞེས་འདོན་པ་བྱ་རྐང་མ་ཡིན་ནམ་ གསུངས་
ཡོད་དོ། །
སྒྲོན་གསལ་གྱི་རིམ་ལྔ་ནི། བསྐྱེད་རིམ། སེམས་དམིགས། ཀུན་རྫོབ་པའི་སྒྱུ་
མའི་རིམ་པ། དོན་དམ་འོད་གསལ། གཉིས་མེད་ཟུང་འཇུག་གི་རིམ་པའོ། །
རྒྱན་བདུན་ནི། དང་བོ་རྩ་རྒྱུད་ཁྱད་པར་ལྔ་ལྡན་བཤད་པར་བྱ་བའི་གླེང་གཞི་གླེང་
36



མང་
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
བསླང་གི་རྒྱུན། གཉིས་པ་རིན་པོ་ཆེ་ལྟ་བུའི་གདུལ་བྱས་འདོད་པར་ཆགས་བཅས་ཀྱི་
ལམ་ལ་བརྟེན་ནས་སྣོད་དུ་རུང་བ་ན་དམ་སྡོམ་དག་པར་བྱས་ཏེ་རིམ་གཉིས་སྤྱོད་པ་
དང་བཅས་པ་ལ་སློབ་པ་བཤད་དོན་ལམ་དུ་དྲིལ་བ་འཚང་རྒྱ་ཚུལ་གྱི་རྒྱན། གསུམ་པ་
དྲང་ངེས་གཉིས་དང་། དགོངས་དོན་དགོངས་མིན་གཉིས་དང་། སྒྲ་ཇི་བཞིན་པ་
ཡིན་མིན་གཉིས་ཏེ་གཞུང་གི་ཚིག་དོན་སོ་སོར་སྟོན་པ་མཐའ་དྲུག་གི་རྒྱན། བཞི་བ་
ཡིག་དོན། སྤྱི་དོན། སྦས་དོན། མཐར་ཐུག་གི་དོན་ཏེ་ཚུལ་བཞིའི་བཤད་པའི་རྒྱན།
ལྔ་བ་ཉན་པོ་གང་ལ་དོན་གང་འཆད་ཚུལ་གྱི་རྒྱན་ནི། ཚོགས་བཤད་དང་སློབ་བཤད་
གཉིས་ཡོད། ཨུཏྤལ་ལྟ་བུའི་གདུལ་བྱ་སོགས་ལ་བཤད་པར་བྱ་བའི་ཆ་ནས་བཞག་
པའི་ཚོགས་བཤད། རིན་པོ་ཆེ་ལྟ་བུའི་གདུལ་བྱ་ལ་བཤད་པར་བྱ་བའི་ཆ་ནས་བཞག་
པའི་སློབ་བཤད་དེ་གཉིས་ཡོད། འདུས་པའི་རྒྱུད་དོན་འཛིན་དང་འཆད་པ་གཉིས་ཀ་
མི་ནུས་པ་ཨུཏྤལ་ལྟ་བུ། འདུས་པའི་རྒྱུད་དོན་འཛིན་ནུས་ཀྱང་འཆད་པའི་ནུས་པ་
མེད་པ་པད་དཀར་ལྟ་བུ། འདུས་པའི་རྒྱུད་དོན་འཆད་ནུས་ཀྱང་འཛིན་མི་ནུས་པ་
པདྨ་ལྟ་བུ་སྟེ་སྐྱོན་གསུམ་ལྡན་ཞིང་། སྐྱོན་གསུམ་བསལ་ནས་རྗེས་སུ་འཛིན་དཀའ་བ་
ཙན་དན་ལྟ་བུ། ཚེ་དེ་ལ་འཚང་རྒྱ་ནུས་ཤིང་ཁྱད་ཆོས་བཞི་དང་ལྡན་པའི་དབང་རྣོན་
རིན་པོ་ཆེ་ལྟ་བུའི་གདུལ་བྱ། དྲུག་པ་རྒྱུད་བཤད་པ་ལ་བརྟེན་ནས་འདུས་པའི་ཆེད་དུ་
བྱ་བའི་གདུལ་བྱའི་རྒྱུད་ལ་སྒྱུ་འོད་གཉིས་ངེས་པའི་སྒོ་ནས་ཟུང་འཇུག་ལ་གོ་བ་ཆགས་
པ་བཤད་དོན་ཇི་ལྟར་ངེས་པའི་རྒྱན། བདུན་པ་དགོས་པའི་རྒྱན། བདུན་པོ་དེ་ལ་
རྒྱན་ཟེར་དོན། གང་ལ་བརྒྱན་པར་བྱ་བ་རང་བཞིན་གྱི་རྒྱུན་འདུས་པའི་རྒྱུད་ལ་
མཛེས་བྱེད་ཀྱི་རྒྱན་བདུན་གྱིས་མཛེས་པར་བྱ་བ་ལ་བརྟེན་ནས་གསལ་བྱེད་ཀྱི་རྒྱུན།
མཁས་པ་རྣམས་ཀྱི་བློ་ཡུལ་དུ་ཤར་བ་ན་ཡིད་འཕྲོག་པར་བྱེད་པས་ཟེར། དབྱེ་ན་རྒྱུན་
ཉེར་བརྒྱད་ཡོད། མཐའ་དྲུག་གི་དོན། རྡོ་རྗེའི་ཚིག་དེའི་དངོས་ཟིན་གྱི་དོན་བསྟན་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
m
པའི་བཤད་པ་དྲང་དོན་གྱི་བཤད་པ། དངོས་ཟིན་གྱི་དོན་དང་མི་མཐུན་པའི་དོན་
གཉིས་པ་སྟོན་པའི་རྡོ་རྗེའི་ཚིག་གི་བཤད་པ་ངེས་དོན་གྱི་བཤད་པ། དོན་གཞན་ལ་
དགོངས་ནས་སྒྲ་འགལ་བ་གཞན་གྱིས་སྟོན་པའི་རྡོ་རྗེའི་ཚིག་གི་བཤད་པ་དགོངས་
པའི་བཤད་པ། སྒྲ་དྲངས་ཐད་དུ་གསལ་བར་སྟོན་པའི་རྡོ་རྗེའི་ཚིག་གི་བཤད་པ་ནི་
དགོངས་པ་མ་ཡིན་པའི་བཤད་པ། དཀྱིལ་འཁོར་ཐིག་ཚོན་གྱིས་བྲི་བ་སོགས་ཀྱི་དོན་
གང་རུང་གསལ་བར་སྟོན་པའི་རྡོ་རྗེའི་ཚིག་གི་བཤད་པ་ནི་སྒྲ་ཇི་བཞིན་པའི་བཤད་པ།
བརྡ་མཛད་པར་གྱུར་པའི་རྡོ་རྗེའི་ཚིག་གི་བཤད་པ་ནི་སྒྲ་ཇི་བཞིན་མིན་པའི་བཤད་
པའོ། ། ཚུལ་བཞིའི་བཤད་པ་ནི། སྒྲ་བ་རྣམས་ཀྱིས་སྒྲའི་གཞུང་ཙམ་ལ་བརྟེན་ནས་
དངོས་སུ་ཐོན་ནུས་པའི་རྡོ་རྗེའི་ཚིག་གི་བཤད་པ་ནི་ཡིག་དོན་གྱི་བཤད་པ། བསྐྱེད་
རིམ་པ་མན་ཆད་གང་རུང་དང་ཉམས་སུ་བླང་བྱ་ཐུན་མོང་བའི་དོན་སྟོན་པའི་རྡོ་རྗེའི་
ཚིག་གི་བཤད་པ་ནི་སྤྱི་དོན་གྱི་བཤད་པ། འདོད་ཆགས་ཆོས་སྦས་དང་། ཀུན་རྫོབ་སྒྱུ་
མའི་སྦས་པ། སྣང་བ་སེམས་སྦས་གསུམ་པོ་གང་རུང་སྟོན་པའི་རྡོ་རྗེའི་ཚིག་གི་བཤད་
པ་ནི་སྦས་དོན་གྱི་བཤད་པ། སེམས་མཐར་ཐུག་དོན་གྱི་འོད་གསལ་དང་། ལུས་
མཐར་ཐུག་སྒྱུ་མའི་སྐུ་གཉིས་པོའི་གང་རུང་སྟོན་པའི་རྡོ་རྗེའི་ཚིག་གི་བཤད་པ་མཐར་
ཐུག་གི་བཤད་པ་ཡིན། །
མཁན་པོ་འཇམ་དབྱངས་ཀྱིས། ཡི་གེ་གཅིག་གི་སྟེང་འོག་གཉིས་ཀ་ན་ཟུར་
མཆན་ཡོད་ན། དང་བོར་སྟེང་མཚན་ལ་ཕེབས་པར་ཞུ།གཉིས་པར་འོག་མཆན་ལ་
ཕེབས་པར་ཞུ་ཟེར་བ་ནི་ཨ་ཁུ་རིན་པོ་ཆེའི་ཕྱག་བཞེས་ཡིན། མཆན་སྦྲགས་མེད་པའི་
འགྲེལ་བ་ལ་འགྲེལ་རྐྱང་ལ་ཕེབས་པར་ཞུ། མཆན་སྦྲགས་ཅན་ལ་འགྲེལ་བ་ལ་ཕེབས་
པར་ཞུ་ཞེས་དང༌། མཚན་དང་སྦྲགས་སྐབས། མཆན་སྦྲགས་ལ་ཕེབས་པར་ཞུ། ས་
བཅད་སྔོན་མའི་འགྲེལ་བའི་མཆན་ གྱིས་ ས་བཅད་ ཕྱི་མའི་ཁ་སྐོང་བྱས་བ་ལས།
38



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ
བཅས་
འགྲེལ་བའི་ཚིག་མེད་པ་ལ་ས་བཅད་ཆེ་གེ་མོའི་ཁ་སྐོང་མཆན་སྦྲགས་ལ་ཕེབས་པར་ཞུ་
ཟེར། རྗེ་རིན་པོ་ཆེས་འགྲེལ་བ་གསན་སྐབས་ཀྱི་ཟིན་བྲིས་གཙོ་བོར་བྱས་ནས་དཀྱུས་
མཆན་བཏབ། ཕྱིས་སུ་འགྱུར་མང་བོས་ཁ་བསྐངས་ནས་ཟུར་མཆན་བཀོད་པ་ཡིན།
ཟུར་མཆན་ཡོད་ཚེ། ཟུར་མཆན་ལ་ཕེབས་པར་ཞུ་ཞེས་བརྡ་སྦྱར་ཏེ། དཀྱུས་ཀྱི་
མཇུག་མ་རྫོགས་ན་དཀྱུས་ལ་ཕེབས་པར་ཞུ་ཞེས་བརྡ་སྦྱར་དགོས་པ་དང་། ཡི་གེ་
གཅིག་གི་སྟེང་འོག་གཉིས་ཀ་ན་ཟུར་མཆན་གཉིས་ཡོད་ན། དང་བོར་སྟེང་མཆན་ལ་
ཕེབས་པར་ཞུ། གཉིས་པར་འོག་མཆན་ལ་ཕེབས་པར་ཞུ་ཟེར་བ་ཨ་ཁུ་རིན་པོ་ཆེའི་
ཕྱག་བཞེས་སུ་གསུངས། ཟུར་མཆན་གྱི་ཐོག་མར་ཀ་རྟགས་ཅན་ལ་ཟུར་མཆན་ལ་
ཕེབས་པའི་ཐོག་མར་ཀ་བ་ལ་ཕེབས་པར་ཞུ། དཀྱུས་སུ་ཀ་རྟགས་ཅན། ཀ་ལ། ཀ་བ་ལ་
ཕེབས་པར་ཞུ། ༼ཀ་གཡས་བསྐོར་ཞེས་དང༌། ཀ་༽གཡོན་བསྐོར་ལ། ༼ཀ༽འཁོར་
མ་ལ་ཕེབས་པར་ཞུ། ཨང་གྲངས་གཅིག་ཡིག་དང་གཉིས་ཡིག་རིམ་བཞིན་ཡོད་ན་
བར་གྱི་ཡི་གེ་འདོར་དགོས། གཅིག་ཡིག་སོང་ནས་གཉིས་ཡིག་ལ་ཕེབས་པར་ཞུ།
གཅིག་ཡིག་འོག་ཏུ་གསུམ་ཡིག་ལྟ་བུ་ཡོད་ན་རིམ་པ་འཆོལ་ན་གཅིག་ཡིག་ལ་བརྡ་སྦྱོར་
མི་དགོས་པར་གཉིས་ཡིག་ལ་ཕེབས་པར་ཞུ་ཞེས་སོ། ། །
རྒྱུད་ལ་ཕེབས་པར་ཞུ། རྩེ་བ་ལ་ཕེབས་པར་ཞུ་ཞེས་པ་ཟེར་མཁན་གཉིས་ཡོད་
ཀྱང་། ང་ཚོས་རྒྱུད་ལ་ཕེབས་པར་ཞུ་ཞེས་པ་ཕྱག་ལེན་དུ་བྱེད་ཀི་འདུག ས་བཅད་ལ་
ཕེབས་པར་ཞུ། བསྡུས་དོན་ལ་ཕེབས་པར་ཞུ་ཞེས་པ་དེ་ཚང་མ་འདྲ། སྒྲོན་གསལ་
ཁེར་འདོན་ཡོད་ན། སྒྲོན་གསལ་ལ་ཕེབས་པར་ཞུ་དང་། འགྲེལ་བ་ལ་ཕེབས་པར་ཞུ་
ཞེས་ཟེར། མཆན་མེད་ན། སྒྲོན་གསལ་རྐྱང་བ་ལ་ཕེབས་པར་ཞུ། འགྲེལ་རྐྱང་ལ་
ཕེབས་པར་ཞུ་ཞེས་ཟེར་དགོས། མཆན་འགྲེལ་ལ་ཕེབས་པར་ཞུ་ཞེས་དང༌། མཆན་
སྦྲགས་ལ་ཕེབས་པར་ཞུ་ཞེས་པ་གཉིས་ཡོད་ཀྱང་། ང་ཚོའི་ཕྱག་ལེན་ཕྱི་མ་ལྟར་ཡིན།



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཡང་ན་མཚན་སྦྲགས་ལ་ཕེབས་པའི་ཐོག་མར་སྒྲོན་གསལ་ལ་ཕེབས་པར་ཞུ་ཞེས་བརྡ་
སྦྱར་ཀྱང་ཆོག ས་ཁུངས་དེར་འགྲེལ་བ་དང་མཆན་གྱིས་བཤད་པ་མ་རྫོགས་པར་
མཐའ་དཔྱོད་ཀྱིས་སྣོན་པ་རྒྱག་དགོས་པ་རྣམས་ལ་ཁ་སྐོང་མཐའ་དཔྱོད་ལ་ཕེབས་པར་
ཞུ། ས་ཁུངས་དེར་རྒྱུད་འགྲེལ་མེད་པར་མཐའ་དཔྱོད་གཅིག་བུ་ཡིན་པ་ལ། ས་
ཁུངས་མཐའ་དཔྱོད་ཟེར། ཁ་སྐོང་མཐའ་དཔྱོད་ཉེར་དྲུག ས་ཁུངས་མཐའ་དཔྱོད་
གྱ་གཅིག་ཡོད། མཆན་སྦྲགས་ལ་དཀྱུས་མཚན་དང་ཟུར་མཆན་གཉིས་ཡོད། ང་
ཚོས་འོག་མཆན་ལ་ཕེབས་པར་ཞུ། སྟེང་མཆན་ལ་ཕེབས་པར་ཞུ། འོ་ཚེག་གིས་
བཅད་དོ་ཞེས་བཀླག མཆན་སྦྲགས་ལ་ཕེབས་པའི་ཐོག་མར་དཀྱུས་མཆན་ལ་ཕེབས་
པར་ཞུ། མཁན་པོ་ཚང་གིས་རྒྱུད་འགྲེལ་མེད་པའི་མཐའ་དཔྱོད་ཆིག་རྐྱང་ལ་ས་ཁུངས་
མཐའ་དཔྱོད། འགྲེལ་བའི་སྟེང་དུ་མཐའ་དཔྱོད་བསྣན་པ་ལ་ཁ་སྐོང་མཐའ་དཔྱོད་ཅེས་
བརྡ་སྦྱོར། །
༄༅༅། །དཔལ་འཁོར་ལོ་སྡོམ་པའི་དབང་
གི་སྔོན་འགྲོའི་བཤད་པ།
༄༅ ། །གཏིང་མཐའ་མེད་པའི་འཁོར་བ་ནི། །རྒྱ་མཚོའི་ནང་ན་རྣམ་པར་
གནས། ། ཞེས་སོགས་སེམས་ཅན་རྣམས་དེ་ཁོ་ན་ཉིད་དང་། ལས་རྒྱུ་འབྲས་ལ་
རྨོངས་པའི་མ་རིག་པའི་དབང་གིས་སྲིད་པའི་གནས་འདིར་འཁྱམས་ནས། འཁོར་བ་
སྤྱི་དང་བྱེ་བྲག་གི་སྡུག་བསྔལ་མྱོང་དགོས་པ་འདི་ཡིན། དེ་ལྟར་འཁོར་བར་སྐྱེས་ནས་
སྡུག་བསྔལ་མྱོང་བའི་རྒྱུ་ནི། ལས་དང་། ཉོན་མོངས་པའི་ཀུན་འབྱུང་གཉིས་ཡིན།
40



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
དེའི་ནང་ཉོན་མོངས་པ་ནི་ལས་གསོག་པའི་རྒྱུ་དང་། ལས་ལ་གསོས་འདེབས་པ་བོ་
ཡིན། ཉོན་མོངས་པའི་ལྷན་ཅིག་བྱེད་རྐྱེན་མེད་ན། ལས་ཙམ་གྱིས་འཁོར་བར་སྐྱེ་མི་
ནུས། དགྲ་བཅོམ་པའི་རྒྱུད་ཀྱི་ལས་ངག་གི་ལས་སྔར་ཡོད་དང་། དེས་གསར་དུ་མི་
གསོག་པ་ལྟ་བུ་ཡིན། རྣམ་འགྲེལ་ལས། སྲིད་པའི་སྲེད་ལས་རྣམ་བརྒལ་བའི། །
ལས་གཞན་འཕེན་ནུས་མ་ཡིན་ཏེ། ། ལྷན་ཅིག་བྱེད་ པ་ ཟད་ ཕྱིར་རོ། ། ཅེས་
གསུངས་པ་དང་། མཛོད་ལས་ཀྱང་། འདིར་ནི་ཉོན་མོངས་ས་བོན་བཞིན། །ཀླུ་
བཞིན་རྩེ་བཞིན་ལྗོན་ཤིང་བཞིན། །དེ་བཞིན་ཤུན་པ་བཞིན་དུ་འདོད། ། ཅེས་
གསུངས་པ་ལྟར། ཉོན་མོངས་པ་ནི། ཆུ་སྲིན་ན་ཀྲ་ཁྲོས་པ་དང་འདྲ་བར་འཇིགས་
པའི་གནས་སུ་གྱུར་པ་ཡིན། ལས་དང་ཉོན་མོངས་པའི་རྦ་ཀློང་འཁྲུགས་པའི་རྒྱ་
མཚོའི་ནང་དུ་བྱིང་ན། དེ་ལས་ ཐར་བའི་ ཐབས་བཙལ་བ་བཞིན། སྙིང་ནས་
འཇིགས་ཏེ་འཁོར་བའི་འདམ་ལས་འདྲེན་ཐབས་ཤིག་བྱེད་དགོས། དེ་ཡང་བཅོམ་
ལྡན་འདས་ནི། དབྱིག་གི་གཉེན་པོས། གང་ཞིག་ཀུན་ལ་མུན་པ་གཏན་བཅོམ་
ཞིང་། །འཁོར་བའི་འདམ་ལས་འགྲོ་བ་དྲངས་མཛད་པ། །དོན་བཞིན་སྟོན་པ་དེ་ལ་
ཕྱག་འཚལ་ནས། ། ཞེས་པ་ལྟར། རང་དོན་སྤངས་རྟོགས་ཕུན་ཚོགས་མངའ་བ་
དང༌། གཞན་དོན་ཕུན་ཚོགས་འཁོར་བའི་འདམ་ལས་འགྲོ་བ་རྣམས་སྐལ་བ་ཇི་ལྟ་བ་
བཞིན་དུ་མངོན་མཐོ་དང་ངེས་ལེགས་ཀྱི་སར་དྲངས་དགོས་ཏེ། འཁོར་བ་དེ་སྲེད་པ་
ལ་སོགས་པའི་རླན་དང་བཅས་པས་འགྲོ་བ་ཀུན་བྱིང་ཞིང་འཆིང་བའི་གནས་ཡིན་
པའང་ལྟ་བ་དང་། ཐེ་ཚོམ་གྱིས་བསྐྱོད་པའི་གཡོ་བའི་རང་བཞིན་ཅན་ཡིན་པ་དང་།
རང་གི་ངང་གིས་སྤོང་མི་ནུས་ཤིང་སངས་རྒྱས་ལ་བརྟེན་ནས་སྤོང་དགོས། དེ་ཡང་
འགྲོ་བ་རྣམས་སྐལ་བ་ཇི་ལྟ་བ་བཞིན་དུ་འཁོར་བ་ལས་དྲངས་པར་མཛད་པའང་།
སྐལ་བ་དང་ལྡན་པ་རྣམས་དྲངས་ཀྱི། མི་ལྡན་ན་དྲངས་དཀའ་བ་ནི། མདོ་ལས།
41



414
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཇི་ལྟར་ཉི་མ་ཤར་བ་ན། །ཡོངས་སྨིན་པདྨོ་ཁ་འབྱེད་ལྟར། །དེ་བཞིན་དེ་བཞིན་
གཤེགས་པ་ཡང་། །བསམ་པ་ཡོངས་སྨིན་ཁོ་ན་སྦྱོང་། ། ཞེས་དང་། པོ་ཏོ་བ་ཆེན་
པོས། ནང་གི་ཉེར་ལེན་མེད་པ་ལ། །ཕྱི་ x ཞེས་སོ། ། འོ་ན་ཐབས་གང་ལ་བརྟེན་
ནས་དྲངས་ཞེ་ན། ཐུགས་བརྩེ་བས་བླང་དོར་གྱི་གནས་ཕྱིན་ཅི་མ་ལོག་པར་བསྟན་
པའི་སྒོ་ནས་དྲངས་ཀྱི། རྫུ་འཕྲུལ་དང་གདམས་པ་བྱིན་པ་རྐང་མགྱོགས་སོགས་རིག་
སྔགས་གྲུབ་པའི་མཐུས་དྲངས་སོ་ཞེས་མུ་སྟེགས་ཅན་གྱི་འདོད་པ་ལྟ་བུ་ནི་མ་ཡིན་ཏེ།
ཆེད་དུ་བརྗོད་པའི་ཚོམས་ལས། སྲིད་པའི་ཟུག་རྔུ་གཅོད་མཛད་པའི། །ལམ་ནི་ཁྱོད་
ལ་ངས་བསྟན་བྱ། །ཁྱོད་ཉིད་ཀྱིས་ནི་བསྒྲུབ་བྱ་སྟེ། །དེ་བཞིན་གཤེགས་པས་སྟོན་
མཛད་ཡིན། ། ཞེས་དང་། ཀླུ་སྒྲུབ་ཀྱིས། བརྩེ་བའི་སྟོན་པའི་ཕྱག་བརྐྱངས་ཏེ། །
ཐར་བའི་ས་བོན་བསྐྲུན་པ་ཡིས། །སེམས་ཅན་རྣམས་ནི་ངན་འགྲོ་དང༌། །སྲིད་པ་
དག་ལས་འདྲེན་པར་མཛད། ། ཞེས་གསུངས་པས་ན། ཉིད་ཀྱིས་རྙེད་པའི་ལམ་
གདུལ་བྱ་ལ་དོན་ཇི་ལྟ་བ་བཞིན་དུ་སྟོན་པར་མཛད་པའི་སྒོ་ནས་དྲངས་པའི་ཁོང་ལ་
འཕྲིན་ལས་ཕུན་ཚོགས་མངའ་བ་ཡིན། མདོ་ལས། ངས་ནི་ཆོས་གཅིག་ཡོངས་སུ་མ་
ཤེས་ཤིང་། །མ་སྤངས་སྡུག་བསྔལ་མཐར་བྱེད་མི་སྨྲ་འོ། ། ཞེས་གསུངས་པ་ལྟར། །
རང་སངས་རྒྱས་དང་ཉན་ཐོས་རྣམས་ཀྱང་ཉོན་མོངས་ཅན་གྱི་རྨོངས་པ་དང་བྲལ་
ཀྱང་། ཉོན་མོངས་ཅན་མ་ཡིན་པའི་མི་ཤེས་པ་ཡོད་པས་ན། སངས་རྒྱས་དང་ཁྱད་
མེད་དུ་མི་འགྱུར་ཏེ། འགྲེལ་བ་རྒྱལ་སྲས་མ་ལས། དེ་སྡུག་བསྔལ་མཐར་བྱེད་མ་ཡིན་
པའི་སྐྱོན་མེད་དེ། དེ་གཉིས་ཀྱིས་ཉོན་མོངས་ཅན་གྱི་མུན་པ་ཐོབ་པ་ཆད་པའི་ཚུལ་
གྱིས་སྤངས། ཉོན་མོངས་ཅན་མ་ཡིན་པའི་མུན་པ་འདུན་པ་ལ་འདོད་ཆགས་དང་
བྲལ་བའི་ཚུལ་གྱིས་སྤངས་པའི་ཕྱིར། དེ་གཉིས་སངས་རྒྱས་དང་ཁྱད་མེད་དུ་ ཐལ་
བའི་སྐྱོན་མེད་དེ། ཉན་རང་དགྲ་བཅོམ་པས་སྒྲིབ་པ་གཉིས་པོ་དེ་སྤངས་ཀྱང་། ཡང་



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
མངོན་གྱུར་དུ་རྒྱུད་ལ་འབྱུང་བ་སྲིད། སངས་རྒྱས་རྣམས་ཀྱིས་དེ་གཉིས་རང་རྒྱུད་ལ་
སླར་མི་སྐྱེ་བའི་ཆོས་ཅན་དུ་བྱས་ནས་སྤངས་པའི་ཕྱིར་ཞེས་གསུངས། དེ་ལྟ་བུའི་རང་
དོན་སྤངས་པ་ཕུན་ཚོགས་མཐར་ཕྱིན་པ་ལ། སྤང་བྱ་གཉེན་པོ་དང་སྦྱར། མདོ་
སྔགས་ཀྱི་ས་དང་ལམ་གྱི་རིམ་པ་ལེགས་པར་བགྲོད་དགོས་ཏེ། དང་བོ་ལམ་ཐུན་མོང་
བས་རྒྱུད་སྦྱངས་རྗེས། གསང་ཆེན་རྡོ་རྗེ་ཐེག་པའི་ལམ་ལ་འཇུག་དགོས། དེ་ལྟར་རྒྱུ་
དང་འབྲས་བུའི་ཐེག་ཆེན་གྱི། ། ལམ་མཆོག་ གཉིས་ ཀར་ དགོས་ པའི་ ཐུན་མོང་
ལམ། །ཇི་བཞིན་བསྐྱེད་ནས་མཁས་པའི་དེད་དཔོན་གྱི། །མགོན་ལ་བརྟེན་ནས་
རྒྱུད་སྡེའི་རྒྱ་མཚོ་ཆེར། །ཞུགས་ནས་ཡོངས་རྫོགས་མན་ངག་བསྟེན་པ་དེས། །དལ་
འབྱོར་ཐོབ་པ་དོན་དང་ལྡན་པར་བྱས། །རྣལ་འབྱོར་ངས་ཀྱང་ཉམས་ལེན་དེ་ལྟར་
བགྱིས། །ཐར་འདོད་ཁྱེད་ཀྱང་དེ་བཞིན་བསྐྱང་འཚལ་ལོ། ། ཞེས་གསུངས་སོ། །
འབྲས་བུ་གསང་སྔགས་རྡོ་རྗེ་ཐེག་པ་ནི། སངས་རྒྱས་ཀྱི་སའི་གནས་ལུས་ལོངས་སྤྱོད་
མཛད་པ་ཡོངས་སུ་དག་པ་བཞི་དང་རྣམ་པ་མཐུན་པར། ད་ལྟ་ནས་གཞལ་ཡས་ཁང་
དང༌། ལྷའི་འཁོར་ལོ། མཆོད་པའི་ཡོ་བྱད། སྣོད་བཅུད་སྦྱང་བ་སོགས་མཛད་པ་
ཅན་དུ་ལམ་བྱེད་ཀྱི་ཚུལ་དུ་སྒོམ་པའི་ཐེག་པ་ཡིན་པས་འབྲས་བུའི་ཐེག་པ་ཡིན། དེ་
ཡང་ཆོས་སྐུ་སྒྲུབ་པའི་ཐབས་ཆོས་རྣམས་ཀྱི་གནས་ལུགས་དེ་ཁོ་ན་ཉིད་སྒོམ་པས། །
འབྲས་བུ་ཆོས་སྐུ་དང་རྣམ་པ་མཐུན་པའི་ལམ་སྒོམ་པ་ནི་ཕར་ཕྱིན་ཐེག་པ་ལ་ཡོད་
ཀྱང་། འབྲས་བུ་གཟུགས་སྐུ་མཚན་དཔེའི་སྤྲས་པ་དང་རྣམ་པ་མཐུན་པའི་ལམ་སྒོམ་
པ་མེད་པས་ཁྱད་པར་ཆེ། རྡོ་རྗེ་གུར་ལས། དེ་ཕྱིར་དཀྱིལ་འཁོར་འཁོར་ལོ་ཞེས། །
བདེ་བའི་ཐབས་ཀྱི་སྡོམ་པ་སྟེ། །སངས་རྒྱས་ང་རྒྱལ་རྣལ་འབྱོར་གྱིས། །སངས་རྒྱས་
ཉིད་ཡུན་རིང་མི་འགྱུར། །སྟོན་པ་སུམ་ཅུ་རྩ་གཉིས་མཚན། །མངའ་བདག་དཔེ་
བྱད་བརྒྱད་ཅུ་ ལྡན། ། དེ་ ཕྱིར་ ཐབས་ དེས་བསྒྲུབ་བྱ་སྟེ། ། ཐབས་ནི་སྟོན་ པའི་
43



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཟུགས་ཅན་ནོ། ། ཞེས་གསུངས། དེ་ལྟར་ཐེག་ཆེན་གྱི་གདུལ་བྱ་ཡང་གཉིས་སུ་
ཡོད་དེ། གདུལ་བྱ་གང་ཞིག་ཆོས་སྐུའི་རིགས་འདྲའི་རྒྱུ་ཡེ་ཤེས་ཀྱི་ཚོགས་སྟོང་བ་ཉིད་
དང་། གཟུགས་སྐུའི་ངོ་བོའི་རྒྱུ་བསོད་ནམས་ཀྱི་ཚོགས་མཆོག་རྣམས་བསག་སྟེ།
མཐར་སྲིད་པ་ཐ་མ་བར་གྱུར་ཚེ་སྔགས་ལམ་གྱིས་སྣོན་པ་བཏབ་ནས་འཚང་རྒྱུ་མཁན་
ནི་ཕར་ཕྱིན་ཐེག་པའི་ལུགས་དང༌། གཞན་དོན་དུ་སངས་རྒྱས་ཐོབ་པའི་སྙིང་སྟོབས་
ཀྱིས་ཉེ་ལམ་ལ་ཞུགས་ཏེ། རྒྱ་ཆེ་བ་ལྷའི་རྣལ་འབྱོར་དང་། ཟབ་པ་དེ་ཁོ་ན་ཉིད་
གཉིས་ཟུང་འབྲེལ་དུ་ཉམས་སུ་བླང་བ་ལས་ཚེ་གཅིག་གིས་འཚང་རྒྱ་མཁན་དེ་སྔགས་
ལམ་གྱི་གདུལ་བྱ་ཡིན། དེ་འཇུག་སྒོ་མི་འདྲ་བའི་རྒྱུད་སྡེ་བཞི་ལས། རྣལ་འབྱོར་བླ་
མེད་མ་གཏོགས་བསྐྱེད་རིམ་མཚན་ཉིད་པ་མེད། བླ་མེད་ལ། རྣམ་བྱང་ཕྱོགས་ཀྱི་
འབྲས་བུ་སངས་རྒྱས་ཀྱི་སའི་ཕུན་སུམ་ཚོགས་པ་བཞི་དང་མཐུན་པའི་ལམ་ད་ལྟ་ནས་
སྒོམ་པས་མི་ཆོག་གི ཀུན་ཉོན་ཕྱོགས་ཀྱི་སྐྱེ་ཤི་བར་དོ་གསུམ་དང་རྣམ་པ་མཐུན་པའི་
ལམ་ད་ལྟ་ནས་བསྒོམ་པ་ཞིག་ཡོད་དགོས། རྫོགས་རིམ་ཡང་དེ་ཁོ་ན་ཉིད་ཀྱི་དོན་
སྒོམ་པ་དང་། རླུང་གི་རྣལ་འབྱོར་སྒོམ་པ་ཙམ་གྱིས་མི་ཆོག་གི རྩ་བ་དང་ཡན་ལག་
གི་རླུང་ཐམས་ཅད་དྷུ་ཏཱིའི་ནང་དུ་ཞུགས་གནས་ཐིམ་གསུམ་བྱས་པ་ལས་བྱུང་བའི་
བདེ་སྟོང་གི་ཡེ་ཤེས་དང་། དེ་ལས་བྱུང་བའི་ལྷའི་སྐུ་དང་། དེ་གཉིས་འདྲེན་པར་བྱེད་
པའི་ཐབས་ཐུན་མོང་མ་ཡིན་པ་ལུས་ལ་གནད་དུ་བསྣུན་པའི་རྣལ་འབྱོར་ཁྱད་པར་
ཅན་གསུམ་གང་རུང་ཡིན་དགོས། དེ་ལ་རྣལ་འབྱོར་ཕ་མའི་རྒྱུད་གཉིས་ཡོད་པས།
བསྐྱེད་རིམ་གྱི་སྒོ་ནས་བཤད་ན། རྫོགས་རིམ་གྱི་སྒྱུ་ལུས་སྨིན་བྱེད་ཀྱི་རིམ་པ་དང་བོ་
གཙོ་བོར་སྟོན་པའམ། གཟུགས་སྐུའི་རིགས་འདྲའི་རྒྱུ་རླུང་འཕོ་བ་ཉེར་བཞི་ཐིམ་པ་
མཚོན་པའི་ཐིག་སྐུད་ཆ་ཆེན་ཉེར་བཞིས་ཐིག་འདེབས་ཚུལ་གཙོ་བོར་སྟོན་པ་ཕ་རྒྱུད།
རྫོགས་རིམ་གྱི་ལུགས་འབྱུང་ལྡོག་གི་དགའ་བཞི་འདྲེན་པའི་རྒྱུ་སྨིན་བྱེད་ཀྱི་རིམ་པ་
།
44



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
དང་བོ་ཙམ་གཙོ་བོར་སྟོན་པའམ། ཆོས་སྐུའི་རིགས་འདྲའི་རྒྱུ་དགའ་བ་བཅུ་དྲུག་
མཚོན་པའི་ཐིག་སྐུད་ཆ་ཆེན་བཅུ་དྲུག་པས་ཐིག་འདེབས་ཚུལ་གཙོ་བོར་སྟོན་པ་མ་
རྒྱུད་དུ་འཇོག གཉིས་པ་རྫོགས་རིམ་གྱི་སྒོ་ནས་འཇོག་ཚུལ་ལ། སྟོང་ཕྱོགས་ཤེས་
རབ་ཀྱི་ཆ་གཙོ་བོར་མི་འཆད་ཅིང་། སྣང་མཆེད་ཐོབ་གསུམ་འོད་གསལ་དང་བཅས་
པ་ལུགས་འབྱུང་དུ་བསྐྱེད་ཅིང་། དེ་ལས་ལུགས་ལྡོག་ཏུ་ལྡང་བའི་ཚེ་སྟོང་བ་བཞིའི་
བཞོན་པའི་རླུང་འོད་ཟེར་ལྔ་བ་ལས་ཀུན་རྫོབ་སྒྱུ་མའི་སྐུ་སྒྲུབ་ཚུལ་རྩལ་དུ་བཏོན་ནས་
འཆད་པའི་རྒྱུད་དངོས་སམ་དེའི་སྡེར་གཏོགས་པ་གང་རུང་ལ་ཕ་རྒྱུད་དུ་འཇོག ཡང་
སྣང་ཕྱོགས་ཐབས་ཀྱི་ཆ་གཙོ་བོར་མི་སྟོན་ཅིང་། ཀུནྡ་ལྟ་བུའི་བྱང་ཆུབ་ཀྱི་སེམས་སྤྱི་བོ་
ནས་ནོར་བུའི་བར་དུ་བྱུང་བའི་མས་བབས་དང་། དེ་ནས་སྤྱི་གཙུག་གི་བར་དུ་ལྡོག་
པའི་མས་བརྟན་གྱི་དགའ་བ་བཞི་སྐྱེ་ཚུལ་དང༌། ཕྱག་རྒྱ་ཆེན་པོ་ལྷན་སྐྱེས་ཀྱི་བདེ་
ཆེན་དང་། སྟོང་བ་ཉིད་གཉིས་དབྱེར་མི་ཕྱེད་པར་སྦྱོར་བའི་སྒོ་ནས་དོན་དམ་བདེན་
པ་དང་རོ་གཅིག་ཏུ་ཞུགས་པའི་བདེ་ཆེན་གྱི་ཡེ་ཤེས་རྩལ་དུ་བཏོན་ནས་འཆད་པའི་
རྒྱུད་དངོས་སམ་དེའི་སྡེར་གཏོགས་པ་གང་རུང་ལ་མ་རྒྱུད་ཅེས་བྱ། རྡོ་རྗེ་གུར་ལས།
ཤེས་རབ་ཕ་རོལ་ཕྱིན་པའི་ཐབས། །འདི་ནི་རྣལ་འབྱོར་མར་བརྗོད་དོ། ། ཕྱག་རྒྱ་
ཆེན་པོར་རབ་སྦྱོར་བས། །གང་ཕྱིར་དེ་ཉིད་ལ་འཇུག་པ། །རྣལ་འབྱོར་མ་ཡི་རྒྱུད་
ཅེས་བྱ། ། ཞེས་གསུངས་སོ། །
མ་རྒྱུད་འཁོར་ལོ་བདེ་མཆོག་ལ། རྩ་རྒྱུད་རྒྱས་པ་ཤོ་ལོ་ཀ་འབུམ་ཕྲག་གསུམ་
པ་དང་། རྒྱུད་འབྲིང་བོ་ཤོ་ལོ་ཀ་འབུམ་པ་དང་། བསྡུས་པ་ཉུང་ངུའི་རྒྱུད་ཤོ་ལོ་ཀ་
བདུན་བརྒྱ་བ་ཨཱ་ལི་ཀཱ་ལི་ལྔ་བཅུ་དང་། ལྔ་བཅུ་སྤྱིའི་དེ་ཉིད་དང་ལྡན་པའི་ལེའུ་ང་
གཅིག་ཅན་དང་གསུམ་ཡོད་པའི་ཕྱིར་ཏེ། ཧེ་རུ་ཀ་མངོན་འབྱུང་ལས། འབུམ་ཕྲག་
འབུམ་ཕྲག་གསུམ་ལས་ཕྱུང༌། །རྒྱུད་ཀྱི་སྙིང་བོ་བསྡུས་པ་ཡིན། ། ཞེས་སོ། ། རྩ་



J་
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྒྱུད་དེའི་དགོངས་པ་གསལ་བར་འགྲེལ་བའི་བཤད་རྒྱུད་ལ་ཐུན་མོང་མིན་པ་རྡོ་རྗེ་
མཁའ་འགྲོ། སྡོམ་པ་འབྱུང་བ། མངོན་བརྗོད་བླ་མ། རྣལ་འབྱོར་མ་ཀུན་སྤྱོད་དང་
བཞི་ཡོད། ཐུན་མོང་བའི་བཤད་རྒྱུད་སཾ་བྷུ་ཊ་བཅས་ལྔར་གསུང་སྟེ། མི་ཐུབ་ཟླ་བས།
མཁའ་འགྲོ་འབྱུང་བ་ཀུན་སྤྱོད་དང༌། །དེ་བཞིན་མཚན་མཆོག་བླ་མའི་རྒྱུད། །ཁ་
སྦྱོར་རྒྱུད་དང་བཞི་བོ་ནི། །བཤད་པའི་རྒྱུད་དུ་ཤེས་པར་བྱ། ། ཞེས་དང༌། སྦས་
དོན་ཀུན་གསལ་ལས། དེ་ལྟར་བྱས་ན་བཤད་རྒྱུད་ལྔ་ཡོད་པས། རྒྱུད་དང་ཞེས་པའི་
དང་ནི་སོ་སོར་འབྱེད་པའི་དང་ལ་བྱའོ། ། ཞེས་པ་ལྟར། ཐུན་མོང་བའི་བཤད་རྒྱུད་
ཁ་སྦྱོར་དང་ལྔ་ཡོད་ཀྱང་། མཁའ་འགྲོ་སོགས་བཞི་བོ་ནི་ཐུན་མོང་མིན་པའི་བཤད་
རྒྱུད་དུ་ཤེས་པར་བྱའོ་ཞེས་པའི་དོན་ཡིན། དེ་ལ་སྤྱིར་མཁའ་འགྲོ་ལ། རྡོ་རྗེ་མཁའ་
འགྲོ་དང་། མཁའ་འགྲོ་རྒྱ་མཚོ་གཉིས་ཡོད་པ་ལས་དང་བོ་ཡིན། འབྱུང་བ་ལ་ཡང་
སྡོམ་པ་འབྱུང་བ་དང་། ཧེ་རུ་ཀ་མངོན་འབྱུང་དང་། ཕག་མོ་མངོན་འབྱུང་གསུམ་
ལས་དང་བོ་ནི་བཤད་རྒྱུད་ཡིན་ལ་གསུམ་པ་ནི་མངོན་བརྗོད་ལས་ལོགས་སུ་ཕྱུང་བ་
ཡིན་པས། མངོན་བརྗོད་བླ་མ་ལས་ལོགས་པའི་བཤད་རྒྱུད་མིན་ནོ། ། བདེ་མཆོག་
རྩ་རྒྱུད་གསུངས་པའི་གནས་ནི། མངོན་བརྗོད་ཀྱི་འགྲེལ་བ་ནས་རི་རབ་ཀྱི་རྩེར་
གསུངས་པར་བཤད་པ་ལྟར། རི་རབ་ཀྱི་སྟེང་དུ་རྟེན་དང་བརྟེན་པའི་དཀྱིལ་འཁོར་
སྤྲུལ་ཏེ་ཞལ་འཛམ་བུའི་གླིང་ལ་ཕྱོགས་ནས་གསུངས་པའི་དཀྱིལ་འཁོར་ད་དུང་ཡང་མ་
བསྡུས་པར་ཡོད་པས་བྱིན་རླབས་ཀྱི་ཚན་ཁ་ཤིན་ཏུ་ཆེ་བའི་རྒྱུ་མཚན་ཡང་དེ་ཡིན།
དང་བོ་བཤད་རྒྱུད་ལྔའི་ནང་གི་རྡོ་རྗེ་མཁའ་འགྲོས་ཉུང་ངུའི་རྩ་རྒྱུད་ཀྱི་དགོངས་པ་
འགྲེལ་ཚུལ་ནི་སྣོད་རུང་དུ་བྱེད་པ་དབང་གི་སྐོར། བསྐྱེད་རིམ་དང་། འཁོར་ལོ་བཞི་
ལ་བརྟེན་པའི་ཚུལ་གྱིས་གཏུམ་མོའི་རྣལ་འབྱོར། ཡབ་ཀྱི་རྩ་སྔགས་ཀྱི་ངེས་དོན།
བདེ་སྟོང་གི་ཐབས་ཤེས། ཕྱག་རྒྱ་མ་བཞིའི་དབྱེ་བ། བཅུད་བཅིངས་ཚུལ། ཀ་ར་
46



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ནའི་བྱེད་ པ་ སོགས་གསལ་བར་བསྟན་པའི་སྒོ་ནས་འགྲེལ་ཡོད། གཉིས་པ་སྡོམ་
འབྱུང་གིས་མཐུན་ཡུལ་གསུམ་དང་མཐུན་པའི་བསྐྱེད་རིམ་སྒོམ་ཚུལ་དང་། རྫོགས་
རིམ་གྱི་རིམ་པ་ཕྱི་མ་གསུམ་དང་། མགོན་པོ་ལྔའི་རླུང་དང་། རླུང་དང་སྔགས་ཀྱི་དེ་
ཉིད། སྙིང་གར་སྔགས་ཐིག་སྒོམ་ཚུལ། སྲོག་དྷུ་ཏཱིར་འཛུད་པའི་ཐབས་ལ་བརྟེན་
ནས་བདེ་སྟོང་སྦྱོར་ཚུལ། ཕྱག་རྒྱུའི་སྲོག་རྩོལ་དང་། དྲོད་ཐོབ་པས་སྤྱོད་པ་བྱེད་ཚུལ་
རྣམས་གསལ་བར་གཏན་ལ་ཕབ་ཡོད། གསུམ་པ་མངོན་བརྗོད་བླ་མས། བསྐྱེད་
རིམ་བསྒོམ་པའི་གནས། ཚོགས་བསགས་ཚུལ། ཕུང་ཁམས་སྐྱེ་མཆེད་བྱིན་གྱིས་
བརླབ་ཚུལ། ཐུན་མོང་དང་ཐུན་མོང་མིན་པའི་སྲུང་འཁོར་གཉིས། སྟོང་ཉིད་སྒོམ་སྟེ་
འབྱུང་བཞི་རི་རབ་བསྐྱེད་པའི་སྟེང་དུ་རྟེན་བརྟེན་པ་བསྐྱེད་ཚུལ། གཏུམ་མོ་དང༌།
རྣལ་འབྱོར་ཆེན་པོ་དང་། བདག་བྱིན་རླབས་སྒྲུབ་ཚུལ་སོགས་གཏན་ལ་ཕབ་ཡོད།
བཞི་བ་རྣལ་འབྱོར་མ་ཀུན་སྤྱོད་ཀྱིས་ཕྱི་ནང་གི་དཀྱིལ་འཁོར་སོགས་བསྐྱེད་རིམ་ཡན་
ལག་དང་བཅས་པ་དང་། ལྷན་སྐྱེས་ཀྱི་ཡེ་ཤེས་ཀྱི་བསྔགས་པ་དང་། རྫོགས་རིམ་
རྣལ་འབྱོར་ཆེན་པོ་དང་། སྤྱོད་པ་བྱ་ཚུལ་རྣམས་གཏན་ལ་ཕབ་ཡོད། ལྔ་བ་ཁ་སྦྱོར་
གྱི་རྒྱུད་ཀྱིས་དབང་བསྐུར་བའི་ཚུལ་དང་། ར་ཧ་སྱ་སོགས་ཀྱི་བཤད་པ་དང་། ཡུལ་
ཉེར་བཞི་ནང་ལུས་ལ་སྦྱོར་ཚུལ། དཔྱིད་ཐིག་དང་འཁོར་ལོ་བཞིའི་ཡི་གེའི་གཙོ་བོ་
རྣམས་དང་། རྩ་ཁམས་དང་། འབྱུང་བ་རིམ་བརྩེགས་དང་། སྦྱིན་སྲེག་སོགས་ནང་
ལ་སྦྱར་བ་དང་། གཏུམ་མོའི་རྣལ་འབྱོར་དང་། དགའ་བཞི་དང་བདེ་སྟོང་སྦྱར་ཚུལ་
སོགས་གསལ་བར་བསྟན་པའི་སྒོ་ནས་འགྲེལ་བ་ཡིན། ཕྱོགས་མཐུན་གྱི་རྒྱུད་ནི།
མཁའ་འགྲོ་རྒྱ་མཚོ་དང༌། ཧེ་རུ་ཀ་མངོན་འབྱུང་། རྣལ་འབྱོར་མ་བཞི་ཞལ་སྦྱོར་བ་
རྣམས་ཡིན། དགོངས་འགྲེལ་གྱི་བཤད་སྲོལ་ཡང་། གྲུབ་ཆེན་ལཱུ་ཨི་བ་དང་། ནག་པོ་
སྤྱོད་པ་དང་། དྲིལ་བུ་བའི་ལུགས་གསུམ་ཡོད་པ་ལས་འདིར་ལུ་ཨི་བའི་ལུགས་ལྟར་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཞེད་པ་ཡིན་ནོ། ། །
བདེ་མཆོག་ལྷ་དྲུག་ཅུ་རྩ་གཉིས་པའི་དབང་བཞི་ཡོངས་རྫོགས་རྗེ་བླ་མའི་སྒྲུབ་
ཐབས་བདེ་ཆེན་གསལ་བ་དང་། མཁས་གྲུབ་རྗེའི་དཀྱིལ་ཆོག་བདེ་ཆེན་རོལ་མཚོ་
གཞིར་བཞག་གི་སྟེང་ནས་ཐོབ་པའི་བརྒྱུད་པ། བཀའ་བབས་དགུ་འམ་བཅུ་གཅིག
དང་བོ་ས་ལུགས་ཀྱི་བརྒྱུད་པ། རྡོ་རྗེ་འཆང་། ཕྱག་ན་རྡོ་རྗེ། ས་ར་ཧ། ཀླུ་སྒྲུབ་
སོགས་རྒྱལ་མཁན་པོའི་བར་དང་། ཨ་ཁུ་ཤེས་རབ་རྒྱ་མཚོའོ། བཀའ་བབས་གཉིས་
པ་མར་དོའི་ལུགས་རིང་བརྒྱུད་ནི། རྡོ་རྗེ་འཆང་། ཡེ་ཤེས་ཀྱི་མཁའ་འགྲོ་མ། ལུ་ཨི་
བ། ཛཱིཀི་བ་སོགས་ནས་བུ་སྟོན་གྱི་མན་འདྲ། བཀའ་བབས་གསུམ་པ་མར་དོའི་
ལུགས་ཉེ་བརྒྱུད། རྡོ་རྗེ་འཆང་། ཡེ་ཤེས་ཀྱི་མཁའ་འགྲོ་མ། གྲུབ་ཆེན་ལྭ་བ་བ། ལ་
ཀི་མི་བ་སོགས་ནས་ཀུ་ཤ་ལ་ནཱ་ཐའི་མན་འདྲ། བཀའ་བབས་བཞི་བ་ཇོ་བོ་ལུགས་ཀྱི་
བརྒྱུད་པ། རྡོ་རྗེ་འཆང་། ཡེ་ཤེས་ཀྱི་མཁའ་འགྲོ་མ། ལཱུ་ཨི་བ། དཱ་རི་ཀ་བ། ཏི་ལོ་
བ་སོགས་ནས་བུ་སྟོན་གྱི་མན་འདྲ། བཀའ་བབས་ལྔ་བ་ཁ་ཆེ་པཎ་ཆེན་ལུགས་ཉེ་
བརྒྱུད། དཔལ་འཁོར་ལོ་སྡོམ་པ། རྡོ་རྗེ་ཕག་མོ། ཤ་ཝ་རི་སོགས་ནས་མངའ་རིས་
སངས་རྒྱས་ཡེ་ཤེས་ཀྱི་མན་འདྲ། བཀའ་བབས་དྲུག་པ་ཁ་ཆེ་པཎ་ཆེན་ལུགས་རིང་
བརྒྱུད། རྡོ་རྗེ་འཆང་། རྡོ་རྗེ་ཕག་མོ། རྡོ་རྗེ་དྲིལ་བུ་བ། དྷ་རི་ཀ་བ་སོགས་ནས་ཁ་
ཆེན་པཎ་ཆེན་གྱི་མན་འདྲ། བཀའ་བབས་བདུན་པ་པུ་རེང་ལོ་ཆུང་ལུགས་ཀྱི་བརྒྱུད་
པ། རྡོ་རྗེ་འཆང་། རྡོ་རྗེ་ཕག་མོ། གྲུབ་ཆེན་ལཱུ་ཨི་བ། ལྷོ་ཀི་བ། དྷ་རི་ཀ་བ་སོགས་
ནས་རྗེ་ཙོང་ཁ་བ་ཆེན་པོའི་མན་འདྲ། བཀའ་བབས་བརྒྱད་པ་མར་ལུགས་ཀྱི་བརྒྱུད་
པ་ནི། ཕམ་མཐིང་བ་ཡན་ས་ལུགས་དང་འདྲ་ལ། དེ་ནས་བལ་བོ་བྷ་ཏནྟ། ལོ་ཆུང་
གྲགས་འབྱོར་སོགས་ནས་རྗེ་ཙོང་ཁ་བའི་མན་འདྲ། བཀའ་བབས་དགུ་བ་དཔྱལ་
ལུགས་ནི། གྲུབ་ཆེན་ལཱུ་ཨི་བ། རྒྱལ་བོ་དྷ་རི་ཀ་བ། མངའ་བདག་མེ་ཏྲི་བ་སོགས་
48



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ནས་རྗེ་ཙོང་ཁ་བ་ཆེན་པོའི་མན་འདྲ། བཀའ་བབས་བཅུ་བ་སྦལ་སྤང་སྣ་ལུགས་ཀྱི་
བརྒྱུད་པ་ནི། སངས་རྒྱས། ཡེ་ཤེས་ཀྱི་མཁའ་འགྲོ་མ། སློབ་དཔོན་ཆེན་པོ་ཙཎྜི་ཀ་
བ། བྲམ་ཟེ་ཆེན་པོ་ཀ་མེ་ཀོ་བ། སློབ་དཔོན་ལུ་ཨི་བ་སོགས་ནས་རྗེ་ཙོང་ཁ་བ་ཆེན་
པོའི་མན་འདྲ། བཀའ་བབས་བཅུ་གཅིག་པ་གཉོས་ལུགས་ཀྱི་བརྒྱུད་པ་ནི། རྡོ་རྗེ་
འཆང་། ཡེ་ཤེས་ཀྱི་མཁའ་འགྲོ་མ། ནག་པོ་བ་། གུ་ཧྱ་བ། རྣམ་རྒྱལ་ཞབས། ཏི་ལོ
བ། ནཱ་རོ་བ་སོགས་ནས་རྗེ་ཙོང་ཁ་བ་ཆེན་པོའི་བར་འདྲ་ལ། དེ་དག་ལས་རིམ་པ་
བཞིན་བརྒྱུད་པ་ནི། མཁས་གྲུབ་དགེ་ལེགས་དཔལ་བཟང་། བ་སོ་ཆོས་ཀྱི་རྒྱལ་
མཚན། གྲུབ་ཆེན་ཆོས་ཀྱི་རྡོ་རྗེ། རྒྱལ་བ་བློ་བཟང་དོན་གྲུབ། མཁས་གྲུབ་སངས་
རྒྱས་ཡེ་ཤེས། པཎ་ཆེན་བློ་བཟང་ཆོས་ཀྱི་རྒྱལ་མཚན། གུང་རུ་སངས་རྒྱས་བཀྲ་ཤིས།
བསམ་སྒང་བ་བློ་བཟང་ངག་དབང་། སྨིན་གྲོལ་ངག་དབང་འཕྲིན་ལས་ལྷུན་གྲུབ།
རྒྱུད་སྨད་བྱིངས་འདྲེན་པ་དབུ་མཛད་ངག་དབང་བསྟན་འཛིན། ཐང་སག་པ་དངོས་
གྲུབ་རྒྱ་མཚོ། འཇམ་དབྱངས་བདེ་བའི་རྡོ་རྗེ། སྟག་ཕུ་བློ་བཟང་བསྟན་པའི་རྒྱལ་
མཚན། དཀོན་མཆོག་འཇིགས་མེད་དབང་བོ། བསྟན་པའི་སྒྲོན་མེ། རྒྱལ་མཁན་
པོ་གྲགས་པ་རྒྱལ་མཚན། ཨ་ཁུ་ཤེས་རབ་རྒྱ་མཚོའོ། །
བཤེས་གཉེན་ཚུལ་བཞིན་དུ་བསྟེན་ནས་ཐུན་མོང་བའི་ལམ་ལ་བློ་སྦྱོང་བ་སྣོད་
རུང་དང་བོ། དབང་བཞི་རྣམ་དག་ཏུ་ནོད་པ་སྣོད་རུང་གཉིས་པ། དམ་ཚིག་དང་
སྡོམ་པ་ཚུལ་བཞིན་དུ་བསྲུང་བ་སྣོད་རུང་གསུམ་པ་ཡིན། ལམ་བགྲོད་པའི་རིམ་པ་ནི།
རླུང་དབུ་མར་སྡུད་པའི་རྣལ་འབྱོར། ཚུད་པ་ལ་བརྟེན་ནས་སྐྱེས་པའི་རྣལ་འབྱོར་
གཉིས། རྫོགས་རིམ་སྤྱིའི་ས་བཅད་ཡིན་པས། རྩ་འཁོར་གང་ལ་གནད་དུ་བསྣུན་པ་
སོགས་རྫོགས་རིམ་ཕལ་ཆེར་མི་འདྲ། རླུང་དབུ་མར་སྡུད་པའི་རྣལ་འབྱོར་ལ་ལྟེ་བའི་
སྤྲིན་སྒྲ་ལ་སེམས་བརྟན་པར་བྱེད་ཚུལ། དེ་ནས་རྡོར་བཟླས་བྱེད་ཚུལ་རྗེས་གཞིག་གི་
49



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བསྡུ་རིམ་དང་གསུམ་བྱེད་པའམ། མཐར་སྙིང་གར་གཞོལ་ཚུལ་དང་བཞིར་བྱས་ཀྱང་
ཆོག དེའི་དང་བོ་གནད་བཞི་ལྡན་དུ་བྱ་བ། རྩ་གསལ་འདེབས་པ། རྩ་ལམ་སྦྱངས་
པ། རྣལ་འབྱོར་དངོས་དང་བཞིར་བྱས་ཀྱང་རུང༌། རྗེ་ཐམས་ཅད་མཁྱེན་པའི་སྨོན་
ལམ་དུ། སྤྲུལ་བའི་འཁོར་ལོའི་དབུས་སུ་སྤྲིན་སྒྲ་ལ། ། ཞེས་གསུངས་པ་ལྟར། ལྟེ་
བའི་རྩ་འཁོར་དབུས་ཀྱི་རྩ་མདུད་དབུས་མའི་ནང་། སྤྲིན་ཧཱུྃ་དང་སྒྲ་ནཱ་ད་ལ་བྱེད་ཀྱང་
རྒྱུད་ཀྱིས་ཐ་སྙད་སྦས་པ་ཡིན་པས་དེ་ལ་སེམས་བརྟན་པར་བྱས་ནས། རོ་རྐྱང་སྒོམ་
སྟོབས་ཀྱིས་ཞར་ཏེ་དབུ་མར་ཞུགས་གནས་ཐིམ་པ་གཏུམ་མོ་འབར་བས། གནས་
ཉེར་བཞིའི་རྩ་ལ་སྐུ་གསུང་ཐུགས་ཀྱི་རྩ་གསུམ་རེ་ཕྱེ་བས། རྩ་བདུན་ཅུ་དོན་གཉིས་
དང༌། དེ་རེ་རེ་ལ་སྟོང་རེ་ཕྱེ་བས་རྩ་སྟོང་ཕྲག་དོན་གཉིས་ལས་བྱང་སེམས་འབབ་ཟློག་
གིས་ཡས་བབས་མས་བརྟན་གྱི་དགའ་བཞི་སྐྱེས་ཏེ་སྐུ་གསུམ་དུ་བསྲེ་བ་འབྱུང་བར་
སྨོན་པ་བྱེད་དགོས། དེ་ཡང་རྩ་ལམ་སྦྱོང་བ་ཉམས་འོག་ཏུ་ཆུད་ནས། ཧེ་རུ་ཀ་ཞལ་
གཅིག་ཕྱག་གཉིས་ཡུམ་བཅས་གཡས་བརྐྱང་གིས་བཞུགས་པ་ནམ་མཁའི་འཇའ་ཚོན་
ལྟ་བུའི་ལྟེ་བའི་སྦུ་གུའི་ཐད་ཀྱི་སྤྲུལ་བའི་འཁོར་ལོ་རྩ་འདབ་རེ་བཞིར་གྱེས། མཚམས་
ཀྱི་དབུ་མའི་ནང་མ་ནོར་བ་གལ་ཆེ། ནོར་ན་རླུང་དབུ་མར་སྡུད་མི་ནུས། དེར་ཟླ་
གདན་སྲན་མ་ཕྱེད་གཤག་ཙམ་གྱི་སྟེང་དུ་སྤྲིན་སྒྲ་ཧཱུྃ་བསམ། ཡང་ན་རླུང་སེམས་མི་
ཤིགས་པའི་ཐིག་ལེ་དཀར་བོ་སྟེང་དང་། དམར་བོ་འོག་ཏུ་བྱས་པའི་གའུ་ཁ་སྦྱོར་གྱི་
དབུས་སུ་ཤིན་ཏུ་ཕྲ་བའི་སེམས་ཀྱི་ངོ་བོ་བདེ་བ་ཆེན་པོའི་རང་བཞིན་གྱི་ཧཱུྃ་ཡིག་དཀར་
ལ་དམར་མདངས་ཆགས་པ་ཡུངས་དཀར་འབྲིང་བོའི་ཚད་ཙམ་པ། ཟླ་ཚེས་ཐིག་ལེ་
ནཱ་ད་དང་བཅས་པ་འོད་ཟེར་ལྔ་འབར་བ། ཕྲ་བ་སྤུ་རྩེ་རླུང་གིས་བསྐྱོད་པ་ལྟ་བུ་ལ་
མཉམ་པར་འཇོག་པ་དང༌། དམིགས་པ་གཏད་པས་རོ་རྐྱང་གི་རླུང་དབུ་མར་ཞུགས་
གནས་ཐིམ་གསུམ་འབྱུང་ངེས། ཞུགས་པའི་རྟགས་སུ། ནམ་སྒོམ་རེས་ཀྱིས་སྣ་བུག་
50



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
གཉིས་ནས་རླུང་མཉམ་དུ་རྒྱུ་ཞིང་ཤེད་མཚུངས་འོང་བ་དང་། རང་ག་བའམ་ཐ་མལ་
བ་ལ་མཉམ་རྒྱུ་དེ་ཙམ་མི་འོང་ཞིང་འོང་ན་འཆི་ལྟས་སོ། ། དེ་ནས་ཡང་ཡང་
བསྐྱངས་པས་གནས་པ་འབྱུང་། དེའི་རྟགས་སུ་སྣ་བུག་གི་རྒྱུ་བ་འཆད་པ་དང་། ལྟོ་
བ་མི་འགུལ་བ་གཉིས་ཚོགས་བྱུང་ན་རྟགས་ངེས་ཅན་ཡིན། དེ་རིང་དུ་གོམས་པས་
ཐིམ་པ་འབྱུང༌། ས་ཆུ་ལ་ཐིམ་པའི་རྟགས་ནི། ཕྱི་རྟགས་ཡན་ལག་ཕྲ་རུ་འགྲོ་བ་དང་།
ནང་རྟགས་སྨིག་རྒྱུ་ལྟ་བུ། ཆུ་མེ་ལ་ཐིམ་པའི་ ཕྱི་རྟགས་ཁ་སྣའི་ཆུ་སྐམ་པ། ནང་
རྟགས་དུ་བ་ཐོན་པ་ལྟ་བུ་སོགས་རླུང་རྣམ་ཤེས་ལ་ཐིམ་པའི་བར་ཕྱི་ནང་གི་རྟགས་
གཉིས་རེ་དང་། ཕྱི་མ་བཞི་ལ་ནང་རྟགས་ཁོ་ན་ལས་མེད། སྤྱིར་སྨིག་རྒྱུ་ནས་འོད་
གསལ་གྱི་བར་གྱི་རྟགས་ལ་མཁའ་འདྲའི་སྣང་བ་ཡོད། མདོ་ལུགས་འཆི་སྲིད་ཕྲ་
རགས་ཙམ་ལས་ཕྲ་མོ་ལ་དབྱེ་བ་མ་བཤད། སྔགས་ལུགས་རླུང་རྣམ་ཤེས་ལ་ཐིམ་པའི་
བར་སེམས་རགས་པ། དེ་ནས་འཆི་སྲིད་ཕྲ་མོའི་མགོ་རྩོམ། དེ་ལའང་དབྱེ་བ་ཕྱེས་ཏེ།
རྣམ་ཤེས་སྣང་བ་ལ་ཐིམ་པ་ན། སྤྱི་བོའི་ཀུནྡ་ལྟ་བུའི་བྱང་སེམས་དབུ་མ་ནས་མར་
བབས་ཏེ། སྙིང་གའི་མི་ཤིགས་པའི་ཐིག་ལེ་ལ་ཐིམ་པའི་སྣང་བ་རང་དུས་སུ་སྟོན་
གནམ་གཡའ་དག་ལ་ཟླ་འོད་ཀྱིས་ཁྱབ་པ་ལྟ་བུའི་དཀར་ལམ་པ། སྣང་བ་མཆེད་པ་ལ་
ཐིམ་པ་ན། ལྟེ་བར་མ་ལས་ཐོན་པའི་ཐིག་ལེ་དམར་བོ་གནས་པ་དབུ་མ་ནས་ཡར་
སོང་སྟེ་དམར་ཆ་ལ་ཐིམ་པའི་མཆེད་པ་རང་དུས་སུ་སྟོན་གནམ་གཡའ་དག་ལ་ཉི་འོད་
ཀྱིས་ཁྱབ་པ་ལྟ་བུའི་དམར་ལམ་པ། མཆེད་པ་ཉེར་ཐོབ་ལ་ཐིམ་པ་ན། ཐིག་ལེ་
དཀར་དམར་འདྲེས་པ་བླ་འོག་ཏུ་འགྱུར་ཏེ་ཉེར་ཐོབ་རང་དུས་སུ་སྟོན་གནམ་གཡའ་
དག་ལ་སྲོད་ཀྱི་སྨག་འཐུག་པོས་ཁྱབ་པ་ལྟ་བུའི་ནག་ལམ་པ། ཉེར་ཐོབ་འོད་གསལ་ལ་
ཐིམ་པའི་འོད་གསལ་རང་དུས་སུ་སྟོན་གནམ་གཡའ་དག་ལ་སློད་བྱེད་ཀྱི་རྐྱེན་གསུམ་
དང་བྲལ་བའི་ཐོ་རངས་ཀྱི་ནམ་མཁའི་རང་མདོག་གི་སྣང་བ་འབྱུང་བས། སྣང་བ་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སོགས་ཐིམ་པས་སྣང་བའི་རང་བཞིན་གྱི་རྟོག་པ་སོ་གསུམ། མཆེད་པའི་བཞི་བཅུ།
ཉེར་ཐོབ་ཀྱི་བདུན་ཏེ། ཀུན་རྟོག་བརྒྱད་ཅུ་ཐིམ་པ་འཆི་སྲིད་ཕྲ་མོའི་དུས་ཡིན། དེ་
ལྟར་གཞི་དུས་སུ་ས་ཆུ་ལ་ཐིམ་པ། ཆུ་མེ་ལ་ཐིམ་པ། མེ་རླུང་ལ་ཐིམ་པ། རླུང་སྣང་བ་
ལ་ཐིམ་པར་རྩོམ་པའམ་རླུང་རྣམ་ཤེས་ལ་ཐིམ་པ། རླུང་སྣང་བར་ཐིམ་པའམ་རྣམ་
ཤེས་སྣང་བར་ ཐིམ་པ་སོགས་སྣང་མཆེད་ ཐོབ་ གསུམ། འོད་གསལ་རྟགས་ཅན་
བརྒྱད། སྨིག་རྒྱུ། དུ་བ། མཁའ་སྣང་མེ་ཁྱེར། མར་མེ་འབར་འདྲ། ཟླ་ཉི་སྨག་
གསུམ། ཐོ་རངས་ཀྱི་ནམ་མཁའི་རང་མདོག་སྟེ་རྟགས་བརྒྱད་འཆར་བ་བཞིན་དུ་
རྣལ་འབྱོར་ལ་སྒོམ་སྟོབས་ཀྱིས་རྟགས་དང་རྟགས་ཅན་བརྒྱད་འཆར་བས། འདས་མ་
འོངས་ད་ལྟ་སྦྱར་ཏེ། དྲན་པ་གསུམ་ལྡན་བྱ་བ་ནི་སྟོང་བ་བཞི་མི་འཁྲུགས་པའི་ཐབས་
སུ་ཡིག་ཆུང་ཉེར་གཅིག་ཏུ་གསུངས། སྟོང་བ་བཞི་ཡི་སྟོང་བ། ཤིན་ཏུ་སྟོང་བ། སྟོང་
བ་ཆེན་པོ། ཐམས་ཅད་སྟོང་བ་ཞེས་པ། སྣང་མཆེད་ཐོབ་གསུམ་འོད་གསལ་དང་
བཅས་པའི་མིང་གཞན་ཡིན། དེ་ལྟར་རླུང་དབུ་མར་ཚུད་པའི་རྣལ་འབྱོར་བ་ལ་
གཏུམ་མོ་སྒོམ་པའི་དམིགས་པ་ཆེད་དུ་སྐྱོང་དགོས། དེ་ཡང་དྷུ་ཏཱིར་ཙཎྜ་ལཱི་ནི་འབར་
བ་ཡི་སོགས་ཀྱིས་གཏུམ་མོ་བསྟན། གཏུམ་མོ་ཞེས་པ་དོན་ལ་ཁྲག་གི་ཐིག་ལེ་གཅིག་
ཏུ་གསུངས་ཏེ། མཛོད་ལས་སྲོག་དྲོད་ལ་གསུངས་པའང་འདི་དང་ཕྱོགས་འདྲ་ཞེས་
ཨ་ཁུ་ཤེས་རབ་རྒྱ་མཚོས་གསུངས། གསང་གནས་ནས་རླུང་དབུ་མར་ཞུགས་ཏེ་མེ་
བུས་པས་ལྟེ་བའི་གཏུམ་མོའི་མེ་སྦར ( དྲོད་རྒྱས་པའི་དོན)། སྤྱི་བོའི་ཧཾ་ཡིག་ལས་
བྱང་སེམས་འཛག་པས། མེ་ལ་ཕོག་པས་གཟི་བརྗིད་ཆེར་འབར། འོད་ཀྱིས་རྩ་ནང་
ཐམས་ཅད་ཀྱི་བྱང་སེམས་འདུས་ནས་ཧཾ་ཡིག་ཞུ་བ་དང༌། ལྷན་ཅིག་སྤྱི་བོ་ནས་
མགྲིན་པར་སླེབས་པ་ན་དགའ་བ། སྙིང་གར་མཆོག་དགའ། ལྟེ་བར་ཁྱད་དགའ།
ནོར་བུའི་རྩེར་སླེབས་པ་ན་ལྷན་ཅིག་སྐྱེས་པའི་དགའ་བ། ཡས་བབས་ཀྱི་དགའ་བཞི་



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
སླར་ལུགས་ལྡོག་ཏུ་གསང་གནས་ནས་ལྟེ་བར་སོང་བ་ན་དགའ་བ། སྙིང་གར་མཆོག་
དགའ། མགྲིན་པར་ཁྱད་དགའ། སྤྱི་བོར་ལྷན་སྐྱེས་ཀྱི་དགའ་བ་སྟེ་མས་བརྟན་གྱི་
དགའ་བཞི་བསྐྱེད། ཡས་བབས་ཀྱི་ནོར་རྩེའི་དགའ་བ་ལྷན་སྐྱེས་ཀྱི་དགའ་བ་ཡིན་
ཀྱང་། གཞན་གསུམ་མིན། མས་བརྟན་གྱི་དེ་བཞི་ལྷན་སྐྱེས་ཀྱི་དགའ་བཞི་ཡིན།
གཏུམ་མོ་སྒོམ་པའི་དགོས་པ་རྫོགས་རིམ་གྱི་བདེ་སྟོང་ལ་བག་ཆགས་འཇོག་པའི་ཆེད་
ཡིན། གཏུམ་མོ་འབར་བ་དང་བྱང་སེམས་བབས་པས་འབར་འཛག་དམིགས་སྐོར་
རེའི་མཐར་བསྲེ་བར་སྦྱར་དགོས། །
དེ་ནས་ལྟེ་བའི་སྤྲིན་སྒྲ་ལས་ལྡང་འཇུག་གནས་གསུམ་གྱི་རྡོར་བཟླས་བྱེད་ཚུལ།
འཇུག་དང་གནས་དང་ལྡང་བའི་རླུང་གིས་ནི། ། ཞེས་སོགས་ལྟར། ཨོཾ་གྱི་གདངས་
ཀྱིས་ནང་དུ་འཇུག་པ་དང༌། ཨཡི་གདངས་ཀྱིས་གནས་པ། ཧཱུྃ་གི་གདངས་ཀྱིས་
སྟེང་གི་སྣ་རྩེའི་བར་འགྲོ་བ་སོགས་སྲོག་འཛིན་དང་གྱེན་རྒྱུ་ལ་སྟེང་འགྲོའི་རྡོར་བཟླས།
རླུང་གསང་གནས་ཀྱི་རྩེའི་བར་དུ་སོང་བ། ཨོཾ་གྱི་གདངས་ཀྱིས་ནང་དུ་འཇུག་པ་
སོགས་མཉམ་གནས་དང་ཐུར་སེལ་ལ་འོག་འགྲོའི་རྡོར་བཟླས། ཡང་མཁས་གྲུབ་རྗེའི་
ལུགས་ཀྱི་ལྟག་སྤྲོད་ཀྱི་རྡོར་བཟླས་ཀྱང་གསུངས་ཡོད་ལ། ད་དུང་རྒྱལ་ཚབ་ལུགས་ཀྱི་
འབྲོས་འདེད་ཀྱི་རྡོར་བཟླས་ཀྱང་ཡོད། རྡོར་བཟླས་གཉིས་ནི་སྲོག་ཐུར་རགས་པ་བསྲེ་
བའི་རྡོར་བཟླས་ཡིན། ཡང་སྔགས་ཀྱི་གདངས་སམ་རྣམ་པ་ཡིད་ལ་བཟླས་པ་ནི།
སྨིན་བྱེད་བསྐྱེད་རིམ་གྱི་རྡོར་བཟླས་ཡིན། ཡན་ལག་གི་རླུང་ལྔ་ལ་རྡོར་བཟླས་བྱས་
པས་མངོན་ཤེས་ལྔ་འགྲུབ་པ་དང་། ལུས་ཀྱི་རླུང་བ་སྤུའི་བུ་ག་ཐམས་ཅད་ནས་བྱེད་
པ་ཙམ་ཁྱབ་བྱེད་དང་ཕྱོགས་འདྲ་ཡང་ཞིབ་ཆ་མི་འདྲ། །
དེའི་འཕྲོ་རྗེས་གཞུག་གི་བསྡུ་རིམ། མཁའ་དབྱིངས་ཤར་བའི་དབང་བོའི་གཞུ་
བཞིན་དུ། ། ཞེས་སོགས་གསུངས་པ་ལྟར། བསྡུས་པའི་མཐར་ལྟེ་བའི་ཧཱུྃ་ཡིག་ལ་
*
=
53



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སེམས་བཟུང་ན་ལྟེ་བའི་སྤྲིན་སྒྲ་དང༌། རྗེས་གཞུག་གི་བསྡུ་རིམ་སྦྲགས་མ་ཞིག་ཡིན།
ནཱ་དའི་བར་བསྡུས་ན་བསྡུ་རིམ་རྐྱང་བ་ཡིན། ལས་རྒྱུ་དང་སྐྱིལ་ཀྲུང་བཞི་ལྡན་གྱིས་
སྙོམས་པར་ཞུགས་པའི་ངང་ནས་སྙིང་གའི་ཁ་སྦྱོར་བུམ་པ་ཅན་དང་། རིལ་འཛིན་
རྗེས་གཞུག་གི་བསྡུ་རིམ། ཁྱབ་བྱེད་ལ་དམིགས་པའི་རྡོར་བཟླས་རྣམས་བྱེད་དགོས།
རླུང་དབུ་མར་ཆུད་པ་ལ་བརྟེན་ནས་རྫོགས་རིམ་དངོས་སྒོམ་ཚུལ་ལ། སྟོང་ཕྱོགས་
དང་སྣང་ཕྱོགས་ཀྱི་རྫོགས་རིམ་གཉིས་ཏེ། རྒྱུད་དང་གྲུབ་ཆེན་སོ་སོས་སྙིང་གའི་རྩ་
མདུད་གྲོལ་བའི་བཞེད་སྲོལ་མི་འདྲ་བའི་བསྐྱེད་རྫོགས་མང་། སྙིང་གའི་རྩ་མདུད་
གྲོལ་བ་ཡན་ཆད་འདྲ་བས་རྒྱུད་པས་མ་དག་པའི་སྒྱུ་ལུས་ཡན་ཆད་ལ་ལག་རྗེས་ཞེས་ཐ་
སྙད་སྦྱར། ཐབས་ཀྱི་ཉམས་ལེན་ཐམས་ཅད་ཀྱི་ལག་རྗེས་སྒྱུ་ལུས་ཡིན། ཤེས་རབ་ཀྱི་
ཉམས་ལེན་ཐམས་ཅད་ཀྱི་ལག་རྗེས་འོད་གསལ་ཡིན།
ལས་ཀྱི་ཕྱག་རྒྱས་བདེ་ཆེན་མཚོན་པ་ལན་ཅིག་ཙམ་མེད་ན་རྟོགས་པ་ཚད་དེར་
སླེབས་ཀྱང་ཁྱབ་བྱེད་རླུང་ལྷག་མེད་དུ་ཐིམ་མི་ནུས་པས་འཆི་དུས་ཀྱི་ཐིམ་རིམ་དང་
སྦྱར་ནས་དཔེའི་འོད་གསལ་མངོན་དུ་བྱེད་དགོས། རྗེ་བདག་ཉིད་ཆེན་པོས་རྗེས་
འཇུག་ལ་དགོངས་ནས་རྣམ་ཐར་གཙང་མ་བཞེས་ཏེ། བར་དོར་སངས་རྒྱས་པའི་
མཛད་པ་དེས་ལམ་གྱི་གནད་ལ་གོ་བ་སྟེར་ཚབས་ཆེའོ། ། །
ཨོ་ཀ་ར་ཀ་སོགས་ཡབ་ཀྱི་རྩ་སྔགས། ཨོཾ་ཨོཾ་ཧ་སོགས་ཡབ་ཀྱི་གོ་ཆ་ལས་ཕྱག་རྒྱ་
དྲུག་དང༌། ཉེ་བའི་ཕྱག་རྒྱ་རྣམས་ཏེ། ཨོཾ་བཛྲ་ཝ་ར་ཧི་སོགས་ཡུམ་གྱི་ཕྲེང་སྔགས་
ལས་མགུལ་རྒྱན། ཤྲཱི་བཛྲ་སོགས་ཡབ་ཀྱི་སྙིང་བོ་ལས་ཐོད་པའི་དོ་ཤལ། ཧིཧ་ཧ་
སོགས་ཡབ་ཀྱི་ཉེ་སྙིང་ལས་རྣ་རྒྱན། སརྦ་བུདྡྷ་སོགས་ཡུམ་གྱི་ཉེ་སྙིང་ལས་གླང་ལྤགས།
ཨོ་ཨོ་བོ་སོགས་ཡུམ་གྱི་གོ་ཆ་ལས་སྐ་རགས། ཨོཾ་ཌཱ་ཀི་ནཱི་སོགས་མཁའ་འགྲོ་མ་བཞི། །
དཔའ་མོ་ཉེར་བཞི། སྒོ་མཚམས་མ་བརྒྱུད་དེ་རྣལ་འབྱོར་མ་སོ་དྲུག་གི་སྔགས་ལས་
54



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ཐོད་པ། བཛྲ་བི་རོ་ཙ་ནི་སོགས་ཡུམ་གྱི་སྙིང་བོ་ལས་བྱུང་བའི་ཐོད་སྐམ་གྱི་དབུ་རྒྱན་
ཏེ། ཡབ་ཀྱི་སྙིང་བོ་འབུམ་དང་། ཡུམ་གྱི་སྙིང་བོ་འབུམ་བཟླ་བ་ཕྱག་ལེན་ཡིན། །
༈ རྣལ་འབྱོར་མའི་རྒྱུད་ཀྱི་རྣམ་གྲངས་ནི་སྤྱིར་ཚད་མེད་ཀྱང་འཛམ་གླིང་
འདིར་གྲགས་པ། སྡོམ་འབྱུང་ལས། རྣལ་འབྱོར་རྒྱུད་རྣམས་ཀྱི་ནི་ཚད། །བྱེ་བ་ཁྲག་
ཁྲིག་དྲུག་ཏུ་ངེས། །དེ་བཞིན་རྣལ་འབྱོར་མ་རྒྱུད་གྲོངས། །བྱེ་བ་ཕྲག་ནི་བཅུ་དྲུག་
གྲགས། ། ཞེས་པ་དེ་ལས་འཁོར་ལོ་བདེ་མཆོག་གི་རྒྱུད་ནི། རྗེ་བདག་ཉིད་ཆེན་
པོས། རྣལ་འབྱོར་མ་རྒྱུད་དུང་ཕྱུར་ཕྲག་གཅིག་དང་། །བྱེ་བ་ཕྲག་དྲུག་གསུངས་པའི་
ནང་ནས་ནི། ། ཅེས་མ་རྒྱུད་བྱེ་བ་ཕྲག་བཅུ་དྲུག་གི་རྩེ་མོར་གསུངས། རྒྱུད་འདི་
སྟོན་པས་ལན་གཅིག་མིན་པར་སྒྱུ་དྲ་ལྟར་ཡང་ཡང་གསུངས། འོག་མིན་དང་། ཡུལ་
ཉེར་བཞི། དུས་ཀྱང་གཉིས་ལྡན་སོགས་སུ་གསུངས་པའི་བཤད་པ་མང་ཡང་། རྗེ་བླ་
མས་ཁུངས་བཙན་པར་གཟིགས་ཏེ། མཁའ་འགྲོ་རྒྱ་མཚོ་ལས། རྩོད་པའི་དུས་ཀྱི་
སའི་ནང་དུ། །བཅོམ་ལྡན་མཐའ་ཡས་པས་འདི་གསུངས། །ཤཱཀྱ་སེངྒེས་གསུངས་
པའི་རྒྱུད། ། ཅེས་རྩོད་ལྡན་གྱི་དུས་སུ་ཡུམ་རྡོ་རྗེ་ཕག་མོ་དང་། ཕྱག་རྡོར་གྱིས་ཞུས་
ནས་རི་རབ་ཀྱི་རྩེར་གསུངས། ཕྱིས་དཔལ་ལྡན་འབྲས་སྤུངས་སུ་ གསུངས་པ་རྣལ་
འབྱོར་མ་དང་ཕྱག་ན་རྡོ་རྗེས་སྐྱོན་དུ་བསྡུས་སོ། ། རྩོད་ལྡན་གྱི་ཐོག་མར་དབང་
ཕྱུག་ཆུང་མ་དང་བཅས་པས་འཛམ་བུ་གླིང་ལ་དབང་བསྒྱུར་ནས་རི་རབ་ཀྱི་རྩེ་མོར་
གནས། འཁོར་གདུག་ཅན་མང་བོའི་ཁྲོད་ནས། ནམ་མཁའ་ནས་ཐོད་པའི་དུམ་བུ་
ལ་སོགས་པའི་མིང་ཅན་གྱི་ལྷ་བཞི་དང་དྲི་ཟ་བཞི་བྱུང་ནས་པུ་ལི་ར་མ་ལ་ཡ་སོགས་
ཐུགས་ཀྱི་གནས་བརྒྱད་བཟུང་། བར་སྣང་ནས་མྱུ་གུ་ཅན་ལ་སོགས་པའི་མིང་ཅན་གྱི་
གནོད་སྦྱིན་དང་སྲིན་པོ་བཞིས་ཀཱ་མ་རཱུ་བ་སོགས་གསུང་གི་གནས་བརྒྱད་བཟུང་། ས་
འོག་ནས་སྟོབས་པོ་ཆེ་ལ་སོགས་པའི་མིང་ཅན་གྱི་ཀླུ་བཞི་དང་ལྷ་མིན་བཞི་བྱུང་ནས།
{མསུ།



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བྲེ་ཏ་བི་རི་སོགས་སྐུའི་གནས་བརྒྱད་བཟུང་། དེ་དག་གིས་དབང་ཕྱུག་ལྷར་བཟུང་།
ཡུལ་ཉེར་བཞིར་དབང་ཕྱུག་གི་ལུས་ཀྱི་ཆ་ཤས་ཀྱི་རྟགས་རེ་མཆོད་པའི་རྟེན་དུ་བྱས་
ནས་སྐྱེ་འགྲོ་རྣམས་ལ་སྒོ་དུ་མ་ནས་འཚེ་ཞིང་མི་དགེ་བའི་ལས་ལ་སྦྱོར་བས། རིགས་
ལྔ་ཡུམ་བཞིས་དབང་ཕྱུག་འདུལ་བའི་ཕྱིར་གསོལ་བ་བཏབ་པ་ན། སྔགས་ཀྱི་སྟོན་པ་
རྡོ་རྗེ་འཆང་ཧེ་རུ་ཀའི་སྐུར་བཞེངས། དྲག་པོ་ཆུང་མ་དང་བཅས་པ་ཞབས་ཀྱིས་
མནན། རིགས་ལྔས་ཕུལ་བའི་བྱང་སེམས་ཡབ་ཡུམ་ཉེར་བཞིས་གནས་ཉེར་བཞིའི་
གདུག་ཅན་རྣམས་བཏུལ་ཏེ་སོ་སོའི་རྣམ་པ་བཟུང་ནས། འདུལ་བྱེད་ལ་གདུལ་བྱའི་
མིང་གིས་བཏགས་ནས་བཞུགས་པ་ཡིན། རི་རབ་རྩེའི་དཀྱིལ་འཁོར་མ་བསྡུས་པས་
འཛམ་གླིང་དུ་སྒྲུབ་སླ་བར་གསུངས། སྒོ་མཚམས་མ་བརྒྱད་ཀྱང་དེ་དག་གི་མིང་ཅན་
གྱི་མིའམ་ཅི་མོ་བཞི་དང་ཕྲ་མེན་མ་བཞི། ཁམས་གསུམ་རྣམ་རྒྱལ་སོགས་ཁྲོ་བོ་བརྒྱད་
དང་། གོ་རི་སོགས་ཀྱི་རྡོར་ལྷ་མོ་བརྒྱད་ཀྱིས་བཏུལ་ཏེ། སྒོ་མ་བཞིས་རང་གི་ཡབ་
གདོང་བརྙན་དང་། མཚམས་མ་བཞིས་ཡབ་ཕྱེད་གཟུགས་ཀྱི་ཚུལ་དུ་སྦས་ནས་དེ་
རྣམས་ཀྱི་གནས་བཟུང་སྟེ་བཞུགས་པར་གསུངས་པ་ཡིན། དེ་ཡང་སྙིགས་མའི་དུས་
འདིར་བདེ་མཆོག་གི་ཐུགས་རྗེ་འཇུག་པ་གཞན་ལས་མྱུར་བས་ན། འདིའི་སྒོ་ནས་
རྣལ་འབྱོར་བ་བསམ་གྱིས་མི་ཁྱབ་པ་ཞིག་བྱུང་ཡོད། མར་མིའི་གསུང་མགུར་དུའང་།
བྱིན་རླབས་ཅན་གྱི་བདེ་མཆོག་ཞུས། ། ཞེས་གསུངས། རྩ་རྒྱུད་རྒྱས་པ་ཤོ་ལོ་ཀ་
འབུམ་ཕྲག་གསུམ་པ། འབྲིང་ཤོ་ལོ་ཀ་འབུམ་ཕྲག་གཅིག་པའམ། བདེ་མཆོག་ནམ་
མཁའ་དང་མཉམ་པའི་རྒྱུད་འབུམ་ཕྲག་གཅིག་པ་རྣམས་རྒྱ་གར་དུ་ཡང་ཡོད་མེད་མི་
ཤེས། དེ་ལས་བསྡུས་པ། བདེ་མཆོག་ཉུང་ངུའི་རྩ་རྒྱུད་ལེའུ་ང་གཅིག་པ་བོད་དུ་
འགྱུར། བཤད་རྒྱུད་ལ། རྡོ་རྗེ་མཁའ་འགྲོ། སྡོམ་འབྱུང། མཁའ་འགྲོ་མ་ཀུན་སྤྱོད།
མངོན་བརྗོད་བླ་མ་སྟེ་ཐུན་མོང་མ་ཡིན་པ་བཞི་དང༌། བདེ་ཀྱི་ཐུན་མོང་གི་བཤད་རྒྱུད་
56



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
སམྦུ་ཊའམ་ཁ་སྦྱོར་བསྣན་པས་ལྔའོ། ། ཕག་མོ་མངོན་འབྱུང་མངོན་བརྗོད་བླ་མ་
ལས་ཕྱུང་བས། དེ་ལས་ཟུར་དུ་མེད་ལ། ཧེ་རུ་ཀ་མངོན་འབྱུང༌། རྣལ་འབྱོར་མ་
བཞི་ཞལ་སྦྱོར་གྱི་རྒྱུད། མཁའ་འགྲོ་རྒྱ་མཚོ་གསུམ་ནི་ཕྱོགས་མཐུན་གྱི་རྒྱུད་དོ། །
འདིའི་བརྒྱུད་ཚུལ་ནི། སྟོན་པ་རྡོ་རྗེ་འཆང་ནས་གསང་བའི་བདག་པོ། ས་ར་ཧ། ཀླུ་
སྒྲུབ། ཤ་ཝ་རི་རྣམས་གྲོགས་ཆེ། རྩ་བཤད་སྦྱར་ནས་བཤད་པའི་གྲུབ་ཆེན་གྱི་ལུགས་
མང་ཡང་ལུ་ནག་དྲིལ་གསུམ་རྒྱ་བོད་གཉིས་ལ་གྲགས་ཆེ་མོད། རྩ་བ་ལུ་ཨི་བའི་ལུགས་
འདི་ཡིན། གྲུབ་ཆེན་འདི་ལ་གསོལ་ཟས་ལས་མཚན་ཐོག་པ་ཉ་ལྟོ་བ་དང༌། མཚན་
དངོས་ཀུན་ཏུ་དགེ་བ་ཞེས་པའི་པཎྜི་ཏ་ཆེན་པོ་ཡིན། གྲུབ་ཆེན་ཤ་ཝ་རི་ལས་དབང་
གསན། རྩོན་ཡུལ་ གྱི་ དུར་ ཁྲོད་ དུ་ ཚེས་ བཅུའི་ དུས་ མཆོད་ འཚོགས་ པའི་ ཤུལ།
དཔའ་བོ་མཁའ་འགྲོ་འཚོགས་ཏེ་སྐྱེ་བདུན་གྱི་རོ་གཅིག་བཞག་ནས་ཚོགས་འཁོར་
མཛད་པས་མཉེས་ ཏེ་ དཔལ་ འཁོར་ ལོ་ སྡོམ་ པའི་དཀྱིལ་ འཁོར་ གྱི་ ཞལ་ གཟིགས།
དབང་བསྐུར། གཙོ་བོའི་ཞལ་ནས། རྐང་བ་རྐྱང་བ་སྤང་ནས་ནི། །འཁོར་བའི་
མངགས་གཞུག་དོར་ནས་སུ། །རྡོ་རྗེ་སེམས་དཔའ་རྒྱལ་བོ་ཆེ། །ཡང་དང་ཡང་དུ་
བསྐུལ་བར་བྱ། ། ཞེས་གསུངས་ཏེ་སྒྲུབ་པ་ལ་བསྐུལ་བས། བསོད་སྙོམས་རྣམ་
གཡེང་གི་རྒྱུར་གཟིགས་ནས། གྷོ་ག་ལར་བྱོན། ཆུ་འགྲམ་ན་ཉ་བ་དག་གིས་ཉའི་རྒྱུ་
ལྟོ་དོར་བ་བདག་བཟུང་མེད་པས་དེས་སྲོག་འཚོ་བའི་རྟེན་བྱས་ཏེ་སྒྲུབ་པ་མཛད་པས་
མཆོག་བརྙེས། རྡོ་རྗེ་གདན་པས། ཡིག་མཁན་རིགས་ལ་སྐལ་བ་ལྡན། །ཉ་ལྟོ་ཟ་
ཞིང་དངོས་གྲུབ་བརྙེས། །ལཱུ་ཨི་བ་ཞེས་བྱ་བ་ཡི། །བླ་མ་དེ་ལ་ཕྱག་འཚལ་ལོ། །
ཞེས་གསུངས། གྲུབ་ཆེན་འདི་ཉིད་ཀྱིས་སྒྲུབ་ཐབས་མཛད་པར། ལྭ་བ་བ་སོགས་
ཀྱིས་ཊིཀྐ་མཛད་པས། ལུ་ཨི་བའི་འགྲེལ་བ་བདུན་ཞེས་གྲགས་སོ། ། དེའི་སློབ་མ་
རྒྱལ་བོ་དཱ་རི་ཀ་བ། དེའི་སློབ་མ་དྲིལ་བུ་བས་དྲིལ་བུ་གཞུང་ལྔ་དང་། དེ་ལས་བརྒྱུད་



བར་ཆད་ལ་སས་ས་་་་་་་ -
-
-
༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པ་ནག་པོ་བས་གཞུང་དྲུག་རྣམས་མཛད། ནཱ་རོའི་སློབ་མ་བལ་བོ་ཕམ་མཐིང་བ་སྐུ་
མཆེད་དང་། ཀློག་སྐྱ་ཤེས་རབ་བརྩེགས། མལ་ལོ་ཙཱ་བ་བློ་གྲོས་གྲགས། ས་ཆེན་
ཀུན་སྙིང་སོགས་ལས་རིམ་པར་བརྒྱུད་དེ། བུ་སྟོན་རིན་པོ་ཆེ་དང་། དེའི་སློབ་མ་ཁྱུང་
བོ་ལྷས་པ་དང་། གོང་གསུམ་བདེ་ཆེན་ཆོས་ཀྱི་དཔལ་བ་ལས་རྗེ་བདག་ཉིད་ཆེན་པོས་
དབང་ཁྲིད་དང་། རྒྱུད་ཀྱི་བཤད་པ་རྫོགས་པར་གསན། བདེ་མཆོག་འཁོར་ལོའི་
སྒྲུབ་པ་མཛད་པའི་ཚེ། ། ཞེས་ཞལ་གཟིགས་ནས་གདམས་ངག་ནོད། དགོངས་
དོན་ཕྱིན་ཅི་མ་ལོག་པ་རྙེད་ནས་སྲས་ཀྱི་ཐུ་བོ་རྣམས་ལ་སྤེལ། རྒྱུད་ཀྱི་འགྲེལ་བ་སྒྲུབ་
ཐབས་བདེ་ཆེན་གསལ་བ། བསྐྱེད་རིམ་འདོད་འཇོ། རྫོགས་རིམ་ཆེ་ཆུང་། སྦས་
དོན་ལྟ་བའི་མིག་འབྱེད། དཔྱིད་ཐིག་སོགས་ལེགས་བཤད་མང་དུ་མཛད་དེ་བཤད་
སྒྲུབ་གཉིས་ཀྱི་སྒོ་ནས་བདེ་མཆོག་གི་གཞུང་འཕེལ་རྒྱས་སུ་བཏང་སྟེ། རྣལ་འབྱོར་
དབང་ཕྱུག་བྱེ་བ་བགྲོད་གྱུར་པ། ། ཞེས་སོགས་ཀྱི་ཐུགས་སྨོན་གནང་བའི་མཐུས།
ད་ལྟ་ཕྱོགས་ཐམས་ཅད་དུ་དར་བ་ཡིན། དེ་དག་གི་བརྒྱུད་པ། སྲད་དབེན་གཉིས་
གྲགས་ཆེ་ཞིང༌། དེ་གཉིས་ཀྱི་ཁུངས་གཏུག་ས། རྟོགས་ལྡན་འཇམ་དཔལ་རྒྱ་མཚོ།
རྗེ་ཤེས་རབ་སེངྒེ། མཁས་གྲུབ་རིན་པོ་ཆེ་རྣམས་ལ་བརྒྱུད་དེ། སྲད་རྒྱུད་དཀོན་
མཆོག་ཡར་འཕེལ་དང་། དབེན་སའི་མཁས་གྲུབ་སངས་རྒྱས་ཡེ་ཤེས་ཡན་ཆད་མན་
ངག་མ་འཆོལ་བར་ཡོད་པ། ལྕང་སྐྱ་ངག་དབང་ཆོས་ལྡན་དང་། ཀུན་མཁྱེན་བླ་མ་
རྣམས་ཀྱིས་ཐུགས་ཁུར་བཞེས་ནས་ཁྱབ་གདལ་བྱུང་བ་ཡིན། །
58



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
༄༅། །བཅོམ་ལྡན་འདས་ཀུན་རིག་རྣམ་པར་
སྣང་མཛད་ལྷ་སོ་བདུན་གྱི་སྨིན་
བྱེད་དབང་གི་བཤད་པ།
ཚན་པ་གསུམ་བཞུགས།
༄༅ ། །ཚན་པ་དང་བོ། དེ་ཡང་ཇི་སྐད་དུ། འགྲོ་བ་སྤྱོད་པའི་སྒོ་རྣམས་ཇི་
སྙེད་པ། །དེ་སྙེད་ཆོས་ཀྱི་སྒོ་ལ་རབ་ཞུགས་ཏེ། ། ཞེས་གསུངས་པ་ལྟར། སྟོན་པ་
མཉམ་མེད་ཐུབ་པའི་དབང་བོ་དེ་ཉིད་ཀྱིས། དམན་པ་ལ་མོས་པ་རྣམས་ལ་ཆགས་
བྲལ་གྱི་སྤྱོད་པ། རྒྱ་ཆེན་པོ་ལ་མོས་པ་རྣམས་ལ་ས་དང་ཕ་རོལ་ཏུ་ཕྱིན་པའི་ཐེག་པ།
ཟབ་མོ་ལ་མོས་པ་རྣམས་ལ་ཆགས་བཅས་ཀྱི་སྤྱོད་པས་ཆོས་ཀྱི་འཁོར་ལོ་བསྐོར་བ་ནི།
མདོ་སྡེ་རྒྱན་ལས། སྡེ་སྣོད་དག་ནི་གསུམ་མམ་གཉིས་ཀྱང་རུང་། །བསྡུས་པའི་ཕྱིར་
ན་རྒྱུ་ནི་དགུར་འདོད་དེ། ། ཞེས་གསུངས་པ་ལྟར། ཐེག་པ་གསུམ་དུ་དབྱེ་ན།
དང་བོ་ཐེག་པ་དམན་པ་དང་། ཕྱི་མ་གཉིས་ནི་ཐེག་པ་ཆེན་པོར་གསུངས་པས་ན་
ཐེག་པ་གསུམ་དང༌། ཐེག་པ་ཆེ་ཆུང་གཉིས་སུ་དབྱེ་ན་ཡང་ཆོག ཡང་ཐེག་པ་ཆེན་པོ་
དེ་ལ་རྒྱུ་དང་འབྲས་བུའི་ཐེག་པ་གཉིས་སུ་ཕྱེ་བའི་འབྲས་བུ་གསང་སྔགས་རྡོ་རྗེ་ཐེག་པ་
ལ་འཇུག་པའི་སྒོ་མི་འདྲ་བ་བཞི་ཡོད་དེ། རྡོ་རྗེ་གུར་ལས། དམན་པ་རྣམས་ལ་བྱ་
བའི་རྒྱུད། །བྱ་མེད་རྣལ་འབྱོར་དེ་ལྟག་ལའོ། །སེམས་ཅན་མཆོག་ལ་རྣལ་འབྱོར་
མཆོག །བླ་མེད་རྣལ་འབྱོར་དེ་ལྟག་ལའོ། ། ཞེས་བྱ་རྒྱུད་སྤྱོད་རྒྱུད་རྣལ་འབྱོར་རྒྱུད་
59



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྣལ་འབྱོར་བླ་ན་མེད་པའི་རྒྱུད་བཞིར་གསུངས་ཡོད། དེ་ཡང་ཐུན་མོང་བ་ཐབས་ཀྱི་
སྟེང་ནས་བཤད་ན། འདོད་ཡོན་ལམ་དུ་བྱེད་པའི་ཐབས་ནི། སྟོང་བ་དང་ལྷའི་རྣལ་
འབྱོར་ཡིན་ལ། དེ་གཉིས་མངོན་དུ་བྱེད་པ་ལ་རྒྱུད་སྡེ་བཞིའི་རྣལ་འབྱོར་གྱི་ཁྱད་པར་
ནི། དང་བོ་ཕྱིའི་བྱ་བ་མང་བོ་ལ་ལྟོས་པ་ནི་བྱ་བའི་རྒྱུད་ཀྱི་གདུལ་བྱ་དང་། གཉིས་པ་
ཕྱིའི་བྱ་བ་དང་ནང་གི་ཏིང་ངེ་འཛིན་གཉིས་ཆ་མཉམ་དུ་སྤྱོད་པའི་བྱ་བ་ཧ་ཅང་མི་མང་
བ་ལ་ལྟོས་པ་ནི་སྤྱོད་རྒྱུད་ཀྱི་གདུལ་བྱ་དང་། གསུམ་པ་ཕྱིའི་བྱ་བ་ཅུང་ཟད་དང༌།
ནང་གི་ཏིང་ངེ་འཛིན་གཙོ་བོར་སྤྱོད་པ་ལ་ལྟོས་པ་ནི་རྣལ་འབྱོར་རྒྱུད་ཀྱི་གདུལ་བྱ་དང་།
བཞི་བ་ཕྱིའི་བྱ་བ་ལ་མི་ལྟོས་ཤིང་ནང་གི་ཏིང་ངེ་འཛིན་མཆོག་ཏུ་གྱུར་ཅིང༌། དེ་ལས་
གོང་ན་གཞན་མེད་པའི་རྣལ་འབྱོར་སྤྱོད་ནུས་པ་ནི་རྣལ་འབྱོར་བླ་ན་མེད་པའི་རྒྱུད་ཀྱི་
གདུལ་བྱ་དང་རྒྱུད་ཀྱི་དོན་དུ་བཞག་པ་ཡིན། རྒྱུད་སྡེ་འོག་མ་གསུམ་ལ་བསྐྱེད་རྫོགས་
ཀྱི་ཐ་སྙད་མེད་དེ། བསྐྱེད་རིམ་མཚན་ཉིད་པར་འགྲོ་བ་ལ། རྣམ་བྱང་ཕྱོགས་ཀྱི་
རྫོགས་པའི་སངས་རྒྱས་ཀྱི་སའི་ཕུན་སུམ་ཚོགས་པ་བཞི་དང་རྣམ་པ་མཐུན་པའི་ལམ་
ད་ལྟ་ནས་སྒོམ་པས་མི་ཆོག་གི ཀུན་ཉོན་ཕྱོགས་ཀྱི་སྐྱེ་ཤི་བར་དོ་གསུམ་དང་རྣམ་པ་
མཐུན་པའི་ལམ་ད་ལྟ་ནས་སྒོམ་པ་ཞིག་དགོས་པ་ལ། དེ་འདྲ་སྒོམ་པའི་རྣམ་བཞག་
གསུངས་མེད། རྫོགས་རིམ་ཡང་མེད་དེ། རྫོགས་རིམ་མཚན་ཉིད་ཚང་བ་ནི། དེ་ཁོ་
ན་ཉིད་ཀྱི་དོན་བསྒོམ་པ་དང་། རླུང་གི་རྣལ་འབྱོར་སྒོམ་པ་ཙམ་གྱིས་མི་ཆོག་གི རྩ་
བ་དང་ཡན་ལག་གི་རླུང་ཐམས་ཅད་དྷཱུ་ཏཱིའི་ནང་དུ་ཞུགས་གནས་ཐིམ་གསུམ་བྱས་པ་
ལས་བྱུང་བའི་བདེ་སྟོང་གི་ཡེ་ཤེས་དང༌། དེ་ལས་བྱུང་བའི་ལྷའི་སྐུ་དང་། དེ་གཉིས་
འདྲེན་པར་བྱེད་པའི་ཐབས་ཐུན་མོང་མ་ཡིན་པ་ལུས་ལ་གནད་དུ་བསྣུན་པའི་རྣལ་
འབྱོར་ཁྱད་པར་ཅན་གསུམ་གང་རུང་ཞིག་ཡིན་དགོས། དེས་ན་རྒྱུད་སྡེ་འོག་མར་
བསྐྱེད་རིམ་གྱི་དོད་མཚན་བཅས་ཀྱི་རྣལ་འབྱོར་དང་། རྫོགས་རིམ་གྱི་དོད་མཚན་
60



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
མེད་ཀྱི་རྣལ་འབྱོར་གཉིས་ཡིན་ཏེ། རྣམ་སྣང་མངོན་བྱང་ལས། མཚན་མར་བཅས་
པས་མཚན་བཅས་ཀྱི། །དངོས་གྲུབ་རྒྱལ་བ་དམ་པ་བཞེད། །མཚན་མ་མེད་ལ་
གནས་པས་ནི། །མཚན་མ་ཅན་ཡང་བསྒྲུབ་ཏུ་རུང༌། །དེ་བས་རྣམ་པ་ཐམས་ཅད་
དུ། །མཚན་མ་མེད་ལ་བརྟེན་པར་བྱ། ། ཞེས་གསུངས་པ་ལྟར། མཚན་བཅས་ཀྱི་
རྣལ་འབྱོར་ཞེས་པ་ནི། སྟོང་ཉིད་རྟོགས་པའི་བློས་མ་ཟིན་པའི་ལྷ་སྐུ་སོགས་སྣང་བས་
མཚན་མ་དང་བཅས་པའི་རྣལ་འབྱོར་ཡིན་པ་དང་། མཚན་མེད་ཀྱི་རྣལ་འབྱོར་ནི།
སྤྲོས་པའི་མཚན་མ་དང་བྲལ་བའི་སྟོང་ཉིད་རྟོགས་པའི་བློས་ཟིན་པའི་ལྷའི་རྣལ་འབྱོར་
ཡིན་པས་དེ་ལྟར་བརྗོད་པ་ཡིན། རྒྱུད་སྡེ་འོག་མ་གསུམ་གྱི་ནང་ནས་ཀྱང་། བྱ་བའི་
རྒྱུད་ལ། འཇིག་རྟེན་ལས་འདས་པ་དང༌། འཇིག་རྟེན་པའི་རིགས་ཀྱི་རྒྱུད་གཉིས།
འཇིག་རྟེན་པའི་རྒྱུད་ལ། རིགས་གསུམ་སྤྱིའི་རྒྱུད་དང་། སོ་སོ་བའི་རྒྱུད་གཉིས་ཡོད།
སྤྱོད་པའི་རྒྱུད་ལ། སྤྱོད་རྒྱུད་དེ་བཞིན་གཤེགས་པའི་རིགས་དང་། པདྨའི་རིགས།
རྡོ་རྗེའི་རིགས་གསུམ་ཡོད། རྣལ་འབྱོར་རྒྱུད་ལ། རྩ་རྒྱུད་དེ་ཉིད་བསྡུས་པ་དང༌།
འཕྲོས་རྒྱུད་ངན་སོང་སྦྱོང་རྒྱུད། བཤད་རྒྱུད་རྡོ་རྗེ་རྩེ་མོ། ཆ་མཐུན་གྱི་རྒྱུད་དཔལ་
མཆོག་དང་བོ་རྣམས་ཡོད། ད་ལན་སྐབས་སུ་བབ་པ་ནི། ཇི་སྐད་དུ། ཐུབ་པའི་
གསུང་རབ་ཀུན་གྱི་སྙིང་བོ་མཆོག །ངན་སོང་སྡུག་བསྔལ་དྲུང་ནས་འབྱིན་པའི་
ཕུལ། །དཔལ་ལྡན་ངན་སོང་སྦྱོང་བའི་རྒྱུད་རྒྱལ་ལ། ། ཞེས་བསྔགས་པ་ལྟར།
སྦྱོང་རྒྱུད་འདི་ལ། རྩ་བའི་རྒྱུད་དང༌། རྒྱུད་ཕྱི་མ། ཕྱི་མའི་ཕྱི་མ་དང་གསུམ་ཡོད།
རྩ་རྒྱུད་ལས་ཀུན་རིག་རྩ་བའི་དཀྱིལ་འཁོར་འདི་གསུངས། རྒྱུད་ཕྱི་མ་ལས། ཤཱཀྱ་
ཐུབ་པ་སྐུའི་དཀྱིལ་འཁོར། ཚེ་དཔག་མེད་གསུང་གི་དཀྱིལ་འཁོར། ཕྱག་ན་རྡོ་རྗེ་
ཐུགས་ཀྱི་དཀྱིལ་འཁོར། འཁོར་ལོས་སྒྱུར་བ་ཡོན་ཏན་གྱི་དཀྱིལ་འཁོར། མེ་ལྟར་
འབར་བ་འཕྲིན་ལས་ཀྱི་དཀྱིལ་འཁོར་སྟེ་དྲུག་རྣམས་གསུངས། ཐུགས་ཀྱི་དཀྱིལ་
A



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འཁོར་འདི་ལ། འཁོར་འཇིག་རྟེན་པ་དང་འཇིག་རྟེན་ལས་འདས་པ་གཉིས། དང་
བོར་ཕྱག་རྡོར་ལ་རྒྱལ་ཆེན་བཞིས་བསྐོར་བ། ཕྱོགས་སྐྱོང་བཅུས་བསྐོར་བ། ལྷ་ཆེན་
པོ་བརྒྱད་ཀྱིས་བསྐོར་བ། ཀླུ་ཆེན་པོ་བརྒྱད་ཀྱིས་བསྐོར་བ། གཟའ་ཆེན་བརྒྱད་ཀྱིས་
བསྐོར་བ། འཇིགས་བྱེད་ དགུ་ ཆུང་མ་ དང་ བཅས་ པས་ བསྐོར་ བ་ དང་ དྲུག་ སྟེ།
འཇིག་རྟེན་པའི་དཀྱིལ་འཁོར་དྲུག་ཡོད། རྒྱུད་ཕྱི་མའི་ཕྱི་མ་ལ། འཁོར་ལོས་སྒྱུར་བ་
ཡོན་ཏན་གྱི་དཀྱིལ་འཁོར། མེ་ལྟར་འབར་བ་འཕྲིན་ལས་ཀྱི་དཀྱིལ་འཁོར་གཉིས་
གསུངས། མདོར་ན་འཇིག་རྟེན་ལས་འདས་པའི་དཀྱིལ་འཁོར་དྲུག་དང་། འཇིག་
རྟེན་པའི་དཀྱིལ་འཁོར་དྲུག་སྟེ། སྦྱོང་རྒྱུད་དཀྱིལ་འཁོར་བཅུ་གཉིས་གསུངས། འོ་ན་
ཀུན་རིག་གི་དཀྱིལ་འཁོར་ལ་རྩ་བའི་དཀྱིལ་འཁོར་བཅུ་གཉིས་ཞེས་གསུངས་པའི་རྒྱུ་
མཚན་ཅི་ཡིན་སྙམ་ན། བརྗོད་བྱའི་སྒོ་ནས་དཀྱིལ་འཁོར་ལྷག་མ་བཅུ་གཅིག་གི་རྩ་
བའམ་གཞི་མ་ལྟ་བུ་ཡིན་པས་བཤད་པ་དང་། རྗོད་བྱེད་ཀྱི་སྒོ་ནས་རྩ་བའི་རྒྱུད་ལས་
གསུངས་པའི་དཀྱིལ་འཁོར་ཡིན་པས་ན་རྩ་བའི་དཀྱིལ་འཁོར་དུ་གསུངས། ད་ལན་
སྐབས་སུ་བབས་པ་འཕྲོས་རྒྱུད་ངན་སོང་སྦྱོང་རྒྱུད་ཡིན་པས། འདི་གང་ལས་འཕྲོས་
ཞེ་ན། རྩ་རྒྱུད་དེ་ཉིད་བསྡུས་པའི་ངན་སོང་དགུག་དྲལ་གྱི་སྐབས་སུ་གསུངས་ནས་
འཕྲོས་པ་ཡིན། ཀུན་རིག་འདི་ནི་ལོངས་སྐུ་རྣམ་པར་སྣང་མཛད་ཀྱིས་རྣམ་སྣང་ཞལ་
བཞི་བ་ཞིག་སྤྲུལ་ཏེ་སྦྱོང་རྒྱུད་གསུངས་ནས། དེ་ནས་ཟས་གཙང་གི་སྲས་སུ་སྐུ་
འཁྲུངས་པར་བཤད་པ་དང༌། ཡང་ཟས་གཙང་གི་སྲས་ཀྱིས་ཆགས་བྲལ་གྱི་སྐུ་སྤངས་
ཏེ་རྣམ་སྣང་ཞལ་བཞི་བར་བསྒྱུར་ནས་གསུངས་པར་བཤད་པ་གཉིས་ཡོད་ཚུལ་དབལ་
མང་པཎྜི་ཏས་ཀྱང་ གསུངས་ཡོད། ལུགས་དེ་གཉིས་ཀྱི་བཤད་པ་གང་ཡིན་ཀྱང་།
རྒྱུད་གསུངས་པའི་གནས་རི་རབ་ཀྱི་རྩེ་མོར་དགའ་བའི་ཚལ་དུ་གསུངས་པ་གཅིག་
མཐུན་ཡིན། གནས་དེ་ནི་མཛོད་ལས། ཕྱི་རོལ་ ཤིང་རྟ་སྣ་ཚོགས་དང༌། །རྩུབ་



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
འགྱུར་འདྲེས་ཚལ་དགའ་བས་བརྒྱན། ། ཞེས་ལྷའི་དབང་བོའི་རྣམ་པར་རྒྱལ་བྱེད་
ཀྱི་བྱང་དུ་ཡོད་པར་བཤད་ཡོད། གནས་དེ་ཉིད་དུ་བཅོམ་ལྡན་འདས་རྣམ་པར་སྣང་
མཛད་ངན་སོང་གི་རྒྱུད་ཐམས་ཅད་ཡོངས་སུ་སྦྱོང་བ་ཞེས་བྱ་བའི་ཏིང་ངེ་འཛིན་ལ་
སྙོམས་པར་ཞུགས་ནས། དཔྲལ་བའི་མཛོད་སྤུ་ནས་འོད་ཟེར་བརྒྱ་སྟོང་དུ་མ་ཕྱོགས་
བཅུར་འཕྲོས་ནས་ངན་སོང་དགུག་དྲལ་མཛད། འོད་ཟེར་དེའི་མིང་ནི་ངན་སོང་གི་
རྒྱུད་ལས་རྣམ་པར་གྲོལ་བ་ཞེས་བྱ། འོད་དེས་རེག་པ་ཙམ་གྱིས་ངན་སོང་གི་སེམས་
ཅན་ཐམས་ཅད་ཉོན་མོངས་པའི་འཆིང་བ་ལས་གྲོལ་ཏེ། བདེ་འགྲོར་བཀོད་ནས་ལྷའི་
ལུས་ཀྱི་བདེ་བ་ཐོབ། ལྷའི་འོད་ཀྱིས་དགའ་བའི་ཚལ་ ཐམས་ཅད་སྣང་བར་བྱས།
ལན་བརྒྱ་ཕྲག་སྟོང་དུ་བཅོམ་ལྡན་འདས་ལ་མཆོད་པའི་སྤྲིན་སྣ་ཚོགས་ཀྱིས་མཆོད་པ་
དང་། ཕྱག་དང་བསྐོར་བ་བྱས་ནས་བཅོམ་ལྡན་འདས་ཀྱི་སྤྱན་སྔར་ནོར་བུ་དྲི་མ་མེད་
པའི་ཚལ་གྱི་སྟེང་དུ་འཁོད་དེ། ཨེ་མའོ་སངས་རྒྱས་ཨེ་སངས་རྒྱས། །ཨེ་མའོ་སངས་
རྒྱས་མཛད་པ་ལགས། །གང་ཕྱིར་ངན་སོང་བདག་ཅག་སྦྱངས། །བྱང་ཆུབ་སྤྱོད་པ་
ཉིད་ལ་བཞག ། ཅེས་ཆེད་དུ་བརྗོད་པ་ཡང་ཆེད་དུ་བརྗོད། བརྒྱ་བྱིན་ངོ་མཚར་
སྐྱེས་ཏེ། ཞུ་བའི་སྐབས་རྙེད་ནས་བཅོམ་ལྡན་འདས་ལ། ལྷའི་ནོར་བུ་དྲི་མ་མེད་པའི་
འོད་ཅེས་བྱ་བ་ཚེ་འཕོས་ནས་དགུང་བདུན་ལགས་ན། དེ་གང་དུ་སྐྱེས་པ་དང་བདེ་
སྡུག་ཇི་ལྟར་མྱོང་ཞེས་ཞུས་པའི་ལན་དུ། ལྷའི་བུ་དེ་ནི་མནར་མེད་པའི་སེམས་ཅན་
དམྱལ་བར་ལོ་སྟོང་ཕྲག་བཅུ་གཉིས་ཀྱི་བར་དང༌། དེ་ནས་སེམས་ཅན་དམྱལ་བ་ཆུང་
ངུ་རྣམས་དང་། བྱོལ་སོང་དང་། ཡི་དྭགས་ཀྱི་སྐྱེ་གནས་སུ་ལོ་བརྒྱ་བརྒྱ་དང་། དེ་
ནས་མཐའ་འཁོབ་ཀྱི་མིའི་ལུས་རྟེན་ལ་གླེན་ལྐུགས་དང༌། མཛེ་དང་། ཕོལ་མིག་
སོགས་ཀྱི་སྡུག་བསྔལ་ལོ་འབུམ་ཕྲག་དུ་མར་མྱོང་བར་གསུངས་པ་ན། བརྒྱ་བྱིན་གྱིས་
དེ་བསྐྱབ་པར་གསོལ་བ་བཏབ་ནས་སྦྱོང་རྒྱུད་འདི་གསུངས་པ་ཡིན་པས། འཕྲོས་རྒྱུད་
བ



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ངན་སོང་སྦྱོང་རྒྱུད་དུ་བཤད་པ་དེ་ཡིན། བཅོམ་ལྡན་འདས་ཀྱིས་རྡོ་རྗེ་བྱིན་གྱིས་
བརླབས་པའི་ཏིང་ངེ་འཛིན་དང་། སྔགས་ཀྱིས་བྱིན་གྱིས་བརླབས་ཏེ། སྙིང་བོའི་
ཚོགས་ཕན་ཡོན་དང་བཅས་པ་གསུངས་པ་ནི། དོན་གྱི་དབང་དུ་བྱས་ན། དང་བོ་
སྦྱོར་བ་དང་། དཀྱིལ་འཁོར་རྒྱལ་མཆོག་སོགས་བསྙེན་པའི་ཆོ་ག་གསུངས། བརྒྱ་
བྱིན་གྱིས་གསོལ་བ་བཏབ་ནས། སློབ་དཔོན་གྱི་ལས་ཀྱི་ཆོ་ག དཀྱིལ་འཁོར་བྲི་བ་
དང་སྒྲུབ་ཅིང་མཆོད་པ། བདག་ཉིད་འཇུག་པ། སློབ་མ་གཞུག་ཅིང་དབང་བསྐུར་
བའི་ཆོ་ག རས་བྲིས་ལ་བརྟེན་པའི་དངོས་གྲུབ་ཀྱི་ཡེ་ཤེས་རྣམས་གསུངས། དེ་ནས་
བརྒྱ་བྱིན་གྱིས་ངན་སོང་སྦྱོང་བའི་ཐབས་ཞུས་པས། དབང་བསྐུར་ནས་སྡིག་པ་སྦྱོང་
བ་ལ་སོགས་པ་དང་། ཕུང་བོའི་རོ་ཡོད་པ་དང་རོ་མེད་པ་ལ་བྱ་བའི་ངན་སོང་སྦྱོང་
ཐབས་རྣམས་རྒྱས་པར་གསུངས། བརྒྱ་བྱིན་གྱིས་དེ་ལྟར་ཀུན་རིག་གི་ཆོ་ག་བྱས་པའི་
མཐུས། ལྷའི་བུ་ངན་སོང་ལས་ཐར་ཏེ། དགའ་ལྡན་དུ་སྐྱེས་ནས་བྱང་ཆུབ་ཏུ་སེམས་
བསྐྱེད་ཅིང་། བཅོམ་ལྡན་འདས་ཀྱི་སྤྱན་སྔར་མཆོད་པའི་སྤྲིན་གྱིས་ཆར་བབས་པས།
ལྷ་རྣམས་ངོ་མཚར་དུ་གྱུར་ཏེ། སངས་རྒྱས་འདྲ་བའི་སྟོན་པ་མེད། ། ཅེས་པ་ནས།
སྔགས་དང་འདྲ་བའི་འདྲེན་པ་མེད། ། ཅེས་སོགས་ཀྱི་ཆེད་བརྗོད་མཛད། དེ་ནས་
བཅོམ་ལྡན་འདས་ཀྱི་འོད་ཟེར་གྱིས་བསྐུལ་བའི་མཐུས། ལྷའི་བུ་དེས་ལྷ་རྣམས་ཀྱི་
འོད་ཟེར་ཟིལ་གྱིས་མནན་ཏེ། སྟོན་པ་དང་བརྒྱ་བྱིན་གྱི་གདན་མ་གཏོགས་པའི་
དགའ་བའི་ཚལ་ཐམས་ཅད་གཡོ་བར་བྱས་ཏེ། སྟོན་པའི་ཞབས་གཉིས་ལ་སྤྱི་བོས་
ཕྱག་འཚལ་ནས། ཨེ་མ་ཤཱཀྱ་མགོན་པོ་ཡི། ། ཞེས་སོགས་ཤོ་ལོ་ཀ་གསུམ་གྱིས་ཆེད་
དུ་བརྗོད་ནས། བཅོམ་ལྡན་འདས་འཁོར་དང་བཅས་པ་ལ་མཆོད་པ་སྣ་ཚོགས་ཀྱིས་
མངོན་པར་མཆོད་པ་བྱས། ཤིང་རྟའི་འཕང་ལོ་ཙམ་གྱི་པདྨ་ཆེན་པོ་དཔག་ཚད་བརྒྱ་
སྟོང་དུ་དྲི་ངད་ལྡང་བ། སྒྲ་སྙན་པར་འབྱིན་པ་ཞིག་སྟོན་པའི་སྤྱན་སྔར་བྱུང་བ་ལ། ཡ་
64



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
མཚན་སྐྱེས་ཏེ་ལྷ་རྣམས་ཀྱིས། དེ་བཞིན་གཤེགས་པའི་ཆོས་ནི་བསམ་མི་ཁྱབ་ནས་
ཚངས་སྤྱོད་ཚུལ་ཁྲིམས་དྲི་མེད་སྐྱེས་བསམ་ཡས་ཞེས་པའི་བར་བརྗོད་ཅིང་བསྔགས་པ་
སོགས་རྒྱུད་ལས་རྒྱས་པར་གསུངས་ཡོད་པས། དེར་གཟིགས་ན་མཁྱེན་པར་འགྱུར་བ་
ཡིན། དེ་ལྟ་བུའི་རྒྱུད་ཀྱི་རྒྱལ་བོ་དེ་ཉིད་ཀྱི་བཤད་པ་དང་དབང་རྒྱུན་བོད་དུ་དར་ཚུལ་
དུ་མ་ཞིག་ཡོད་པ་ལས། ལོ་ཆེན་རིན་བཟང་གིས་ཁ་ཆེ་རིན་ཆེན་རྡོ་རྗེ་དང་ནོར་བུ་
གླིང་བ་ལས་སྦྱོང་རྒྱུད་གསན་ནས་བོད་དུ་དར་བ་ཡོ་ག་ཁ་ཆེའི་ལུགས་ཡིན། མངའ་
རིས་རྒྱལ་བློན་སྤྲོས་པ་ལ་དགྱེས་པས་གཞུང་ན་མེད་པའི་མཆོད་འཕྲེང་དང་། ལོ་ཆུང་
ལེགས་ཤེས་མགྲིན་པ་བདེ་བས་དབྱངས་རྟ་བཅོས། མངའ་རིས་སྟོད་དུ་འདུར་ཤི་
དར་བས་དབྱངས་མེད་ན་མ་ཐུལ་བས། དབྱངས་རྟ་དར་བ་རེད། སྤྱིར་སློབ་དཔོན་
ཆེན་པོ་ཀུན་དགའ་སྙིང་བོའི་འགྲེལ་ཆེན་དེ་ཉིད་སྣང་བ་དང༌། སློབ་དཔོན་ ཤཱཀྱ་
བཤེས་གཉེན་གྱི་ཀོ་སཱ་ལའི་རྒྱན། སློབ་དཔོན་སངས་རྒྱས་གསང་བའི་ཨ་པ་ཏཱ་ར་སྟེ།
རྩ་རྒྱུད་ཀྱི་སྐོར་གསུམ་དུ་གྲགས་པ་དང་། མཁས་གྲུབ་ཀུན་དགའ་སྙིང་བོའི་རྡོ་རྗེ་
འབྱུང་བ། དཔལ་མཆོག་འགྲེལ་བ། གཙུག་དགུའི་ཆོ་ག རྣམ་སྣང་སྒྱུ་དྲའི་འགྲེལ་བ་
སོགས་ཡོད། འགྲེལ་དེ་དག་གི་དགོངས་དོན་ལེགས་པར་བསྡུས་པ། འདུལ་འཛིན་
གྲགས་པ་རྒྱལ་མཚན་པའི་ཀུན་རིག་ཊཱིཀ་ཆེན་དང་༌། ཡོན་ཏན་བཤེས་གཉེན་གྱིས་
མཛད་པའི་ཀུན་རིག་ཊཱིཀ་ཆུང་གཉིས་གལ་ཆེའོ། །
རྣལ་འབྱོར་རྒྱུད་ལ་སྒྲུབ་པ་བོ་སློབ་དཔོན་གྱི་མཚན་ཉིད་ནི། རྡོ་རྗེ་རྩེ་མོ་ལས།
རྡོ་རྗེ་སློབ་དཔོན་སྤྱོད་ཆེན་ལྡན། །དཀྱིལ་འཁོར་གསང་བར་རབ་ཏུ་ཞུགས། །སློབ་
དཔོན་ལས་ནི་དབང་བསྐུར་ཐོབ། །གསང་དང་དགོངས་པ་ཀུན་ཤེས་ཤིང་། །དཔའ་
ཞིང་བརྟན་ལ་བརྩོན་འགྲུས་ཆེ། །ཡིད་གཞུང་འཛིན་ཅིང་གསང་བར་ལྡན། །དུལ་
དྲང་བཤེས་གཉེན་ཅན་དག་གིས། །རྡོ་རྗེ་སློབ་དཔོན་ཉིད་བྱ་འོ། ། ཞེས་པའི་དོན།



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སློབ་དཔོན་ཀུན་སྙིང་གི་ཁམས་གསུམ་རྣམ་རྒྱལ་ གྱི་ དཀྱིལ་ཆོག་ཏུ། སློབ་དཔོན་
གསང་བའི་དཀྱིལ་འཁོར་དུ་ཞུགས་ནས་དབང་ཐོབ་པ། རིག་པའི་སྡོམ་པ་ཡོངས་སུ་
བཟུང་བ། གསང་བའི་ཆོས་ཐམས་ཅད་ཀྱི་བྱ་བ་ཤེས་པ། དཔའ་བ་བརྟན་པ། སྤྲོ་བ་
ཆེ་བ། མཁས་པ་དུལ་བ། འདུལ་བའི་ཀུན་ཏུ་སྤྱོད་པ་ལ་གནས་པ། དད་པ་དང་
ལྡན་པ། ཆོས་ཟབ་མོ་ལ་ལྷག་པར་མོས་པ། སེམས་ཅན་ཡོངས་སུ་སྐྱོབ་པའི་བློ་ཅན་
ལུས་དང་སྲོག་ལ་ལྟོས་པ་མེད་པ་ཞེས་བཤད་པའི་མཚན་ཉིད་དང་ལྡན་དགོས།
སྭ་བྷཱ་ཝས་སྟོང་བར་སྦྱངས་པ་ནི། རང་ལྷར་བསྒོམ་པ་ན་དེའི་རྒྱུར་ཡེ་ཤེས་ཀྱི་
ཚོགས་སྔོན་དུ་འགྲོ་དགོས་པར་ཤེས་པའི་ཕྱིར་དང༌། རྟེན་དང་བརྟེན་པ་རྣམས་སྣང་
ལ་རང་བཞིན་མེད་པ་སྒྱུ་མ་ལྟར་དྲན་པར་བྱ་བ་དང་། མཆོག་གི་སྣང་བ་བསྐྱེད་པའི་
ཕྱིར་དུ་ཐ་མལ་བའི་སྣང་བ་སྦྱང་བ་དང་། མཐར་ཐུག་གི་ཆོས་སྐུ་ལ་ང་རྒྱལ་བཞག་པ་
དང༌། དེ་ཁོ་ན་ཉིད་བསྒོམ་པས་བསྲུང་བ་མཆོག་ཏུ་འགྱུར་བའི་ཆེད་ཡིན། ཨོ་བཛྲ་
ཡཀྵ་སྟེ། རྡོ་རྗེ་གནོད་སྦྱིན་ཞེས་འབོད་པའོ། ། ཡེ་ཤེས་དབབ་ཅིང་བརྟན་པར་བྱ་བ་
ནི། བཛྲ་ཨ་བེ་ཤ་ཞེས། སྒོ་བ་རྡོ་རྗེ་འབེབ་པའི་དམ་ཚིག་གི་ཕྱག་རྒྱ་བཅིངས་ལ། རྡོ་
རྗེ་འབེབས་པར་བསྒོམ་སྟེ། ཨ་ཞེས་བྱ་བས་བདག་ཉིད་ཀྱི་སྙིང་གར་རང་རིགས་ཀྱི་
མཚན་མ་དབབ་པར་བྱ་སྟེ། རྡོ་རྗེའི་རིགས་ལ་ཁྲོ་བོའི་རྡོ་རྗེ། པདྨའི་རིགས་ལ་རྡོ་རྗེ་
པདྨ། ནོར་བུའི་རིགས་ལ་རྡོ་རྗེ་རིན་ཆེན། འཇིག་རྟེན་པའི་རིགས་ལ་འཇིག་རྟེན་
པའི་རྡོ་རྗེ་འབེབ་པ་ཡིན་ལ། འདི་དེ་བཞིན་གཤེགས་པའི་རིགས་ཡིན་པས་དང་བོའི་
རྡོ་རྗེ་དབབ་པ་སྟེ། དེ་བཞིན་གཤེགས་པ་ཐམས་ཅད་ཀྱི་ཐུགས་ཀ་ནས་དང་བོའི་རྡོ་རྗེ་
ཁ་དོག་དམར་བོ་འོད་དམར་བོ་འབར་བས་རང་གི་སྙིང་གར་ཞུགས་ནས་བདག་ཉིད་
ཀུན་ཏུ་གང་བར་བསམ། བརྟན་བྱེད་དུ། ཏིཥྛ་ནི་གནས་པ། བཛྲ་ནི་རྡོ་རྗེ། 《ལྷོ་
ནི་བརྟན་པ། མེ་བྷ་ཝ་ནི་བདག་ལ་མཛོད་ཅིག ཤཱ་ཤུ་ཏོ་ནི་རྟག་པར། མེ་བྷ་ཝ་ནི་



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
བདག་ལ་མཛོད་ཅིག ཧྲི་ད་ཡ་ནི་སྙིང་། མེ་ནི་བདག་གི ཨ་དྷི་ནི་ལྷག་པར། ཏིཥྛ་ནི་
གནས་པ། སརྦ་ནི་ཐམས་ཅད། སིདྷི་ནི་དངོས་གྲུབ། མེ་ནི་བདག པྲ་ཡཙྪ་ནི་རབ་
ཏུ་སྩོལ། ཧཱུྃ་ནི་ཞུགས་པའི་ས་བོན། །
དཀྱིལ་འཁོར་སྐབས། དཀྱིལ་འཁོར་གྱི་དབུས་སུ་རིགས་ལྔའི་རིགས་ཇི་ལྟར་
བཞུགས་པའི་རིམ་པ་ལྟར་རྩིག་པ་ལྔ་ནང་ནས་ཕྱིའི་བར་ལ་ཁ་དོག་གི་རིམ་པ་ཡང་དེ་
ལྟར་ཡིན་པས་རིགས་གང་དུ་གཏོགས་པ་གཙོ་ཆེ་ཞིང་། ལྷའི་སྐུ་མདོག་གཙོ་མི་ཆེ།
འདིར་ཡང་སྦྱོང་རྒྱལ་སྐུ་མདོག་དཀར་བོ་ཡོད་ཀྱང་མི་བསྐྱོད་པ་ཡིན་པས་རྩིག་པ་ཕྱི་མ་
སྔོན་པོ་དང་། རྒྱལ་མཆོག་རིན་ཆེན་སྐུ་མདོག་སྔོན་པོར་ཡོད་ཀྱང་རིན་འབྱུང་ཡིན་
པས། རྩིག་པ་གཉིས་པ་སེར་བོ་ཡིན། ཕྱི་ནས་རིམ་པ་བཞིན་རྩིག་པ་སྔོ་སེར་དམར་
ལྗང་དཀར་བ། དབུས་ནས་ཕྱིར་བརྩིས་ན། དཀར་ལྗང་དམར་སེར་སྔོ་བ་རྩིག་པ་
ལྔའི་ཁ་དོག་ཡིན་ནོ། ། ཞེས་ཊཱིཀ་ཆེན་དུ་གསུངས། དཀྱིལ་འཁོར་རྡོ་རྭ་ནི། ལོ་
ཆེན་རིན་བཟང་བས། རྡོ་རྗེ་མཆུ་རྒྱུགས་སུ་བཞེད་ཀྱང་། ས་སྐྱའི་ཕྱག་བཞེས་རྡོ་རྗེའི་
ཕྲེང་བ་འབུམ་བརྩེགས་སུ་གཤིབ་ཏེ་བར་མེད་དུ་བརྩིགས་པ་ཞེས་གསུངས། རྣམ་སྣང་
གཙོ་བོ་ཞལ་བཞི་ཕྱག་གཉིས་ཏིང་ངེ་འཛིན་གྱི་ཕྱག་རྒྱས་འཁོར་ལོ་རྩིབས་བརྒྱད་པ་
བསྣམས་པ་ནི། ཀ་མ་དྷེ་ནུས་བཤད་ཅིང་། སློབ་དཔོན་ཀུན་སྙིང་གིས་རྡོ་རྗེ་རྩེ་ལྔ་བ་
བསྣམས་པར་བཞེད། དེ་ཉིད་སྣང་བར། བཅོམ་ལྡན་འདས་རྣམ་སྣང་སྐུ་མདོག་
དཀར་བོ་རྡོ་རྗེ་རྩེ་ལྔ་བ་བསྣམས་པ་ཞེས་བཀོད། ཞལ་བཞི་བོ་དེ་དག་ནི། བྱང་ཆུབ་ཀྱི་
སེམས་དང༌། སྦྱིན་པ་དང་། ཤེས་རབ་དང༌། བརྩོན་འགྲུས་ཀྱི་ཕ་རོལ་ཏུ་ཕྱིན་པའི་
ངོ་བོའོ་ཞེས་བསྟན་པ་དང༌། མི་བསྐྱོད་པ་ནས་དོན་གྲུབ་ཀྱི་བར་རིགས་བཞི་ཡང་རྣམ་
པར་སྣང་མཛད་ཀྱི་བྱང་ཆུབ་ཀྱི་སེམས་ལ་སོགས་པ་བཞིའི་རིམ་པ་ལྟར་དེ་བཞིན་ཤར་
བ་ཡིན་ནོ་ཞེས་འགྲེལ་བ་དེ་ཉིད་སྣང་བར་གསུངས། སྦྱོང་རྒྱུད་དུ། ཞལ་བཞི་བ་ལ་རྡོ་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྗེ་ཡི་ཞེས་པ། ཀ་མ་དྷེ་ནུས་གདན་པདྨ་ལ་རྡོ་རྗེས་མཚན་པར་བཤད་ཀྱང་། རྡོ་རྗེ་
སྐྱིལ་ཀྲུང་གིས་བཞུགས་པའི་དོན་ཡིན་ནོ། ། བདག་བསྐྱེད་ཀྱི་སྐབས་སུ་ཏིང་ངེ་
འཛིན་རྣམ་པ་གསུམ་བྱེད་པ་ནི། རྩེ་མོར། ཏིང་འཛིན་རྣམ་གསུམ་མེད་པར་ནི། །
དཀྱིལ་འཁོར་འགྲུབ་པར་མི་འགྱུར་རོ། ། ཞེས་པ་ལྟར། འདིར་གཙོ་བོ་བསྐྱེད་པ་
ཡན་དང་བོའི་སྦྱོར་བ་ཡིན་ཞིང་། དེ་ཕྱིན་དཀྱིལ་འཁོར་རྒྱལ་མཆོག་ཏུ་གཏོགས་ཏེ།
འདིར་དང་པོ་སྦྱོར་བའི་སྐབས་ཀྱི་ལྷ་ཡིན་ན། དཀྱིལ་འཁོར་རྒྱལ་མཆོག་གི་ལྷ་བསྐྱེད་
དགོས་ཤིང་། སྦྱོང་རྒྱལ་སོགས་རིགས་བཞིའི་དཀྱིལ་འཁོར་གྱི་ལྷ་མ་བསྐྱེད་པས་སོ། །
སྦྱོང་རྒྱལ་ནས་ཁོར་ཡུག་གི་བར་གྱི་ལྷ་རྣམས་བསྐྱེད་པ་ཡང༌། སྦྱོང་རྒྱུད་ལས། དེ་ཡི་
མདུན་དུ་ངན་སོང་ཀུན། །སྦྱོང་བའི་རྒྱལ་བོ་འབྲི་བྱ་སྟེ། ། ཞེས་སོགས་ལྟར། སྦྱོང་
བའི་རྒྱལ་བོ་སྐུ་མདོག་དཀར་བོ་དང་ཕྱག་གཉིས་ཏིང་ངེ་འཛིན་གྱི་ཕྱག་རྒྱ་དང་ལྡན་
པར་བསྟན། དེ་ཕྱིན་ཆད་ཀྱི་སྐུ་མདོག་རྣམས་གསལ་བར་མ་གསུངས། ཇོ་བོ་རྗེ་ནི་རྩ་
བའི་ལྷ་སུམ་ཅུ་རྩ་གསུམ་དུ་བྱས་ནས། དེ་རྣམས་སྐུ་མདོག་དཀར་བོར་བཞེད། ཀ་མ་
དྷེ་ནུས། སྦྱོང་རྒྱལ་དཀར་བོ། རྒྱལ་མཆོག་རིན་ཆེན་སྔོན་པོ། ཤཱཀྱ་རིག་དབང་
གསེར་བཙོ་མ་ལྟ་བུ། མེ་ཏོག་ཆེར་རྒྱུས་ལྗང་ཁུ། སྤྱན་མ་སོགས་ཡུམ་བཞི་ནི་རིམ་
བཞིན་སྐུ་མདོག་དཀར་སྔོ་དམར་ལྗང་དུ་གསུངས། སྒྲོན་གསལ་དུའང་དེ་བཞིན་
གཤེགས་པ་བཞི་སྐུ་མདོག་སྔ་མ་དང་འདྲ་བར་གསུངས་པ་དང༌། འགྲེལ་བ་སྣང་བའི་
རྒྱུན་དུ། ཤཱཀྱ་རིགས་དབང་དམར་བོ་ཞེས་གསུངས་པ་དང༌། ཕྱག་མཚན་ཡང་འདྲ་
མིན་དུ་གསུངས་པ་ཡོད་ཀྱང་འདིར་མི་ཞུ། འཁོར་གྱི་ལྷ་བསྐྱེད་ཚུལ་ནི། རང་གི་
ཐུགས་ཀར་ཟླ་བའི་དཀྱིལ་འཁོར་གྱི་དབུས་སུ་ཧཱུཾ་ལས་རྡོ་རྗེ་ཧཱུྃ་གིས་མཚན་པ་ལས་
དཔག་ཏུ་མེད་པའི་འོད་ཟེར་འཕྲོས། གཞལ་དུ་མེད་པའི་སེམས་ཅན་གྱི་དོན་བྱས།
མཛད་པ་བཅུ་གཉིས་ཀྱི་ཚུལ་མཛད། སླར་འདུས་ཆོས་ཀྱི་ཡི་གེ་ལ་ཐིམ་པ་ཡོངས་སུ་
68



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
གྱུར་པ་ལས་ངན་སོང་སྦྱོང་བའི་རྒྱལ་བོ་སྐུ་མདོག་དཀར་བོ་ཕྱག་གཉིས་ཏིང་ངེ་འཛིན་
གྱི་ཕྱག་རྒྱས་རྡོ་རྗེ་དཀར་བོ་རྩེ་ལྔ་བ་བསྣམས་པ། ཨོཾ་སརྦ་བིད་ཧཱུྃ། ཐུགས་ཀ་ནས་
ཕྱུང་ཤར་གྱི་གདན་གྱི་སྟེང་དུ་འཁོད། དེ་བཞིན་དུ་ཁྲོ་བོ་བཅུ་དྲུག་གི་བར་བསྐྱེད།
འཁོར་གྱི་ལྷ་རྣམས་སྒོ་དྲུག་གི་བསྐྱེད་ཚུལ་ནི། སྨྲ་ཏིས་བསྒྱུར་པའི་སྒྲུབ་ཐབས་ལས།
དེ་ནས་བདག་གི་སྙིང་ག་ཡི། །ཟླ་བའི་དཀྱིལ་འཁོར་ལ་གནས་པའི། །སྔགས་རྣམས་
རབ་ཏུ་བསྐྱོད་ནས་སུ། །ངན་སོང་སྦྱོང་བ་ནས་བརྩམ་སྟེ། །རྡོ་རྗེ་དྲིལ་བུའི་བར་དུ་
བསྐྱེད། ། ཞེས་སོགས་དང༌། གོང་གི་བྱེ་བྲག་ཐམས་ཅད་ཀུན། །འོད་ཟེར་འཕྲོ་
འདུའི་སྦྱོར་བ་ཡིས། །ཐུགས་ལས་དབྱུང་བ་ལ་སོགས་པ། །རང་རང་སྔགས་ལས་སྐུ་
སྤྲུལ་བྱ། ། ཞེས་དང་། གཙུག་དགུ་ལས་ཀྱང་། འོད་ཟེར་སྤྲོ་རང་བསྡུ་བ་དང་། །
སྤྲོས་ནས་བསྡུ་བའི་སྦྱོར་བ་ཡིས། །རང་རང་སྔགས་ལས་བྱུང་བ་ནི། །སྙིང་ག་ནས་ནི་
བཏོན་ནས་ནི། །ཇི་བཞིན་གནས་སུ་གཞུག་པར་བྱ། ། ཞེས་སོགས་གསུངས་པ་
ལྟར། དབུས་སུ་རྣམ་སྣང་བསྐྱེད་པའི་ཐུགས་ཀར་ཟླ་བའི་སྟེང་དུ། ཨོཾ་སརྦ་བིད་ཧཱུྃ།
མཐའ་བསྐོར་དུ་རྩ་སྔགས་ཡིད་ཀྱིས་བསམ་ཞིང་བརྗོད་པ་ནི་སྙིང་བོ་བསྐྱེད་པའི་སྒོ།
ཡི་གེ་དེ་དག་ལས་འོད་ཟེར་ཁ་དོག་སྣ་ལྔ་བ་བྱུང་སྟེ་འཇིག་རྟེན་གྱི་ཁམས་ཐམས་ཅད་དུ་
འཕྲོས་ནས་སྣང་བར་བྱས་པ་ནི་འོད་ཟེར་སྤྲོ་བའི་སྒོ། སྣང་བར་བྱས་ནས་ཀྱང་མཛད་
པ་བཅུ་གཉིས་ཀྱི་ཚུལ་གྱིས་སེམས་ཅན་གྱི་དོན་བྱས་ཏེ་ངན་སོང་ལ་སོགས་པའི་གནས་
རྣམས་ལས་ཐར་བར་བྱས་པ་སོགས་ཡིན། །
རྒྱུད་སྡེ་འོག་མ་གསུམ་གྱིས་རང་ལམ་གྱིས་སྤང་བྱ་སྤོང་ཚུལ་སོགས་ཐལ་འགྱུར་
བ་དང་མཐུན་པ་བྱ་དགོས། འདིར་ས་བཅུ་ལམ་ལྔ་བགྲོད་ཚུལ་དང་། སྤང་བྱ་སྤོང་
ཚུལ་སོགས་རྣལ་འབྱོར་སྤྱོད་པའི་དབུ་མ་རང་རྒྱུད་པ་དང་མཐུན་པར་བྱེད་དགོས་པ་
ལྟ་བུར་གསུངས་ཡོད་པ་དེ་ཡང་། རང་རྒྱུད་པའི་མཁས་པ་རྣམས་ཀྱིས་རང་རང་གི་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལུགས་སུ་བཀྲལ་བ་གཙོ་བོར་བྱས་པ་ལ་དགོངས་ཚུལ། དབལ་མང་སྤྱི་དོན་དུ། འོན་
ཀྱང་དབུ་སེམས་ཀྱི་པཎ་གྲུབ་སོ་སོས་ཞེས་སོགས་གསུངས་པས་ཤེས་ནུས་པ་ཡིན།
རྒྱུད་སྡེ་བཞི་ལས་རིམ་བཞིན་ཟབ་གནད་གོང་མ་གོང་མ་ལ་ཁྱད་ཞུགས་པའི་ཚུལ། བྱ་
རྒྱུད་ལ་མེད་པའི་ཟབ་གནད་སྤྱོད་རྒྱུད་ལ་ཡོད་པ་ནི། ནང་གི་ཡན་ལག་བཞིའི་བཟླས་
བརྗོད་དང༌། ལྐོག་མ་ལ་སོགས་པའི་གནས་རྣམས་སུ་གསལ་བྱེད་ཀྱི་ཡི་གེ་ལས། ང་
ཉ་ཎ་ན་དང་ཝ་མན་ཆད་དོར་བ་རྣམས་འགོད་པ་ཡིན་ཏེ། རྗེའི་དངོས་སློབ་ཤེར་
འབྱུང་བློ་གྲོས་ཀྱི་རྣམ་སྣང་མངོན་བྱང་གི་དཀྱིལ་ཆོག་དང་། པཎ་ཆེན་བློ་བཟང་ཆོས་
རྒྱན་གྱི་དཀྱིལ་ཆོག་རྣམས་སུ་ཞིབ་དཔྱོད་བྱེད་པ་གཅེས་པ་ཡིན་ལ། འདིའི་ཁ་སྐོང་ལྟ་
བུར་རྣམ་སྣང་མངོན་བྱང་གི་ཆོ་གའི་འགྲོས་ཤིག་ཨ་ཁུ་ཐབས་མཁས་ཚང་གི་སྔགས་ཀྱི་
ས་ལམ་ན་ཡོད། ཡང་བྱ་སྤྱོད་ལ་མེད་པའི་ཟབ་གནད་རྣལ་འབྱོར་རྒྱུད་ལ་ཡོད་པ་ནི།
ཕྱག་རྒྱ་བཞིའི་རྒྱས་འདེབས་ཡིན་ལ། རྒྱུད་སྡེ་སྤྱི་རྣམ་དང་། ངན་སོང་སྦྱོང་རྒྱུད་ཀྱི་
མཆན་དང་། ཡོན་ཏན་བཤེས་གཉེན་གྱི་ཀུན་རིག་ཊཱིཀ་ཆུང་ན་དོག་བདེ་བ་ཡོད་ལ།
འདུལ་འཛིན་པའི་ཀུན་རིག་ཊཱིཀ་ཆེན་ན་རྒྱས་པར་བཀོད་ཡོད། ཀུན་རིག་ལ་གོ་བ་
ལེགས་པར་ཆགས་ན། རྣལ་འབྱོར་རྒྱུད་ ཐམས་ཅད་ལ་ གོ་བ་ཆགས་ཚབས་ཆེ་
གསུངས། སྤྱི་བོའི་འཁོར་ལོ་རྩིབས་བཅུ་གཉིས་པ་དང་། མགྲིན་པའི་པད་འདབ་
བཅུ་དྲུག་པ། ཐུགས་ཀའི་རྡོ་རྗེ་རྩེ་ལྔ་བ་གསུམ། རིམ་བཞིན་རྟེན་འབྲེལ་བཅུ་གཉིས་
དང་། སྟོང་ཉིད་བཅུ་དྲུག་དང་། ཡེ་ཤེས་ལྔ་དག་པ་ལ་བྱེད་པ་ལྟ་བུ་ཞིབ་པར་ཤེས་
འདོད་ན། ཀུན་རིག་ལྟ་བུའི་ཆོ་གའི་སྒོ་ནས་སྦྱང་དགོས། དཔེ་གཅིག་གཉིས་ཙམ་གྱི་
སྟེང་ནས་བཤད་ན། སྭ་བྷཱ་ཝས་སྟོང་བར་སྦྱང་བའང་། རང་ལྷར་བསྒོམ་པ་ན། དང་
བོ། དེའི་རྒྱུར་ཡེ་ཤེས་ཀྱི་ཚོགས་སྔོན་དུ་འགྲོ་དགོས་པ་ཤེས་པའི་ཕྱིར་དང་། གཉིས་
པ། རྟེན་བརྟེན་པ་རྣམས་སྣང་ལ་རང་བཞིན་མེད་པ་སྒྱུ་མ་ལྟར་དྲན་པར་བྱ་བ།



METAL
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
གསུམ་པ། མཆོག་གི་སྣང་བ་བསྐྱེད་པའི་ཕྱིར་དུ་ཐ་མལ་གྱི་སྣང་བ་སྦྱངས་པ། བཞི་
བ། མཐར་ཐུག་གི་ཆོས་སྐུ་ལ་ང་རྒྱལ་བཞག་པ། ལྔ་བ། དེ་ཁོ་ན་ཉིད་བསྒོམ་པས་
བསྲུང་བ་མཆོག་ཏུ་འགྱུར་བའི་ཆེད་ཡིན། ཡང་དཀྱིལ་འཁོར་གྱི་དབུས་སུ་རིགས་ལྔའི་
རིགས་བཞུགས་ཚུལ་ཡང་། རྩིག་པ་ལྔ་ནང་ནས་ཕྱིའི་བར་ཁ་དོག་གི་རིམ་པ་ལྟར་
གྱིས་ཤེས་དགོས་པས། ལྷའི་སྐུ་མདོག་གཙོ་མི་ཆེ། འདིར་སྦྱོང་བའི་རྒྱལ་བོ་སྐུ་མདོག་
དཀར་བོ་ཡོད་ཀྱང་། མི་བསྐྱོད་པ་ཡིན་པས་རྩིག་པ་ཕྱི་མ་སྔོན་པོ། རྒྱལ་མཆོག་རིན་
ཆེན་སྐུ་མདོག་སྔོན་པོར་ཡོད་ཀྱང་ངོ་བོ་རིན་འབྱུང་ཡིན་པས། རྩིག་པ་གཉིས་པ་སེར་
བོ་ཡིན། ཕྱི་ནས་རིམ་པ་བཞིན་རྩིག་པ་སྔོ་སེར་དམར་ལྗང་དཀར་བ། དབུས་ནས་
ཕྱིར་བརྩིས་ན་དཀར་ལྗང་དམར་སེར་སྔོ་བའི་རྩིག་པ་ལྔའི་ཁ་དོག་ཡིན་ཞེས་ཊཱིཀ་ཆེན་
དུ་གསུངས། གཙོ་བོ་རྣམ་སྣང་ཞལ་བཞི་བའི་ཕྱག་གཉིས་ཀྱིས་འཁོར་ལོ་རྩིབས་བརྒྱད་
པ་བསྣམས་པ་ཀ་མ་དྷེ་ནུས་བཤད་ཅིང་། ཀུན་སྙིང་དང་དེ་ཉིད་སྣང་བར་རྩེ་ལྔ་བར་
གསུངས། ཞལ་བཞི་ནི་བྱང་ཆུབ་ཀྱི་སེམས་དང་། སྦྱིན་པ་དང་། ཤེས་རབ་དང་།
བརྩོན་འགྲུས་ཀྱི་ཕ་རོལ་ཏུ་ཕྱིན་པའི་ངོ་བོའོ་ཞེས་བསྟན་པ་དང་། མི་བསྐྱོད་པ་ནས་
དོན་གྲུབ་ཀྱི་བར་རིགས་བཞི་ཡང་རྣམ་པར་སྣང་མཛད་ཀྱི་བྱང་ཆུབ་ཀྱི་སེམས་ལ་
སོགས་པ་རིགས་བཞི་རིམ་པ་ལྟར་ཤར་བ་ཡིན་ཞེས་དེ་ཉིད་སྣང་བར་གསུངས། སྦྱོང་
རྒྱུད་དུ། ཞལ་བཞི་བ་ལ་རྡོ་རྗེ་ཡི། ། ཞེས་པ་ཀ་མ་རྙེ་ནུས་གདན་པདྨ་རྡོ་རྗེས་མཚན་
པར་བཤད་ཀྱང་། རྡོ་རྗེ་སྐྱིལ་ཀྲུང་གིས་བཞུགས་པའི་དོན་དུ་གསུངས་ཡོད། ཡང་།
བདག་བསྐྱེད་ཀྱི་སྐབས་སུ་ཏིང་ངེ་འཛིན་རྣམ་གསུམ་བྱེད་པ་ནི། རྩེ་མོར། ཏིང་
འཛིན་རྣམ་གསུམ་མེད་པར་ནི། །དཀྱིལ་འཁོར་འགྲུབ་པར་མི་འགྱུར་རོ། ། ཞེས་
གསུངས། དང་བོ་སྦྱོར་བ། དེ་ནས་དཀྱིལ་འཁོར་རྒྱལ་མཆོག ལས་རྒྱལ་མཆོག་
གསུམ་རིམ་པ་ལྟར་དང་། འཁོར་གྱི་ལྷ་རྣམས་སྒོ་དྲུག་གིས་བསྐྱེད་དགོས། དང་བོ་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དབུས་སུ་རྣམ་སྣང་བསྐྱེད་པའི་ཐུགས་ཀར་ཟླ་བའི་སྟེང་དུ། ཨོཾ་སརྦ་བིད་ཧཱུྃ། མཐར་
སྐོར་དུ་རྩ་སྔགས་ཡིད་ཀྱིས་བསམ་ཞིང་བརྗོད་པ་ནི། སྙིང་བོ་བསྐྱེད་པའི་སྒོ། གཉིས་
པ་ཡི་གེ་དེ་དག་ལས་འོད་ཟེར་ཁ་དོག་སྣ་ལྔ་བ་བྱུང་སྟེ་འཇིག་རྟེན་གྱི་ཁམས་ཐམས་ཅད་
དུ་འཕྲོས་ནས་སྣང་བར་བྱས་པ་ནི། འོད་ཟེར་སྤྲོ་བའི་སྒོ། གསུམ་པ་འོད་ཟེར་སྣང་
བར་བྱས་ནས་ཀྱང་མཛད་པ་བཅུ་གཉིས་ཀྱི་ཚུལ་གྱིས་སེམས་ཅན་གྱི་དོན་བྱས་ཏེ་ངན་
སོང་ལ་སོགས་པའི་འགྲོ་བ་རྣམས་སྡུག་བསྔལ་ལས་གྲོལ་བར་བྱས་པ་ནི། མཛད་པ་
མཛད་པའི་སྒོ། བཞི་བ་སླར་འདུས་ནས་ཐུགས་ཀའི་ཡི་གེ་ཐིམ་པ་ནི། སླར་བསྡུ་བའི་
སྒོ། ལྔ་བ་སྔགས་དང་འོད་ཟེར་འདྲེས་པ་ལས་སྦྱོང་བའི་རྒྱལ་བོ་ཏིང་ངེ་འཛིན་གྱི་ཕྱག་
རྒྱུ་དང་ལྡན་པར་བསྐྱེད་པ་ནི། སྐུ་བསྐྱེད་པའི་སྒོ། དྲུག་པ་ཐུགས་ཀ་ནས་ཕྱུང་སྟེ་ཤར་
གྱི་གདན་ལ་འཁོད་པ་སོགས་ནི། བསྐྱེད་ནས་གནས་སུ་གནས་པའི་སྒོ་སྟེ། ཁྲོ་བོ་
བཅུ་དྲུག་གི་བར་ལྷ་ ཐམས་ཅད་སྒོ་དྲུག་གིས་བསྐྱེད་ཀྱང་རུང་ངོ་ཞེས་འདུལ་འཛིན་
པས་གསུངས། ཡང་། ཡེ་ཤེས་པ་སྤྱན་དྲངས་ནས་གནས་གསུམ་བྱིན་གྱིས་བརླབས་
ཏེ། དམ་རྒྱ། ཆོས་རྒྱུ། ལས་རྒྱུ། ཕྱག་ཆེན་ཏེ་ཕྱག་རྒྱ་བཞིས་རྒྱས་འདེབས་དགོས།
ཚན་པ་གཉིས་པ། བཅོམ་ལྡན་འདས་ཀུན་རིག་རྣམ་པར་སྣང་མཛད་ལྷ་སོ་
བདུན་གྱི་སྨིན་བྱེད་དབང་བསྐུར་གྱི་བཤད་པ། དེ་ཡང་རྒྱུད་སྡེ་བཞིར་ངེས་པའི་བྱ་
བའི་རྒྱུད་ལ། འཇིག་རྟེན་ལས་འདས་པ་དང་། འཇིག་རྟེན་པའི་རིགས་ཀྱི་རྒྱུད་
གཉིས། འཇིག་རྟེན་ལས་འདས་པའི་རྒྱུད་ལ་རིགས་གསུམ་སྤྱིའི་རྒྱུད་དང་སོ་སོ་བའི་
རྒྱུད་གཉིས་ཡོད། སྤྱོད་རྒྱུད་ལ་དེ་བཞིན་གཤེགས་པ། པདྨ། རྡོ་རྗེའི་རིགས་གསུམ་
དང༌། རྣལ་འབྱོར་རྒྱུད་ལ། རྩ་རྒྱུད་དེ་ཉིད་བསྡུས་པ། འཕྲོས་རྒྱུད་ངན་སོང་སྦྱོང་
རྒྱུད། བཤད་རྒྱུད་རྡོ་རྗེ་རྩེ་མོ། ཆ་མཐུན་གྱི་རྒྱུད་དཔལ་མཆོག་དང་བོ་རྣམས་ཡོད།
ད་ལན་སྐབས་སུ་བབ་པ། འཕྲོས་རྒྱུད་ངན་སོང་སྦྱོང་རྒྱུད་ཡིན་ལ། དེའི་ཕྱིར། ཐུབ་



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
པའི་གསུང་རབ་ཀུན་གྱི་སྙིང་བོ་མཆོག །ངན་སོང་སྡུག་བསྔལ་དྲུངས་ནས་འབྱིན་པའི་
ཕུལ། །དཔལ་ལྡན་ངན་སོང་སྦྱོང་བའི་རྒྱུད་རྒྱལ་ལ། ། ཞེས་པ་འདི་གང་ནས་
འཕྲོས་པའི་ཚུལ་ནི། རྩ་རྒྱུད་དེ་ཉིད་བསྡུས་པའི་ངན་སོང་དགུག་དྲལ་གྱི་སྐབས་སུ།
རྡོ་རྗེ་འཆང་གིས་ངན་སོང་བ་རྣམས་དགུག་དྲལ་བྱས་ཏེ་བདེ་འགྲོ་ལ་བཀོད། དེ་
རྣམས་ཀྱིས། ཨེ་མ་སངས་རྒྱས་ཨེ་སངས་རྒྱས། ། ཞེས་སོགས་ཀྱིས་ཆེད་བརྗོད་
བྱས་པས། བརྒྱ་བྱིན་ངོ་མཚར་སྐྱེས་ཏེ། ཞུ་བའི་སྐབས་རྙེད་ནས། ལྷའི་བུ་ནོར་བུ་
དྲི་མ་མེད་པ་འདི་གང་དུ་སྐྱེས། བདེ་སྡུག་ཇི་ལྟར་མྱོང་། ཞེས་ཞུ་བའི་ལན་དུ་སྦྱོང་
རྒྱུད་འདི་གསུངས་པ་ཡིན། སྦྱོང་རྒྱུད་འདི་ལ་རྩ་བའི་རྒྱུད། རྒྱུད་ཕྱི་མ། ཕྱི་མའི་ཕྱི་
མ་དང་གསུམ། རྩ་རྒྱུད་ལས། ཀུན་རིག་རྩ་བའི་དཀྱིལ་འཁོར་འདི་གསུངས། རྒྱུད་
ཕྱི་མ་ལས། ཤཱཀྱ་ཐུབ་པ་སྐུའི་དཀྱིལ་འཁོར། ཚེ་དཔག་མེད་གསུང་གི་དཀྱིལ་འཁོར།
ཕྱག་ན་རྡོ་རྗེ་ཐུགས་ཀྱི་དཀྱིལ་འཁོར་རྣམས་གསུངས། ཕྱག་ན་རྡོ་རྗེ་ཐུགས་ཀྱི་དཀྱིལ་
འཁོར་འདི་ལ། འཁོར་འཇིག་རྟེན་པ་དང་། འཇིག་རྟེན་ལས་འདས་པ་གཉིས།
དང་བོ་ཕྱག་རྡོར་ལ་རྒྱལ་ཆེན་བཞིས་བསྐོར་བ། ཕྱོགས་སྐྱོང་བཅུས་བསྐོར་བ། ལྷ་
ཆེན་བརྒྱད་ཀྱིས་བསྐོར་བ། ཀླུ་ཆེན་བརྒྱད་ཀྱིས་བསྐོར་བ། གཟའ་ཆེན་བརྒྱད་ཀྱིས་
བསྐོར་བ། འཇིགས་བྱེད་དགུ་ཆུང་མ་དང་བཅས་པས་བསྐོར་བ་དྲུག་ཡོད། རྒྱུད་ཕྱི་
མའི་ཕྱི་མ་ལ། འཁོར་ལོས་སྒྱུར་བ་ཡོན་ཏན་གྱི་དཀྱིལ་འཁོར། མེ་ལྟར་འབར་བ་
འཕྲིན་ལས་ཀྱི་དཀྱིལ་འཁོར་གཉིས་གསུངས། མདོར་ན་འཇིག་རྟེན་ལས་འདས་པའི་
དཀྱིལ་འཁོར་དྲུག འཇིག་རྟེན་པའི་དཀྱིལ་འཁོར་དྲུག་སྟེ། སྦྱོང་རྒྱུད་དཀྱིལ་འཁོར་
བཅུ་གཉིས་གསུངས། འོ་ན་ཀུན་རིག་གི་དཀྱིལ་འཁོར་ལ། རྩ་བའི་དཀྱིལ་འཁོར་
ཞེས་གསུངས་པའི་རྒྱུ་མཚན་ཡིན་སྙམ་ན། འདི་འདྲ་ཡིན་ཏེ། རྗོད་བྱེད་ཀྱི་སྒོ་ནས་རྩ་
བའི་རྒྱུད་ལས་གསུངས་པའི་དཀྱིལ་འཁོར་ཡིན་པས་ན། རྩ་བའི་དཀྱིལ་འཁོར་དང༌།



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བརྗོད་བྱའི་སྒོ་ནས་དཀྱིལ་འཁོར་ལྷག་མ་བཅུ་གཅིག་གི་རྩ་བའམ་གཞི་མ་ལྟ་བུ་ཡིན་
པས་ན། རྩ་བའི་དཀྱིལ་འཁོར་དུ་གསུངས། གཞན་ཡང་། ཡོ་གའི་རྩ་བཤད་ཆ་
མཐུན་གྱི་རྒྱུད། དེ་རྣམས་ཀྱི་དགོངས་འགྲེལ། སློབ་དཔོན་ཆེན་པོ་ཀུན་དགའ་སྙིང་
བོའི་འགྲེལ་ཆེན་དེ་ཉིད་སྣང་བ། སློབ་དཔོན་ཤཱཀྱ་བཤེས་གཉེན་གྱི་ཀོ་ས་ལའི་རྒྱན།
སློབ་དཔོན་སངས་རྒྱས་གསང་བའི་ཨ་བ་ཏཱ་རེ་སྟེ། རྩ་རྒྱུད་ཀྱི་འགྲེལ་བ་སྐོར་གསུམ་དུ་
གྲགས་པ་དང༌། མཁས་གྲུབ་ཀུན་དགའ་སྙིང་བོའི་རྡོ་རྗེ་འབྱུང་བ། དཔལ་མཆོག་
འགྲེལ་བ། གཙུག་དགུའི་ཆོ་ག རྣམ་སྣང་སྒྱུ་དྲའི་འགྲེལ་བ་སོགས་ཡོད། དེ་དག་གི་
དགོངས་དོན་ལེགས་པར་བསྡུས་པ་འདུལ་འཛིན་པའི་ཀུན་རིག་ཊཱིཀ་ཆེན་དང༌། ཡོན་
ཏན་བཤེས་གཉེན་གྱིས་མཛད་པའི་ཀུན་རིག་ཊཱིཀ་ཆུང་གཉིས་གལ་ཆེ།
དུརྒ་ཏིའི་སྔགས་དོན། ཨོཾ་ན་མོ་བྷ་ག་ཝ་ཏེ། བཅོམ་ལྡན་འདས་ལ་ཕྱག་
འཚལ་ལོ། །སརྦ་དུརྒ་ཏི། ངན་སོང་ཐམས་ཅད། བ་རི་ཤོ་དྷ་ནེ་རཱ་ཛ་ཡ། ཡོངས་སུ་
སྦྱོང་བའི་རྒྱལ་བོ། ཏ་ཐཱ་ག་ཏཱ་ཡ། དེ་བཞིན་གཤེགས་པ། ཨན་ཏེ། དགྲ་བཅོམ་པ།
སཾ་མྱཀ་སཾ་བུད་དྷཱ་ཡ། ཡང་དག་པར་རྫོགས་པའི་སངས་རྒྱས། ཏདྱཐཱ། འདི་ལྟ་སྟེ།
ཨོཾ་ཤོ་དྷ་ནེ་ཤོ་དྷ་ནེ། སྦྱོང་སྦྱོང་། སརྦ་པཱ་པཾ། སྡིག་པ་ཐམས་ཅད། བི་ཤོ་དྷ་ནེ།
རྣམ་པར་སྦྱོང་བ། ཤུད་དྷེ། དག་པ། བི་ཤུད་དྷེ་རྣམ་པར་དག་པ། སརྦ་ཀརཿཨཱ་ཝ་
ར་ཎཱ། ལས་ཀྱི་སྒྲིབ་པ་ཐམས་ཅད། བི་ཤོ་དྷ་ནེ། རྣམ་པར་སྦྱོང་། སྭཱ་ཧཱ། གཞི་
ཚུགས་ཤིག་སྟེ། བཅོམ་ལྡན་འདས་ལ་ཕྱག་འཚལ་ལོ། །ངན་སོང་ཐམས་ཅད་སྦྱོང་
བའི་རྒྱལ་བོ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས། འདི་ལྟ་སྟེ། སྦྱོངས་ཤིག སྡིག་པ་ཐམས་ཅད་རྣམ་པར་སྦྱོང་། དག་པ་རྣམ་
པར་དག་པ། ལས་ཀྱི་སྒྲིབ་པ་ཐམས་ཅད་རྣམ་པར་སྦྱོང་བ་གཞི་ཚུགས་ཤིག་ཅེས་
པའོ། ། བསྟོད་པ་མཉམ་མེད་མི་གཡོ་སོགས། སངས་རྒྱས་མཉམ་སྦྱོར། རྡོ་རྗེ་སྙིང་
པ



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
བོ་རྒྱན། གཙུག་དགུ་སོགས་ལས་བྱུང་ལ་ཕྱི་མའི་འགྱུར་ལེགས་པར་གསུངས། ཆོས་
དབྱིངས་ཡེ་ཤེས་ཞེས་པ་ནས་འཇིག་རྟེན་པ་ཀུན་བསྟོད་པར་བགྱི་བར་སྨྲི་ཏིས་བསྒྱུར་
པའི་ཀུན་རིག་གི་སྒྲུབ་ཐབས་ལས་བྱུང་།
འདུལ་འཛིན་པའི་ཀུན་རིག་ཊཱིཀ་ཆེན་ལས། གླེང་གཞི་ནི། སྦྱོང་རྒྱུད་ལས།
ཚངས་པ་ཆེན་པོ་ཞེས་བྱ་བ་ལ་སོགས་པས། སྦྱོང་རྒྱུད་གང་དུ་གསུངས་པའི་གནས་
ལེགས་པར་སྟོན་པ་ཡིན། གསུངས་པ་བོ་ནི། སྟོན་པ་བཅོམ་ལྡན་འདས་ཀྱིས་ཆགས་
བྲལ་གྱི་སྐུ་མི་སྣང་བར་བྱས་ཏེ། རྣམ་སྣང་གི་སྐུར་བསྒྱུར་ནས་གསུངས་པར་ཀ་མ་དེ་
ནུའི་འགྲེལ་བར་བཤད། གནས་འདོད་ཁམས་ཀྱི་བྱེ་བྲག་སུམ་ཅུ་རྩ་གསུམ་གྱི་གནས།
རི་རབ་ཀྱི་སྟེང་དུ། དབུས་སུ་རྣམ་པར་རྒྱལ་བའི་ཁང་བཟང་། ཤར་དུ་ཤིང་རྟ་སྣ་
ཚོགས་ཀྱི་ཚལ། ལྷོར་འདྲེས་མའི་ཚལ། ནུབ་ཏུ་རྩུབ་འགྱུར་གྱི་ཚལ། བྱང་ན་ལྷའི་
མཆོག་ཐམས་ཅད་དགའ་བའི་ཚལ་ཡིད་དུ་འོང་བ་དེར་ནོར་བུ་དང༌། མེ་ཏོག་ལྗོན་
ཤིང་སྣ་ཚོགས། བྱ་སྣ་ཚོགས། རོལ་མོ་སྣ་ཚོགས་ལེགས་པར་དུ་མས་བརྒྱན་པའི་
གནས་ཡོད་པ་ལ་དགའ་བའི་ཚལ་དུ་གསུངས་སོ། ། འཁོར་དག་པའི་བྱང་ཆུབ་
སེམས་དཔའ་བློ་གྲོས་ཚད་མེད་པ་ལ་སོགས་པ། བྱང་ཆུབ་སེམས་དཔའ་སེམས་
དཔའ་ཆེན་པོ་བྱེ་བ་ཁྲག་ཁྲིག་བརྒྱ་སྟོང་ཕྲག་བརྒྱ་དང༌། བརྒྱ་བྱིན་དང་ཚངས་པ་ལ་
སོགས་པའི་ལྷ་དང༌། རིག་འཛིན་དང༌། ལྷའི་བུ་བྱེ་བ་ཁྲག་ཁྲིག་བརྒྱ་སྟོང་དུ་མ།
གནོད་སྦྱིན་ནས་ཀླུའི་བར་ལ་སོགས་པ་འཁོར་དུ་མ་ལ་གསུངས་སོ། ། ཏིང་ངེ་འཛིན་
ནི། ངན་སོང་གི་རྒྱུད་ཐམས་ཅད་ཡོངས་སུ་སྦྱོང་བ་ཞེས་བྱ་བའི་ཏིང་ངེ་འཛིན་ལ་
སྙོམས་པར་ཞུགས་ནས། ཉིད་ཀྱི་དཔྲལ་བའི་མཛོད་སྤུ་ནས་འོད་ཟེར་བཀྱེ་བས་དེས་
ཕོག་པའི་ངན་སོང་གི་སེམས་ཅན་ཉོན་མོངས་པའི་འཆིང་བ་ལས་གྲོལ། བདེ་བ་སོ་སོ་
ཐོབ་སྟེ། སླར་དགའ་བའི་ཚལ་ཐམས་ཅད་སྣང་བར་བྱས་ནས། བཅོམ་ལྡན་འདས་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལ་མཆོད་ཅིང་ལན་བརྒྱ་ཕྲག་སྟོང་དུ་བསྐོར་བ་བྱས། བཅོམ་ལྡན་འདས་ལ་ལན་བརྒྱ་
ཕྲག་སྟོང་དུ་ཕྱག་འཚལ་ནས། བཅོམ་ལྡན་འདས་ཀྱི་སྤྱན་སྔར་ནོར་བུ་དྲི་མ་མེད་པའི་
ཚལ་གྱི་སྟེང་དུ་འཁོད་དེ། ཀྱེ་མ་སངས་རྒྱས་ཀྱེ་སངས་རྒྱས། ། ཞེས་སོགས་ཀྱི་ཆེད་
དུ་བརྗོད་དེ། དེ་ནས་བརྒྱ་བྱིན་ངོ་མཚར་དུ་གྱུར་ནས། བཅོམ་ལྡན་འདས་ལ་གསོལ་
བ། སངས་རྒྱས་ཀྱི་འོད་ཟེར་སྣང་བས་སེམས་ངན་སོང་ལས་གྲོལ་ཞིང་རྣམ་པར་
བཞག་པ་ནི་ངོ་མཚར་ཆེའོ། ། ཞེས་གསོལ་བ་དང་། བཅོམ་ལྡན་འདས་ཀྱིས་བཀའ་
བསྩལ་པ། ལྷའི་དབང་བོ་འདི་ནི་ངོ་མཚར་མི་ཆེ་སྟེ། སངས་རྒྱས་བཅོམ་ལྡན་འདས་
རྣམས་ནི་ཚད་མེད་པའི་བསོད་ནམས་ཀྱི་ཚོགས་བསགས་པའོ། ། ཞེས་པ་ནས།
གང་དེ་བཞིན་གཤེགས་པ་རྣམས་ཀྱིས་གདུལ་བྱར་མི་འགྱུར་བ་ནི་གནས་མ་ཡིན་
ནོ། ། ཞེས་པའི་བར་བཀའ་བསྩལ་ཏོ། བརྒྱ་བྱིན་སྟན་ལས་ལངས་ནས། བཅོམ་
ལྡན་འདས་ལ་མཆོད་པ་ཆེན་པོ་བྱས་ཏེ། ཕྱག་བཙལ་ནས་བཅོམ་ལྡན་འདས་ལ་འདི་
སྐད་ཅེས་གསོལ་ཏེ། ལྷའི་གནས་འདི་ན་ལྷའི་བུ་ནོར་བུ་དྲི་མ་མེད་པའི་འོད་ཅེས་བགྱི་
བ་ཞིག་ཤི་འཕོས་ནས་དགུང་བདུན་འདས་ལགས་ན། དེ་གང་དུ་སྐྱེས། བདེ་སྡུག་ཇི་
ལྟར་མྱོང་བསྟན་དུ་གསོལ་ཞེས་ཞུས། བཅོམ་ལྡན་འདས་ཀྱིས་ལྷའི་བུ་ནོར་བུ་དྲི་མ་
མེད་པའི་འོད་ཅེས་བྱ་བ་དེ་ནི། འདི་ནས་ཤི་འཕོས་ཏེ་མནར་མེད་ཀྱི་དམྱལ་བ་ཆེན་
པོར་སྐྱེས་ཏེ་ལོ་སྟོང་ཕྲག་བཅུ་གཉིས་ཀྱི་བར་དུ་སྡུག་བསྔལ་མི་བཟད་པ་མྱོང་ཞིང་།
དམྱལ་བ་ཆུང་ངུ་རྣམས་སུའང་ལོ་སྟོང་ཕྲག་བརྒྱར་སྡུག་བསྔལ་མྱོང་ངོ་གསུངས་པ་ན། །
བརྒྱ་བྱིན་སོགས་ལྷའི་བུ་རྣམས་སྐྲག་ཅིང་དངངས་ཏེ་ཁ་སྦུབ་ཏུ་འགྱེལ་བར་གྱུར། དེ་
ནས་ཡར་ལངས་ཏེ། སྡུག་བསྔལ་ཆེན་པོ་དེ་ལས་ཇི་ལྟར་ཐར་བར་འགྱུར་བ་ཅི་ནས་
ཀྱང་སྐྱབས་ཏུ་གསོལ་ཞེས་ཞུས་པས། བཅོམ་ལྡན་འདས་ཀྱི་ཞལ་གྱིས་བཞེས་པ་ལ།
ལྷ་རྣམས་ཀྱིས་མཆོད་པ་ཕུལ་ནས། རྡོ་རྗེ་བྱིན་གྱིས་བརླབས་པའི་ཏིང་ངེ་འཛིན་དང་།
76



འགམས་
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
སྔགས་ཀྱིས་བྱིན་གྱིས་བརླབས་ཏེ་སྙིང་བོའི་ཚོགས་ཀྱི་ཕན་ཡོན་དང་བཅས་པ་གསུངས་
པ་ནི། དོན་གྱི་དབང་དུ་བྱས་ན། དང་བོ་སྦྱོར་བ་དང་། དཀྱིལ་འཁོར་རྒྱལ་མཆོག་
སོགས་བསྙེན་པའི་ཆོ་ག་གསུངས། བརྒྱ་བྱིན་གྱིས་གསོལ་བ་བཏབ་ནས། སློབ་
དཔོན་གྱི་ལས་ཀྱི་ཆོ་ག དཀྱིལ་འཁོར་བྲི་བ་དང་། བསྒྲུབ་ཅིང་མཆོད་པ། བདག་
ཉིད་འཇུག་པ། སློབ་མ་གཞུག་ཅིང་དབང་བསྐུར་བའི་ཆོ་ག རས་བྲིས་ལ་བརྟེན་པའི་
དངོས་གྲུབ་ཀྱི་ཡེ་ཤེས་རྣམས་གསུངས། དེ་ནས་བརྒྱ་བྱིན་གྱིས་ངན་སོང་སྦྱོང་བའི་
ཐབས་ཞུས་པས། དབང་བསྐུར་ཏེ་སྡིག་པ་སྦྱོང་བ་ལ་སོགས་པ། ཕུང་བོའི་རོ་ཡོད་པ་
དང་རོ་མེད་པ་ལ་བྱ་བའི་ངན་སོང་སྦྱོང་ཐབས་རྣམས་རྒྱས་པར་གསུངས། བརྒྱ་བྱིན་
གྱིས་ཆོ་ག་བྱས་པས། ནོར་བུ་དྲི་མ་མེད་པའི་འོད་དམྱལ་བ་ལས་ཐར་ཏེ་དགའ་ལྡན་
དུ་སྐྱེས་པ་དང་། ལྷ་རྣམས་ངོ་མཚར་སྐྱེས་ནས་སྟོན་པ་ལ་མཆོད་དོ། ། སངས་རྒྱས་
འདྲ་བའི་སྟོན་པ་མེད། ། ཅེས་པ་ནས། སྔགས་དང་འདྲ་བའི་འདྲེན་པ་མེད། །
ཅེས་པའི་བར་གྱིས་ཆེད་དུ་བརྗོད་དོ། ། དེ་ནས་ནོར་བུ་དྲི་མ་མེད་པའི་འོད་ཀྱིས་
སྟོན་པ་དང་བརྒྱ་བྱིན་མ་གཏོགས་པའི་ལྷ་རྣམས་ཀྱི་འོད་ཟིལ་གྱིས་མནན་ཏེ། སྟོན་
པའི་ཞབས་གཉིས་ལ་སྤྱི་བོས་ཕྱག་བཙལ་ནས། ཨེ་མ་ཤཱཀྱ་མགོན་པོ་ཡི། ། ཞེས་པ་
ནས། སེམས་ཅན་གློག་བཞིན་མྱུར་དུ་གྲོལ། ། ཞེས་པའི་བར་གྱིས་ཆེད་དུ་བརྗོད།
དེ་ནས་ཤིང་རྟའི་འཕང་ལོ་ཙམ་གྱི་པདྨ་ཆེན་པོ་དཔག་ཚད་བརྒྱ་སྟོང་དུ་དྲི་ངད་ལྡང་བ་
སྒྲ་སྙན་པར་འབྱིན་པ་ཞིག་སྟོན་པའི་སྤྱན་སྔར་བྱུང་བ་ལ། ཡ་མཚན་སྐྱེས་ཏེ་ལྷ་རྣམས་
ཀྱིས། དེ་བཞིན་གཤེགས་པའི་ཆོས་ནི་བསམ་མི་ཁྱབ། ། ཅེས་པ་ནས། ཚངས་
སྤྱོད་ཚུལ་ཁྲིམས་དྲི་མེད་སྐྱེས་བསམ་ཡས། ། ཞེས་པའི་བར་གྱིས་ཆེད་དུ་བརྗོད། དེ་
ནས་སུམ་ཅུ་རྩ་གསུམ་པའི་ལྷའི་བུ་རྣམས་ཀྱིས་ནོར་བུ་དྲི་མ་མེད་པའི་འོད་བལྟ་བར་
འདོད་ནས། བཅོམ་ལྡན་འདས་ལ་བལྟ་བར་འཚལ་ལོ། ། ཞེས་ གསོལ་བས།



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཅོམ་ལྡན་འདས་ཀྱི་མཐེ་བོང་གཉིས་ལས་འོད་ཟེར་བྱུང་བས། དྲི་མ་མེད་པའི་འོད་
འཁོར་དང་བཅས་པ་སྣང་བར་བྱས་ཏེ། མཆོད་པའི་ཕྱིར། དྲི་མ་མེད་པའི་འོད་
བསྐུལ་ནས་འོད་དེ་བཅོམ་ལྡན་འདས་ཀྱི་ཞབས་ཀྱི་མཐེ་བོང་ལ་ནུབ་སྟེ་མི་སྣང་བར་
གྱུར་ཏོ། །དེ་ནས་ནོར་བུ་དྲི་མ་མེད་པའི་འོད་ལ་སོགས་པ་གནས་གཙང་མའི་ལྷའི་བུ་
དེ་རྣམས་ཀྱིས་སྟོན་པ་དང་བརྒྱ་བྱིན་གཉིས་ཀྱི་གདན་མ་གཏོགས་པ་དགའ་བའི་ཚལ་
ཐམས་ཅད་གཡོས་པར་བྱས་ཏེ་ལན་བརྒྱ་སྟོང་དུ་མར་བསྐོར་བ་བྱས་ནས། ཨེ་མ་
སངས་རྒྱས་རྣམས་ཀྱི་ནི། ། ཞེས་པ་ནས། སེམས་ཅན་ལྷ་གནས་མྱུར་དུ་སྐྱེས། །
ཞེས་པའི་བར་གྱིས་ཡང་དང་ཡང་དུ་ཆེད་བརྗོད་བྱས། མཆོད་པ་རྣམས་ཀྱིས་མཆོད་
ནས་དགའ་ལྡན་དུ་སོང་ངོ༌། ། དེ་ཡང་ཚངས་པ་ཆེན་པོ་ཞེས་གསུངས་པ་ནི་རྒྱུད་
གསུངས་པ་བོ་སྟོན་པ་ཤཱཀྱ་ཐུབ་པ་ཡིན་ལ། ཚངས་པ་ཆེན་པོ་པདྨའི་གདན་ལ་
བཞུགས་ཏེ་ལྟ་བུ། ཀྱེ་མ་སངས་རྒྱས་ཞེས་སོགས་ཀྱི་ཆེད་བརྗོད་དང་བོ་ནི། སྟོན་པས་
རྒྱུད་གསུངས་པའི་སྔ་རོལ་ཏུ་འོད་ཟེར་འཕྲོས་པས། སེམས་ཅན་ངན་འགྲོའི་སྡུག་
བསྔལ་ལས་གྲོལ་ཏེ་མཐོ་རིས་སུ་སྐྱེས་ནས་བདེ་བ་ཁྱད་པར་ཅན་ཐོབ་པ་རྣམས་ཀྱིས་
བསྟོད་པ་ཡིན་གྱི། ཁ་ཅིག་ལྷའི་བུ་དྲི་མ་མེད་པའི་འོད་ཀྱིས་བསྟོད་པར་འདོད་པ་མི་
ཐད་དེ། དེའི་དུས་ན། ནོར་བུ་དྲི་མ་མེད་པའི་འོད་དམྱལ་བར་སྐྱེས་པར་བཤད་པ་
དང་། བརྒྱ་བྱིན་ཀྱང་དེའི་དུས་དེར། གང་དུ་སྐྱེས་དང་བདེ་སྡུག་ཇི་ལྟར་མྱོང་ཞེས་
སྟོན་པ་ལ་མ་ཞུས་པའི་ཕྱིར་རོ། ། བརྒྱ་བྱིན་གྱིས་དྲི་མ་མེད་པའི་འོད་ཀྱི་དོན་དུ་
དབང་བསྐུར་སོགས་བྱས། ངན་འགྲོ་ལས་ལྷར་སྐྱེས་ཏེ་དགའ་བའི་ཚལ་དུ་འོང་ནས།
ཨེ་མ་ཤཱཀྱ་མགོན་པོ་ཡི། ། ཞེས་སོགས་ཀྱིས་ཆེད་བརྗོད་བྱས་པ་ཡིན། དེས་ན་ཨེ་མ་
སངས་རྒྱས་སོགས་ཀྱི་ཆེད་བརྗོད་ནོར་བུ་དྲི་མ་མེད་པའི་འོད་བྱས་པར་འདོད་པ་དང་།
དེའི་དོན་དུ་སྟོན་པ་བཅོམ་ལྡན་འདས་ཀྱིས་ཆོ་ག་མཛད་པ་ཡིན་ཞེས་སྨྲ་བ་ནི་ཆེས་



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
རིགས་པ་མ་ཡིན་ནོ་ཞེས་འདུལ་འཛིན་པ་གྲགས་པ་རྒྱལ་མཚན་གྱིས་གསུངས་སོ། །
དེ་ཡང་ཀུན་རིག་རྩ་བའི་དཀྱིལ་འཁོར་འདི་ཉིད་གསུང་ཚུལ་ལ། ལོངས་སྐུ་
རྣམ་པར་སྣང་མཛད་ཀྱིས་རྣམ་སྣང་ཞལ་བཞི་བ་སྤྲུལ་ནས་གསུངས་ཏེ། དེ་ནས་ཟས་
གཙང་གི་སྲས་སུ་འཁྲུངས་པར་བཤད་པ། ཟས་གཙང་གིས་རྣམ་སྣང་ཞལ་བཞི་བ་
སྤྲུལ་ནས་གསུངས་ཟེར་པ་གཉིས་ཡོད། རི་རབ་ཀྱི་རྩེར་གསུངས་པ་མཐུན། བོད་དུ་
དར་ཚུལ་ལ། ལོ་ཆེན་རིན་བཟང་གིས་ཁ་ཆེ་རིན་ཆེན་རྡོ་རྗེ་ལ་གསན་ཚུལ་དང་།
ནོར་བུ་གླིང་བ་ལ་གསན་ནས་བོད་དུ་དར་ཚུལ། ལོ་ཆུང་ལེགས་ཤེས་ཀྱིས་དབྱངས་
བཅོས། པཎྜི་ཏ་ཐཱདྷཱ་ཀ་ར་ཝརྨ། བླ་མ་ནོར་བུ་གླིང་བས་བོད་དུ་བཏང་ནས། རྡོ་རྗེ་
འབྱུང་བ་དང་ཡེ་ཤེས་ཞབས་ལུགས་གསུངས། རྒྱ་གར་ཤར་ཕྱོགས་ཀྱི་པཎྜི་ཏ་དྷརྨ་པཱ་
ལ་ཚད་པས་འཇིགས་ནས་བོད་མངའ་རིས་སུ་བྱོན་པ་ལ། སློབ་དཔོན་ཀུན་དགའ་
སྙིང་བོས་ཡོ་ག་གསན་ནས། ཡོ་ག་ཁ་ཆེ་ལུགས་བཞག་ནས། ཤར་ཕྱོགས་པའི་ལུགས་
ཀྱི་ཡོ་གའི་བདག་པོར་གྱུར། ཡང་རྒྱལ་བོ་རབ་གསལ་ཟླ་བའི་སློབ་མ། ཡེ་ཤེས་རྡོ་རྗེ།
པྲཛྙཱ་སིདྡྷི་སོགས་བཞི་ལས་ཀུན་སྙིང་གིས་གསན་པར་བཤད། ཀུན་སྙིང་གིས་རྣལ་
འབྱོར་རྒྱུད་བརྒྱ་རྩའི་འགྲེལ་བ་མཛད་པར་གྲགས། ཤཱཀྱ་བཤེས་གཉེན་རྣལ་འབྱོར་
རྒྱུད་ཀྱི་སློབ་དཔོན་བཅུ་ལ་བརྟེན་ནས་མཁས་པར་གྱུར། དེ་ཉིད་བསྡུས་པའི་འགྲེལ་
བ་གོ་ས་ལའི་རྒྱུན་དུ་གྲགས་པ་བརྩམས། སངས་རྒྱས་གསང་བས་ཐོས་བསམ་ཆེར་མ་
མཛད་པར། ཨུཏྤ་ལའི་ཕུང་བོ་གཅིག བ་དམར་སེར་གྱི་མར་སྐྱོགས་གང་། འཇམ་
དཔལ་གྱི་རས་བྲིས་གཅིག་སྟེ། རྫས་དེ་གསུམ་ལ་བརྟེན་ནས་སྒྲུབ་པ་མཛད་པས་གྲུབ་
ཀྱང་སྤྱོད་མ་ཤེས་པར། ཐོས་བསམ་རྒྱ་ཆེར་མཛད་དེ་གངས་ཏེ་སེར་སྒྲུབ་པ་མཛད་
པས་འཇམ་དཔལ་གྱི་ཞལ་གཟིགས། ཕྱག་རྒྱ་ཆེན་པོའི་དངོས་གྲུབ་བརྙེས་ཏེ། རྩེ་མོ་
དང་ངན་སོང་སྦྱོང་རྒྱུད་སོགས་འཇམ་དཔལ་ ལས་དངོས་སུ་ གསན་པར་གསུངས་
7o



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སོ། ། རྒྱ་གར་དུ་ཡོ་ག་ལ་མཁས་པའི་མི་གསུམ་ཞེས་གྲགས་པའི་ནང་ཚན། ཀུན་
དགའ་སྙིང་བོ་ལས་རིམ་བཞིན། དེ་བཞིན་གཤེགས་པའི་རྡོ་རྗེ། ཐཱདྷཱ་ཀ་ར་ཝརྨ། ལོ་
ཆེན་རིན་བཟང་། ལོ་ཆུང་ལེགས་པའི་ཤེས་རབ། སུམ་སྟོན་ཡེ་ཤེས་འབར་ནས་རིམ་
པར་བླ་མ་འཕགས་འོད་པ་ལ་བརྒྱུད། དེ་ལ་བུ་སྟོན་གྱིས་གསན། བུ་སྟོན་སློབ་མ་
ཁྱུང་བོ་ལྷས་པ་ལ་རྗེ་རིན་པོ་ཆེས་གསན་པ་ཡིན་ནོ། ། དེ་ནས་རིམ་པར་བརྒྱུད་དེ་
ཀུན་མཁྱེན་ཡབ་སྲས་ལ་བརྒྱུད་དོ། ། རྡོ་རྗེ་འཆང་གཉན་ཐོག་བཀའ་དྲིན་ཅན་དང་།
རྡོ་རྗེ་འཆང་རྗེ་བློ་བཟང་ཚུལ་ཁྲིམས་རྒྱ་མཚོ་རྣམ་གཉིས་ལས་བདག་གིས་ཐོབ་པ་ཡིན།
བརྒྱུད་ཚུལ་རྒྱས་པའི་དབང་དུ་བྱས་ན། སྟོད་ལུགས་སྨད་ལུགས་སོགས་ཆོས་འབྱུང་
སྣ་ཚོགས་ཀྱི་བཤད་ཚུལ་མང༌། སློབ་དཔོན་ཀུན་དགའ་སྙིང་བོའི་འགྲེལ་ཆེན་དེ་ཉིད་
སྣང་བ། སློབ་དཔོན་ཤཱཀྱ་བཤེས་གཉེན་གྱི་ཀོ་ས་ལའི་རྒྱུན། སློབ་དཔོན་སངས་རྒྱས་
གསང་བའི་ཨ་བ་ཏཱ་རེ། རྩ་རྒྱུད་ཀྱི་འགྲེལ་བ་སྐོར་གསུམ་གྲགས་ཆེ། ཡང་ཀུན་སྙིང་གི་
རྡོ་རྗེ་འབྱུང་བ། དཔལ་མཆོག་འགྲེལ་བ། གཙུག་དགུའི་ཆོ་ག རྣམ་སྣང་སྒྱུ་དྲའི་
འགྲེལ་བ་སོགས་སོ། ། དེ་དག་གི་དགོངས་དོན་བསྡུས་པ། འདུལ་འཛིན་པའི་ཊཱིཀ་
ཆེན་དང༌། ཡོན་ཏན་བཤེས་གཉེན་གྱིས་ཊཱིཀ་ཆུང་སོགས་ཡིན།
ཚན་པ་གསུམ་པ། འགྲོ་རྣམས་སྡུག་བསྔལ་ལས་གྲོལ་བར་བྱས་པ་ནི། མཛད་
པ་མཛད་པའི་སྒོ། སླར་འདུས་ནས་ཐུགས་ཀའི་ཡི་གེ་ལ་ཐིམ་པ་ནི། སླར་བསྡུ་བའི་
སྒོ། སྔགས་དང་འོད་ཟེར་འདྲེས་པ་ལས་སྦྱོང་བའི་རྒྱལ་བོ་ཏིང་ངེ་འཛིན་གྱི་ཕྱག་རྒྱ་
དང་ལྡན་པར་བསྐྱེད་པ་ནི། སྐུ་བསྐྱེད་པའི་སྒོ། ཐུགས་ཀ་ནས་ཕྱུང་སྟེ་ཤར་གྱི་གདན་
ལ་འཁོད་པ་ནི། བསྐྱེད་ནས་གནས་སུ་གནས་པའི་སྒོ་སྟེ། ཁྲོ་བོ་བཅུ་དྲུག་གི་བར་ལྷ་
ཐམས་ཅད་སྒོ་དྲུག་ལས་བསྐྱེད་ཀྱང་རུང་ངོ་ཞེས་འདུལ་འཛིན་པས་གསུངས། དེ་
ནས་ཡེ་ཤེས་པ་སྤྱན་དྲངས་པ་དེམ་རྒྱས་དགུག་གཞུག་སོགས་བྱེད་པ། ལས་རྒྱུས་ཕྱི་
80



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
•
འབྲང་གི་བགེགས་བསྐྲད་པ། གནས་གསུམ་བྱིན་གྱིས་བརླབ་པ། དམ་རྒྱ་ཆོས་རྒྱུ་
ལས་རྒྱུ་ཕྱག་ཆེན་གྱི་ཕྱག་རྒྱ་བཞིས་རྒྱས་གདབ་པ། ཕྱག་ཆེན་ནི་ད་ལྟ་རང་རང་གི
ཕྱག་ཆེན་བསྒོམས་ཤིང་བཅིངས་པས་གནས་སྐབས་སུ་ཚེ་རབས་དུ་མར་ཡང་བགེགས་
ཀྱི་འཚེ་བ་སོགས་བར་དུ་གཅོད་པས་མི་ཚུགས་པ་དང་། མཐར་མཚན་དཔེའི་སྐུ་
འཐོབ་པའི་ཐབས་དང་བྲལ་བའི་ཞི་བའི་རྒུད་པ་ལས་གྲོལ་བས་དམན་པའི་མྱང་འདས་
སུ་མི་ལྟུང་ཞིང་། དམ་རྒྱས་ཐུགས་གཉིས་སུ་མེད་པའི་ཡེ་ཤེས་མཐར་ཐུག་གི་རྒྱུ་བྱས་
པས་སྟོང་ཉིད་རྟོགས་པའི་ཤེས་རབ་དང་བྲལ་བའི་ཐབས་ཀྱིས་སྲིད་མཐར་ལྷུང་བའི་
རྒུད་པ་ལས་གྲོལ་ལ། ཆོས་རྒྱ་དང་ལས་རྒྱུ་གཉིས་ཀྱིས་ཐབས་ཤེས་ཁྱད་པར་ཅན་དེ་
དག་གི་གྲོགས་བྱས་པས། ཐུགས་གཉིས་སུ་མེད་པའི་ཡེ་ཤེས་དང་དབྱེར་མེད་དུ་
འཚོགས་པའི་ཟབ་གསལ་གཉིས་སུ་མེད་པའི་སྐུ་དེས་ཆོས་འཁོར་བསྐོར་ནས། འཕྲིན་
ལས་རྣམ་པ་བཞིས་གདུལ་བྱའི་སྐལ་བ་དང་འཚམ་པར་རྒྱུན་མི་འཆད་པར་ནམ་མཁའ་
ཇི་སྲིད་བར་སེམས་ཅན་གྱི་དོན་བྱེད་པར་འགྱུར་བའི་དགོས་པ་ཡོད་དོ། ། མཚན་མ་
དེས་སྒྲུབ་པ་བོའི་རྒྱུད་ལ་རྒྱས་བཏབ་ན་དེ་ལས་འདའ་བར་དཀའ་ཞིང་མི་ཕྱེད་པས་
ཕྱག་རྒྱ་སྟེ། དཔེར་ན་རྒྱལ་བོས་ཁྲིམས་སུ་བཅས་པའི་ཕྱག་རྒྱ་ལས་འདའ་མི་ནུས་པ་
བཞིན་ནོ། ། འཇིག་རྟེན་གསུམ་རྒྱལ་གྱི་རྟོག་པ་ལས། རྡོ་རྗེ་སྐུ་ གསུང་ ཐུགས་
རྣམས་ཀྱི། །གཟུགས་བརྙན་སྦྱོར་བ་འདི་དག་ནི། །ཕྱག་རྒྱ་ཀུན་གྱི་ཁྱད་པར་ཏེ། །
འབྱུང་བ་ཡང་ནི་དེ་ཡིས་བསྟན། ། ཞེས་སྐུའི་གསང་བ་ཕྱག་རྒྱ་ཆེན་པོ། གསུང་གི་
གསང་བ་ཕྱག་རྒྱ་ཆེན་པོ། ཐུགས་ཀྱི་གསང་བ་ཕྱག་རྒྱ་ཆེན་པོ། འཕྲིན་ལས་ཀྱི་གསང་
བ་ཕྱག་རྒྱ་ཆེན་པོ་བཞི་ཡོད། བརྗོད་བྱ་དོན་གྱི་ཕྱག་རྒྱ་བཞི་ནི། རྒྱུད་ཐམས་ཅད་
གསང་བ་ལས། རྣམ་པར་ཤེས་པ་རྣམ་པ་བཞི། ། ཕྱག་རྒྱ་བཞི་ཡི་ཆོ་ག་ཡིས། །
གསང་བ་གཉིས་མེད་སྦྱོར་བ་ཡི། །སྐུ་གསུང་ཐུགས་ནི་ཡང་དག་འབྱུང༌། ། ཞེས་
81



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དང༌། འབྱུང་བ་ཆེན་པོ་བཞི་བོ་ཡང་། །ཕྱག་རྒྱ་བཞི་ཞེས་བཤད་པ་ཡིན། ། ཅེས་
བཤད་པས་གཞིའི་ཕྱག་རྒྱ་བཞི་ནི། ཀུན་གཞིའི་རྣམ་པར་ཤེས་པ་དང་སའི་ཁམས་ནི་
ཕྱག་རྒྱ་ཆེན་པོའི་སྦྱང་གཞི། ཉོན་ཡིད་དང་ཆུ་ནི་དམ་རྒྱུའི་སྦྱང་གཞི། ཡེ་ཤེས་དང་མེ་
ནི་ཆོས་རྒྱུའི་སྦྱང་གཞི། དབང་ཤེས་ལྔ་དང་རླུང་ནི་ལས་ཀྱི་ཕྱག་རྒྱུའི་སྦྱང་གཞི་ཡིན་
ནོ། ། ལམ་གྱི་ཕྱག་རྒྱ་བཞི་ནི། འདོད་ཆགས་ཀྱི་གཉེན་པོར་རྣམ་པར་ཐར་བའི་སྒོ་
སྟོང་བ་ཉིད་དང་། བྱང་ཆུབ་ཀྱི་སེམས་རིན་པོ་ཆེའི་རང་བཞིན་གཙོ་བོར་གྱུར་པའི་
རྒྱུད། དེ་ཉིད་བསྡུས་པའི་དུམ་བུ་དང་བོ་ནས་བསྟན་པའི་ལམ་ནི་ཕྱག་ཆེན། ཞེ་སྡང་
གི་གཉེན་པོར་རྣམ་པར་ཐར་བའི་སྒོ་མཚན་མ་མེད་པ་དང་། དེ་བཞིན་གཤེགས་པའི་
བཀའི་རྗེས་སུ་འཇུག་པའི་ཐབས་སུ་དུམ་བུ་གཉིས་པ་ནས་བསྟན་པའི་ལམ་ནི་དམ་རྒྱུ།
གཏི་མུག་གི་གཉེན་པོར་གྱུར་པ་སྨོན་པ་མེད་པའི་རྣམ་པར་ཐར་བའི་སྒོ་དང་། ཤེས་
རབ་ཀྱི་རང་བཞིན་དུམ་བུ་གསུམ་པ་ནས་བསྟན་པའི་ལམ་ནི་ཆོས་རྒྱུ། སེར་སྣ་དང་ལེ་
ལོའི་གཉེན་པོར་གྱུར་པ་རྣམ་པར་ཐར་བའི་སྒོ་མངོན་པར་འདུ་མི་བྱེད་པ་དང༌། སྦྱིན་
པ་དང་བརྩོན་འགྲུས་ཀྱི་རང་བཞིན་དང་། དུམ་བུ་བཞི་བ་ནས་བསྟན་པའི་ལམ་ནི་
ལས་རྒྱའོ། ། འབྲས་བུའི་ཕྱག་རྒྱ་བཞི་ནི། མེ་ལོང་ལྟ་བུའི་ཡེ་ཤེས་དང་། ངོ་བོ་ཉིད་
ཀྱི་སྐུ་དང་། བྱང་ཆུབ་ཀྱི་སེམས་ཆེན་པོའི་རང་བཞིན་མི་བསྐྱོད་པ་ནི་ ཕྱག་ཆེན།
མཉམ་ཉིད་ཡེ་ཤེས་དང་། རྣམ་པར་སྨིན་པའི་སྐུ་དང་། སྦྱིན་པ་ཆེན་པོའི་ངོ་བོ་རིན་
འབྱུང་ནི་དམ་རྒྱ། སོར་རྟོག་ཡེ་ཤེས་དང་། ཆོས་ཀྱི་སྐུ་དང་། ཤེས་རབ་ཆེན་པོའི་ངོ་
བོ་འོད་དཔག་མེད་ནི་ཆོས་རྒྱ། བྱ་གྲུབ་ཡེ་ཤེས་དང་། སྤྲུལ་སྐུ་དང༌། བརྩོན་འགྲུས་
ཆེན་པོའི་ངོ་བོ་དོན་གྲུབ་ནི་ལས་རྒྱའོ། ། རྗོད་བྱེད་ཚིག་ཏུ་བཏགས་པའི་ཕྱག་རྒྱ་
བཞི་ནི། ཕྱག་རྒྱ་དེ་བཞི་རེ་རེ་ལའང་ཕྱི་ནང་གཉིས་སུ་ཕྱེས་ཏེ། ཕྱི་རོལ་ཏུ་རིས་བྲིས་
འབྲི་བ། ལུགས་སུ་བླུག་པ་སོགས་དང་ལུས་ཀྱི་འདུ་བྱེད་ནི་ཕྱིའི་ཕྱག་ཆེན། ལྷའི་
གསང་



ག་
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
གཟུགས་བརྙན་ཡིད་ཀྱིས་བསྒོམ་པ་ནི་ནང་གི་ཕྱག་ཆེན་ཡིན་ནོ། ། རྡོ་རྗེ་དང་ལག་
པས་གཟུགས་བརྙན་འབྲི་བ་སོགས་ནི་ཕྱིའི་དམ་རྒྱུ། ཏིང་ངེ་འཛིན་བསྒོམ་པ་ནང་གི་
དམ་རྒྱའོ། ། ཡི་གེ་ཕྱི་རོལ་ཏུ་འབྲི་བ་དང་ངག་ཏུ་བརྗོད་པ་སོགས་ཕྱིའི་ཆོས་རྒྱ།
ཡིད་ཀྱིས་ལྕེ་ལ་བཀོད་པ་ནང་གི་ཆོས་རྒྱའོ། ། ཕྱི་རུ་ཕྱག་རྒྱ་ལེགས་པར་འབྲི་བ་ནི་
ཕྱིའི་ལས་རྒྱ། ཏིང་ངེ་འཛིན་གྱིས་བརྟན་པ་ནང་གི་ལས་རྒྱུའོ། ། ཕྱག་རྒྱ་བཞིའི་སྒྲ་
བཤད་ཀྱི་དབང་དུ་བྱས་ན། དང་བོ་སེམས་ཅན་གྱི་རྒྱུད་ལ་རྒྱས་འདེབས་པས་ན་ཕྱག་
རྒྱུ། དེ་ཉིད་གཞན་ལས་མཆོག་ཏུ་གྱུར་པས་ན་ཆེན་པོ། གཉིས་པ་སངས་རྒྱས་ཐམས་
ཅད་ཀྱི་གསང་བ་ཀུན་རྫོབ་ཏུ་སྟོན་པར་བྱེད་པས་ན་དམ་ཚིག་གི་ཕྱག་རྒྱ། གསུམ་པ་
ཆོས་ཐམས་ཅད་རང་བཞིན་གྱིས་རྣམ་པར་དག་པའོ་ཞེས་རྟོགས་པ་ནི་ཆོས། དེ་ཉིད་
སེམས་ཅན་གྱི་རྒྱུད་ལ་རྒྱས་འདེབས་པས་ན་ཕྱག་རྒྱ་སྟེ་ཆོས་རྒྱའོ། ། བཞི་བ་བརྩོན་
འགྲུས་ཀྱི་རང་བཞིན་གྱི་བྱ་བ་ནི་ལས། དེ་སྟོན་པར་བྱེད་པའི་ཚུལ་འདྲ་བ་ནི་ཕྱག་རྒྱ་
སྟེ་ལས་རྒྱའོ། ། ཕྱག་རྒྱུ་བཞིའི་ཕན་ཡོན་ནི། རྩ་བའི་རྒྱུད་ལས། ཡང་དག་བཅིངས་
པ་ཙམ་གྱིས་ནི། །རྡོ་རྗེ་སེམས་དཔའ་ལ་སོགས་ཚོགས། །དམ་ཚིག་ཉམས་ཀྱིས་
འཇིགས་པ་ན། །བྱིན་གྱིས་རློབས་པ་ཉིད་དུ་འགྱུར། ། ཞེས་ལྷ་རྣམས་སྔོན་དམ་
ཚིག་མཛད་ པའི་རྗེས་ སུ་ དགོངས་ནས་བྱིན་གྱིས་རློབས་པར་མཛད་ པ་ ཡིན་ ལ།
གཞན་ཡང་དཔལ་མཆོག་ལས། སྤྱོད་པ་ཕྱག་རྒྱ་ལ་རག་ལས། །ཕྱག་རྒྱ་རྣལ་འབྱོར་
ལ་གནས་པ། །རྣལ་འབྱོར་ཁྱད་པར་གྱིས་བསྒྲུབ་བྱ། ། ཞེས་སོགས་གསུངས་པ་
ལྟར། རང་དོན་མི་གནས་པའི་མྱ་ངན་ལས་འདས་པ་བརྙེས་པ་ནས་སྤྲུལ་སྐུས་སེམས་
ཅན་གྱི་དོན་མཛད་པའི་སྤྱོད་པ་ནི། གཟུགས་བརྙན་ལྟ་བུའི་སྐུ་གསུང་ཐུགས་རྡོ་རྗེར་
མོས་ནས་ཕྱག་རྒྱ་བཞི་བཅིངས་པས་འགྲུབ་པའི་ཕྱིར་དེ་ལ་རག་ལས་ལ། ཕྱག་རྒྱ་བཞི་
ནི་རྣལ་འབྱོར་ལ་རག་ལས་སོ། ། རྣལ་འབྱོར་ནི་ཁྱད་པར་རིགས་ཐམས་ཅད་ཀྱི་དམ་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ར
ཚིག་གི་ཕྱག་རྒྱ་བཞིས་སྒྲུབ་པར་བྱེད་དོ། ། དཔེར་ན། ལུས་ཀྱིས་སེམས་སྒྲུབ།
སེམས་ཀྱིས་ལུས་སྒྲུབ་པ་བཞིན་དུ། ཕྱག་རྒྱུ་ཕན་ཚུན་ལ་བལྟོས་ནས་གཅིག་གིས་
གཅིག་སྒྲུབ་པས། འཚང་རྒྱ་བ་རྟེན་འབྲེལ་གྱི་ཆོས་ཉིད་ཡིན་ནོ། ། ཞེས་པའི་དོན་
དུ་འབྲེལ་ཡོད། ཕྱག་རྒྱ་བཞིས་རྒྱས་གདབ་པའི་གོ་རིམ་ནི། དམ་ཚིག་གི་ཕྱག་རྒྱས་
བསྒྲུབས་ཤིང་དབང་དུ་བྱས་ནས། ཕྱག་རྒྱུ་གཞན་གསུམ་གྱིས་རྒྱས་བཏབ་ནས་རབ་
ཏུ་གནས་པར་བྱེད་པ་ཡིན་ལ། དེས་ན་ཐུགས་དམ་ཚིག་གི་ཕྱག་རྒྱས་སྒྲུབ། གསུང་
ཆོས་ཀྱི་ཕྱག་རྒྱས་འགོད། འཕྲིན་ལས་ཀྱི་ཕྱག་རྒྱས་འཕྲིན་ལས་ལ་སྦྱར་ནས་ཕྱག་རྒྱ་
ཆེན་པོའི་ཚུལ་དུ་རབ་ཏུ་གནས་པར་བྱེད་པ་སྟེ། སྟོད་འགྲེལ་ལས། དེ་བས་ན་དམ་
ཚིག་གི་ཕྱག་རྒྱས་ལྷ་རྣམས་བསྒྲུབ་པར་བྱས་ལ། ཆོས་དང་ལས་དང་། ཕྱག་རྒྱ་ཆེན་
པོས་ལྷ་རྣམས་བཞག་པར་བྱའོ། ། སྐུའི་གསང་བའི་ཕྱག་རྒྱ་ཆེན་པོའི་ཚུལ་དུ་མཐར་
ཐུག་པས་ལྷ་དང་ལྷ་མོ་རྣམས་བཞུགས་པ་ཡིན་ཏེ། རྒྱུ་དེས་ཀྱང་ཕྱག་རྒྱ་ཆེན་པོ་ཕྱིས་
བསྟན་པར་བྱ་ཡི། ལས་ཀྱི་ཕྱག་རྒྱུ་ནི་མ་ཡིན་ནོ། ། ཞེས་སོ། ། དེ་ཡང་རྣལ་
འབྱོར་གྱི་ཚུལ་ཐམས་ཅད་ལས། དམ་ཚིག་གི་ཕྱག་རྒྱ་ཡང་དག་པར་སྒྲུབ་ལ། དེའི་
རྗེས་ལ་ ཕྱག་རྒྱ་གཞན་ཐམས་ཅད་སྦྱར་བར་བྱའོ་ཞེས་པའི་དོན་འདི་སྟོན་པ་ཡིན།
གཞན་ལས། ཕྱག་རྒྱ་ཆེན་པོ་འཆིང་བ་དང་བོར་གསུངས་པ་ནི། རྒྱས་གདབ་བྱ་བའི་
ཡུལ་བསྟན་པ་ཡིན་ལ། ཕྱིས་མ་བསྟན་པ་དེ་ཉིད་དང་འདྲ་བ་ལ་དགོངས་པའོ། །
གལ་ཏེ་དང་བོར་ཕྱག་ཆེན་བཅིངས་ནས། ཕྱིས་ཕྱག་ཆེན་གྱིས་རྒྱས་མ་བཏབ་ན།
སྒྲུབ་པའི་ཡན་ལག་བཅུ་དྲུག་མི་ཚང་བས་ལྷ་འགྲུབ་པར་མི་འགྱུར་ཏེ། ལྷ་རེ་རེ་བསྒྲུབ་
པ་ལ་ཡན་ལག་བཅུ་དྲུག་ཚང་དགོས། སྟོད་འགྲེལ་དུ་སྒྲུབ་པའི་ཡན་ལག་བཅུ་དྲུག་
བསྟན་པ་ནི། ཕྱག་རྒྱ་ཆེན་པོ་དང་། དམ་ཚིག་དང་། ཆོས་དང་། ལས་ཀྱི་ཕྱག་རྒྱ་
དང༌། དགུག་པ་དང་། གཞུག་པ་དང་། བཅིང་བ་དང་། དབང་དུ་བྱ་བ་དང་།



བ
.
ན
༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
བྱིན་གྱིས་བརླབ་པ་དང་། དབང་བསྐུར་བ་དང་། ཏིང་ངེ་འཛིན་དང་། མཆོད་པ་
དང་། སྙིང་བོ་དང་། ཕྱག་རྒྱ་དང་། སྔགས་དང༌། རིག་པའོ། ། འདི་དག་ནི་
རྣམ་པར་ སྣང་མཛད་ ལ་ སོགས་ པ་ རེ་ རེ་ ཞིང༌ སོ་ སོར་ བསྒྲུབ་ པར་ བྱ་ བའི་ ཕྱིར་
གསུངས་སོ། །
ཨོ་སྔགས་ཀྱི་འགོ་འདྲེན། སརྦ་བིད། ཐམས་ཅད་རིག་པ། སརྦ་ཨཱ་ཝ་ར་ཎ།
སྒྲིབ་པ་ཐམས་ཅད། བི་ཤོ་དྷ་ནེ། རྣམ་པར་སྦྱོངས། ཧ་ན། བསྣུན། ཧཱུྃ་ཕཊ་
ནི་སླའོ། །
སྒེག་སོགས་བརྒྱུད་ཀྱིས་མཆོད་པ་ནི། སྙིང་གར་སྣ་ཚོགས་རྡོ་རྗེ་བསམ་ལ་དེའི་
འོག་ཏུ་ཧཱུཾ་ལས་རང་སྒེག་མོར་གྱུར་ཏེ། གར་སྔོན་དུ་འགྲོ་བས་སྒེག་མོའི་ལས་རྒྱ་
བཅིངས་ཏེ། ཨོཾ་བཛྲ་ས་ཏཱ་སུ་སཾ་གྲ་ཧང་། བཛྲ་ལཱ་སྱ་ཞེས་བརྗོད་པས་སྒེག་མོ་དཔག་
མེད་སྤྲོས་ཏེ་དཀྱིལ་འཁོར་བའི་ལྷ་ཐམས་ཅད་ལ་འདོད་པ་དང་དགའ་བའི་མཆོད་པས་
མཆོད་ལ། སླར་ཡང་རང་གི་ཐུགས་ཀར་སྣ་ཚོགས་རྡོ་རྗེ་ལ་ཛཧཱུྃཁཾ་ཧོཞེས་བྱ་བས་
དགུག་གཞུག་བཅིང་མཉེ་བྱས་ནས་གར་དཀུ་གཡོན་པའི་ཆར་བསྡུས་ཏེ་ཕྱག་རྒྱ་གྲོལ་
ལོ། །དེ་བཞིན་དུ་ཕྲེང་བ་མ། ཨོཾ་བཛྲ་རཏྣ་མ་ནུཏྟ་རཾ། བཛྲ་མཱ་ལེ་ཞེས་ཕྲེང་བ་མ་
སྤྲོས། གདུ་བུ། རྣ་རྒྱུན། དཔུང་རྒྱན་སོགས་ཀྱིས་མཆོད། ཡང་ཨོཾ་བཛྲ་དྷརྨཱགཱ་ཡ་
ནི༔ བཛྲ་གཱིརྟི་ཞེས་གླུ་མ་སྤྲོས་ཏེ་གླུས་མཆོད། ཨོཾ་བཛྲ་ཀཀ་རོད་བྷ་ཝེ། བཛྲ་ཚྭ་
ཏེ་ཞེས་གར་མ་སྤྲོས་ཏེ་གར་གྱིས་མཆོད། དེ་བཞིན་དུ་བདུག་པ་མ་ལ་སོགས་པས་
མཆོད་པའོ། ། བསྟོད་པ། མཉམ་མེད་མི་གཡོ་སོགས་ནི། སངས་རྒྱས་མཉམ་སྦྱོར་
ལས་གསུངས་ལ། རྡོ་རྗེ་སྙིང་བོ་རྒྱན་གྱི་རྒྱུད་དང་། གཙུག་དགུའི་རྒྱུད་ལ་སོགས་པ་
མང་བོ་ནས་འབྱུང་ལ། འགྱུར་གཙུག་དགུའི་རྒྱུད་ལྟར་ལེགས་ཞེས་གསུངས། བཟླས་
པའི་གྲངས་ནི། གཙོ་བོ་དང་མེ་ཏོག་གང་ལ་ཕོག་པའི་ལྷའི་སྔགས་འབུམ་ཕྲག་རེ།



༢མལབ་
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཞན་རྣམས་མ་མཐའ་ཁྲི་ཕྲག་རེ། ཡེ་ཤེས་འབེབས་པའི་སྔགས་འབུམ། བསྙེན་པ་
ཁ་སྐོང་དང་བཅས་སྦྱིན་སྲེག་སོང་ནས། དཀྱིལ་འཁོར་དུ་འཇུག་ཅིང་གཞན་ལ་དབང་
བསྐུར་བ་ལ།
ཀུན་རིག་གི་བུམ་རྫས་ནི། བྱི་རུ། གསེར། དུང་ངམ་མུ་མེན། མུ་ཏིག
པདྨ་རཱ་ག་སྟེ་རིན་པོ་ཆེ་ལྔ། པདྨ་རཱ་ག་མེད་ན་དངུལ་དང་ཟངས་དང་དུང་གང་རུང་
ངོ༌། ། མུ་མེན་མེད་ན་ནོར་བུ་ཡང་རུང་ངོ༌། ། བྲི་ཧཱ་སྟི་སྟག་ཚེར། ཀཎྜ་ཀ་རི་ཚེར་
མ་བྱེད་པ། མ་ཧཱ་དེ་བ་ལྷ་དང་བཅས་པ། དཎྜོ་པ་ལ་དབྱུག་པའི་ཨུཏྤལ། ཤྭ་ཏ་ཨ་བ་
རཱི་ཛ་ཏི་སྟེ། གཞན་གྱིས་མི་ཐུབ་པ་དཀར་བོ་སྟེ་སྨན་ལྔ་དང༌། འབྲས་དང༌། ནས།
གྲོ། ཏིལ། སྲན་མ་མཱ་ཤ་སྟེ་འབྲུ་ལྔ། གཙུག་དགུ་ལས། སྙིང་བོ་ལྔ་དང་ཡང་དག་
ལྡན། ། ཞེས་གསུངས་པའི་དོན། ཆུའི་སྙིང་བོ་ལན་ཚྭ། མེ་ཏོག་གི་སྙིང་བོ་སྦྲང་།
རྩི་ཐོག་གི་སྙིང་བོ་མར། ཤིང་ཏོག་གི་སྙིང་བོ་ཀ་ར། འབྲུའི་སྙིང་བོ་ཏིལ་མར། ཁ་
ཅིག་གིས་སའི་སྙིང་བོ་གསེར་རམ་འོ་མ་ཞེས་བཤད། ཤིང་གི་སྙིང་བོ་བུ་རམ་ཞེས་པ་
སྟེ་སྙིང་བོ་ལྔ། ག་བུར་ཛ་ཏི་གུར་གུམ་ཙན་ཏན་དཀར་དམར་སྟེ་དྲི་ལྔ་རྣམས་གཞུག
མགུལ་ཆིངས་ནི། རྡོ་རྗེ་མཁའ་འགྲོར། མགྲིན་པ་རས་ཟུང་གསར་བས་དཀྲི་ཞེས་
གསུངས་པ་ལྟར། རིམ་གྱིས་བྱ་བར་བཤད། ཀླུ་བྱང་གིས། གོས་ནི་དཀར་བོ་ཆེན་པོ་
ཡིས། །བུམ་པའི་མགྲིན་པ་བཅིང་བར་བྱ། ་ །གོས་ཀྱི་སྟེང་དུ་སྲད་བུ་དག །དཀར་བོ་
ཆོ་ག་མཁས་པས་དགོད། ། ཅེས་གསུངས། ཧཱུྃ་བདུན་བཟླས་པའི་སྲད་བུ་དཀར་བོ་
བདུན་གྱིས་དཀྲི་སྔགས་མཛད། ཨོ་བཛྲ་ ཤེ་ཁ་ར་རུ་ཏྲ་མ་ཎ་དི་ ཤྲཱི་བྷན་དྷ་ཧཱུྃ་ཞེས་
པའོ། ། ཁ་ ཅིག་ གིས་མགུལ་ཆིངས་ དཀྲོག་ ལྔའམ་བདུན་བྱེད་ གསུངས་ ཀྱང་།
གསུམ་བྱ་བར་རྣམ་འཇོམས་ཀྱི་རྒྱ་འགྲེལ་ཁ་ཅིག་ལས་བཤད་དོ། ། མཆོད་པ་ཉེར་ལྔ་
བ་ནི། སྦྱོང་རྒྱུད་ལས། དེ་ནས་ལྷའི་ནོར་བུ་དྲི་མ་མེད་པའི་འོད་ཅེས་བྱ་བ་དང་།
ས་མ1
ག་ 1
86



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ལྷའི་བུ་དེ་དག་གིས་བཅོམ་ལྡན་འདས་ལ། ནོར་བུ་དང་། གསེར་དང་། དངུལ་
དང་། དོ་ཤལ་དང་། སེ་མོ་དོ་དང་། གདུ་བུ་དང༌། དཔུང་རྒྱན་དང་། སྙན་ཆ་ལ་
སོགས་པ་རྒྱན་རྣམས་ཀྱི་ཁྱད་པར་རྣམ་པ་སྣ་ཚོགས་པ་རྣམས་དང་། གདུགས་དང་།
རྒྱལ་མཚན་དང་། བ་དན་དང༌། འཕན་དང་། ལྡ་ལྡི་དང་། རྔ་ཡབ་ལ་སོགས་པ་ཡོ་
བྱད་ཀྱི་ཁྱད་པར་སྣ་ཚོགས་པ་དང༌། སེངྒེའི་གདན་དང་། གཟིམ་ཆས་དང༌། ཕོ་
བྲང་དང༌། གཞལ་མེད་ཁང་དང་། ཁང་བུ་བརྩེགས་པ་ལ་སོགས་པ་གནས་ཀྱི་ཁྱད་
པར་སྣ་ཚོགས་དང་། མེ་ཏོག་ལ་སོགས་པ་མཆོད་པའི་ཁྱད་པར་སྣ་ཚོགས་པ་དང་།
རང་གི་ལུས་དང་། ངག་དང་། སེམས་ཀྱང་འབུལ་ལོ། །གཞན་ཡང་གླང་བོ་ཆེ་དང་།
བ་ལང་དང་། རྟ་དང་། སེངྒེ་དང་། སྟག་དང་། སྤྲེའུ་དང་། དགོ་བ་དང་། ཐུག་
རེ་དང་། མ་ཧེ་དང་། བོང་བུ་དང༌། རྔ་མོང་དང་། ཆུ་སྲིན་དང་། ཕག་དང་། ར་
དང་། གླང་དང༌། བ་དང་། འདོད་འཇོའི་བ་ལ་སོགས་པ་ཁྱད་པར་དུ་མའང་ཕུལ་
ནས། བཅོམ་ལྡན་འདས་ཀྱི་དཀྱིལ་འཁོར་དུ་མ་རྣམས་ཀྱང་མངོན་པར་མཆོད་ཅེས་
གསུངས། ཨོཾ་སརྦ་བིད། ཐམས་ཅད་རིག་པ། པཱུ་ར་པཱུ་ར། རྫོགས་པ་རྫོགས་པ།
སཱུ་ར་སཱུ་ར། ངེས་པར་འཇུག་པ་ངེས་པར་འཇུག་པ། ཨ་བརྟ་ཡ་ ཨ་བརྟ་ཡ་ཧོ།
འཇིགས་པ་མེད་པ་འཇིགས་པ་མེད་པའོ། །
ཆས་སུ་གཞུག་པ་ལ། སྦྱོང་རྒྱུད་ལས། རབ་ཞི་ཁ་ནས་སྔགས་བཟླས་གཞུག་
པར་བྱ། །དར་ལ་སོགས་པས་མིག་གཉིས་གཡོགས་ནས་ནི། །རྡོ་རྗེ་འཛིན་དཔལ་
པདྨ་ལག་གཉིས་བྱ། །མེ་ཏོག་རིན་ཆེན་ལ་སོགས་དེ་བརྒྱུན་ལ། །གཡོན་གྱིས་ལག་པ་
བཀང་སྟེ་གཞུག་པར་བྱ། ། ཞེས་ཆས་འཇུག་རྒྱས་བསྡུས་ཅི་རིགས་བྱ་བར་གསུངས་
པ་དང་། རྡོ་རྗེ་འབྱུང་བ་ལས། རྡོ་རྗེ་སྲུང་བ་བཟླས་པའི་རས་དམར་བོའི་སྟོད་
གཡོགས་དང་སྨད་གཡོགས། རྡོ་རྗེ་གནོད་སྦྱིན་དང་སྒོ་བ་བཞིའི་སྔགས་བཟླས་པའི་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གདོང་གཡོགས་འཆིང་བར་བཤད།
རྡོ་རྗེ་འབྱུང་བ་ལས། སྡིག་པ་བཤགས་པ་ལ་སོགས་པ་བྱེད་དུ་གཞུག་སྟེ་ཞེས་
དང་། དབང་ མེད་ ཅེས་ པ་ནས་ གནས་ པར་ བགྱི་ ཞེས་ ལན་ གསུམ་བརྗོད་ ཅེས་
གསུངས་པ་འདི་ཐེག་ཆེན་གྱི་འཇུག་པའི་སྒོ་བྱང་སེམས་ཀྱི་སྡོམ་པ་འཛིན་པར་སྟོན་པ་
ཡིན། དེ་ལ་སྡིག་པ་བཤགས་པ་ནི། ཉོན་མོངས་པའམ་གང་ཟག་གཞན་གྱི་དབང་དུ་
གྱུར་ནས་རང་དབང་མེད་པར་བདག་ གིས་མི་དགེ་བ་སྟེ་སྡིག་ པ་བགྱིས་པ་དང་།
གཞན་གྱི་བྱེད་པ་ལ་རྗེས་སུ་ཡི་རང་བ་དང༌། ཡང་ན་དེ་གཉིས་ལས་རྣམ་པ་གཞན་
བགྱིད་དུ་བསྩལ་པ་སྟེ་གཞན་བྱེད་དུ་བཅུག་པའི་སྡིག་པ་གང་ཡིན་པ་དེ་དག་ཐམས་
ཅད་བྱང་ཆུབ་མཆོག་རྫོགས་པའི་སངས་རྒྱས་ཀྱི་སྤྱན་སྔར་དུས་ད་ལྟ་ཉིད་དུ་མ་ལུས་
པར་སོ་སོར་བཤགས་པར་བགྱིའོ། ། མ་ལུས་ཞེས་པ་ལ་སྐད་དོད་མི་སྣང་གསུངས་
ཡོད། དགེ་བ་ལ་རྗེས་སུ་ཡི་རང་བ་ནི། བདེ་གཤེགས་སངས་རྒྱས་དང་དེའི་གདུང་
སོབ་པའི་སྲས་བྱང་ཆུབ་ སེམས་དཔའ་རྣམས་ ཀྱི་ སྦྱིན་ སོགས་བསོད་ནམས་ དང་།
ཤེས་རབ་ཡེ་ཤེས་ཀྱི་ཚོགས་ལ་གཉིས། ཟབ་པ་ཉན་རང་གི་སྤྱོད་ཡུལ་དུ་མ་གྱུར་པའི་
སྟོང་ཉིད་མཚན་མེད་སྨོན་མེད་རྟོགས་པ་དང་། རྒྱ་ཆེ་བ་སྙིང་རྗེ་སེམས་ཅན་ལ་ཁྱབ་
པའམ་རྫུ་འཕྲུལ་ལ་སོགས་པ་ཕལ་བའི་བློར་མི་ཤོང་བའི་རྒྱ་ཆེན་པོས་འགྲོ་བ་མ་ལུས་
པའི་གནས་སྐབས་དང་མཐར་ཐུག་གི་དོན་སྒྲུབ་པར་བྱེད་པ་བོ་དང་། དེ་ལས་གཞན་
ཉན་རང་དང་སོ་སྐྱེས་བསྡུས་པའི་དགེ་བ་གཞན་ཐམས་ཅད་ལའང་སྒྲུབ་པ་བོ་བདག་
ནི་དུས་རྟག་ཏུ་རྗེས་སུ་ཡི་རང་བ་སྟེ་མངོན་པར་དགའོ། ། སྐྱབས་སུ་འགྲོ་བ་ལ་ནི།
དམིགས་པ་མེད་ པའི་ ཐུགས་ རྗེ་ ཆེན་ པོས་ སེམས་ ཅན་ ཐམས་ ཅད་ ལ་ ཁྱབ་ པས་
གདུངས་པའི་ཐུགས་ཏེ་ཡིད་དང་ལྡན་པར་གྱུར་ཅིང་། གང་ཟག་དང་ཆོས་ཀྱི་བདག་
ཏུ་རྨོངས་པའི་གཏི་མུག་གི་ཚོགས་ཀུན་མ་ལུས་པ་བཅོམས་ཏེ། དེ་བཞིན་གཤེགས་
88



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
པའི་རིགས་རྡོ་རྗེ་དང༌། རིན་པོ་ཆེ་དང་། པདྨ་དང་། ལས་ཀྱི་རིགས་ཏེ་མ་ལུས་པའི་
རིགས་ཀྱི་པདྨའི་དབུས་སུ་བཞུགས་པའི་བདེ་བར་གཤེགས་པ་རྣམས་ལ་སྐྱབས་སུ་
མཆི། བློ་མཆོག་བྱང་ཆུབ་སེམས་དཔའ་རྣམས་ཀྱི་དགའ་བ་བསྐྱེད་པའི་གནས་ཡིན་
པས་ཀུན་དགའ་ར་བ། དམན་པ་ཉན་རང་གི་ཐེག་པར་ལྷུང་བས་འཇིགས་པ་རྣམས་
ལ་མི་འཇིགས་པ་སྦྱིན་པར་བྱེད་པའི་རྒྱལ་བྱེད་ཀྱི་ཚལ། སྲིད་པ་འཁོར་བ་སྟེ་དེའི་
འབྱོར་བ། སྲིད་པ་དང་སྲིད་པའི་ཡོ་བྱད་ཕུན་སུམ་ཚོགས་པ་ལ་ཆགས་པ་ཟིལ་གྱིས་
གནོན་པ་ཡི། མི་གནས་པའི་མྱ་ངན་ལས་འདའ་བར་བྱེད་པ། རྡོ་རྗེ་ཐེག་པའི་ཆོས་ལ་
སྐྱབས་སུ་མཆིའོ། ། འདོད་ཆགས་ལ་སོགས་ཞེས་སོགས་སྒྲས་བསྡུས་པ་ཞེ་སྡང་དང་
གཏི་མུག་ལ་སོགས་པ་སྦྲུལ་གྱི་དུག་དང་འདྲ་བ་དེ་དག་བཅོམས་ཤིང་། བདག་མེད་
རྟོགས་པའི་བློ་གྲོས་དེ་རང་གི་སྤང་བྱའི་དགྲ་ལས་རྣམ་པར་རྒྱལ་བ་སྟེ། བློ་གྲོས་རྣམ་
རྒྱལ་ཞེས་གསུངས་མོད། སྐད་དོད་ངོ་མ་ལ་རྣམ་དག་ཞེས་པ་ཡོད་དེ་ལྟ་བ་ཕྱིན་ཅི་
ལོག་གི་དྲི་མས་མ་གོས་པས་རྣམ་པར་དག་པའི་ཤེས་རབ་དང་། ཐུགས་རྗེ་ཆེན་པོའི་
ཡིད་དང་ལྡན་པ་བྱང་ཆུབ་ལས་ཕྱིར་མི་ལྡོག་པའི་བརྟུལ་ཞུགས་ཅན་གྱི་དབང་བོ་བྱང་
ཆུབ་སེམས་དཔའི་ཚོགས་སྟེ་དགེ་འདུན་ལ་སྐྱབས་སུ་མཆི་ཞིང་། སྲིད་དང་བྲལ་བ་
རྣམས་ལ་བདག་ཕྱག་འཚལ། ། ཞེས་སྲིད་པ་འཁོར་བ་དང་བྲལ་བ་སྟེ་སྤངས་པ་
རྣམས་ལ་བདག་ཕྱག་འཚལ་ཞེས་སོ། ། སྨོན་སེམས་བསྐྱེད་པ་ནི། རྒྱུ་ཡི་རྗེས་ལ་
བདག་པོའི་ཡུལ་བདག་ཉིད། ། ཅེས་རྒྱུ་ཞེས་པ་བི་བྷུ་ཏི་ཙན་དྲས། མན་ངག་དང་།
བྱང་ཆུབ་འདོད་པ། མཆོག་གསུམ་ལ་སྐྱབས་སུ་འགྲོ་བ་རྣམས་ཡིན་པར་གསུངས་པ་
དང་། གཙོ་བོ་སེམས་ཡང་དག་པ་ཇི་ལྟ་བ་བཞིན་དུ་ཤེས་པའི་མཚན་ཉིད་ཅན་གྱི་
བྱང་ཆུབ་ལ་སེམས་པའམ། དེ་དང་གཉིས་སུ་མེད་པའི་བྱང་ཆུབ་ཀྱི་སེམས་ནི་རྒྱུ་ཡིན་
ལ། དེའི་རྗེས་ལ་སྟེ་བར་མ་ཆད་པར་དེ་མ་ཐག་པར། ཐོག་མཐའ་མེད་པའི་ཆོས་
89
.
：
： ་....
.. རྒྱུ •



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དབྱིངས་དང་དབྱེར་མི་ཕྱེད་པའི་ཀུན་ཏུ་བཟང་བོ་ནི་བདག་པོ་སྟེ། རྩེ་མོར། དེ་བས་
ང་ནི་རྒྱལ་བོ་ཆེ། །འཇིན་རྟེན་ཀུན་གྱི་བདག་པོར་བསྟན། ། ཞེས་པ་ལྟར་ཡིན།
དེའི་དམིགས་པའི་ཡུལ་ནི། ཤེས་རབ་ཀྱི་དམིགས་ཡུལ་རྣམ་པར་ཐར་བའི་སྒོ་བཞི་
དང་། ཐབས་ཀྱི་དམིགས་ཡུལ་ཕ་རོལ་ཏུ་ཕྱིན་པ་དྲུག་གིས་མཐར་ཕྱིན་པར་བྱས་པས།
འབྲས་བུའི་སྟོབས་ཀྱིས་དགྲ་ལས་རྒྱལ་གྱུར་པ། ། ཞེས་འབྲས་བུ་དོན་དམ་བྱང་ཆུབ་
ཀྱི་སེམས་ཡང་དག་པ་ཇི་ལྟ་བ་བཞིན་ཤེས་པའི་བྱང་ཆུབ་ཆེན་པོ་བརྙེས་པའི་སྟོབས་
ཀྱིས་སྤང་བྱའི་དགྲ་ལས་རྣམ་པར་རྒྱལ་བར་གྱུར་པ་ཡིན་ཏེ། རྒྱུ་བྱང་ཆུབ་ཀྱི་སེམས་ཀྱི་
རྩ་བ་ཡང་སྙིང་རྗེ་ཆེན་པོ་ཡིན་པས། སེམས་ཅན་སྡུག་བསྔལ་ཅན་ལ་དམིགས་པའི་
སྙིང་རྗེ་ཆེན་པོའི་རྩ་བ་ཟུག་པ་དང་། ངོ་བོ་སེམས་ཡང་དག་པ་ཇི་ལྟ་བ་བཞིན་དུ་
རྟོགས་པ་མཐར་ཐུག་པ་སྟེ། ཉན་རང་སོགས་ཀྱི་བྱང་ཆུབ་དང་། མཉམ་པ་མེད་པ་བླ་
ན་མེད་པའི་བྱང་ཆུབ་ཏུ་སེམས་བསྐྱེད་པར་བགྱིའོ་ཞེས་པའི་དོན་ཡིན། འགྱུར་
གཞན་དུ། སོ་སོར་རིག་དང་སྙིང་རྗེའི་རྩ་བ་ཅན། །བྱང་ཆུབ་ཡང་དག་རིག་པ་
བདག་གིས་བཟུང་། ། ཞེས་པ་རྒྱ་དཔེ་དང་མཐུན་པ་ཞིག་ཡིན། རྣམ་ཐར་སྒོ་བཞི་
སོ་སོར་རིག་པའི་ཤེས་རབ་དེ་ཡང་། སེམས་ཅན་སྡུག་བསྔལ་ལས་སྒྲོལ་བའི་སྙིང་རྗེ་
ཆེན་པོའི་རྩ་བ་ཅན་དེ། སྟོང་ཉིད་སྙིང་རྗེའི་སྙིང་བོ་ཅན་གྱི་བྱང་ཆུབ་ཀྱི་སེམས་ཡང་
དག་པར་ རིག་ པ་ བདག་ གིས་ བཟུང་ སྟེ་ སེམས་བསྐྱེད་ པར་ བགྱི་ ཞེས་འགྲེལ་ན།
འགྲེལ་བདེ་བ་ཞིག་སྟེ། འཇུག་སེམས་ནི། སེམས་ཅན་རྣམས་ནི་ཡོངས་སུ་སྨིན་པ་
འམ། ། ཞེས་སོགས་དེ་ལྟར་གཞན་དོན་དུ་སྨོན་པའི་སེམས་བསྐྱེད་ནས། དེའི་རྒྱུ་
ཕར་ཕྱིན་དྲུག་ལ་སློབ་པའི་འཇུག་སེམས་བསྐྱེད་པའི་ཕྱིར། སེམས་ཅན་རྣམས་ནི་
སྤང་བྱ་སྤང་རུང་དང་གཉེན་པོ་སྐྱེ་རུང་དུ་ཡོངས་སུ་སྨིན་པར་བྱ་བའི་ཕྱིར་རམ། ཡང་
ན་ནི། སེམས་ཅན་ཐམས་ཅད་སྲིད་ཞིའི་རྒུད་པ་ལས་ཡོངས་སུ་བསྐྱབ་པར་བྱ་བའི་



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ཕྱིར་རམ། རང་གི་སེམས་སེར་སྣའི་དྲི་མ་དག་པར་བྱ་བའི་ཕྱིར་དུ་ལུས་ལོངས་སྤྱོད་ལ་
སོགས་པ་འདི་དག་ཐམས་ཅད་རྩྭ་དང༌། སོགས་སྒྲས་བསྡུས་པ་བོང་བ་བཞིན་དུ་བོར་
ལ་མི་འཛིན་པར་བཏང་ཞིང་སྦྱིན་པ་བྱེད་པ་དང་། དེ་བཞིན་དུ་མི་དགེ་མཐའ་དག་
སྤོང་བའི་ཚུལ་ཁྲིམས་དང་། མི་མཐུན་ཕྱོགས་ཀྱིས་མི་འཁྲུགས་པའི་བཟོད་པ། བྱང་
ཆུབ་ཆེན་པོར་སྤྲོ་བའི་བརྩོན་འགྲུས། སྲིད་པ་འཇོམས་པའི་བསམ་གཏན། སྡུག་
བསྔལ་དང་སྒྲིབ་པ་གཅོད་པའི་ཤེས་རབ། ཉན་རང་ལས་བླ་ན་མེད་པ་སྟེ། བདག་
དང་གཞན་རྣམས་རང་གི་སྤང་བྱའི་དྲི་མ་དག་པར་བྱ་བའི་ཕྱིར་དུ། སྐད་ཅིག་རེ་རེ་
ཞིང་ཡང་ཐམས་ཅད་ཚང་བར་བསྒོམ་པར་བགྱིའོ། ། བདེ་བར་གཤེགས་པ་སྔགས་
ལ་མཁས་པ་ཡི། ། ཞེས་སོགས་སྔགས་ཀྱི་ལམ་ལ་བརྟེན་པ་ནི། ཐེག་པ་ཐུན་མོང་གི་
འཇུག་སེམས་བསྐྱེད་ནས། ཁྱད་པར་གསང་སྔགས་ཀྱི་ལམ་ལ་བརྟེན་པ་ནི། བདེ་
བར་གཤེགས་པ་ཐབས་ཤེས་གཉིས་སུ་མེད་པས་ཡིད་སྐྱོབ་པའི་སྔགས་ལ་མཁས་པའི་
ཆོས་ཀྱི་རྒྱལ་སྲིད་ལ་མངའ་བརྙེས་ཤིང་། ལྷུན་གྱིས་གྲུབ་པ་ནི། འགྲོ་བ་མཐའ་ཡས་པ་
འདི་ཡིས་ཐོབ་པར་བྱ་བའི་ཁྱད་འཕགས་ཀྱི་གནས་གསང་སྔགས་ཀྱི་ཚུལ་ལ་ད་ལྟ་ཉིད་
དུ་བདག་ཉིད་གནས་པར་བགྱི་ཞེས་པའི་དོན་ཡིན། འདི་ཁ་ཅིག་དཔལ་མཆོག་ནས་
བཏུས་ཞེས་ཟེར་མོད། དེ་ན་མི་སྣང་གསུངས། ཁ་ཅིག་རྒྱུད་སྟོང་ཕྲག་བརྒྱ་བ་ལས་
བཏུས་ཞེས་ཟེར་རོ། ། སྦྱོང་རྒྱུད་ལས། དེ་ནས་སྔགས་པས་བླ་མེད་བྱང་ཆུབ་ཀྱི། །
གནས་སུ་སློབ་མ་ཡོངས་སུ་སྨིན་པར་བྱ། །འགྲོ་ལ་ཕན་ཕྱིར་མྱུར་དུ་བྱང་ཆུབ་པར། །
དེ་དག་བྱང་ཆུབ་མཆོག་ཏུ་སེམས་བསྐྱེད་གཞུག །དེ་ནས་བྱིན་རླབས་བྱང་ཆུབ་སྨོན་
ལམ་གདབ། །ཟབ་ཅིང་རྒྱ་ཆེ་བ་ཡི་ཆོས་བསྒྲགས་ལ། །བསྲུངས་པ་བྱས་ནས་བརྟུལ་
ཞུགས་སྡོམ་པར་གནས། ། ཞེས་སྟ་གོན་སྐབས་གསུངས་ཡོད་ པས་གཉིས་ཀའི་
སྐབས་སུ་འཛིན་པའི་ལུགས་ལྟར་རེད། །



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དེ་ནས་སྔགས་སྡོམ་འཛིན་པ་ལ། སྔགས་ཀྱི་རྩ་ལྟུང་སོགས་ཤེས་དགོས་པས་
སྔགས་ཀྱི་རྩ་ལྟུང་དང་སྦོམ་པོ་གཉིས། སྔོན་མ་རྩ་ལྟུང་ལ་བཅུ་བཞི་ཡོད། དང་བོ་རྡོ་
རྗེ་སློབ་དཔོན་ལ་སྨོད་པ་དང་། བླ་མའི་ཐུགས་དཀྲུགས་པའི་རྩ་ལྟུང༌། གཉིས་པ་བདེ་
གཤེགས་བཀའ་ལས་འདའ་ བ་ དང་། བླ་ མའི་ བཀའ་ ལས་ འདས་ པའི་ རྩ་ལྟུང་།
གསུམ་པ་ཁྲོས་ནས་རྡོ་རྗེ་སྤུན་གྱི་ཆོས་ལྡན་གྱི་ངག་བཅག་པའི་རྩ་ལྟུང་། བཞི་བ་
སེམས་ཅན་རྣམས་ལ་བྱམས་པ་སྤོང་བའི་རྩ་ལྟུང་། ལྔ་བ་སྟོང་ཉིད་ཀྱི་ལྟ་བ་མེད་པར་
དབང་བོ་གཉིས་སྦྱོར་གྱི་བདེ་བས་འཚང་རྒྱ་བར་འདོད་པས་ས་བོན་ཉམས་པར་བྱས་
ན། བྱང་སེམས་བཏང་བའི་རྩ་ལྟུང་། དྲུག་པ་རྒྱལ་བའི་བཀའ་གང་ཡང་རུང་བ་ལ་
སངས་རྒྱས་ཀྱི་གསུང་མིན་ནོ་ཞེས་བསྐུར་བ་བཏབ་ནས། རང་གཞན་གྱི་གྲུབ་མཐའ་
ལ་སྨོད་པའི་རྩ་ལྟུང་། བདུན་པ་གདུལ་བྱ་སྣོད་མིན་ལ་སྔགས་ཀྱི་གསང་བ་བསྒྲགས་
པའི་རྩ་ལྟུང་། བརྒྱད་པ་རང་གི་ཕུང་བོ་སྡུག་བསྔལ་བ་མི་གཙང་བ་འདི་སངས་རྒྱས་སུ་
སྒོམ་མི་རུང་ཞེས་བརྙས་པའམ། རང་གི་ཕུང་བོ་རྒུད་པའི་བསམ་པས་ཟས་བཅད་པ་
སོགས་བྱས་ན། ཕུང་བོ་ལ་བརྙས་སྨོད་བྱེད་པའི་རྩ་ལྟུང་། དགུ་བ་གཞན་འདུལ་བའི་
དོན་མིན་པར། ཆོས་ཉིད་ལ་ཡིད་མ་ཆེས་ན། སྟོང་ཉིད་སྤོང་བའི་རྩ་ལྟུང་། བཅུ་བ་
གདུག་པ་ཅན་ལ་བྱམས་པ་སྒོམ་པའི་རྩ་ལྟུང་། བཅུ་གཅིག་པ་རྒྱུན་པར་སྟོང་ཉིད་མ་
བསྒོམ་པའམ། བདེ་བ་ཆེན་པོའི་གདམས་ངག་དང་སྟོང་ཉིད་འཚོལ་བར་མ་བྱས་པའི་
རྩ་ལྟུང་། བཅུ་གཉིས་པ་སྣོད་རུང་གི་དད་འདུན་བཟློག་འདོད་ཀྱིས་ཐབས་བྱས་ནས་
འདུན་པ་ལོག་པའམ། བསླུ་བ་དང་རྣལ་འབྱོར་བའི་སྐྱོན་ནས་སྨྲ་བའི་རྩ་ལྟུང་། བཅུ་
གསུམ་པ་དམ་རྫས་ཚུལ་བཞིན་མ་བསྟེན་པའི་རྩ་ལྟུང༌། བཅུ་བཞི་བ་རྡོ་རྗེ་ཕག་མོ་བུད་
མེད་ཀྱི་ཚུལ་འཛིན་ལ་སྐྱོན་བརྗོད་པའམ་བུད་མེད་སྤྱི་ལ་གཡོ་ཆེ་ཞེས་སྨོད་པ་བུད་མེད་
ཀྱིས་གོ་ན་བུད་མེད་ལ་སྨོད་པའི་རྩ་ལྟུང་། རྩ་ལྟུང་འདི་དག་ལ་ཐུན་མོང་གི་ཡན་ལག
92



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
སྔགས་སྡོམ་ཐོབ་ལ་མ་བཏང་བ། ཤེས་པ་རང་བཞིན་དུ་གནས་པ་གཉིས་ཐམས་ཅད་
ལ་དགོས། བྱང་ཆུབ་སེམས་འདོར་མ་གཏོགས་པ་ལ་བྱང་ས་ལྟར་གྱི་ཀུན་དཀྲིས་ཆེ་
བའང་ཚང་དགོས་པས་མ་ཚང་ན་ཟག་པ་ཆུང་འབྲིང་ལ་སྦོམ་པོར་འགྱུར་རོ། ། ཕྱི་མ་
སྦོམ་པོའི་ལྟུང་བ་ལ་བརྒྱད་དམ་བཅུ་ཡོད་པ་ལ། གཅིག་ཤེས་རབ་སྟོབས་ཀྱིས་ལེན་
པའི་སྦོམ་པོ། གཉིས་བདུད་རྩི་སྟོབས་ཀྱིས་ལེན་པའི་སྦོམ་པོ། གསུམ་སྣོད་མིན་ལ་
གསང་བ་(རྒྱན་དྲུག་) སྟོན་པའི་སྦོམ་པོ། བཞི་ཚོགས་ཀྱི་ནང་དུ་རྩོད་པའི་སྦོམ་པོ།
ལྔ་དད་ལྡན་ལ་( ཤེས་བཞིན་ལན་ལོག་) གཞན་ཆོས་སྟོན་པའི་སྦོམ་པོ། དྲུག་ཉན་
ཐོས་ནང་དུ་ཞག་བདུན་གནས་པའི་སྦོམ་པོ། བདུན་རྫུན་གྱིས་རྣལ་འབྱོར་ང་རྒྱལ་
བྱེད་པའི་སྦོམ་པོ( འབྱུང་ཉེ) ། བརྒྱད་དད་པ་མེད་པ་ལ་ཆོས་སྟོན་པའི་སྦོམ་པོ་དང་
བརྒྱད་ཀླུ་སྒྲུབ་ཀྱིས་གསུངས། དགུ་དེའི་ཁར་བསྙེན་སོགས་དག་པར་མ་བྱས་པར་
དཀྱིལ་འཁོར་ལས་ལ་འཇུག་པའི་སྦོམ་པོ། བཅུ་སྡོམ་པ་གཉིས་ཀྱི་བཅས་པ་ལས་
དགོས་མེད་དུ་འདས་པའི་སྦོམ་པོ་(དགེ་སློང་རྡོ་རྗེ་འཛིན་པས་སྦྱིན་སྲེག་གི་རྫས་མེས་
རུང་བ་མ་བྱས་པར་བསྲེག་པ་ལྟ་བུ་)སྟེ་བརྒྱད་དམ་བཅུ་གསུངས་སོ། །
ཐམས་ཅད་རྣལ་འབྱོར་གྱི་སེམས་བསྐྱེད་པ་ནི། ཨོཾ་སརྦ་ཡོ་ག་ཙིཏྟཾ་ཨུ་པ་ཏ་ཡཱ་
མི་ཞེས་རྗེས་ཟློས་བྱེད་དུ་གཞུག་ནས། སརྦ་ཡོ་ག་ནི་ཐམས་ཅད་རྣལ་འབྱོར། ཙིཏྟཾ་
སེམས། ཨུ་པཱ་ཏཱ་ཡཱ་མི་བསྐྱེད་པར་བགྱི། འདིའི་དམིགས་རྣམ་བརྡ་སྤྲད་ལ། སུ་ར་ཏེ་
ས་མ་ཡ་ཧཱུཾ་ནི་ཤིན་ཏུ་དགའ་བའི་དམ་ཚིག་ཁྱོད་ཅེས་པ་སྟེ། ཐོག་མཐའ་མེད་པའི་
ཆོས་ཉིད་དང་། སེམས་ཅན་གྱི་དོན་ལ་ཕྱི་མའི་མཐར་ཐུག་པའི་བར་དུ་ཤིན་ཏུ་དགའ་
བའོ། ། དམ་ཚིག་ནི་ཀུན་རྫོབ་པོ། །ཧོ་མཉེས་པར་བྱེད་པའི་ས་བོན། བཛྲ་སིདྨ་ཡ་
ཐཱ་སུ་ཁཾ་ཇི་ལྟར་བདེ་བར་རྡོ་རྗེ་བསྒྲུབ་པར་བྱའོ་ཞེས་པ་སྟེ། དཀའ་ཐུབ་དཀའ་སྤྱད་མི་
དགོས་པར་ཐབས་བདེ་བས་རྡོ་རྗེ་སྟེ་སངས་རྒྱས་བསྒྲུབ་པར་བྱའོ་ཞེས་པའི་དོན་ཡིན་
93



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ནོ། ། ཨོཾ་བཛྲ་ཨ་དྷི་ཏིཥྛ་ཧཱུྃ་ཞེས་སེམས་མ་རྡོ་རྗེ་མའི་ཕྱག་རྒྱ་འཆིང་དུ་གཞུག བཛྲ་
རྡོ་རྗེ། ཨ་བྷི་ཏིཥྛ་བྱིན་གྱིས་རློབས་ཤིག ཨོ་བཛྲ་ས་མ་ཡ་ཧཱུྃ་ཞེས་དཀྱིལ་འཁོར་གྱི་ཤར་
སྒོ་ནས་ནང་དུ་ཞུགས། ལྷ་དང་སྐལ་བ་མཉམ་པར་བྱེད་པའི་སྔགས་ནི་ཨ་ས་མེ་སོགས་
ཡིན་པས། ས་མེ་ནི་མཉམ་པ། དེ་ཨས་བཀག་པས་མི་མཉམ་པ་སྟེ། དཀྱིལ་འཁོར་
དུ་མ་ཞུགས་པའི་ཚེ་ལྷ་དང་སྐལ་བ་མི་མཉམ་ཞིང་། ཏྲི་ནི་གསུམ་ལ་འཇུག་པས།
དཀྱིལ་འཁོར་དུ་ཞུགས་པའི་ཚེ། རིགས་གསུམ་གྱི་ལྷ་དང་སྐལ་བ་མཉམ་པར་བྱས་སོ་
ཞེས་པའི་དོན་ཡིན། མ་ཧཱ་ས་མ་ཡ་ནི་དམ་ཚིག་ཆེན་པོ་ཞེས་པ་ཡིན།
ཕན་ཡོན་གྱི་སྒོ་ནས་དམ་ལ་བཞག་པ། སེམས་མ་རྡོ་རྗེ་མའི་ཕྱག་རྒྱའམ་ཕྱག་
ལ་རྡོ་རྗེ་བཟུང་ལ། དེང་ཁྱོད་སོགས་འདིའི་དོན་ཀུན་སྙིང་གིས་དེ་བཞིན་གཤེགས་པ་
ཐམས་ཅད་ནི་རིགས་ལྔ་དང་། དེའི་རིགས་ནི་དེ་དག་བསྐྱེད་པའི་ཡུམ་རྣམས་དང་།
རིགས་དེར་ཞུགས་པ་ལ་ལྔ། རྡུལ་ཚོན་གྱི་དཀྱིལ་འཁོར་དུ་འཇུག་པ་ནི་ཕྱི་འཇུག དེ་
བཞིན་གཤེགས་པ་ཐམས་ཅད་ཀྱིས་ཡེ་ཤེས་ཕབ་པ་ནི་གསང་བའི་འཇུག་པར་བཤད་
དོ། ། ཨོཾ་བཛྲ་ས་མ་ཡ་ཞེས་པས་དཀྱིལ་འཁོར་གྱི་སྒོ་རྣམས་ནས་བཅུག་པའི་ཚེ། དེ་
བཞིན་གཤེགས་པ་རྣམས་ཀྱིས་བྱིན་གྱིས་བརླབས་པ་ལ་བྱེད་ཀྱི། འོག་གི་ཡེ་ཤེས་པ་
ཕབ་པ་དང་མི་གཅིག དེ་ལྟར་བྱིན་གྱིས་བརླབས་པ་ལ་ནང་ཞུགས་ཀྱི་ཡེ་ཤེས་པ་
བབས་པར་ཀུན་སྙིང་གིས་བཞེད། འདིར་རྡོ་རྗེ་ཡེ་ཤེས་ནི། ས་དང་བོ་ལ་སོགས་པའི་
རང་བཞིན་ཅན་གྱི་ཡེ་ཤེས་ཡིན་ལ། དེ་བསྐྱེད་པར་བྱ་ཞེས་པ་ནི། ནང་ཞུགས་ཀྱི་ཡེ་
ཤེས་ལ་གོ་བར་གསུངས་སོ། །
ལུས་ལ་འབྱུང་བའི་ཉེས་དམིགས་ཀྱི་སྒོ་ནས་དམ་ལ་བཞག་པ་ནི། སེམས་མ་རྡོ་
རྗེ་མའི་ཕྱག་རྒྱའམ་རྡོ་རྗེ་བཟུང་ལ་ཞེས་འདམ་ཀ་མཛད་ཡོད། འདི་ནི་ཁྱོད་ཀྱི་རྡོ་རྗེ་
དམ་ཚིག་སོགས་བརྗོད། རྡོ་རྗེ་སྙིང་གར་བཟུང་ལ། སེམས་ལ་འབྱུང་བའི་ཉེས་
དམ་པ
པ
94



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
དམིགས་ཀྱི་སྒོ་ནས་དམ་ལ་བཞག་པ་ནི། དེ་རིང་རྡོ་རྗེ་སེམས་དཔའ་སོགས་བརྗོད།
འདིའི་དོན་ནི། རྡོ་རྗེ་སེམས་དཔའ་རང་ཉིད་སློབ་མ་ཁྱོད་ཀྱི་སྙིང་ལ་ཡང་དག་པར་
ཞུགས་ནས་ཟླ་བ་རྡོ་རྗེའི་ཚུལ་དུ་བཞུགས་སོ། ། ཞེས་ཕན་ཡོན་དང་། གལ་ཏེ་ཚུལ་
འདི་སྨྲས་ན་ནི། སྙིང་ལ་ཞུགས་པའི་རྡོ་རྗེ་སེམས་དཔའ་དེ་མ་ཐག་ཏུ་སྙིང་དྲལ་ནས་
གཤེགས་པར་འགྱུར་རོ་ཞེས་པའི་དོན་ཡིན། གཉིས་ཀའི་སྒོ་ནས་དམ་བཞག་མནའ་
ཆུ། རྡོ་རྗེ་སློན་དཔོན་བཀའ་གཉན་པའི་སྒོ་ནས་དམ་ལ་བཞག་པ་ནི། འདུལ་འཛིན་
པས། ཡ་ང་བ་མ་སྤང་བས་ཞེས་པ་དག་པར་གསུངས། དམ་བཞག་དང་བོ་གསུམ་རྩ་
ལྟུང་བདུན་པའི་དམ་བཞག་དང་ཐ་མ་རྩ་ལྟུང་དང་པོའི་དམ་བཞག་ཡིན། མནའ་ཆུ་
རྩ་བ་དང་ཡན་ལག་སྤྱིའི་དམ་བཞག་ཡིན། །
དེ་ནས་བྱིན་གྱིས་བརླབ་པ་ནི། རྡོ་རྗེ་འབྱུང་བར། སྙིང་ལ་སོགས་པ་གནས་
བཞིར་མཚན་མ་བཞི་བསྐྱེད་པར་གསུངས། སྦྱོང་རྒྱུད་དུ་གནས་གསུམ་བྱིན་གྱིས་
བརླབ་པར་གསུངས། སློབ་མའི་གནས་གསུམ་དུ་འཁོར་ལོ་ལ་སོགས་པའི་མཚན་མ་
གསུམ་བསྐྱེད་ལ་སངས་རྒྱས་ཀྱི་སྐུ་གསུང་ཐུགས་ཀྱི་ངོ་བོར་འབྲུ་གསུམ་བསྐྱེད་པ་ཡིན།
ཡང་ན་ ཨོ་ སརྦ་ བིད་ ཨོ་ ལ་ སོགས་པའི་ སྔགས་ ཕྱག་རྒྱ་དང་བཅས་པས་བྱིན་གྱིས་
བརླབ་པོ། །
ཡེ་ཤེས་པ་དབབ་པ་ནི། རྡོ་རྗེ་འབྱུང་བར། སྒོ་དབྱེ་བའི་ཕྱག་རྒྱས་རང་གི་སྙིང་
ག་དང་སློབ་མའི་སྙིང་ག་དབྱེ་བར་བྱའོ། ། རང་གི་སྙིང་གར་གནས་པའི་རྡོ་རྗེ་ལས་
ཨ་ཕྱུང་ལ། སློབ་མའི་སྙིང་གར་གནས་པའི་རྡོ་རྗེའི་དབུས་སུ་བློས་བཅུག་སྟེ་ལུས་
ཐམས་ཅད་ཀུན་ནས་གང་བར་བསམ་མོ། ། ཞེས་པ་ལྟར་ཡེ་ཤེས་པ་དབབ་པར་
གསོལ་བ་གདབ་པའི་རྗེས་ཟློས་དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་
རློབས་ཤིག རྡོ་རྗེ་སེམས་དཔའ་བདག་ལ་དབབ་པར་མཛད་དུ་གསོལ། ཞེས་
རབ
95



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པའོ། ། སེམས་མ་རྡོ་རྗེ་མའི་ཕྱག་རྒྱ་ནི། རྡོ་རྗེ་སེམས་དཔའི་གུང་མོ་གཉིས་མྱུ་གུ་
ལྟར་བསྒྲེང་བ་ནི་སེམས་དཔའི་རྡོ་རྗེ་སྟེ་དེ་བཅིངས་ནས། འདི་ནི་དམ་ཚིག་སོགས་
བརྗོད། གོང་བཞིན་རང་གི་སྙིང་གར་རྡོ་རྗེ་ལས་ཨ་དམར་བོ་ཕྱུང་ལ་སློབ་མའི་སྙིང་
གའི་རྡོ་རྗེའི་དབུས་སུ་ཞུགས་པས་ལུས་ཐམས་ཅད་གང་བར་མོས་ཞེས་བརྡ་སྤྲད།
འདི་ནི་རྡོ་རྗེའི་དམ་ཚིག་སྟེ། ཞེས་རྡོ་རྗེ་སེམས་དཔའི་རྡོ་རྗེ་རྩེ་ལྔའི་དམ་ཚིག་གང་
ཡིན་པ་དེ་ནི། ངའི་ལག་པས་དེའི་ཚུལ་དུ་བྱས་པ་འདི་ཡིན་ནོ། ། རྡོ་རྗེ་སེམས་
དཔའི་ཡིན་པར་གྲགས་ཞེས་པ། ལག་པའི་ཚུལ་དུ་བྱས་པ་འདི་ཉིད་རྡོ་རྗེ་སེམས་
དཔའ་ཡིན་པར་གྲགས། རྡོ་རྗེ་ཡེ་ཤེས་བླ་མེད་ནི། ཞེས་ཡེ་ཤེས་ནི་ངེས་དོན་དུ་བླ་ན་
མེད་པ་འདི་ཡིན་ཞེས། དེ་རིང་ཉིད་དུ་དབབ་པར་མཛོད་ཅེས། ད་ལྟ་ཉིད་དུ་དབབ་
པར་མཛོད་ཅེས་པ་ཡིན། བཛྲ་ནི་རྡོ་རྗེ་སྟེ་གཉིས་སུ་མེད་པའི་ཡེ་ཤེས། བྲ་བེ་ཤ་ནི་
རབ་ཏུ་འབེབ་པ། ཧཱུཾ་སྔར་ལྟར་ཡིན། བཛྲ་ཨ་བེ་ཤ་ནི་རྡོ་རྗེ་འབེབས་པ། ཨ་ནི་དེའི་
ས་བོན་ནོ། །
དམ་ཚིག་སྦྱིན་པ་ནི། སྦྱོང་རྒྱུད་ལས། དེ་ནས་སྔགས་ལ་མཁས་པ་ཡིས། །
སྔགས་འདིས་ དམ་ ཚིག་ སྦྱིན་ པར་བྱ། ། ཞེས་པ་ལྟར། ཨོ་ བཛྲ་ ས་མ་ཡ་ཧཱུྃ་
ཕཊ༔ཅེས་པའི་སྔགས་འདི་རྗེས་ཟློས་བྱེད་བཅུག སྔགས་དོན་ནི། ཨོཾ་བཛྲ་ས་མ་ཡ་ནི་
རྡོ་རྗེའི་དམ་ཚིག ཧཱུཾ་ ཕཊ་སྔར་ལྟར། བླ་མས་ངག་ནས་སྔགས་འདི་བརྗོད་ཅིང་
བརྟན་པར་བྱེད་དགོས་པས་ཨོཾ་བཛྲ་ས་མ་ཡ་སྔར་ལྟར། ཧྲི་ད་ཡོམི་བདག་གི་སྙིང་ལ།
པྲ་བེ་ཤ་ཡ་ནི་རབ་ཏུ་ཕུག་ཅིག ཏྲི་བྷོ་ཏིཥྛ་ཧཱུཾ་ནི་བརྟན་པར་བཞུགས་ཞེས་པའོ། ། །
མེ་ཏོག་འདོར་བ་ནི། སྦྱོང་རྒྱུད་ལས། དེ་ནས་སྔགས་འདིས་མེ་ཏོག་ལ་སོགས་
པ་འདོར་བར་བྱའོ། ། སངས་རྒྱས་དངོས་གྲུབ་ཐོབ་བྱའི་ཕྱིར། །བདག་ལ་ཐུགས་
བརྩེར་དགོངས་ནས་ནི། །འགྲོ་ལ་ཕན་པའི་གཙོ་ཆེན་གྱིས། །སྨན་པར་དགོངས་
E
96



མ
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ། །
ནས་བཞེས་སུ་གསོལ། ། ཨོཾ་བཛྲ་པྲ་ཏཱིཙྪ་གྲི་ཧ་ན་ཧཱུྃ། འདིས་མགོ་ལ་བཅིང་བར་
བྱའོ། ། ཨོཾ་བཛྲ་པྲ་ཏཱིཙྪ་ས་མ་ཡ་ཧཱུཾ་ཞེས་གསུངས་སོ། ། སྔ་མ་མེ་ཏོག་འདོར་བའི་
སྔགས་དང་། ཕྱི་མ་མགོ་ལ་འཆིང་བའི་སྔགས་སུ་གསུངས་པ་ཡིན། རབ་བྱུང་ན་ཐང་
ཡིག་ཚིག་བཞི་འདི་དང་སྔགས་བཅས་ཀྱིས་མེ་ཏོག་འདོར་དགོས་ཀྱང་། སྟབས་བདེ་
བའི་ཕྱིར་མེ་ཏོག་ཕུལ་བ་བཞེས་པའི་བར་གསོལ་བའི་ཚིག་འདིའི་རྗེས་ཟློས་མཛད། །
སངས་རྒྱས་དངོས་གྲུབ་ཐོབ་ཅེས་པ་ནས་བཞེས་སུ་གསོལ། ཞེས་གསུངས། མེ་ཏོག་
ཕུལ་བའི་སྔགས་དོན་ནི། ཨོ་སྔར་བཞིན། བཛྲ་རྡོ་རྗེ་སྟེ་མེ་ཏོག་འདོར་བའི་ཡུལ་གྱི་
ལྷའོ། ། པྲ་ཏཱིཙྪ་ནི་སོ་སོར། གྲིནྣ་ཟུང་ཞིག ཧཱུཾ་སྔར་བཞིན། ཀ་མ་དྷེ་ནུའི་འགྲེལ་
བ་དང་། འགྲེལ་བ་གསལ་སྒྲོན་སོགས་སུ་སྦྱོང་རྒྱུད་ཀྱི་འགྲེལ་བ་མང་བོས་སྔ་མ་མེ་ཏོག་
འདོར་བའི་སྔགས་དང་། ཕྱི་མ་མགོ་ལ་འཆིང་བའི་སྔགས་སུ་གསུངས་པ་ཡིན་པས་
སྔགས་འདི་བརྗོད་དེ། གཙོ་བོའི་དབུ་ལ་མེ་ཏོག་འབུལ་བར་ཞུ། ཨོཾ་བཛྲ་ཧ་ས་ཧ།
མེ་ཏོག་སློབ་མའི་མགོ་བོར་བཅིང་ལ། ཨོཾ་བཛྲ་པྲ་ཏཱིཙྪ་ས་མ་ཡ་ཧཱུྃ་ཞེས་བརྗོད་པ་དང་།
འདིའི་དོན། ཨོ་པྲ་ཏཱིཙྪ་ནི། སློབ་མ་རྣམས་སོ་སོར་བཞེས་ཤིག་ཞེས་པའོ། ། བཛྲ་
ས་མ་ཡ་ཧཱུཾ་ནི། རྡོ་རྗེའི་དམ་ཚིག་གནས་པ་ཁྱོད་ཅེས་པའོ། ། སེམས་དཔའ་སྟོབས་
པོ་ཆེ་ཞེས་མེ་ཏོག་ཕོག་པའི་ལྷ་ལ་བོས་ནས་འདི་བྱང་ཆུབ་མ་ཐོབ་ཀྱི་བར་དུ་རྗེས་སུ་
བཟུང་བར་མཛོད་ཅིག་ཅེས་ལྷ་ལ་སློབ་མ་གཏད། མ་ཧཱ་བ་ལ་ཞེས་བཏགས་པའང་
ཡོད་པས་ཀོ་ས་ལའི་རྒྱན་དུ་དེ་ལྟར་གསུངས་ཡོད། ལྷ་ལ་རྗེ་བོར་འབོད་པའི་དོན་ཡིན།
འདི་ནི་ཕྲེང་བའི་དབང་བསྐུར་བ་སྟེ་དང་པོའོ། །
མིག་དར་དབྱེ་བ་ནི། དེ་ཉིད་བསྡུས་པ་ལས་གསུངས་པའི་རྡོ་རྗེ་སེམས་དཔའ་
སོགས་ཀྱི་ཚིགས་བཅད་དང་། སྦྱོང་རྒྱུད་ལས། དེ་ནས་འདིས་གདོང་གཡོག་དགྲོལ་
བར་བྱའོ། ། ཨོ་བཛྲ་ཧཱ་སྱ་ཨུད་གྷ་ཊ་ཡ་ཧཱུྃ་ཞེས་པ་ལྟར། རྡོ་རྗེ་སེམས་དཔའ་དེང་
E



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཁྱོད་ཀྱི་ཞེས་སོགས་ཀྱི་དོན་བསྡུ་ན། སློབ་དཔོན་རྡོ་རྗེ་སེམས་དཔའ་ཉིད་ཀྱིས་དེ་རིང་
ཁྱོད་ཀྱི་མིག་འབྱེད་པ་ཡིན་ཏེ། དེ་ལྟར་ཕྱེས་པས་ཤེས་བྱ་ཐམས་ཅད་མཐོང་བའི་རྡོ་
རྗེའི་མིག་སྟེ་གཟུགས་ཅན་ཐམས་ཅད་ལ་ཐོགས་པ་མེད་པའི་མིག་དང་སྒྲིབ་པ་སྤང་
བའི་ཕྱིར་བླ་ན་མེད་པའི་སྤྱན་འཐོབ་ཞེས་པའི་དོན་ཡིན། བཛྲ་ཧཱ་སྱ་ནི་རྡོ་རྗེ་བཞད་པ་
ཞེས་པའི་དོན་ཡིན། ཨུད་གྷ་ཊ་ཡ་ནི་སྔར་བཞིན་ནོ། ། དཀྱིལ་འཁོར་བལྟ་བར་
བསྐུལ་བྱུང་སྙམ་པའི་མོས་པ་མཛོད། ཨོཾ་བཛྲ་པཱ་ཤྱ་ཧོརྡོ་རྗེ་ལྟོས་ཤིག་ཅེས་པའོ། །
དཀྱིལ་འཁོར་སྟོན་པ་ནི། རྡོ་རྗེ་རྩེ་མོ་ལས། སྒོ་བ་རྡོ་རྗེ་ལྕགས་ཀྱུ་མ་ནས་
བཅོམ་ལྡན་འདས་ལ་ཐུག་གི་བར་དུ་བསྟན་ཏོ་ཞེས་པ་དང་། རྡོ་རྗེ་འབྱུང་བ་ལས་
ཀྱང་། དེ་ནས་རྡོ་རྗེ་ལྕགས་ཀྱུ་ནས་བརྩམས་ཏེ། བཅོམ་ལྡན་འདས་རྣམ་པར་སྣང་
མཛད་ཀྱི་བར་དུ་དཀྱིལ་འཁོར་ཆེན་པོ་བསྟན་པར་བྱའོ་ཞེས་གསུངས་པ། ཕྱི་རོལ་ཏུ་
བསྲུང་བའི་འཁོར་ལོ། དེའི་ནང་དུ་འཇིག་རྟེན་པའི་ཁོར་ཡུག དེའི་ནང་ན་རྟ་བབས་
དང་ལྡན་པའི་གཞལ་ཡས་ཁང་ཆེན་པོ། དེའི་སྒོ་བཞིར་ཁྲོ་བོ་བཅུ་དྲུག ཁྱམས་ཀྱི་ལྷ་
སྣམ་ལ་རང་རྒྱལ་བཅུ་གཉིས། ཉན་ཐོས་བཅུ་དྲུག སྐལ་བཟང་སེམས་དཔའ་བཅུ་
དྲུག་སྟེ། འགྲོན་ཐབས་ཀྱི་ལྷ་དྲུག་ཅུ་ཐམ་པ་མངོན་སུམ་དུ་མཐོང་བའི་མོས་པ་མཛོད།
དེའི་དབུས་སུ་རྟ་བབས་མེད་པའི་གཞལ་ཡས་ཁང་གི་ནང་ན། རྒྱལ་བོ་ལ་གཡོག་པོའི་
གཙོ་བོ་ཡོད་པ་བཞིན་དུ་རྡོ་རྗེ་ལྕགས་ཀྱུ་གཡོག་པོའི་གཙོ་བོའི་ཚུལ་ཏེ་ཕྱག་རྒྱུའི་ཚོགས་
ཀྱི་བདག་པོ་ཡིན། རྡོ་རྗེ་ཞགས་པ་ནི་རྒྱལ་བོའི་དྲུང་དུ་འཇུག་པར་བྱེད་པ་ལ་དབང་བ་
བཞིན་དུ་དེ་བཞིན་གཤེགས་པ་ཐམས་ཅད་ཀྱི་ཕྱག་རྒྱ་ཆེན་པོ་ལ་སོགས་པ་ཐམས་ཅད་
ལ་འཇུག་པའི་གསོལ་ག་བ་ཡིན་ནོ། ། རྡོ་རྗེ་ལྕགས་སྒྲོག་ནི་ཤེར་ཕྱིན་གྱི་བསམ་
གཏན་གྱིས་ ཐག་རིང་བོའི་དངོས་པོ་ ཐམས་ཅད་ གཟིགས་པས། ཕོ་ཉ་དང་ཆོས་
མཐུན་པའི་ཕྱིར་ཕོ་ཉ་བའི་ཚུལ་ལོ། །རྡོ་རྗེ་འབེབ་པ་ནི་བྲན་གྱི་ཚུལ་ཏེ། བསྐྱེད་པ་ལ་
98



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
སོགས་པའི་ལས་བྱེད་པ་བཞིན་དུ་འདིས་ཀྱང་ཕྱག་རྒྱ་ཐམས་ཅད་མཉེས་པའི་ལས་
བྱེད་པས་བྲན་དང་མཚུངས་པ་ཡིན་ནོ། །
བདུག་པ་མ་ནི། གཡོག་མོས་འཇིག་རྟེན་པའི་བདེ་བ་དང་ཡིད་བདེ་བ་བསྐྱེད་
པ་བཞིན། ཤེར་ཕྱིན་གྱིས་འཇིག་རྟེན་ལས་འདས་པའི་བདེ་བ་དང་ཡིད་བདེ་བསྐྱེད་
ཕྱིར། གཡོག་མོའི་གཙོ་མོ་དང་འདྲ་བར་གསུངས། རྒྱལ་བོའི་དྲུང་དུ་རལ་གྲི་ཐོགས་
ནས་གནས་པ་ནི་གསོལ་ག་མ་ཞེས་གྲགས་པ་ལྟར། མེ་ཏོག་མ་འདི་ཡང་རྣམ་སྣང་གི་
དྲུང་ན། ཡང་དག་པའི་ལྟ་བའི་རལ་གྲི་ཐོགས་ནས་གནས་པས་གསོལ་ག་མའོ། །
རྒྱལ་བོའི་ཕོ་ཉ་མོས་ཤིན་ཏུ་ཐག་རིང་བར་གནས་པ་ལ་བརྟག་པའི་བྱ་བ་བྱེད་པ་བཞིན།
མར་མེ་མ་འདིས་ཆོས་ཀྱི་སྤྱན་གྱིས་ཡུལ་དང་དུས་ལ་སོགས་པ་དབྱེ་བས་ཆོས་དུ་མ་
གཟིགས་པའི་བྱ་བ་བྱེད་པས་ཕོ་ཉ་མོའོ། ། བྲན་མོས་སྐྱང་ནུལ་( ཞལ་བ་)གྱི་ལས་
བྱེད་པ་བཞིན། བྱུག་པ་མ་ནི་ཟག་མེད་ཀྱི་ཕུང་བོ་ལྔའི་དྲིས་སངས་རྒྱས་རྣམས་བདེ་
བར་བྱེད་པའི་ལས་བྱེད་པས་བྲན་མོའོ། ། །
སྒེག་སོགས་ནང་གི་ལྷ་མོ་བཞི་ནི། སེམས་དཔའ་རྣམས་ཀྱི་བཙུན་མོ་ལྟ་བུ་སྟེ།
དེ་ཉིད་བསྡུས་པར་རིགས་ཀྱི་ལྷ་མོ་ཆེན་མོ་ཞེས་གསུངས་ཤིང་། འགྲེལ་བར་རྡོ་རྗེ་
སེམས་དཔའ་ལ་སོགས་པ་དེའི་ལྷ་མོ་ཡིན་ལ་ཆེན་མོ་ཡང་ཡིན་པས་ལྷ་མོ་ཆེན་མོ་སྟེ་དེའི་
བཙུན་མོ་ཞེས་བྱ་བའི་དོན་ནོ་ཞེས་གསུངས། སེམས་དཔའ་བཅུ་དྲུག་ནི་ཐུགས་ལས་
སྐྱེས་པའི་སྲས་རྒྱལ་བུ་ལྟ་བུ་ཡིན། ཡུམ་བཞི་ནི་རྒྱལ་བོའི་བཙུན་མོ་ལྟ་བུ་སྟེ། རྩེ་མོར།
རྒྱལ་མོ་ཕ་རོལ་ཕྱིན་བཞི་ནི། །རྡོ་རྗེ་ཕ་རོལ་ཕྱིན་པ་མཆོག ། ཅེས་དང་། རྒྱུད་ཕྱི་
མར། མུ་སྟེགས་སྨོད་པ་སྤང་བའི་ཕྱིར། ། སངས་རྒྱས་བཙུན་མོ་སྦས་པ་ཡིན། །
ཞེས་སོ། ། སྦྱོང་བའི་རྒྱལ་བོ་སོགས་བཞི་ནི་རྒྱལ་བོ་ལྟ་བུ་སྟེ། རྩེ་མོར། མི་བསྐྱོད་རྡོ་
རྗེ་རིན་ཆེན་དབང་། །དོན་ཡོད་གྲུབ་པ་བླ་ན་མེད། །རྒྱལ་བོ་བཞི་ནི་ཕྱོགས་བཞི་
99



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རུ། ། ཞེས་སོ། ། ཀུན་རིག་རྣམ་པར་སྣང་མཛད་ནི་འཁོར་ལོས་སྒྱུར་བའི་རྒྱལ་བོ་
ཆེན་པོ་ལྟ་བུ་སྟེ། རྩེ་མོར། ཆོས་འཛིན་རྒྱལ་བོ་ཆེན་པོ་སྟེ། །རྣམ་པར་སྣང་མཛད་
ཁྱབ་བདག་ཆེ། ། ཞེས་སོ། ། དཀྱིལ་འཁོར་མཐོང་བའི་ཕན་ཡོན་ནི།འཇམ་དཔལ་
རྩ་རྒྱུད་དུ། དཀྱིལ་འཁོར་མཐོང་བ་ཙམ་གྱིས་ཀྱང་། །གཙང་མའི་གནས་སུ་སྐྱེ་བར་
འགྱུར། ། ཞེས་དང་། མཚམས་མེད་པ་དང་སྡིག་ཅན་ཡང་། །རས་བྲིས་མཐོང་བ་
ཙམ་གྱིས་ནི། །སྐད་ཅིག་གིས་ནི་གྲོལ་བར་འགྱུར། ། ཞེས་སོ། །
དམ་ཚིག་བསྒྲག་པ་ལ་གསན་པར་ཞུ། རྣམ་རྒྱལ་བུམ་པའི་ཆུ་དུང་ཆོས་སུ་བླུག་
ལ། འདི་ནི་ཁྱོད་ཀྱི་དམྱལ་བའི་ཆུ། །དམ་ཚིག་འདས་ན་སྲེག་པར་བྱེད། །དམ་ཚིག་
བསྲུང་ན་དངོས་གྲུབ་སྟེར། །རྡོ་རྗེ་བདུད་རྩིའི་ཆུ་འཐུངས་ཤིག ། ཞེས་སོ། །
དམ་ཚིག་ནི་འདར་མི་རུང་བའི་དོན་ཡིན་ལ། བཟའ་བ་དང༌། བསྲུང་བ་དང༌།
བསྟེན་པའི་དམ་ཚིག་རྣམས་ལས་འདར་མི་རུང་བའི་ཚུལ་བཤད་པར་བྱའོ། ། དེ་
ཡང་རྡོ་རྗེ་འཛིན་རྒྱལ་ཁྲོས་ནས་ནི་སོགས་བརྗོད་ཅིང་དོན་བསྡུས་པར་བཤད། ཁྱོད་
དམ་ཚིག་ཉམས་པའི་འཁྲུལ་སྣང་ལ་རྡོ་རྗེ་འཛིན་རྒྱལ་ཁྲོ་བ་མེད་ཀྱང་ཁྲོ་བའི་ཚུལ་
བསྟན་ནས། བུ་དང་ཚ་བོ་སོགས་བདུན་རྒྱུད་རིགས་བརླག་ཕྱིར། སངས་རྒྱས་ཀྱིས་
གསུངས་པའི་རྩ་ལྟུང་ཡན་ལག་དང་བཅས་པ་བསྲུང་བར་བྱའོ། ། སྤང་བའི་དམ་
ཚིག་སྤང་བྱ་ངོས་བཟུང་བ་ནི། སྲོག་ཆགས་གྲོགས་སྤུར་ཙམ་ཡང་མི་གསོད་པ་དང་།
གསོད་དུ་མི་གཞུག་པ། རྗེས་སུ་ཡི་རང་མི་བྱེད་པ། མ་བྱིན་པར་མི་ལེན་པ། ཀྱལ་
ཁའི་ཆེད་དང་ཆོས་མ་ཡིན་པ་ཆོས་སུ་སྟོན་པ་སོགས་རྫུན་སྨྲ་བ་དང་། འདོད་པས་
ལོག་པར་གཡེམ་པ་དང་། འབྲུ་ལ་སོགས་པའི་ཆང་མི་བཏུང་ཞིང་གལ་ཏེ་མྱོས་པར་
འགྱུར་བ་འཐུང་ན་དམྱལ་བ་ངུ་འབོད་དུ་སྐྱེ་བར་དུས་འཁོར་དུ་གསུངས། ཤ་སོགས་
ཀྱི་སྒྲས་བསྡུས་པ། ཤ་ཆང་དང་སྒོག་སྐྱ་སོགས་ཆོ་ག་བྱེད་པའི་དུས་སུ་སྤོང་བ་ཡིན།
100



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
སློབ་དཔོན་ཟས་ནི་མངར་གསུམ་ཟ་ཞེས་པའོ། ། མདོར་ན་སེམས་ཅན་ལ་གནོད་
པའི་སྦྱོར་བ་ནམ་ཡང་མི་བྱ་བ་དང་། མཆོག་གསུམ་ལ་སྐྱབས་སུ་འགྲོ་བ་བསླབ་བྱ་དང་
བཅས་པ་སྡོམ་པ་ཐམས་ཅད་ཀྱི་རྟེན་དང་རྩ་བ་ཡིན་པ་དང་། བྱང་ཆུབ་མ་ཐོབ་བར་
དུ་སྨོན་འཇུག་གི་སེམས་མི་སྤོང་བ། ཡི་དམ་ལྷའི་སྙིང་བོ་དང་ཉེ་སྙིང་། རྩ་སྔགས།
ཕྱག་རྒྱ་ཆེན་པོ་ལ་སོགས་པ་ལྷ་དང་བླ་མ་རྣམས་ཀྱང་ནམ་ཡང་མི་སྤོང་བ། བསྟན་
བཅོས་ངན་པ་མི་ཀློག་པ་དང་། བླ་མའི་བཀའ་ལས་མི་འདའ་བ། ལྷའི་མཆོད་རྫས་
རྙིང་བ་དང་། ལྷའི་གྲིབ་མ་མི་རྫི་བ། ཕྱག་རྒྱུའི་གཟུགས་རྡོ་རྗེ་དྲིལ་བུ། ལྷའི་ཕྱག་
མཚན་དུ་བསྔོས་པའི་འཁོར་ལོ་སོགས་མི་འགོམ་པ། རྒྱུད་ནས་གསུངས་པའི་སྔགས་
དང་། ལྷ་རྣམས་ལ་ནམ་ཡང་སྨད་པར་མི་བྱ་བ་སོགས་དང༌། སྙིང་རྗེས་ཀུན་ནས་
བསླང་བ་མ་ཡིན་པར་ཞེ་སྡང་གིས་གདོན་གྱི་ལས་བསྐྲད་པ་གཟིར་བ་གནད་ལ་འབེབ་
པ་སོགས་མི་བྱ་བ་དང་། མུ་སྟེགས་ཅན་ལ་ཞེ་སྡང་གིས་སྨད་པར་མི་བྱ་བ། དམ་སྡོམ་
བསྲུངས་ན་དངོས་གྲུབ་འགྲུབ་ལ་མ་བསྲུངས་ན་སྡུག་བསྔལ་འབྱུང་བར་ཡིད་གཉིས་
དང་། བསྒོམ་པའི་ལྷ་དང་སྔགས་བཟླས་པ་ལ་ཡིད་གཉིས་མི་བྱ་བ་ལ་སོགས་པའོ། །
དབང་གི་དངོས་གཞི་ལ། རྣལ་འབྱོར་རྒྱུད་ཀྱི་དབང་ནི། ཡེ་ཤེས་ཐིག་ལེ་ལས།
ཕྱིར་མི་ལྡོག་པ་ཡི་ནི་དབང་། །རྣལ་འབྱོར་རྒྱུད་དུ་གསལ་བར་བྱས། །དེ་ནི་དྲུག་གི་
བྱེ་བྲག་དབང་། །དེ་ནི་སློབ་དཔོན་དབང་ཞེས་བྱ། ། ཞེས་དང་། དེའི་འགྲེལ་བར།
ཆུ་ལ་སོགས་པ་རིགས་ལྔའི་སྟེང་དུ་རྡོ་རྗེ་སློབ་དཔོན་གྱི་དབང་དང་དྲུག་ཏུ་འདོད།
སློབ་དཔོན་གྱི་དབང་རང་ལ་དྲུག་ཏུ་དབྱེ་ཚུལ་ནི། ཕྱིར་མི་ལྡོག་པའི་དབང་། གསང་
བའི་དབང་། རྗེས་གནང༌། ལུང་བསྟན། དབུགས་དབྱུང༌། གསང་བསྟོད་དེ་སློབ་
མའི་དབང་ལྔ་དང་བཅུ་གཅིག་གསུངས། དབང་དངོས་བསྐུར་བའི་ཚུལ། སྦྱོང་རྒྱུད་
ལས། སརྦ་བིད་ཀྱིས་ཇི་ལྟར་དབང་བསྐུར་ཏེ། ། ཞེས་གསུངས་པའི་དོན། འགྲེལ་
101



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བ་མཛེས་རྒྱན་ལས། ཀུན་རིག་ནས་མེ་ཏོག་ཆེར་རྒྱས་བར་གྱི་སྔགས་ལྔ་ལ། ཨོ་བུད་
དྷ་ཨ་བྷི་ཥིཉྩ་ཨོ་ནས་ཀརྨ་ཨ་བྷི་ཥིཉྩ་ཨ་ཞེས་པའི་བར་རིམ་བཞིན་སྦྱར་ནས་སློབ་མའི་སྤྱི་
གཙུག དཔྲལ་བ། ལྐོག་མ། སྙིང་ག་གསང་གནས་བར་གྱི་གནས་ལྔར་རིམ་བཞིན་
ཀུན་རིག་ནས་མེ་ཏོག་ཆེར་རྒྱུས་བར་རིགས་ལྔར་བསྐྱེད་ནས་སློབ་མ་དེའི་བདག་ཉིད་
དང་ལྡན་པར་བྱས་ལ་དབང་བསྐུར་བ་གསུངས་ཡོད། དཀྱིལ་འཁོར་གྱི་ཤར་དུ་དབང་
སྟེགས་པདྨ་དང་ཟླ་བའི་དཀྱིལ་འཁོར་ལ་སློབ་མ་རྣམས་འཁོད་པའམ་གནས་པར་སྒོམ་
ལ་མེ་ཏོག་གང་ལ་ཕོག་པའི་ལྷའི་དམ་རྒྱ་འཆིང་དུ་བཅུག་ལ་དེར་བསྐྱེད་གསུངས་ཡོད།
རྡོ་རྗེ་འབྱུང་བ་ནས་གསུངས་པའི་ཕུན་སུམ་ཚོགས་པ་མངའ་བ་ཞེས་སོགས་ཀྱིས་ཤིས་
བརྗོད། ཨོཾ་བཛྲ་ཀ་ལ་ཤ་ཨ་བྷི་ཥིཉྩ་ཧཱུྃ་སོགས་སྔགས་ལྔ་བརྗོད་པ་ནི། ཆུ་དབང་བསྡུས་
པ་ཡིན། སྦྱོང་རྒྱུད་ལས་ཀྱང་། དེ་ཙམ་གྱིས་ཆོག་པར་གསུངས་སོ། ། ཆུ་དབང་
རྒྱས་པར་སྤྲོ་ན། རྩ་བའི་ལྷ་ཐམས་ཅད་ཀྱི་སྙིང་བོའི་མཇུག་ཏུ། ཨོཾ་བཛྲ་ཨ་བྷི་ཥིཉྩ་ཧཱུྃ་
ཞེས་བཏགས་ལ་དབང་བསྐུར་བར་གསུངས། །
ཤིས་བརྗོད་ཀྱི་དོན། ཕུན་སུམ་ཚོགས་པའི་དཔལ་གྱི་འོད་མངའ་བ་སྐུ་གསེར་
གྱི་རི་བོ་དང་འདྲ་བ། ས་འོག་ས་སྟེང་ས་བླའི་འཇིག་རྟེན་གསུམ་གྱི་དབུགས་འབྱིན་
པའི་མགོན་པོ་ཁྱེད་ནི། ཉོན་མོངས་པའི་སྒྲིབ་པ་དང་། ཤེས་བྱའི་སྒྲིབ་པ་དང་།
སྙོམས་པར་འཇུག་པའི་སྒྲིབ་པ་སྟེ་དྲི་མ་གསུམ་སྤངས་པས། མ་རིག་པའི་གཉིད་ལས་
སངས་པ་དང་། པདྨ་འདབ་མ་རྒྱས་པ་དང་འདྲ་བའི་ཤེས་བྱ་ཐམས་ཅད་མཁྱེན་པའི་
ཡེ་ཤེས་རྣམ་པར་རྒྱས་པའི་སྤྱན་མངའ་བ། སངས་རྒྱས་ཀྱི་བཀྲ་ཤིས་གང་ཡིན་པ་དེ་
ནི། སྐྱེ་དགུ་ཞི་ཞིང་བདེ་བར་བྱེད་པའི་བཀྲ་ཤིས་དང་བོ་ཡིན་ཞེས་པའི་དོན་དང་།
རྫོགས་པའི་སངས་རྒྱས་དེ་ཉིད་ཀྱིས་ཉེ་བར་བསྟན་པའི་མན་ངག་ལུང་གི་ཆོས་དང་།
ཆོས་ཐམས་ཅད་ ཀྱི་མཆོག་རབ་རྣམ་གཡེང་ལ་ སོགས་པའི་ སྐྱོན་གྱིས་མི་གཡོ་བ།
102



༄༅ ། །རྒྱུད་སྡེ་བཞིའི་དབང་དང་རྗེས་པ་ནང་གི་བཤད་པ།
འཇིག་རྟེན་གསུམ་ན་སྙན་པར་གྲགས་ཤིང་། ལྷ་དང་མིའི་མཆོད་པར་འོས་པ། ཆོས་
ཀྱི་མཆོག་དམ་པ། འབྲས་བུའི་ཆོས་མྱ་ངན་ལས་འདས་པ། སྐྱེ་དགུ་རྣམས་ཀྱི་སྡུག་
བསྔལ་རྒྱུ་བཅས་ཞི་བར་བྱེད་པ་སྒྲུབ་པའི་ཆོས་ལམ་བདེན་ཏེ། དམ་ཆོས་དཀོན་
མཆོག་རིན་པོ་ཆེ་དེ་ནི་འཇིག་རྟེན་ན་དགེ་ཞིང་མཛེས་པར་བྱེད་པའི་བཀྲ་ཤིས་གཉིས་
པའོ་ཞེས་པའི་དོན་དང༌། དགེ་འདུན་དཀོན་མཆོག་ནི། དམ་པ་སངས་རྒྱས་ཀྱི་
བསྟན་པ་སྒྲུབ་པའི་ཆོས་ཉམས་སུ་ལེན་པ་དང་ལྡན་པ། ལུང་གི་ཆོས་ནི་མང་དུ་ཐོས་
པའི་བཀྲ་ཤིས་ཀྱིས་རྒྱུད་ཕྱུག་པ། ལྷ་དང་མི་དང་ལྷ་མ་ཡིན་གྱི་མཆོད་པའི་གནས་སུ་
གྱུར་པའི་ཚོགས་ཀྱི་ཞིང་འདུས་པའི་མཆོག་རབ་ངོ་ཚ་ཤེས་པ་དང་། དཔལ་ཕུན་སུམ་
ཚོགས་པ་ཀུན་གྱི་གཞི་སྟེ་གནས་སུ་གྱུར་པའི་དགེ་འདུན་ནི། འཇིག་རྟེན་དགེ་ཞིང་
མཛེས་པར་བྱེད་པའི་བཀྲ་ཤིས་གསུམ་པའོ་ཞེས་མཆོག་གསུམ་གྱི་བདེན་པས་ཤིས་པ་
བརྗོད་པ་ཡིན་ནོ། ། བཀྲ་ཤིས་ཆེན་པོའི་མདོ་ལས། སྔར་བྱས་པ་ཡི་བསོད་ནམས་
ཀྱིས། །མཐུན་པའི་ཡུལ་དུ་གནས་པ་དང༌། །བདག་ཉིད་མཆོག་གི་སྨོན་ལམ་བྱ། །
འདི་ནི་མཆོག་གི་བཀྲ་ཤིས་སོ། ། ཞེས་དང༌། བཤེས་སྤྲིངས་ལས། མཐུན་པར་
གྱུར་པའི་ཡུལ་ན་གནས་པ་དང་། །སྐྱེས་བུ་དམ་པ་ལ་ནི་བསྟེན་པ་དང༌། །བདག་
ཉིད་ལེགས་སྨོན་སྔོན་ཡང་བསོད་ནམས་བྱས། །འཁོར་ལོ་བཞི་བོ་འདི་ནི་ཁྱོད་ལ་
མངའ། ། ཞེས་ལེགས་བྱས་རྟེན་འབྲེལ་ཕུན་སུམ་ཚོགས་པའི་འཁོར་ལོ་བཞི་ལྡན་
ཐེག་པ་མཆོག་གི་ཤིང་རྟས་དོན་གཉིས་ཕུན་སུམ་ཚོགས་པ་རྣམ་གྲོལ་ནོར་བུའི་གླིང་དུ་
ཕྱིན་པར་བྱེད་པ་ནི་བཀྲ་ཤིས་ཀུན་གྱི་མཆོག་དང་གཙོ་བོར་གསུངས། དེར་བགྲོད་
པའི་རིམ་པའང་། དེ་ཉིད་དུ། དཀའ་ཐུབ་དང་ནི་ཚངས་སྤྱོད་བྱ། །འཕགས་པའི་
བདེན་པ་མཐོང་བར་བྱ། །མྱ་ངན་འདས་པ་མངོན་སུམ་བྱ། །འདི་ནི་མཆོག་གི་བཀྲ་
ཤིས་སོ། ། ཞེས་གསུངས་པའོ། ། །
103



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཨོ་ནི་ནོར་བུ་འཛིན་པའི་སྔགས་དང་། བཛྲ་ནི་རྡོ་རྗེ། ཀ་ཤ་ལ་ནི་བུམ་པ། ཨ་
བྷི་ཥིཉྩ་ནི་མངོན་པར་དབང་བསྐུར་བ། ཨོ་ནི་རྣམ་སྣང་གི་ས་བོན། ཧཱུྃ་ནི་མི་བསྐྱོད་
པ། ཏྲ་ནི་རིན་འབྱུང་། ཧྲི་ནི་འོད་དཔག་མེད། ཨ་ནི་དོན་ཡོད་གྲུབ་པའི་ས་བོན་ཏེ།
ཡང་བུད་དྷ་སངས་རྒྱས། བཛྲ་རྡོ་རྗེ། རཏྣ་རིན་ཆེན། པདྨ་པདྨ་ཉིད། ཀརྨ་ལས་
བཅས་སོ། །
དབང་དོན་ངོ་སྤྲོད་ཚུལ། མེ་ཏོག་ཕྲེང་བའི་དབང་གིས་སློབ་མ་སངས་རྒྱས་
གང་གི་རིགས་ཡིན་པ་ཤེས་པར་བྱེད་པ་དང་། ཆུ་དབང་གིས་རིགས་དེ་ལ་སྒྲིབ་པ་མ་
རིག་པའི་དྲི་མ་འཁྲུད་པའི་ནུས་པ་འཇོག་པ་དང་། དབུ་རྒྱན་གྱི་དབང་གིས་སངས་
རྒྱས་པ་ན་དེའི་རིགས་བདག་དང་གཙུག་ཏོར་གྱི་ནུས་པ། རིན་པོ་ཆེའི་ཕྲེང་བ་དང་
དར་དཔྱངས་གཉིས། དབུ་རྒྱན་གྱི་དབང་གི་འཁོར་དེ། དར་དཔྱངས་ཀྱི་དབང་གིས་
ཉོན་མོངས་པ་ལ་སོགས་པའི་དགྲ་རྩ་བ་ནས་འདོན་པར་བྱེད། ཨོ་ནི་ནོར་བུ་འཛིན་
པའི་སྔགས་དང༌། བཛྲ་རྡོ་རྗེ། རཏྣ་རིན་པོ་ཆེ། མཱ་ལ་ཕྲེང་བ། ཨ་བྷི་ཥིཉྩ་མངོན་
པར་དབང་བསྐུར་བ། ཏྲ་ས་བོན། རིན་པོ་ཆེའི་ཕྲེང་བས་མངོན་པར་དབང་བསྐུར།
དར་དཔྱངས་ཀྱི་སྔགས་ཨོཾ་བཛྲ་པ་ཊ་ཨ་ཝ་ལམ་ནི་དར་དཔྱངས་ཀྱི་བ་དན་འཆང་བ།
ལྷག་མ་གོ་སླ། རྡོ་རྗེ་དར་དཔྱངས་འཆང་བས་མངོན་པར་དབང་བསྐུར་ཞེས་པའོ། །
མུ་ཏྲ་ཞེས་པ་ཕྱག་རྒྱ། དྷཱ་ར་ཎ་ཞེས་པ་གཟུངས་ལ་འཇུག་པས་གཟུངས་མའི་དབང་སྟེ་
ཡུམ་ལྔའི་ ཕྱག་མཚན་གྱི་དབང་ཡིན། ཕྱག་མཚན་གྱི་དབང་གིས་སངས་རྒྱས་ཀྱི་
ཐུགས་གཉིས་སུ་མེད་པ་དང་། ཆོས་ཕུང་བརྒྱད་ཁྲི་བཞི་སྟོང་འདོམས་པའི་སངས་
རྒྱས་ཀྱི་གསུང་གི་ནུས་པ་འཇོག ནཱ་མ་ཞེས་པ་མིང་ཡིན་ལ། མིང་དབང་གིས་སངས་
རྒྱས་པའི་དུས་ཀྱི་མཚན་གྱི་ནུས་པ་འཇོག དེ་བཞིན་གཤེགས་པ་ལྔའི་མིང་དབང་འདི་
མེ་ཏོག་གང་ལ་ཕོག་པའི་ལྷའི་གསང་མཚན་འབོད་པ་ཡིན། རྡོ་རྗེ་འབྱུང་བ་ལས།
104



མf
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
མིང་དབང་བསྐུར་ནས། ཡང་མེ་ཏོག་ལ་སོགས་པ་དང་། སྒེག་མོ་ལ་སོགས་པ་མཆོད་
པ་བརྒྱད་ཀྱིས་ཡང་དག་པར་མཆོད་ནས་ཞེས་གསུངས་པ་ལྟར། མིང་དབང་རྗེས་སུ་
ཉེར་སྤྱོད་དང༌། སྒེག་སོགས་བརྒྱད་ཀྱིས་མཆོད་དོ། ། འདི་བར་སློབ་མ་མེ་ཏོག་
གང་ཕོག་གི་ལྷར་བསྐྱེད་པས་ཆོག་གསུངས། །
རྡོ་རྗེ་སློབ་དཔོན་གྱི་དབང་། རྡོ་རྗེ་འབྱུང་བ་ལས། སློབ་དཔོན་གྱི་དབང་
བསྐུར་བ་ལ་ནི། ཇི་སྐད་བསྟན་པའི་གནས་སུ་དཔལ་རྡོ་རྗེ་སེམས་དཔའི་ཕྱག་རྒྱ་ཆེན་
པོས་བཞག་ལ། ཞེས་གསུངས་པས། དཀྱིལ་འཁོར་གྱི་ཤར་དུ་ཁྲུས་དཀྱིལ་ལ་སློབ་མ་
རྡོ་རྗེ་སེམས་དཔའ་སྐུ་མདོག་དཀར་བོ་རྡོར་དྲིལ་འཛིན་པ་བདག་བསྐྱེད་ཀྱི་སྐབས་
ལྟར་ལྷར་བསྐྱེད་པ་ནི་ཕྱག་རྒྱ་སྐུའི་དམ་ཚིག དེ་ལ་མཆོད་ཅིང་ཤིས་པ་བརྗོད། ཐོག་
མཐའ་མེད་པའི་སེམས་དཔའ་ནི། །རྡོ་རྗེ་སེམས་དཔའ་དགའ་བ་ཆེ། །ཀུན་ཏུ་
བཟང་བོ་ཀུན་བདག་ཉིད། །རྡོ་རྗེ་སྙེ་མའི་བདག་པོའི་བདག ། ཅེས་རྡོ་རྗེ་སྦྱིན་པ་
རྡོ་རྗེ་ཐུགས་ཀྱི་དམ་ཚིག འདི་དེ་སངས་རྒྱས་ཐམས་ཅད་ཀྱི། །ཤེས་རབ་དབྱངས་ཀྱི་
རྗེས་འགྲོར་བཤད། །ཁྱོད་ཀྱིས་ཀྱང་ནི་རྟག་ཏུ་གཟུང་། །བྱང་ཆུབ་མཆོག་ཏུ་རྒྱལ་བ་
བཞེད། །སྲིད་པ་ངོ་བོ་ཉིད་ཀྱིས་བདག །ངོ་བོ་ཉིད་ཀྱིས་སྲིད་བྲལ་བྱས། །རང་
བཞིན་དག་པའི་སེམས་དཔའ་མཆོག །སྲིད་པའི་དམ་པ་བྱེད་པར་འགྱུར། ། ཞེས་
དྲིལ་བུ་སྦྱིན་ཞིང་འཁྲོལ་དུ་གཞུག་པ་དྲིལ་བུ་གསུང་གི་དམ་ཚིག་སྟེ། དམ་ཚིག་གསུམ་
བཟུང་བའི་སྒོ་ནས་རྡོ་རྗེ་སློབ་དཔོན་གྱི་དབང་བསྐུར། སྦྱོང་རྒྱུད་དུ། དེ་ལས་ལག་ཏུ་
རྡོར་དྲིལ་སྦྱིན། ། ཞེས་དང་། ཨོ་པྲ་ཛྙཱ་ཨུ་པ་ས་མ་ཡོ་ག་ཨ་བྷི་ཥིཉྩ་ཨཞེས་པས་རྡོ་རྗེ་
སློབ་དཔོན་གྱི་དབང་བསྟན་པ་ཡིན། པྲ་ཛྷཱ་ནི་ཤེས་རབ། ཨུ་པ་ཐབས། ས་མ་ཡོ་ག་
ནི་མཉམ་པར་སྦྱོར་བ། ཨ་བྷི་ཥིཉྩ་ནི་མངོན་པར་དབང་བསྐུར་བ། ཨས་བོན།
ཐབས་ཤེས་རབ་མཉམ་པར་སྦྱོར་བས་མངོན་པར་དབང་བསྐུར་ཞེས་པ་ཡིན། དམ་
ན
.་ ：:་"་་་：:་
105
.
::：：: ་ ་་་ ་.…



ནང་འ
༢
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཚིག་གསུམ་བཟུང་བའི་སྒོ་ནས་རྡོ་རྗེ་སློབ་དཔོན་དུ་དབང་བསྐུར་བ་གཙོ་བོ་ཡིན།
འཕྲིན་ལས་ཀྱི་དབང་བསྐུར་བ་དེའི་འཁོར་ཡིན། ཁམས་གསུམ་ཆོས་ཀྱི་རྒྱལ་བོར་
དབང་བསྐུར་ནས། གཞན་དོན་ཞི་རྒྱས་དབང་དྲག་གི་འཕྲིན་ལས་བཞི་བྱེད་དགོས་
པས་ན། ཨོ་བཛྲ་ཀརྨ་ཨ་བྷི་ཥིཉྩ་ཨ་ཞེས་རྡོ་རྗེ་ལས་ཀྱིས་མངོན་པར་དབང་བསྐུར་ཞེས་
པའོ། ། ཧཱུྃ་ལས་བྱུང་བའི་འཁོར་ལོ། ཞེས་མདུན་ནམ་རྐང་བ་གཉིས་ཀྱི་བར་དུ་
ཤིང་རྟའི་འཁོར་ལོ་རེ་གཏད། དབྱངས་ཐ་མ་ཨ་ལས་བྱུང་བའི་དུང་། ཨོཾ་བཛྲ་བྷ་ཥ་
རཾ། ཞེས་དུང་ལག་པ་གཡས་སུ་སྦྱིན། སྔགས་དོན་རྡོ་རྗེ་སྨྲ་བ། རོ་རྡོ་རྗེ་སྨྲ་བའི་ས་
བོན། དབྱངས་དང་བོ་ཨ་ལས་བྱུང་བའི་སྦྱོང་རྒྱུད་ཀྱི་པོ་ཏི། ཞེས་ལག་པ་གཡོན་དུ་པོ་
ཏི་གཏད། དེང་ནས་བརྩམ་སྟེ་སེམས་བསྐྱེད་པ། །ཙམ་གྱིས་ཆོས་དུང་བླ་མེད་པ། །
ཀུན་ནས་ཡོངས་སུ་བཀང་ནས་ནི། །ཆོས་ཀྱི་འཁོར་ལོ་བསྐོར་བར་གྱིས། །དབྱངས་
ཐ་མ་ཨ་ལས་བྱུང་བའི་དྲིལ་བུ། ཞེས་གཡོན་དུ་དྲིལ་བུ། ཐམས་ཅད་ནམ་མཁའི་
མཚན་ཉིད་དེ། །ནམ་མཁའ་ལ་ཡང་མཚན་ཉིད་མེད། །ནམ་མཁའ་མཉམ་པ་ཉིད་
སྦྱོར་བ། །ཐམས་ཅད་མཆོག་ནི་མཉམ་ཉིད་གསལ། །ཀ་མ་རྙེ་ནུས། འཁོར་ལོ་དང་
དྲིལ་བུ། སྦྱོང་རྒྱུད་དམ་ཤེར་ཕྱིན་གྱི་གླེགས་བམ་གང་རུང་ཞེས་གསུངས། འགྲེལ་བ་
གསལ་སྒྲོན་ལས། འཁོར་ལོ་སྦྱིན་པའི་སྔོན་རིལ་བུ། མིག་ཐུར། མེ་ལོང་། དྲིལ་བུ།
མདའ་གཞུ། མེ་ལོང་གཉིས་པ་རྣམས་ཀྱང་སྦྱིན་པར་གསུངས་སོ། ། གླེགས་བམ་
སྟེར་བ་རྣམ་སྣང་སྒྱུ་དྲ་ལས་བཤད། །
རིགས་ལྔ་སོ་སོའི་ཆོས་འཁོར་བསྐོར་བའི་སྒོ་ནས་གཞན་དོན་བྱེད་པ་ལ་དབང་
བར་བྱ་བའི་ཕྱིར་བདག་པོའི་དབང་བསྐུར་བསྟན་དེ། འཇིག་རྟེན་ཀུན་ཏུ་ཐམས་ཅད་
དུ། ། ཞེས་སོགས་ཆོས་ཀྱི་འཁོར་ལོ། རྡོ་རྗེའི་འཁོར་ལོ། རིན་ཆེན་འཁོར་ལོ།
པདྨའི་འཁོར་ལོ། ལས་ཀྱི་འཁོར་ལོ་རྣམས་ཀྱི་དབང་བསྐུར་རོ། ། འཇིག་རྟེན་ཀུན་
ས
106



སྐ་་་
II. ་
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ཏུ་སོགས་ཀྱི་དོན། ཕྱོགས་བཅུའི་འཇིག་རྟེན་ཀུན་ལ། སྒོ་ཐམས་ཅད་ནས་སེམས་
ཅན་ཀུན་ལ་ཕན་པར་བྱ་བའི་ཕྱིར་དུ། ཇི་ལྟར་ཐབས་སྣ་ཚོགས་པས་གདུལ་བྱ་འདུལ་
བར་གྱུར་པ་དེ་ལྟར་དུ་རྡོ་རྗེའི་འཁོར་ལོ་སྟེ་རྡོ་རྗེ་སེམས་དཔའ་ལ་སོགས་པའི་དེ་བཞིན་
གཤེགས་པའི་རིགས་ཀྱི་དཀྱིལ་འཁོར་ཕྱོགས་བཅུར་སྤྲུལ་ནས་འཇུག་པ་སྔོན་དུ་འགྲོ་
བས་སེམས་ཅན་རྣམས་ལ་སྟོན་པའི་ཚུལ་གྱིས་རབ་ཏུ་སྐོར་ཅིག་ཅེས། རིགས་ཀྱི་
དཀྱིལ་འཁོར་འདྲི་བ་སོགས་ཀྱི་རྗེས་གནང་ཡིན་ནོ། ། སརྦ་ཏ་ཐཱ་ག་ཏ་དེ་བཞིན་
གཤེགས་པ་ཐམས་ཅད། གུ་ཧུ་ནི་གསང་བ། ཨ་བྷི་ཥིཉྩ་ནི་མངོན་པར་དབང་བསྐུར་
བ། དེ་ཡང་གསང་བ་ཞེས་པའི་དོན་ནི་དཀྱིལ་འཁོར་དང་། ལྷའི་དེ་ཁོ་ན་ཉིད་དང་རྡོ་
རྗེ་སློབ་དཔོན་གྱི་ལས་རྣམས་ཡིན་པས། དེ་རྣམས་སློབ་མ་ལ་བཤད་ཅེས་པའི་དོན་
ཡིན་ནོ། ། དེ་ནས་དཀྱིལ་འཁོར་གྱི་ངེས་ཚིག་གསུངས་པ། ཡེ་ཤེས་དེ་ཉིད་གདུལ་
བྱའི་དོན་དུ་རི་རབ་ཀྱི་རྩེ་མོ་དང༌། གཞན་འཕྲུལ་དབང་བྱེད་ལ་སོགས་པར་སྤྲུལ་བའི་
ཁ་དོག་དང་། དབྱིབས་ཀྱི་བདག་ཉིད་ཅན་ནི་གཟུགས་ཅན་གྱི་དཀྱིལ་འཁོར་ཏེ། དེ་
ཉིད་ལས། ཕྱི་ཡི་དཀྱིལ་འཁོར་བྲི་བར་བྱ། །གྲུ་བཞི་བ་ལ་སྒོ་བཞི་བ། ། ཞེས་སོགས་
གསུངས། ཕྱིའི་དཀྱིལ་འཁོར་གྱི་དེ་ཁོ་ན་ཉིད་ནང་རིམ་གྱི་ཐིག ལྷའི་དེ་ཁོ་ན་ཉིད་
སྟོན་པ་སོགས་དཀྱིལ་འཁོར་གྱི་དེ་ཉིད་སྟོན་པ་ལ་གསན་པར་ཞུ། གུ་ཧྱ་ཞེས་པ་སོགས་
སློབ་དཔོན་གྱི་ལས་ཀྱི་རིམ་པ་རྣམས་བསྟན། རྒྱལ་སྲིད་སྣ་བདུན་གྱི་གཟུགས་བརྙན་
ལ་ལས་སྔགས་ཀྱིས་བསངས། སྭ་བྷཱ་ཝས་སྟོང་བར་སྦྱངས། སྟོང་བའི་ངང་ལས་ཨོཾ་
ལས་བྱུང་བའི་རྒྱལ་སྲིད་རིན་པོ་ཆེ་སྣ་བདུན་དྭངས་ཤིང་ཐོགས་པ་མེད་པ་ཡེ་ཤེས་ཀྱི་
རང་བཞིན་དུ་གྱུར་པར་བསམ་ནས། ལྷ་རྫས་ལས་བྱས་ལྟེ་བ་ཤིན་ཏུ་ཟླུམ། ། ཞེས་
སོགས་རིན་ཆེན་སྣ་བདུན་གྱིས་དབང་བསྐུར་བར་བྱས་པ་ཡིན་ནོ། ། ཕན་ཡོན་
བསྟན་པའི་སྒོ་ནས་དམ་ཚིག་ལ་གནས་པར་གདམས་པ་ནི། དཀོན་མཆོག་གསུམ་
107



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དང་བྱང་ཆུབ་སེམས་ཞེས་པ་ནས་སྙིང་རྗེ་ལྡན་པས་སྨོས་ཅི་དགོས་ཞེས་པའི་དོན་
བཤད། བཀའི་དབང་བསྐུར་བའི་སྔགས་ནི། ཨོཾ་སརྦ་ཏ་ཐཱ་ག་ཏ་ཨ་ཛཱ་ཏེ་དཱ་སྱ་མི་གྲིཉྩ་
བཛྲ་སུ་སིདྡྷཱ་ཡེ། ཨོཾ་བཛྲ་ཏིཥྛ་ཧཱུྃ། ཨོ་ནི་ནོར་བུ་འཛིན་པའི་སྔགས། སརྦ་ཏ་ཐཱ་ག་ཏ་
ནི་དེ་བཞིན་གཤེགས་པ་ཐམས་ཅད། ཨ་ཛཱ་ཏེ་ད་ནི་བཀའི་སྦྱིན་པ། སྐྱ་མི་གྲིཉྩ་ནི་
འདི་རང་ཉིད་ཀྱིས་བཟུང་། བཛྲ་སུ་སིདྡྷ་ཡེ་ནི་རྡོ་རྗེ་བཟང་བོའི་དངོས་གྲུབ་ལ་སྟེ། དེ་
བཞིན་གཤེགས་པ་ཐམས་ཅད་ཀྱི་བཀའ་རྡོ་རྗེ་བཟང་བོའི་དངོས་གྲུབ་སྦྱིན་པ་འདི་རང་
ཉིད་ཀྱིས་ཟུངས་ཤིག་ཅེས་པའོ། ། ཨོ་བཛྲ་ཏིཥྛ་ཧཱུཾ་ནི་རྡོ་རྗེ་མནོས་ཤིག་ཅེས་པའི་
དོན་ཡིན་ནོ། ། སྦྱོང་རྒྱུད་ལས། མོས་པས་སྤྱི་བོས་ཕྱག་འཚལ་ཏེ། ཅི་སྟེ་ནོར་ཡོད་
བླ་མ་འབུལ་བར་བྱ། ། ཞེས་པ་ལྟར། མཎྜལ་ འབུལ་ བཅུག སྦྱོང་རྒྱུད་ལས།
སྔགས་སྒྲུབ་ཕྱིར་ནི་མོས་ལྡན་སློབ་མ་ལ། །སྔགས་པས་བཀའ་ནི་རབ་ཏུ་བསྒོ་བར་
བྱ། ། ཞེས་པ་ལྟར། བཀའ་བསྒོ་བ་ལ་གསན་པར་ཞུ། ཚེ་འདིའི་བདེ་བ་མ་ལུས་
དང༌། ། ཞེས་ སོགས་ ཕན་ཡོན་ ལ་ གནས་ པའི་ སྒོ་ ནས་ དམ་ ཚིག་ གནས་ པར་
གདམས་པར་གསུངས་པ་ཡིན། ཀ་མ་དྷེ་ནུས། སྲིང་མོ་དང༌། རྡོ་རྗེ་མ། བཙུན་མ།
སྐུལ་བྱེད་མ། རལ་གཅིག་མ། མ་མ་ཀི སྒྲོལ་མ་སོགས་བུད་མེད་ཀྱི་ཚུལ་འཛིན་པ་ལ་
སྨད་ན་རྣལ་འབྱོར་རྒྱུད་ཀྱི་རྩ་ལྟུང་བཅུ་གཅིག་པ་བུད་མེད་ལ་སྨོད་པ་བསྐྱེད་པར་
གསུངས། རྟག་ཏུ་འཁོན་འཛིན་པ། དཀོན་མཆོག་གསུམ་ལ་གནོད་པར་བྱེད་པའི་
གདུག་པ་ཅན་ལ་བཟོད་པ་སྒོམ་པར་མི་བྱ། བླ་མ་སྨོད་པར་བརྩོན་པའི་སེམས་ཅན་མ་
རུངས་པ་དང་། དམ་ཚིག་ལས་འདའ་བ་སྟེ་རྩ་བ་དང་ཡན་ལག་གི་དམ་ཚིག་མི་བསྲུང་
བ་མཚམས་མེད་པ་ལྔ་བྱས་པ་དེ་སོགས་མི་དགེ་བ་བྱེད་པ་ཚར་བཅད་ན་དངོས་གྲུབ་
ཐམས་ཅད་འགྲུབ་པར་འགྱུར་ཞེས་སངས་རྒྱས་གསུངས། །
108



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
༄༅། །རྣམ་སྣང་མངོན་བྱང་གི་དབང་བཤད།
ཚན་པ་གཉིས་བཞུགས།
9༄༅ ། །དེ་ཡང་རྣམ་སྣང་མངོན་བྱང་གི་རྒྱུད་ནི། བཅོམ་ལྡན་འདས་དེ་
བཞིན་གཤེགས་པས་བྱིན་གྱིས་རློབ་པ། རྡོ་རྗེ་ཆེན་པོ་རྒྱ་ཆེ་བ། ཆོས་ཀྱི་དབྱིངས་ཀྱི་
ཕོ་བྲང༌། རྡོ་རྗེ་འཛིན་པ་ཐམས་ཅད་འདུ་བ། དེ་བཞིན་གཤེགས་པ་མོས་པས་རྣམ་
པར་རོལ་བ། མཐའ་དང་དབུས་མེད་ཅིང་རྩེ་མོ་མཐོ་བ། རིན་པོ་ཆེའི་རྒྱལ་བོས་ཤིན་
ཏུ་ལེགས་པར་བརྒྱན་པ་འབྱུང་བའི་ཁང་བཟང་ཆེན་པོ། རིན་པོ་ཆེའི་རྒྱལ་བོའི་ནང་
ན། བྱང་ཆུབ་སེམས་དཔའི་ལུས་ཀྱི་སེངྒེའི་ཁྲི་ལ། བཅོམ་ལྡན་འདས་རྣམ་པར་སྣང་
མཛད་ཀྱིས་གསུངས་པར། རྒྱུད་རང་ལས་བཤད་པ་དེ། སྟོན་པ་འདིའི་ལོངས་སྤྱོད་
རྫོགས་པའི་སྐུ་རྣམ་སྣང་གངས་ཅན་མཚོས། གཞི་སྙིང་མེ་ཏོག་གིས་བརྒྱན་པའི་འོག་
མིན་སྟུག་པོ་བཀོད་ པའི་ ཞིང་ དུ་ གསུངས་པའི་ དོན་ དུ་མཁས་གྲུབ་རིན་པོ་ཆེས་
གསུངས་ཡོད། །
དེ་ཡང་གནས་དེར། གསང་བའི་བདག་པོས་རྒྱུད་བཤད་པར་གསོལ་བ་བཏབ་
པའི་ངོར། བཅོམ་ལྡན་འདས་རྣམ་པར་སྣང་མཛད་སྙིང་རྗེ་ཆེན་པོའི་སྙིང་བོ་འབྱུང་
བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས། སྐུའི་ཡན་ལག་ཐམས་ཅད་
ནས། དེ་བཞིན་གཤེགས་པས་དང་བོར་ཐུགས་བསྐྱེད་ནས་ས་བཅུ་བརྙེས་པའི་བར་
གྱི་མཛད་པའི་བཀོད་པ་ཐམས་ཅད་བྱུང་སྟེ་ཕྱོགས་བཅུ་ཀུན་བསྐོར་བ་ལས། སླར་
109



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བས
----
-
བཅོམ་ལྡན་འདས་སྐུའི་རང་རང་གི་གནས་སུ་ཞུགས་པའི་ཆོ་འཕྲུལ་མངོན་པར་མཛད་
དེ། དེ་ནས་བཅོམ་ལྡན་འདས་ཀྱིས་གསང་བའི་བདག་པོ་ལ་ཉན་པར་བསྐུལ་ནས།
ཐོག་མར་རྡོ་རྗེ་སློབ་དཔོན་དང་སློབ་མའི་རྣམ་བཞག དེ་ནས་དཀྱིལ་འཁོར་བྲི་བའི་
གནས་ཀྱི་མཚན་ཉིད། ས་བརྟག་བསླང་ནས་སློབ་མར་དབང་བསྐུར་པའི་བར་གྱི་
དཀྱིལ་འཁོར་གྱི་ཆོ་ ག ལྷ་སོ་སོའི་རིག་སྔགས་དང་སྦྱིན་སྲེག་སོགས་ལས་ཀྱི་ཆོ་ག
མཚན་བཅས་མཚན་མེད་ཀྱི་རྣལ་འབྱོར་དང་བཅས་པ་རྒྱས་པར་གསུངས་ཡོད།
གཞན་ཡང་། གསང་བའི་བདག་པོས། བཅོམ་ལྡན་འདས་དཀྱིལ་འཁོར་གྱི་
རྒྱལ་བོ་ཆེན་པོ་འདིའི་དམ་ཚིག་ལ་ཞུགས་པར་གྱུར་པ་དེས། བསོད་ནམས་ཅི་ཙམ་
ཞིག་བསག་པར་བགྱི་ཞེས་དྲིས་པའི་ལན་དུ། སེམས་དང་བོ་བསྐྱེད་པ་ནས་ཉེ་བར་
བཟུང་སྟེ། དེ་བཞིན་གཤེགས་པ་ལས་བྱུང་བའི་བསོད་ནམས་མངོན་པར་འདུ་བྱས་
པ་དེ་ཙམ་དུ་རིག་པར་བྱའོ། ། ཞེས་སོགས་ཕན་ཡོན་མཇུག་སྡུད་དང་བཅས་པ་
གསུངས་ཡོད། དེ་ལྟ་བུའི་རྒྱུད་འདི་ཉིད་དང༌། དེའི་བསྡུས་དོན་སངས་རྒྱས་གསང་
བས་མཛད་པ་གཉིས་ཀ་བསྟན་པ་སྔ་དར་གྱི་དུས་རྒྱ་གར་གྱི་མཁན་པོ་ཤྲཱི་ལེནྡྲ་བོ་དྷི་
དང༌། ཞུ་ཆེན་ལོ་ཙཱ་བ་དཔལ་བརྩེགས་རཀྵི་ཏས་བསྒྱུར་ཞུས་མཛད་ནའང་། དབང་
དང་། བཤད་པའི་རྒྱུན་ཕྱི་དར་གྱི་བར་དུ་མ་ཆད་པའི་ལོ་རྒྱུས་མ་མཐོང་བར་གསུངས་
ཡོད། བསྟན་པ་ཕྱི་དར་གྱི་དུས་སུ་བོད་དུ་ཛེ་ཏ་རི། ཨ་ཤོ་ཀ་ཤྲི། རོལ་བའི་རྡོ་རྗེ། ཨ་
མོ་གྷ་བཛྲ་སོགས་དང་། བ་རི་ལོ་ཙཱ་བས། བླ་མ་རྡོ་རྗེ་གདན་པ་ལས་གསན་ནས། བུ་
སྟོན་རིན་པོ་ཆེའི་བར་དུ་བརྒྱུད་ཅིང༌། བུ་སྟོན་གྱིས་འདིའི་དཀྱིལ་ཆོག་སྐུ་ཡི་བཀོད་པ་
མི་ཟད་པའི་རྒྱུན་གྱི་སྒོ་འབྱེད་ཟེར་བ་དེ་བརྩམས། བུ་སྟོན་ལ་ཁྱུང་བོ་ལྷས་པ་དང་།
དེ་ལ་རྗེ་བདག་ཉིད་ཆེན་པོས་གསན། ཀུན་མཁྱེན་ཤེས་རབ་དཔལ་བཟང་གིས་ཀྱང་
ཁྱུང་བོ་ལྷས་པ་ལས་གསན་སྟབས། ཤེར་འབྱུང་བློ་གྲོས་སྦས་པས། རྗེ་རིན་པོ་ཆེ་དང་
༤
110



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ཀུན་མཁྱེན་ཤེས་རབ་དཔལ་བཟང་གཉིས་ཀ་ལས་གསན། ཤེར་འབྱུང་བས་དཀྱིལ་
ཆོག་སོགས་ཡིག་སྣ་ཆ་ཚང་བ་མཛད་ཡོད། དེ་ལ་འདུལ་ནག་པ་དཔལ་ལྡན་བཟང་
བོས་གསན་ཏེ། རིགས་ལྡན་སངས་རྒྱས་རྒྱ་མཚོའི་བར་དུ་སྲད་རྒྱུད་པས་བརྒྱུད་པ་མ་
ནུབ་པར་བཟུང་། རྒྱུད་ཆེན་སངས་རྒྱས་རྒྱ་མཚོ་ལ། པཎ་ཆེན་བློ་བཟང་ཆོས་རྒྱུན་
གྱིས་གསན་ཏེ། ཆོ་ག་ངག་འདོན་གྱི་རིམ་པ་འདི་གསུངས་པ་དང་། དབང་ཆོག་པཎ་
ཆེན་བློ་བཟང་ཆོས་རྒྱན་གྱི་གསུངས་པ་གཞིར་བཞག་ནས། པཎ་ཆེན་དཔལ་ལྡན་ཡེ་
ཤེས་ཀྱིས་གསུངས་པ་དར་སོ་ཆེ་བ་འདི་ཡིན། པཎ་ཆེན་བློ་བཟང་ཆོས་རྒྱུན་ལ་སྔགས་
ཆེན་དགེ་འདུན་དོན་གྲུབ། སྐྱིད་ཤོད་ཞབས་དྲུང་ངག་དབང་བསྟན་འཛིན། ཇོ་
གདན་བློ་བཟང་མཁས་བཙུན། རྗེ་ངག་དབང་ཆོས་གྲགས། དུས་འཁོར་ཡོན་ཏན་
དར་རྒྱས། བཀའ་འགྱུར་བ་བློ་བཟང་ཚུལ་ཁྲིམས། དུས་འཁོར་པཎྜི་ཏ་བློ་བཟང་རྒྱལ་
མཚན། ལྕང་སྐྱ་རོལ་བའི་རྡོ་རྗེ་ཡེ་ཤེས་བསྟན་པའི་སྒྲོན་མེ། ཀུན་མཁྱེན་འཇིགས་
མེད་དབང་བོ། བདེ་བ་འཇམ་དབྱངས་ཐུབ་བསྟན་ཉི་མ་ནས་ཨ་ཁུ་ཤེས་རབ་རྒྱ་མཚོ།
གུང་ཐང་བློ་གྲོས། རྡོ་རྗེ་འཆང་བློ་བཟང་ཚུལ་ཁྲིམས་རྒྱ་མཚོའི་བར་དུ་རིམ་པར་
བརྒྱུད་པ་ཡིན། འདི་དབང་གི་བརྒྱུད་ཚུལ་ཡིན་གྱི་བཤད་པའི་རྒྱུན་སྔར་ནས་ཆེར་མ་
བྱུང་བར་མངོན་པ་འགོས་ལོའི་དེབ་སྔོན་དུའང་གསལ།
དེ་ནས་མཎྜལ་དང་ཕྱག་བྱས་ཏེ་མདུན་དུ་འཁོད་པ་ལ། དང་བོ་སྤྱི་རྒྱུད་ལས་
གསུངས་པ་ལྟར། རང་གི་བསླབ་ལྡན་འཁོར་བཞི་བོ། །ཐེག་ཆེན་བློ་ཅན་རྣམས་ལ་
ནི། །དེ་བཞིན་གཤེགས་པས་གསུངས་པ་ཡི། །ཡང་དག་ཆོ་ག་རྗེས་སུ་གནང་། །ལ་
ལ་གསང་སྔགས་སྒྲུབ་དོན་གཉེར། །འདི་ན་དཀྱིལ་འཁོར་འཇུག་པར་བྱེད། །བསོད་
ནམས་འདོད་པས་དེ་ལས་གཞན། །གཞན་དག་འཇིག་རྟེན་གཞན་དོན་གཉེར། །
འཇིག་རྟེན་ཕ་རོལ་དོན་གཉེར་བའི། །དད་པ་མང་དུ་བྱེད་པ་ཡི། །བློ་ལྡན་དཀྱིལ་
111
་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འཁོར་འཇུག་བྱ་ཡི། །ཚེ་འདིའི་འབྲས་བུ་འདོད་མི་བྱ། །ཚེ་འདི་འདོད་པར་གྱུར་པ་
ལ། །འཇིག་རྟེན་ཕ་རོལ་དོན་མི་འགྱུར། །འཇིག་རྟེན་ཕ་རོལ་དོན་གཉེར་སྐྱེས། །
འཇིག་རྟེན་འདི་ཡི་འབྲས་བུ་རྒྱས། ། ཞེས་བརྗོད་ལ་དེ་དག་གི་དོན་བཤད་ནས་
དོན་དུ་གཉེར་བྱ་མཆོག་ལ་སྤྲོ་བ་བསྐྱེད་པའི་ཀུན་སློང་བཅོས། གཉིས་པ་དེ་ནས་སློབ་
མས་བླ་མ་དང་རྣམ་སྣང་ ཐ་མི་དད་པར་བལྟས་ལ། བཅོམ་ལྡན་འདས་ཉིད་ཀྱིས་
མངོན་པར་སངས་རྒྱས་པའི་ཆོས་ཀྱི་དབྱིངས་བསམ་གྱིས་མི་ཁྱབ་པ་དང་། སེམས་
ཅན་གྱི་ལས་ཡང་དག་པར་འདས་པ། བཅོམ་ལྡན་འདས་ཐབས་དང་ཚུལ་སྣ་ཚོགས་
པ་དག་གིས་བསམ་པ་དང་མོས་པ་ཇི་ལྟ་བ་བཞིན་དུ་སེམས་ཅན་རྣམས་ལ་བསྟན་པ་
ངོ་མཚར་བ་ལགས་སོ། ། བཅོམ་ལྡན་འདས་ཡང་སྔགས་སྤྱོད་པའི་ཚུལ་སྙིང་རྗེ་ཆེན་
པོའི་སྙིང་བོ་འབྱུང་བ་དཀྱིལ་འཁོར་གྱི་རྒྱལ་བོ་ཡོངས་སུ་རྫོགས་པར་བགྱི་བའི་སླད་དུ་
བཤད་དུ་གསོལ། དེ་ནི་མ་འོངས་པའི་དུས་ན་སེམས་ཅན་མང་བོ་དག་གི་ཕན་པ་དང
བདེ་བའི་སླད་དུ་འགྱུར་ལགས་སོ། ། ཞེས་གསོལ་བ་བཏབ་པའམ་སློབ་མ་ཁྱད་པར་
བ་ལ་ནི། གསོལ་བ་མ་བཏབ་ཀྱང་བོས་ནས་འཛིན་དུ་གཞུག རྒྱུད་ལས། བུ་ཚུར་
ཤོག་ཅིག་ཐེག་ཆེན་པོ། །གསང་སྔགས་སྤྱོད་ཚུལ་ཆོ་ག་འདི། །ཁྱོད་ལ་ཡང་དག་
བསྟན་པར་བྱ། །ཁྱོད་ནི་ཚུལ་ཆེན་སྣོད་ཡིན་གྱི། །སྐུ་གསུང་ཐུགས་ཀྱི་རྡོ་རྗེ་ཅན། །
དུས་གསུམ་འབྱུང་བའི་སངས་རྒྱས་རྣམས། །རྡོ་རྗེ་སྔགས་ཀྱི་མཐུ་ཡིས་ནི། །ཡེ་ཤེས་
མཉམ་མེད་ཡང་དག་བརྙེས། །གསང་སྔགས་སྦྱོར་བ་མཉམ་མེད་པ། །གང་གིས་
ཤཱཀྱ་སེངྒེ་སོགས། །མཆོག་རྣམས་ཀྱིས་ནི་བདུད་ཀྱི་སྡེ། །མི་བཟད་ཆེན་པོ་སྟོབས་
ཆེན་བཅོམ། །འཇིག་རྟེན་རྗེས་འཇུག་རྟོགས་ནས་ནི། །འཁོར་ལོ་བསྐོར་ནས་མྱ་
ངན་འདས། །དེ་བས་ཀུན་མཁྱེན་ཐོབ་བྱའི་ཕྱིར། །བུ་ཡིས་བློ་གྲོས་འདི་གྱིས་ཤིག །
ཅེས་གསུངས་པའི་དོན་བཤད་ལ་མོས་པ་བརྟན་པོ་འཛིན་དུ་གཞུག་གོ ། གསུམ་པ་
112



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ནི། དེ་ནས་སངས་རྒྱས་དང་བྱང་ཆུབ་སེམས་དཔའ་རྣམས་མངོན་སུམ་ལྟ་བུར་
བསྒོམས་པའི་སྤྱན་སྔར། སྐྱབས་འགྲོ་དང་སྡིག་བཤགས་སྔོན་དུ་འགྲོ་བས་སྡོམ་པ་
བཟུང་སྙམ་པའི་འདུན་པ་དྲག་པོ་རྒྱུད་ཕྱི་མ་ནས་འབྱུང་བ་ལྟར་བྱ་སྟེ། སངས་རྒྱས་
དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ། བདག་མིང་
འདི་ཞེས་བགྱི་བ་དུས་འདི་ནས་བཟུང་སྟེ། བྱང་ཆུབ་སྙིང་བོ་ལ་མཆིས་ཀྱི་བར་དུ་
སངས་རྒྱས་བཅོམ་ལྡན་འདས་རྣམས་ལ་སྐྱབས་སུ་མཆིའོ། ། དེ་བཞིན་གཤེགས་
པའི་ཆོས་ཀྱི་སྐུ་ཞི་བ་བླ་ན་མེད་པ་སོ་སོ་རང་གིས་རིག་པ་ལ་སྐྱབས་སུ་མཆིའོ། །
ཕྱོགས་བཅུའི་བྱང་ཆུབ་སེམས་དཔའ་ཆེན་པོ་འཕགས་པ་ཕྱིར་མི་ལྡོག་པའི་དགེ་འདུན་
ལ་སྐྱབས་སུ་མཆིའོ། ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་བདག་
ལ་དགོངས་སུ་གསོལ། བདག་མིང་ཞེས་བགྱི་བ་དུས་འདི་ནས་བཟུང་སྟེ་བྱང་ཆུབ་སྙིང་
བོ་ལ་མཆིས་ཀྱི་བར་དུ་སྐྱེ་བ་ཐོག་མ་མ་མཆིས་པ་ནས་འཁོར་བ་ན་འཁོར་བའི་ཚེ།
བདག་གིས་སྡིག་པ་མི་དགེ་བའི་ལས་བགྱིས་པ་དང་། བགྱིད་དུ་བསྩལ་པ་དང་། རྗེས་
སུ་ཡི་རང་བ་བགྱིས་པ། དེ་དག་ཐམས་ཅད་སངས་རྒྱས་དང་བྱང་ཆུབ་སེམས་དཔའ་
ཐམས་ཅད་ཀྱི་སྤྱན་སྔར་མཐོལ་ལོ་བཤགས་སོ། ། དེ་ནས་སློབ་དཔོན་གྱིས་འདི་སྐད་
དུ། བུ་དུས་གསུམ་སྒྲིབ་པ་མེད་པར་གནས་པས་དམ་ཚིག་ཆེན་པོ་ལ་འཇུག་པའི་སྡོམ་
པ་མནོས་ཤིག ཅེས་བསྒོའོ། ། དེ་ནས་སློབ་མས་ཐལ་མོ་སྦྱར། པུས་མོ་བཙུགས་
ཏེ། སློབ་དཔོན་དགོངས་སུ་གསོལ། བདག་མིང་འདི་ཞེས་བགྱི་བ་དུས་འདི་ནས་
བཟུང་སྟེ་བྱང་ཆུབ་སྙིང་བོ་ལ་མཆིས་ཀྱི་བར་དུ་སློབ་དཔོན་གྱིས་བདག་ལ་དམ་ཚིག་
ཆེན་པོ་ལ་འཇུག་པའི་སྡོམ་པ་བསྩལ་དུ་གསོལ། སྟོན་པའི་བཀའ་སྤྱི་བོས་ནོད་པར་
འཚལ་ལོ། ། ཞེས་བརྗོད། དེ་ནས་སློབ་དཔོན་གྱིས། རིགས་ཀྱི་བུ་ཁྱོད་དགོངས་
ཤིག བླ་ན་མེད་པར་ཡང་དག་པར་རྫོགས་པའི་བྱང་ཆུབ་འདོད་པ་ཁྱོད་ཀྱིས་བྱང་ཆུབ་
113
** ལས་་་་་་་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྙིང་བོ་ལ་འདུག་པའི་བར་ལྷག་པའི་བསམ་པས་བདག་གི་ལུས་སངས་རྒྱས་དང་བྱང་
ཆུབ་སེམས་དཔའ་ཐམས་ཅད་ལ་དབུལ་བར་བྱའོ། ། སྙམ་པའི་སྒོ་ནས་བྱང་སྡོམ་
འཛིན་པ་འདིའི་རྗེས་ཟློས་མཛོད། ཞེས་བསྒྲགས་ལ། དེ་ནས་སློབ་མས། སངས་
རྒྱས་དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ། བདག་
མིང་འདི་ཞེས་བགྱི་བ་དུས་འདི་ནས་བཟུང་སྟེ་ནམ་བྱང་ཆུབ་སྙིང་བོ་ལ་མཆིས་ཀྱི་བར་
དུ་སངས་རྒྱས་བྱང་ཆུབ་སེམས་དཔའ་ཐམས་ཅད་ལ་བདག་ཉིད་དུས་ཐམས་ཅད་དུ་
ཡོང་ཡེ་འབུལ་གྱི། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་བདག་ལ་
ཐུགས་བརྩེ་བའི་སླད་དུ་བདག་བཞེས་སུ་གསོལ། ཞེས་ལན་གསུམ་རྗེས་ཟློས་བྱེད་དུ་
གཞུག་གོ ། དཀྱིལ་ཆོག་ཏུ་ཡང་རྗེས་ཟློས། རྒྱུད་ལས། བཅོམ་ལྡན་འདས་དུས་
གསུམ་གྱི་སྒྲིབ་པ་མ་མཆིས་པའི་སྡོམ་པ་གང་ལ་བྱང་ཆུབ་སེམས་དཔའ་གནས་ནས་
སངས་རྒྱས་དང་བྱང་ཆུབ་སེམས་དཔའ་རྣམས་མཉེས་པར་གྱུར་པ་བཤད་དུ་གསོལ།
ཞེས་སོགས་ཀྱི་དྲིས་ལན་མང་དུ་གསུངས་པ་རྣམས་སྡོམ་པ་བཟུང་བའི་ཆོ་གར་མཛད་
འདུག་ནའང་། དེ་རྣམས་སྡོམ་པ་དེ་འདི་ལྟ་བུ་ཞིག་ཡིན་ཞེས་ངོས་འཛིན་པ་ཙམ་མ་
གཏོགས་སྡོམ་བཟུང་གི་ཚིག་རིས་དངོས་སུ་མི་འདུག་པ་དང༌། རྒྱུད་ཕྱི་མར་སྡོམ་
བཟུང་གི་སྐབས་སུ་ཡང་འདིར་དྲངས་པའི་བདག་འབུལ་བའི་ཚིག་འདི་ག་ལས་མ་བྱུང་
བས། སྡོམ་པ་དེ་གང་ཡིན། ཞེས་སོགས་ཀྱི་ཞུས་ལན་སྐབས་འདིར་མེད་ཀྱང་ཆོག་
པར་མངོན་པས་འདིར་མ་བཀོད་དོ། ། བདག་ཕུལ་བས་སྡོམ་པ་བཟུང་བར་འགྱུར་
ཚུལ་ནི། སངས་རྒྱས་དང་བྱང་སེམས་ལ་རང་ཉིད་ཕུལ་ན་རང་ལ་དབང་མེད་ཀྱི་དེ་
དག་དབང་ལ། དེ་དག་གི་ལུས་ནི་ཉེས་སྤྱོད་ལ་མི་འཇུག་པ་ཡིན་པས། དེས་ན་སྡོམ་
པ་བཟུང་བར་འགྱུར་བ་དང་། སྒྲིབ་པ་མེད་པའི་སྡོམ་པ་ཡང་། མི་དགེ་སྤོང་བའི་སྡོམ་
པ་ལ་འགྲེལ་བར་བཤད་ཅེས། རྗེ་ཐམས་ཅད་མཁྱེན་པའི་རྩ་ལྟུང་གི་རྣམ་བཤད་དུ་
114



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
གསུངས་པ་ལྟར་ཡིན་ནོ། ། བཞི་བ་སོ་ཤིང་ནི། འོམ་བུ་དང་ཨ་ཤྭ་ཐ་ལ་སོགས་པའི་
ཤིང་སོར་བརྒྱད་པ་རྩེ་མོ་གཅིག་པ། རྩེ་མོར་མེ་ཏོག་གིས་བརྒྱན་ཅིང་དྲིས་བསྐུས་པ།
ལས་ཐམས་ཅད་པས་བསངས་ལ། དེ་ཉིད་བཟླས་ཤིང་སློབ་མ་ལ་བྱིན་ཏེ། ཨོཾ་བཛྲ་ཧ་
ས་ཧ་ཞེས་པས་འདོར། དེས་ཀྱང་ཤར་རམ་བྱང་དུ་ཁ་བལྟས་ཏེ། བ་བྱུང་གིས་བྱུགས་
པའི་དཀྱིལ་འཁོར་གྱི་སྟེང་དུ། རྩེ་མོ་ནས་འཆོས་ཏེ་ལྟོས་པ་མེད་པར་མདུན་དུ་དྲང་
བོར་དོར་ཏེ། དེ་ཡང་ཤར་དུ་ལྟོས་ཏེ་དོར་བས་བདག་ལ་སོ་ཤིང་གི་རྩེ་མོ་བསྟན་ན་
གྲུབ་པ་མཆོག་དང་དབང་གི་ལས་འགྲུབ། ཤར་དུ་གྲུབ་པ་མཆོག་དང་རྒྱས་པ། ལྷོར་
མངོན་སྤྱོད། ཡང་བྱང་དུ་བལྟས་ཏེ་དོར་བས་རྩེ་མོ་རང་ལ་བསྟན་ན་གྲུབ་པ་འབྲིང་།
བྱང་ཞི་བ། བྱང་ཤར་དུ་ཞི་རྒྱས་གཉིས་ཀ ཤར་ལྷོར་མངོན་སྤྱོད། ལྷོ་ནུབ་ཏུ་བསྐྲད་
པ་དང་བསྐམ་པ། ནུབ་བྱང་དུ་གནོད་སྦྱིན་མོའི་དངོས་གྲུབ། རྩེ་མོ་བར་སྣང་ལ་
བསྟན་ན་སྟེང་དུ་འགྲོ་བ་རིག་འཛིན། འོག་ཏུ་ས་འོག་གི་དངོས་གྲུབ་འགྲུབ་ཅེས་ལུང་
བསྟན་ཏོ། །དེ་ནས་སློབ་མ་རྣམས་ཀྱིས་མེ་ལོང་ལ་ཉེ་རེག་བྱས་ཏེ། ཨོ་ཧྲི་སུ་བི་ཤུདྡྷ་
སརྦ་པ་པོ་ནི་ཙ་ཨ་སེ་བི་ཤཱ་དྷ་ཡ་སརྦ་ཊི་ཀ་ལ་ཝ་ན་ཨ་པ་ན་ཡ་སྭཱ་ཧཱ། ལས་ཐམས་ཅད་
པ་བཟླས་པའི་ཁྱོར་ཆུ་ལན་བདུན་བླུད་དོ། ། རྩ་ཀུ་ཤ་ལ། ཨོཾ་བཛྲ་ཏིཀྵ་ན་ཁཾ། ཧཱུྃ་
ལས་བྱུང་བའི་ཀུ་ཤ་མང་བ་དེར། ལས་ཐམས་ཅད་བཟླས་པས་སྟན་དང་། དྷི་ལས་
བྱུང་བའི་ཀུ་ཤ་ཉུང་བ་དེ་དང་འཁྱིལ་བ་བཟླས་ཏེ་སྔས་ཀྱི་དོན་དུ་སྦྱིན་ནོ། ། སྲུང་
སྐུད་ནི། བུདྷ་མེ་རི་རཀྟ་སར་བན་སཱ་ཧཱ། གཞོན་ནུ་མས་བཀལ་བའམ། རྡོ་རྗེ་
མདུད་པ་གསུམ་བོར་ཏེ་ལས་ཐམས་ཅད་བསམ། མི་གཡོ་བའི་སྔགས་བཟླས་ཏེ་
མདུད་པ་རེ་ལ་ལན་རེ་ཡན་ཅི་འགྲུབ་བཟླས་ནས་སློབ་མའི་དཔུང་བ་གཡོན་པར་
བཅིངས་ཏེ་སྲུང་ངོ་། ། ལྔ་བ་སྤྲོ་བ་བསྐྱེད་པ་ནི། འཇིག་རྟེན་དུ་ནི་ཀུན་མཁྱེན་དག
།ཨུ་དུམ་ཝ་རའི་མེ་ཏོག་བཞིན། །བརྒྱ་ལམ་ན་ནི་རེ་འགའ་ཞིག །འབྱུང་འགྱུར་ཡང་
115



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ན་མི་འབྱུང་ངོ༌། །གང་གིས་སེམས་ཅན་མཉམ་མེད་དོན། །མྱ་ངན་མི་འདའ་བྱེད་
པར་ནུས། །བསྐལ་བ་བྱེ་བ་དུ་མ་རུ། །སྔོན་དུ་སྡིག་པ་བྱས་པ་དག །དཀྱིལ་འཁོར་
འདི་འདྲ་མཐོང་མ་ཐག །དེ་དག་ཐམས་ཅད་ཟད་འགྱུར་ན། །གྲགས་པ་མཐའ་ཡས་
སྔགས་སྤྱོད་པའི། །ཚུལ་ལ་ གནས་ན་སྨོས་ཅི་དགོས། །སྐྱོབ་པའི་གསང་སྔགས་
བཟླས་ན་ནི། །གོ་འཕང་བླ་ན་མེད་པར་འགྱུར། །གང་དག་སྤྱོད་པའི་མཆོག་འདི་
ལ། །བློ་གྲོས་ཤིན་ཏུ་མི་གཡོ་ན། །སྡུག་བསྔལ་ཐམས་ཅད་འབྱུང་བ་ཡི། །ངན་འགྲོ་
དེ་ཡིས་གཅོད་པར་འགྱུར། །བདག་ཉིད་ཆེན་པོ་ཁྱེད་རྣམས་ཀྱིས། །རྙེད་པ་མཉམ་
མེད་དེ་རིང་རྙེད། །གང་ཕྱིར་རྒྱལ་བ་སྲས་བཅས་པའི། །བདག་ཉིད་ཆེན་པོ་ཀུན་
གྱིས་ནི། ། བསྟན་ པ་ འདི་ ལ་ ཁྱེད་ རྣམས་ ཀུན། །ཡོངས་ སུ་ བཟུང་ སྟེ་ སྐྱེ་ བཞིན་
པར། །སང་ནི་རབ་ཏུ་སྐྱེ་བར་འགྱུར། ། ཞེས་སྤྲོ་བ་བསྐྱེད། དེ་ནས་སློབ་མ་
རྣམས་རྨི་ལམ་བརྟག་པའི་ཕྱིར་ཀུ་ཤའི་སྔས་སྟན་ལ་ཆོ་ག་བཞིན་དུ་ཉལ་བཅུག་ལ།
བརྟུལ་ཞུགས་བཟང་བོ་ཁྱེད་རྣམས་ཀྱིས། །ནངས་པར་ཐམས་ཅད་ང་ལ་སྨྲོས། །
ཞེས་བསྒོའོ། ། ནངས་པར་རྨི་ལམ་དྲིས་ལ། གཙུག་ལག་ཁང་དང་མེ་ཏོག་དང༌།
བུད་མེད་བཟང་མོ་གོས་དཀར་ཅན་དང་། རྒྱལ་བ་སྲས་བཅས་དང་། ཉན་རང་དང་།
མཚོ་དང་ཆུ་བོ་ལས་བརྒལ་བ་དང་། ནམ་མཁའ་ལ་འགྲོ་བ་དང་། ཉི་ཟླ་ཤར་བ་
སོགས་རྨིས་ན་བཟང་བས་སྤྲོ་བ་བསྐྱེད། བོང་བུ་དང་རྔ་མོང་བྱ་རྒོད་སོགས་ལ་ཞོན་པ།
ཉི་ཟླ་ནུབ་པ་སོགས་རྨིས་ན་ངན་པས་རྨི་ལམ་སོགས་ཆོས་ཐམས་ཅད་རང་བཞིན་མེད་
པར་བསྒོམ་པ་སོགས་བཟློག་པའི་ཐབས་རྣམས་བསྟན་ཏོ། །དེ་ནས་སེམས་བུངས་
བསྐྱེད་པ་ནི། ཐེག་པ་ཆེན་པོ་ཆེར་འབྱུང་བའི། །ལམ་མཆོག་འདི་ནི་དཔལ་དང་
ལྡན། །ཁྱེད་རྣམས་དེར་ནི་དོང་བས་ན། །རང་བྱུང་སྐལ་བ་ཆེན་པོ་བ། །འཇིག་
རྟེན་ཐམས་ཅད་མཁྱེན་པ་ཡི། །དེ་བཞིན་གཤེགས་པ་རྣམས་སུ་འགྱུར། །ཡོད་དང་
116



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
མེད་ལས་རྣམ་པར་འདས། །ནམ་མཁའ་བཞིན་དུ་དྲི་མ་མེད། །ཟབ་མོ་རྟོག་གེ་
ཐམས་ཅད་ཀྱིས། །རབ་ཏུ་མི་རྟོགས་གནས་མེད་པ། ། སྤྲོས་པ་ཀུན་དང་བྲལ་བ་
སྟེ། །སྤྲོས་པ་རྣམས་ཀྱིས་རྣམ་མི་སྤྲོ། །ལས་དང་བྱ་བ་ལ་སོགས་བྲལ། །བདེན་པ་
གཉིས་ལ་གནས་པ་ཡི། །ཐེག་པ་རབ་ཀྱི་མཆོག་འདི་ནི། །ཚུལ་ལ་གནས་ན་འཐོབ་
པར་འགྱུར། ། ཞེས་པའི་དོན་བཤད་དེ་སེམས་བུངས་བསྐྱེད་དོ། །
ཤེར་འབྱུང་གིས་སློབ་མ་རྣམས་ཀྱི་གདོང་བཀབ་ནས། དཀྱིལ་འཁོར་གསུམ་
པའི་སྒོ་ཁྱུད་ཀྱི་ནང་དུ་བཞག་གོ་ཞེས་གསུངས། འདིའི་གཞུང་དུ་མཎྜལ་འདི་ནས་
འབུལ་བར་གསུངས་ཀྱང་། ཕྱག་ལེན་ལ་མཎྜལ་དང་བོར་ཕུལ་བས་སོང་བ་ཡིན། དེ་
ནས་བཅོམ་ ལྡན་འདས་ཞེས་ སོགས་ གསོལ་ འདེབས་ལན་གསུམ་རྗེས་ཟློས་དང་།
སྐྱབས་འགྲོ་སྡིག་བཤགས་གཉིས་རྗེས་ཟློས་བྱེད། དེ་ཡང་སྔགས་རྗེས་ཟློས་བྱས་ནས།
བྱང་ཆུབ་སེམས་དཔའི་སྡོམ་བཟུང་ལན་གསུམ་འཛིན་དགོས་པས། ཤེར་འབྱུང་བས།
དངོས་པོ་ཐམས་ཅད་དང་བྲལ་བ། །ཕུང་བོ་ཁམས་དང་སྐྱེ་མཆེད་དང་། །གཟུང་
དང་འཛིན་པ་རྣམས་སྤངས་པ། །ཆོས་བདག་མེད་པ་མཉམ་པའི་ཕྱིར། ། ཞེས་
རང་གི་སེམས་ཐོག་མ་ནས་མ་སྐྱེས་པའི་སྟོང་བ་ཉིད་དུ་ཇི་ལྟ་ཇི་ལྟར་སངས་རྒྱས་
བཅོམ་ལྡན་འདས་རྣམས་དང་། བྱང་ཆུབ་སེམས་དཔའ་རྣམས་ཀྱིས་བྱང་ཆུབ་ཏུ་
སེམས་བསྐྱེད་པ་ལྟར། བདག་གིས་ཀྱང་སེམས་བསྐྱེད་དོ། ། ཞེས་ལན་གསུམ་གྱིས་
སྡོམ་པ་འཛིན་པར་གསུངས། །
མེ་ཏོག་འདོར་བའི་ཚེ། གཙོ་བོའི་ལྷའི་དབུ་ལ་བབས་ན་གཙུག་ཏོར། མཛོད་
སྤུ་ལ་བབས་ན་ཕྱག་ཆེན། ཞལ་དང་སྤྱན་ལ་བབས་ན་སྔགས་ཀྱི་དངོས་གྲུབ། སྐུའི་
སྟོད་ལ་བབས་ན་དངོས་གྲུབ་མཆོག བར་ལ་བབས་ན་དངོས་གྲུབ་འབྲིང་། སྨད་ལ་
བབས་ན་དངོས་གྲུབ་དམན་པ་འགྲུབ། ལྷ་ལ་ཉེ་ན་དངོས་གྲུབ་ཉེ། རིང་ན་དངོས་
117



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གྲུབ་རིང་། གཉིས་ཀྱི་བར་ལ་བབས་ན། གང་ལ་ཉེ་བ་དེའི་དངོས་གྲུབ། གང་ལ་མེ་
ཏོག་བབས་པའི་ལྷ་དེའི་སྔགས་སློབ་མ་དེ་ལ་སྦྱིན་ནོ་ཞེས་པ་ལྟར་ཡིན། ཡང་དེ་བཞིན་
གཤེགས་པའི་རིགས་ལ་ལྷུང་ན་རིགས་གསུམ་ཀ་དང༌། པདྨའི་རིགས་ལ་ལྷུང་ན་
རིགས་གཉིས་པ། རྡོ་རྗེའི་རིགས་ལ་བབས་ན་རྡོ་རྗེའི་རིགས་གཅིག་བུའི་དངོས་གྲུབ་
འགྲུབ་པར་གསུངས།
གཞལ་ཡས་ཁང་སྟོན་པའི་རིམ་པ་ནི། འདིར་དབང་བསྐུར་བའི་ཚེ་གཞལ་ཡས་
ཁང་གི་ཕྱི་ནས་རྣམ་སྣང་གི་བར་རིམ་བཞིན་དུ་སྟོན་ནོ། ། ཞེས་གསུངས་པ་ལ་ཤེར་
འབྱུང་བས། རྟེན་གཞལ་ཡས་ཁང་ཕྱི་ནས་ནང་དང་། བརྟེན་པ་ལྷ་རྣམ་སྣང་ནས་སྒོ་
སྐྱོང་གི་བར་དང༌། ཁྱད་པར་རང་གི་ལྷ་རྣམས་སློབ་མ་ལ་བསྟན་ནས། བཅོམ་ལྡན་
འདས་རྣམ་པར་སྣང་མཛད་ཆེན་པོའི་སྐུ་མི་ཟད་པ་བཀོད་པའི་དཀྱིལ་འཁོར་རྟེན་དང་
བརྟེན་པར་བཅས་པ་མངོན་སུམ་དུ་མཐོང་བར་གྱུར་པར་བསམ་ཞེས་སོ། །
རྒྱུད་སྡེ་གོང་མ་བཞིན་དུ་དམ་བཞག་དང་ཡེ་ཤེས་པ་འབེབས་པ་གསལ་བར་མ་
གསུངས། དེའི་རྒྱུ་མཚན། དམ་བཞག་དང་བོ་གསུམ་ནི་སྔགས་སྡོམ་གྱི་རྩ་ལྟུང་
བདུན་པ་དང་ལྔ་བ་ཡིན། རྩ་ལྟུང་དང་བོ་དང་བཞི་བ་ནི། རྩ་བ་དང་ཡན་ལག་གི་
དམ་ཚིག་སྤྱི་འགྲུབ་པའི་དམ་བཞག་ཡིན། སློབ་མའི་སྤྱི་བོར་ཆོས་ཀྱི་དབྱིངས་ཀྱི་ཡི་གེ་
བསྒོམ་པ་ནི། གཞན་ནས་བཤད་པའི་ཡེ་ཤེས་པ་ཕབ་ནས་བྱིན་གྱིས་བརླབས་པའི་
དོད་ཡིན། དེ་ནས་གསུངས་པའི་དོད་ཐུབ་ཇི་ལྟ་བ་བཞིན་མི་འོང་བ་ནི་རྒྱུད་སྡེ་གོང་
འོག་གི་ཁྱད་ཡིན་ནམ་ཞེས་ཤེར་འབྱུང་གིས་གསུངས། །
སློབ་མའི་དབང་བསྐུར་བ་དང༌། སློབ་དཔོན་གྱི་དབང་བསྐུར་བའོ། ། དང་
བོ་ལ་གཉིས། ཆུ་དབང་བསྐུར་བ་དང༌། ཅོད་པན་སོགས་ཀྱི་དབང་ལྷག་མ་བཞི་
བསྐུར་བའོ། ། དང་བོ་ཆུ་དབང་བསྐུར་བའི་སྔོན་དུ་ཇི་ལྟར་བྱ་བ་དང་། ཆུ་དབང་
118



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
དངོས་བསྐུར་བའོ། ། དང་བོ། རྒྱུད་འདི་ལ་ཕྱིའི་བྱ་བ་ཚོན་བཀྱེ་སོགས་ལ་མི་ལྟོས་
པར་ཡིད་ཀྱིས་བསྒྲུབ་པ་སྟེ། བསྒོམ་པའི་དཀྱིལ་འཁོར་ལ་ནི་ནམ་མཁའ་དང༌། རང་
བཞིན་དང་། འཇིག་རྟེན་ལས་འདས་པའི་དཀྱིལ་འཁོར་ཞེས་གསུངས། ཐིག་ཚོན་
སོགས་ཕྱིའི་བྱ་བ་ལ་ལྟོས་པའི་དཀྱིལ་འཁོར་ནི། ས་དང་། གཟུགས་བརྙན་དང་།
འཇིག་རྟེན་གྱི་དཀྱིལ་འཁོར་ཞེས་དབང་བསྐུར་བའི་དཀྱིལ་འཁོར་གཉིས་གསུངས།
སློབ་མ་ཡང་གཉིས་གསུང་སྟེ། དཀྱིལ་འཁོར་མཐོང་ཞིང་བྱང་ཆུབ་ཀྱི་སེམས་གོམས་
པ། ཤེས་རབ་ཟབ་མོ་དང་ལྡན་པས། ཐོས་བསམ་གྱི་ཤེས་རབ་ཀྱིས་མདོ་རྒྱུད་ཀྱི་དེ་
ཁོ་ན་ཉིད་ཁོང་དུ་ཆུད་ནས། ཐེག་ཆེན་གྱི་དོན་ཟབ་མོ་ལ་མོས་པའི་བློ་ཅན་དེ་ལ་
དཀྱིལ་འཁོར་གཉིས་གང་ཡང་རུང་བར་དབང་བསྐུར་ཆོག དེ་ལས་གཞན། བྱང་
ཆུབ་ཀྱི་སེམས་གོམས་པ་ངང་དུ་མ་གྱུར་པའི་དམིགས་པ་ཅན་ཕྱིའི་བྱ་བ་ལ་མངོན་པར་
ཞེན་པ་ཅན་ནི། གཟུགས་བརྙན་བྲིས་པའི་དཀྱིལ་འཁོར་ལ་བརྟེན་ནས་དབང་བསྐུར་
བར་གསུངས་པ་ཡིན། འཇིག་རྟེན་ལས་འདས་པའི་དཀྱིལ་འཁོར་དུ་དབང་བསྐུར་བ་
ལ། དབང་སྟེགས་ཀྱི་དཀྱིལ་འཁོར་ཡིད་ཀྱིས་སྒོམ་པ་ཙམ་གྱིས་ཆོག འཇིག་རྟེན་པའི་
དཀྱིལ་འཁོར་དུ་དབང་བསྐུར་བ་ལ་ལུས་དཀྱིལ་གྱི་རྟེན་འབྲི་བར་གསུངས། སློབ་མ་
རྣམས་ལ་སྤོས་དང་། མེ་ཏོག མར་མེ། མཆོད་ཡོན། མདུན་དུ་སྦྱིན་ཞེས་ཤེར་
འབྱུང་གིས་གསུངས།
དབུ་རྒྱན་དང་། རྡོ་རྗེ་དྲིལ་བུའི་དབང་གི་སྐབས། རྣམ་སྣང་མངོན་བྱང་གི་
རྒྱུད་དང་འགྲེལ་བ་གཉིས་ལས། གོང་གི་ཆུ་དབང་འདོགས་བཅས་མ་གཏོགས་རིགས་
ལྔའི་དབང་ལྷག་མ་རྣམས་བསྐུར་བར་དངོས་སུ་མ་གསུངས་ནའང་། སློབ་དཔོན་
ངག་དབང་གྲགས་པ་དང་། སྒྲ་གཅན་འཛིན་དཔལ་བཤེས་གཉེན་དང་། དགའ་
བའི་རྡོ་རྗེ་རྣམས་ཀྱིས་བྱ་རྒྱུད་ལ་རིགས་ལྔའི་དབང་བསྐུར་བར་གསུངས། ཨ་བྱཱ་ཀ་ར་
119



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དང༌། རཏྣ་རཀཱི་ཏས་ཀྱང༌། བྱ་སྤྱོད་གཉིས་ཀ་ལ་རིག་པའི་དབང་ལྔ་ཀ་བསྐུར་བར་
གསུངས་ཡོད། ཡེ་ཤེས་ཐིག་ལེའི་རྒྱུད་ལས། བྱ་རྒྱུད་ལ་ཆུ་ཅོད་པན་གཉིས། སྤྱོད་
རྒྱུད་ལ་དེའི་སྟེང་དུ་རྡོ་རྗེ་དྲིལ་བུ་མིང་གི་དབང་སྟེ་གསུམ་བསྣན་ནས་རིག་པའི་དབང་
ལྔ་གསུངས་པས། སྤྱོད་རྒྱུད་ལ་རིག་པའི་དབང་ལྔ་ཀ་བསྐུར་བ་ཡིན། དེ་ལྔ་ལ་སློབ་
མས་དབང་དུ་བྱེད་པ་ནི། འཕགས་ཡུལ་གྱི་རྒྱུད་རྒྱ་གཞུང་ཐམས་ཅད་དང་། བོད་ཀྱི་
མཁྱེན་རབ་དབང་ཕྱུག་བུ་སྟོན་རིན་པོ་ཆེ་དང་། རྗེ་ཐམས་ཅད་མཁྱེན་པའི་ཡང་
དགོངས་པ་བླ་མེད་ཡིན།
འོན་ཀྱང་ཟླ་ ( བ་) ལྕགས་ཀྱུས། གདུགས་དཀར་གྱི་དཀྱིལ་ཆོག་ཏུ་སློབ་མ་
དང་དབང་རྫས་རིགས་ལྔར་བསྐྱེད་པ་སོགས་བླ་མེད་དང་འདྲ་བར་བྱས་ནས་བསྐུར་བ་
ནི། ལུགས་འདི་ལ་གཏན་ནས་མི་རུང་། རྒྱུད་སྡེ་གོང་འོག་གི་རིགས་ལྔའི་དབང་མི་
འདྲ་བ་མེད་ན། དེ་ཐོས་བསམ་སྒོམ་པའི་ལམ་ལ་ཡང་མི་འདྲ་བ་མེད་པར་འགྱུར། ལྷ་
དེ་དང་དེའི་ངོ་བོར་སྒོམ་ནས་བྱིན་གྱིས་བརླབས་པ་ཙམ་བྱ།
མིག་སྨན་སྐབས། དེ་ནས་གསེར་གྱི་ཐུར་མ་ནི། ། ཞེས་པ་ནས། ལིང་ཏོག་
རྒྱལ་བ་རྣམས་ཀྱིས་བསལ། ། ཞེས་པའི་སྐབས་སུ། བུ་ཁྱོད་ཀྱི་ནི་མི་ཤེས་པའི། །
ལིང་ཏོག་རྒྱལ་བ་རྣམས་ཀྱིས་བསལ། ། ཞེས་པ་ནི། སངས་རྒྱས་གསང་བའི་འགྲེལ་
བར། སྔོན་ཐོས་པ་དང་བསམ་པའི་ཤེས་རབ་ཀྱིས་རྒྱུད་ལ་སོགས་པ་མི་ཤེས་པ། རྒྱལ་
བའི་ལུང་སློབ་དཔོན་གྱིས་བཤད་པས། མི་ཤེས་པ་བསལ་ཏོ་ཞེས་པའོ། ། ཞེས་
གསུངས། ཇི་ལྟར་མིག་མཁན་རྒྱལ་བོ་ཡིས། །འཇིག་ རྟེན་ ལིང་ ཏོག་བསལ་བ་
བཞིན། ། ཞེས་དཔེ་བསྟན་ནས། དོན་རྒྱལ་བ་རྣམས་ཀྱིས་ཀྱང༌། བུ་ཁྱོད་ཀྱི་མ་
རིག་པ་ཆོས་རྣམས་ཀྱི་མཚན་ཉིད་ཇི་ལྟ་བ་བཞིན་དུ་འདུག་པ་མི་ཤེས་པ་ལས་ཤེས་པར་
བྱའོ། ། ཞེས་པའོ། །
120



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
མེ་ལོང་ནི། ཆོས་ཀྱི་མཚན་ཉིད་བཤད་པར་བྱ། །ཆོས་རྣམས་གཟུགས་བརྙན་
ལྟ་བུ་སྟེ། ། ཞེས་ཆོས་རྣམས་གཟུགས་བརྙན་དང་འདྲ་བར་སྣང་མོད། འོན་ཀྱང་
ཡང་དག་པར་བརྟགས་ན་དངོས་པོ་ཡོད་པ་མ་ཡིན་པའོ། ། ཕུང་སོགས་ཀྱི་ཆོས་ཕུང་
བོའི་རང་བཞིན་དུ་དམིགས་སུ་མེད་པས་དང་བ། སྒྲིབ་གཉིས་ཀྱིས་རྙོག་པ་མེད་ཅིང་
དེའི་བག་ཆགས་ཀྱང་མེད་པས་དག་པ། གཟུང་དུ་མེད་ཅིང་བརྗོད་དུ་མེད། ། ཅེས་
སྟོང་བའི་རང་བཞིན་ལ་རྣམ་པར་ཤེས་པ་དྲུག་གིས་གཟུང་དུ་མེད་ཅིང་ཚིག་གིས་
བརྗོད་པ་ལས་འདས་པའོ། ། རྒྱུ་དང་ལས་ལས་ཡང་དག་འབྱུང༌། ། ཞེས་ཕུང་བོ་
སོགས་ཀྱི་ཆོས་རྣམས་རང་བཞིན་གྱིས་ཡོད་པའི་རང་བཞིན་མ་ཡིན་གྱི། རྒྱུ་དང་ལས་
ལས་བྱུང་བས་ན་གཟུགས་བརྙན་དང་འདྲ་སྟེ་ཞེས་སྦྱོར་བར་གསུངས། ངོ་བོ་ཉིད་
མེད་གནས་མེད་པ། །དེ་ལྟར་ཆོས་འདི་ཤེས་ནས་སུ། ། ཞེས་རྒྱུ་དང་རྐྱེན་ལས་བྱུང་
བས་སྐད་ཅིག་མའི་ཆར་ཡང་མི་གནས་པར་ཤེས་པ་སྟེ། ཆོས་རྣམས་ཀྱི་མཚན་ཉིད་དེ་
ལྟར་ཤེས་ནས། དེ་ལྟ་བུའི་ཚུལ་གྱིས་བསྒོམ་པའི་ཤེས་རབ་ཀྱིས་སྒོམས་ཤིག་ཅེས་
པའོ། ། འོན་ཀྱང་རྒྱལ་བའི་སྲས་སུ་སྐྱེ་ཞེས་པ། ཁྱོད་དེ་བཞིན་གཤེགས་པའི་ཡེ་
ཤེས་ལས་སྐྱེས་སོ་ཞེས་པའི་དོན་ནོ། །
ཆོས་ཀྱི་འཁོར་ལོ་ནི། སེམས་ཉིད་ཡིད་གཉིས་མི་བྱ་ཞིང་། །དོགས་པ་མེད་
པའི་སེམས་ཀྱིས་ཁྱེད། ། ཅེས་ཆོས་ཀྱི་འཁོར་ལོ་བསྐོར་ཞིང༌། སེམས་ཅན་གྱི་དོན་
བྱ་བ་དེ་ལྟར་ཡིན་ནམ་མ་ཡིན་སྙམ་པའི་ཐེ་ཚོམ་དང་ཡིད་གཉིས་མི་སྐྱེ་བ། འཁོར་
རྣམས་ལ་བག་ཚ་བ་མེད་པར། འཇིག་རྟེན་པ་རྣམས་ལ་གསང་སྔགས་སྤྱད་པའི་ཚུལ་
གྱིས་ཆོས་རབ་ཏུ་སྒྲོགས་ཤིག་ཅེས་པའོ། ། སངས་རྒྱས་གསང་བས། རྐང་བའི་འོག་
ཏུ་གསེར་གྱི་འཁོར་ལོ་བཞག་སྟེ། ཆོས་ཀྱི་འཁོར་ལོ་སྐོར་ཅིག་ཅེས་བསྒྲག་གོ་ཞེས་
སོ། ། ཆོས་ཀྱི་དུང་ནི་བླ་མེད་པ། ། ཞེས་མཐའ་རྟེན་དུང་གཏད་པར་གསུངས།
121



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཆོས་ཀྱི་འཁོར་ལོ་བསྐོར་བའི་གསུང་མཆོག་དེའི་ཕྱག་རྒྱུར་གྱུར་པ། དུང་བཟང་བོ་ཞིག་
ལག་པ་ གཡས་ པར་ བྱིན་ ལ། ཁྱོད་ ཀྱིས་ ཆོས་ ཀྱི་ དུང་བུས་ ཤིག་ ཅེས་བརྗོད་དོ་
ཞེས་སོ། །
༈ རྣམ་སྣང་མངོན་བྱང་གི་རྒྱུད་ནི། རྣམ་པར་སྣང་མཛད་ཆེན་མོ་མངོན་
པར་རྫོགས་པར་བྱང་ཆུབ་པ་རྣམ་པར་སྤྲུལ་བ་བྱིན་གྱིས་རློབས་པ་ཤིན་ཏུ་རྒྱས་པ་མདོ་
སྡེ་དབང་བོའི་རྒྱལ་བོ་དེ་ཉིད་ཡིན་ཞིང་། དེ་གསུངས་པའི་ཚུལ་ཡང་། བཅོམ་ལྡན་
འདས་ཉིད། རིན་པོ་ཆེའི་རྒྱལ་བོས་ཤིན་ཏུ་ལེགས་པར་བརྒྱན་པ་འབྱུང་བའི་ཁང་
བཟང་ཆེན་པོ་རིན་པོ་ཆེའི་རྒྱལ་བོའི་ནང་ན། བྱང་ཆུབ་སེམས་དཔའི་ལུས་ཀྱི་ཁྲི་ལ་
བཞུགས་ཏེ། རྡོ་རྗེ་འཛིན་ནམ་མཁའ་དྲི་མེད་ནས། གསང་བའི་བདག་པོ་ཕྱག་ན་རྡོ་
རྗེ་བར་གྱི་སངས་རྒྱས་ཀྱི་ཞིང་བཅུའི་རྡུལ་ཕྲ་རབ་ཀྱི་རྡུལ་སྙེད་ཀྱི་རྡོ་རྗེ་འཛིན་རྣམས་
དང་ཐབས་ཅིག་ཏུ་བཞུགས་ཏེ། རྣམ་པར་སྣང་མཛད་ཀྱི་སྐུར་བཞེངས་ནས་གསུངས་
པ་ཡིན་ལ། དེ་ཡང་དང་བོར་སེམས་ཀྱི་ཁྱད་པར་རིམ་པར་ཕྱེ་བ་དང་། སེམས་བརྒྱ་
དྲུག་ཅུར་ཕྱེ་བའི་ཚུལ་གསུངས། དེའི་རྗེས་སྤྱིའི་གསང་སྔགས་ཀྱི་མཛོད་རིམ་པར་ཕྱེ་
བ་ཡིན་པས། འདིའི་ནང་དུ་དཀྱིལ་འཁོར་བྲི་བ་དང་ལྷའི་སྔགས་ཞིབ་པར་བསྟན་
ཡོད། དེའི་རྗེས་དངོས་གྲུབ་སྒྲུབ་པའི་དེ་ཁོ་ན་ཉིད་རིམ་པར་ཕྱེ་བ། དེ་ནས་ལྷའི་ཏིང་
ངེ་འཛིན་གཏན་ལ་ཕབ་པའི་རིམ་པ། མཚན་མ་མེད་པའི་ཏིང་ངེ་འཛིན་རིམ་པར་ཕྱེ་
བ། བཟླས་བརྗོད་ཀྱི་དེ་ཁོ་ན་ཉིད་རིམ་པར་ཕྱེ་བ། དེའི་རྗེས་ཕྱག་རྒྱ་རིམ་པར་ཕྱེ་བ་
འདིར་ཕྱག་རྒྱ་བཅིང་ཚུལ་གསལ་བར་གསུངས་ཡོད། དེའི་འཕྲོར་གསང་བའི་དཀྱིལ་
འཁོར་རིམ་པར་ཕྱེ་བ་དང༌། གསང་བའི་དཀྱིལ་འཁོར་དུ་འཇུག་པའི་ཆོ་ག་བཤད་པ་
གཉིས་ཡོད། དེ་ནས་གསང་བའི་ཕྱག་རྒྱ་བརྒྱད་པ་རིམ་པར་ཕྱེ་བ། གསང་བའི་དལ་
དུ་གཟུད་པ་ལ་འཇུག་པའི་རིམ་པ། རིག་སྔགས་ཀྱི་བརྟུལ་ཞུགས་རིམ་པར་ཕྱེ་བ། ཡི་
122



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
..
གེ་དགོད་པ་རིམ་པར་ཕྱེ་བ། བྱང་ཆུབ་སེམས་དཔའི་བསླབ་པ་ཐམས་ཅད་དང་ལྡན་
པ་རིམ་པར་ཕྱེ་བ། ཡི་གེ་བརྒྱ་འབྱུང་བར་བསྟན་པ། འབྲས་བུའི་སྦྱོར་བ་བསྟན་པ།
ཡི་གེ་བརྒྱ་བ་རྣམ་པར་དགོད་པའི་སྒྲུབ་རིམ། བདག་ཉིད་སྒྲུབ་པའི་རིམ་པ། ཡི་གེ་
བརྒྱ་བའི་སྔགས་ཀྱི་ཆོ་ག རྫོགས་པར་བྱང་ཆུབ་པའི་ངོ་བོ་ཉིད་བསྟན་པ། གསང་
སྔགས་ཀྱི་སྒོ་ནས་བྱང་ཆུབ་སེམས་དཔའི་སྤྱད་པ་སྤྱོད་པའི་ཆོ་ག་ཇི་སྙེད་པའི་རིམ་པ་
བསྟན་པ་བཅས། རིམ་པར་ཕྱེ་བ་ཉི་ཤུ་རྩ་ལྔ་གསུངས། དེ་ནས་འདི་ལྟར་སྒྲུབ་པར་
བྱེད་པ་ལྷུར་ལེན་པ་ལ་ཕན་དང་བདེ་བ་བྱ་བའི་ཐབས་བསྟན་པ་ལ། རྒྱས་པ་འདིའི་
ནང་དུ་ཞི་བའི་སྦྱིན་སྲེག་གི་ཆོ་ག་སོང་ཡོད། ལས་ཀྱི་སྦྱིན་སྲེག་གི་ཆོ་ག་རིམ་པར་ཕྱེ་བ།
དབང་དུ་བྱ་བའི་སྦྱིན་སྲེག དྲག་ཤུགས་སྤྱད་པའི་སྦྱིན་སྲེག སྒོམ་པའི་ཡི་གེ་དགོད་པ་
དབང་བསྐུར་བ་རིམ་པར་ཕྱེ་བ། བཟླས་བརྗོད་ཀྱི་ཆོ་ག དེའི་རྗེས་སུ་དེ་བཞིན་
གཤེགས་པ་འབྱུང་བ་ཞེས་བྱ་བའི་དཀྱིལ་འཁོར་ཆེན་པོ་བྱིན་གྱིས་རློབ་པ་བསྟན་པ་
བཅས་རྒྱུད་ཀྱི་རྒྱལ་བོ་རྫོགས་པ་ཡིན། རྒྱ་གར་གྱི་མཁན་པོ་ཤྲཱི་ལེནྡྲ་བོ་དྷི་ལོ་ཙཱ་བ་བནྡེ་
དཔལ་བརྩེགས་ཀྱིས་བསྒྱུར་པ་ཡིན། རྒྱུད་དེ་ལ་སློབ་དཔོན་སངས་རྒྱས་གསང་བས་
འགྲེལ་བ་གསུངས་པ་ལས། འདིའི་དོན་རྣམ་པ་ཉི་ཤུ་རྩ་གཅིག་གིས་རིག་པར་བྱ་སྟེ།
ཞེས་སློབ་དཔོན་གྱི་མཚན་ཉིད། སློབ་མའི་མཚན་ཉིད། དཀྱིལ་འཁོར་གྱི་མཚན་
ཉིད། ཡོངས་སུ་དག་པ་དང་ཡོངས་སུ་བཟུང་བའི་མཚན་ཉིད། དངོས་པོ་གསུམ་
བསྟན་པ་དང་། སློབ་མ་སྟ་གོན་དུ་གནས་པའི་ཆོ་ག དཀྱིལ་འཁོར་གྱི་ཐིག་བྲི་བ།
དེའི་རིམ་པ། དེའི་སྒོ་ཁྱུད་ཀྱི་མཚན་ཉིད། དངོས་པོ་གསུམ་རྣམ་པར་ཕྱེ་བ་ནས་
བཟུང་སྟེ། དབང་བསྐུར་བའི་ཆོ་ག་བསྟན་པའི་བར་དང་། དེ་བཞིན་དུ། རིག་
སྔགས་འཛིན་དུ་གཞུག་པའི་ཆོ་ག རིག་སྔགས་དང་གསང་སྔགས་ཕྱག་རྒྱ་རྣམས་ཀྱི་
ཁྱད་པར་རྒྱས་པར་བསྟན་པ། སྒྲུབ་པའི་ཡན་ལག་རབ་ཏུ་ཕྱེ་བ་བསྟན་པ་སོགས་དང་།
ས
123



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གྲུབ་པའི་མཚན་མ་བསྟན་པ། ཕྱི་དང་ནང་གི་གྲུབ་པའི་མཚན་ཉིད་བརྗོད་པ། མེས་
བྱ་བའི་ཆོ་ག་བསྟན་པ། སྒྲུབ་པའི་ཡན་ལག་རབ་ཏུ་ཕྱེ་བ་བསྟན་པའི་བར་གསུངས།
རྒྱུད་ཀྱི་ཚིག་འགྲེལ་དུ་གྲགས་པ་འདི། སྣར་ཐང་གི་གཙུག་ལག་ཁང་དུ་བསྟན་བཅོས་
བོད་དུ་འགྱུར་བ་ཇི་སྙེད་བསྡུས་པའི་ཚེ། འགྲེལ་བ་འདིའི་མ་ཕྱི་མ་དག་ཅིང་གོང་འོག་
འཁྲུགས་པ་བྱུང་བ་ལ་བརྟེན་ནས་བསྟན་འགྱུར་ཐམས་ཅད་དུ། མ་དག་པ་བརྒྱུད་
པར་གསུངས། སྔོན་ལོ་ཆེན་སྐ་བ་དཔལ་བརྩེགས་ཀྱིས་བསྒྱུར་པའི་རྒྱུད་ཀྱི་ཚིག་དོན་
དང་བསྟུན་ནས། སྐད་གསར་བཅད་དང་མཐུན་པར་བནྡེ་གཞོན་ནུ་དཔལ་གྱིས་རྩེད་
ཐང་གི་གཙུག་ལག་ཁང་དུ་ལྕགས་མོ་སྦྲུལ་ལོར་བྲིས་པར་གསུངས། འདིའི་འཕྲོར་རྣམ་
སྣང་མངོན་བྱང་གི་མཆོད་པའི་ཆོ་ག་སློབ་དཔོན་དཔལ་བཟང་རབ་དགའི་གསུངས་
ཡོད། ཡང་རྣམ་པར་སྣང་མཛད་ཀྱི་སྒྲུབ་ཐབས་ཆོ་ག་སློབ་དཔོན་རྒྱལ་བའི་འོད་ཀྱིས་
མཛད་པའང་ཡོད་དོ། །
དེ་ཡང༌། བླ་མ་འཇམ་པའི་དབྱངས་ཀྱི་ཞལ་ནས། བདག་གནས་སྲུང་བའི་ར་
བར་ཚོགས་ཀྱི་གཞི། །སྔགས་རྒྱུའི་དྲོད་གཤེར་གྱིས་སྨིན་རྟེན་བརྟེན་པའི། །དཔག་
བསམ་ལྗོན་པ་དམིགས་མེད་བསུང་འཕྲོ་ཞིང༌། །ཕྱི་ནང་བཟླས་བརྗོད་འབྲས་བུའི་
ཁུར་གྱིས་དུད། །རྒྱུད་སྡེ་གཉིས་པའི་གཙོར་གྱུར་འདི་ཡི་སྲོལ། ། ཞེས་པ་ལྟར།
རྒྱུད་སྡེ་བཞི་ལས་རིམ་བཞིན་ཟབ་གནད་གོང་མ་གོང་མ་ལ་ཁྱད་ཞུགས་པའི་རྒྱུ་མཚན་
ནི། བྱ་རྒྱུད་ལ་མེད་པའི་ཟབ་གནད་སྤྱོད་རྒྱུད་ལ་ཡོད་པ་ནི། ནང་གི་ཡན་ལག་བཞིའི་
བཟླས་བརྗོད་དང་། ལྐོག་མ་ལ་སོགས་པའི་གནས་རྣམས་སུ་གསལ་བྱེད་ཀྱི་ཡི་གེ་ལས།
ང་ཉ་ཎ་ན་དང་། ཝ་མན་ཆད་དོར་བ་རྣམས་འགོད་པ་ཡིན། རྗེའི་དངོས་སློབ་ཤེར་
འབྱུང་བློ་གྲོས་ཀྱི་རྣམ་སྣང་མངོན་བྱང་གི་དཀྱིལ་ཆོག་དང་། པཎ་ཆེན་བློ་བཟང་ཆོས་
རྒྱན་གྱི་དཀྱིལ་ཆོག་རྣམས་ལ་ཞིབ་ལྟ་བྱེད་པ་གལ་ཆེ་བར་གསུངས། འདིའི་ཁ་སྐོང་ལྟ་
124



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
བུར་རྣམ་སྣང་མངོན་བྱང་གི་ཆོ་གའི་འགྲོས་ཤིག ཨ་ཁུ་ཐབས་མཁས་ཚང་གི་སྔགས་
ཀྱི་ས་ལམ་ན་ཡོད། ཨ་ཁུ་རྡོ་རྗེ་འཆང་གི་སྔགས་ཀྱི་ས་ལམ་ན། རྒྱུད་སྡེ་འོག་མའི་ས་
ལམ་བགྲོད་ཚུལ་གསུངས་པ་ལྟར་ན། རང་གི་ཆེད་དུ་བྱ་བའི་གདུལ་བྱས་ཚོགས་ལམ་
གྱི་སྐབས་སུ། རང་རང་གི་གཞུང་ནས་འབྱུང་བ་ལྟར་མཚན་བཅས་མཚན་མེད་ཀྱི་
རྣལ་འབྱོར་མངོན་དུ་བྱས། དེ་ནས་ལྷའི་རྣལ་འབྱོར་དང་ལས་བཞིས་གཞན་དོན་སྣ་
ཚོགས་སྒྲུབ་པ་དང་། འགྲེལ་བར། མཚན་མེད་ཀྱི་རྣལ་འབྱོར་ཡང་ཡང་གོམས་པར་
བྱས་ཏེ། སྟོང་ཉིད་མངོན་སུམ་དུ་རྟོགས་པ་ན། ས་དང་བོའི་མཐོང་ལམ་བར་ཆད་
མེད་ལམ་གྱིས་མཐོང་སྤང་ཀུན་བཏགས་སྤོང་ཞིང་། སླར་ཡང་ས་དང་བོའི་སྒོམ་ལམ་
མངོན་དུ་བྱས་ཏེ། སྒོམ་སྤང་ཉོན་སྒྲིབ་ཆེན་པོའི་ཆེན་པོ་ལ། ཕྲ་རགས་གཉིས་སུ་ཕྱེ་
བའི་རགས་པ་སྤོང་ཞིང༌། དེ་ནས་ས་གཉིས་པ། གསུམ་པ། བཞི་བ། ལྔ་བ། དྲུག་
པ། བདུན་པའི་བར་ཆད་མེད་ལམ་རྣམས་ཀྱིས་རིམ་པ་བཞིན། སྒོམ་སྤང་ཆེན་པོའི་
ཆེན་པོ་ལ་ཕྲ་རགས་གཉིས་སུ་ཕྱེ་བའི་ཕྲ་བ་ནས། འབྲིང་གི་ཆུང་ངུའི་བར་རིམ་བཞིན་
སྤོང་བ་ཡིན་གསུངས། ས་བརྒྱད་པའི་ཐོག་མའི་བར་ཆད་མེད་ལམ་གྱིས་དྲངས་པའི་
རྣམ་གྲོལ་ལམ་གྱིས་ཉོན་སྒྲིབ་ཆུང་ངུ་སྐོར་གསུམ་གཅིག་ཆར་སྤངས་ཏེ་དགྲ་བཅོམ་པར་
འགྱུར་ཞིང་། སླར་ཡང་ས་བརྒྱད་པའི་སྨད་ཀྱི་བར་ཆད་མེད་ལམ་གྱིས་ཤེས་སྒྲིབ་ཆེན་
པོ། ས་དགུ་བའི་བར་ཆད་མེད་ལམ་གྱིས་ཤེས་སྒྲིབ་འབྲིང་དང་། ས་བཅུ་བའི་ཐོག་
མའི་བར་ཆད་མེད་ལམ་གྱིས་ཤེས་སྒྲིབ་ཆུང་ངུ་ལ་ཕྲ་རགས་གཉིས་སུ་ཕྱེ་བའི་རགས་པ་
དང་། རྒྱུན་མཐའི་ཡེ་ཤེས་ཀྱིས་ཤེས་སྒྲིབ་ཆུང་ངུ་ལ་ཕྲ་རགས་གཉིས་སུ་ཕྱེ་བའི་ཕྲ་བ་
སྤོང་བར་བྱེད་ཅིང་། དེས་དྲངས་པའི་རྣམ་གྲོལ་ལམ་ཐོབ་པ་ན། སྐུ་བཞིའི་ཡོན་ཏན་
གཅིག་ཆར་མངོན་དུ་བྱེད་པར་དེ་དག་གིས་བཞེད་དགོས་སམ་དཔྱད་ཞེས་ཁོང་གིས་
གསུངས་ཡོད། དེ་ཡང་རྣམ་སྣང་མངོན་བྱང་འདི། རྒྱུད་སྡེ་བཞིའི་ནང་གི་སྤྱོད་རྒྱུད་
ཀཅ



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཡིན། སྤྱིར་སྤྱོད་རྒྱུད་ལ། དེ་བཞིན་གཤེགས་པའི་རིགས། པདྨའི་རིགས། རྡོ་རྗེའི་
རིགས་གསུམ་ཡོད། དེ་བཞིན་གཤེགས་པའི་རིགས་ནི་རྣམ་སྣང་མངོན་བྱང་འདི་ལྟ་
བུ་ཡིན། པདྨའི་རིགས་ནི་རྟ་མགྲིན་གྱི་རྒྱུད་རྒྱས་པ་ལྟ་བུ། རྡོ་རྗེའི་རིགས་ནི་ལག་ན་
རྡོ་རྗེ་དབང་བསྐུར་བའི་རྒྱུད་ལྟ་བུ་ཡིན། རྣམ་སྣང་མངོན་བྱང་ཆེན་པོ་འདི་ནི། སློབ་
དཔོན་ཛེ་ཏ་རི་ནས། གྲུབ་ཆེན་ཨ་ཤོ་ཀ་ཤྲི། རོལ་བའི་རྡོ་རྗེ། ཨ་མོ་གྷ་བཛྲ་སོགས་ལ་
བརྒྱུད་དེ། བོད་ཡུལ་དུ་སྤེལ་བའི་བྱེད་པོ་བ་རི་ལོ་ཙཱ་ནས་རིམ་པར་བརྒྱུད་དེ། བུ་སྟོན་
རིན་པོ་ཆེའི་བར་དང་། དེ་ནས་རྗེ་བདག་ཉིད་ཆེན་པོའི་བར་དུ་བརྒྱུད་ཅིང་། ཁོང་
ལས་ཤེར་འབྱུང་བློ་གྲོས། དེ་ལས་འདུལ་ནག་པ་དཔལ་ལྡན་བཟང་བོ་ལ་གནང་ནས་
པཎ་ཆེན་བློ་བཟང་ཆོས་རྒྱུན་བར་དུ་བརྒྱུད་ནས་ལྕང་སྐྱ་རོལ་བའི་རྡོ་རྗེ་དང་། དེ་ནས་
སྐྱབས་མཆོག་འཇིགས་མེད་དབང་བོ། དེ་ནས་རིམ་པར་བརྒྱུད་དེ་གུང་ཐང་བློ་གྲོས་
པ་དང་། ཨ་ཁུ་རིན་པོ་ཆེའི་བར་བརྒྱུད་པ་ཡིན། །།
༄༅། །སྔོན་འགྲོའི་འཁྲིད་ཡིག་སྨིན་གྲོལ་སྒོ་
འབྱེད་ལས་ཟིན་བཏུས་བྱས་པ།
༄༅ ། །འདི་ན་རྫོགས་སངས་རྒྱས་སུ་བགྲོད་པ་ལ། །ཟབ་མོ་རྡོ་རྗེ་ཐེག་དང་
ཕར་ཕྱིན་ཐེག །རྣམ་པ་གཉིས་ཡོད་གསང་སྔགས་ཕར་ཕྱིན་ལས། །ཤིན་ཏུ་ཁྱད་
པར་འཕགས་པ་ཡིན་ནོ་ཞེས། །ཉི་མ་ཟླ་བ་ལྟ་བུར་ཀུན་ཏུ་གྲགས། ། ཞེས་གསུངས་
པ་ལྟར། རྒྱུ་ཕ་རོལ་ཏུ་ཕྱིན་པའི་ཐེག་པ་དང༌། འབྲས་བུ་རྡོ་རྗེ་ཐེག་པ་གཉིས་སུ་ཡོད་
ལ། དང་བོ་རྒྱུའི་ཐེག་པ་ལ་མ་བརྟེན་པར། འབྲས་བུའི་ཐེག་པ་ཉམས་སུ་ལེན་མི་
126



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ནུས། ཐེག་པ་འོག་མ་རྣམས་ཀྱི་དོན་གོང་མ་གོང་མའི་ནང་དུ་འདུས་ཤིང་མཆོག་ཏུ་
གྲུབ་པའི་ཕྱིར། ཉི་ཟླ་ལྟར་གྲགས་པའི་བླ་མེད་ཀྱི་ཐེག་པ་འདི་ཉིད་ཀྱིས་ཀྱང་རྒྱུ་འབྲས་
ཀྱི་བསྟན་པ་དང་། ཐེག་པ་ཐམས་ཅད་ཀྱི་གྲུབ་པའི་མཐའ་ཀུན་གཏན་ལ་འབེབས་
པར་བྱེད་པས་ན། སློབ་དཔོན་ཆེན་པོ་པདྨ་སཾ་བྷ་ཝས། རྒྱལ་བ་རྣམས་ཀྱིས་བློ་རིམ་
བཞིན། །བསམ་ཡས་ཐེག་པའི་ཆོས་ཀྱི་སྒོ། །ཇི་སྙེད་བསྟན་པ་ཐམས་ཅད་ཀྱང་། །
འདིར་འཇུག་ལམ་སྟེ་འདི་ཉིད་ཀྱིས། །གྲུབ་པའི་མཐའ་ཀུན་གཏན་ལ་འབེབས། །
དེ་ཕྱིར་འདི་ནི་ཆོས་ཀུན་གྱི། །བླ་མ་ཉིད་དུ་ངེས་པ་འོ། ། ཞེས་པ་ལྟར། མདོ་
ཕྱོགས་ཀྱི་གྲུབ་མཐའ་བཞི་དང་སྔགས་ཀྱི་རྒྱུད་སྡེ་བཞི་ཐམས་ཅད་ཀྱང་། གང་ཟག་
གཅིག་འཚང་རྒྱ་བའི་ལམ་གྱི་རིམ་པར་འཇུག་པ་སྟེ། གོང་མའི་གོང་མ་བླ་མེད་ཀྱི་ལམ་
འདིར་ཞུགས་པའི་དོན་དུ་གསུངས་པ་ཡིན། བླ་མེད་ལ་མང་དུ་ཡོད་པ་ལས། འདིར་
གསང་ཆེན་མ་ཧཱ་ཡོ་གའི་རྒྱུད་སྡེའི་དཀྱིལ་འཁོར་གྱི་གཙོ་བོ་བྱིན་རླབས་ཀྱི་གཏེར་ཆེན་
པོ་ལྷག་པའི་ལྷ་མཆོག་བཅོམ་ལྡན་འདས་པདྨ་དབང་ཆེན་རྟ་མགྲིན་ཡང་གསང་ཁྲོས་
པ་འདི་ཉིད་ཀྱི་ཟབ་ལམ་རིམ་པ་གཉིས་ཀྱི་རྣལ་འབྱོར་སྒོམ་པའི་སྒོ་ནས་སྒྲུབ་པ་སྙིང་
བོར་བྱེད་དགོས་ཤིང་། དེ་ཇི་ལྟར་ཉམས་སུ་ལེན་ན། ཐོག་མར་སྔོན་འགྲོའི་རིམ་པ་
ལ་བརྩོན་པ་གལ་ཆེ་སྟེ། དེ་ལྟར་རྒྱུ་དང་འབྲས་བུའི་ཐེག་ཆེན་གྱི། །ལམ་མཆོག་
གཉིས་ཀར་དགོས་པའི་ཐུན་མོང་ལམ། ། ཞེས་པ་ལྟར། སྐྱེས་བུ་གསུམ་གྱི་ལམ་གྱི་
རིམ་པ་ལ་བློ་སྦྱང་དགོས། གསང་སྔགས་གསར་རྙིང་གང་ཡིན་ཀྱང་དལ་འབྱོར་རྙེད་
དཀའ། འཆི་བ་མི་རྟག་པ། ངན་འགྲོའི་སྡུག་བསྔལ། ལས་རྒྱུ་འབྲས་སྒོམ་པ་ནས་
མགོ་བརྩམས་ཏེ་འགྲོ་དགོས། སློབ་དཔོན་ཆེན་པོས། ཡང་ཡང་རྙེད་དཀའ་ཨུ་དུམ་
ཝ་ར་འདྲ། །རྙེད་པ་དོན་ཅན་ཡིད་བཞིན་ནོར་བུ་འདྲ། ། ཞེས་གསུངས་པ་ལྟར།
རྙེད་དཀའ་བའི་མི་ལུས་ནི་དལ་འབྱོར་ལ་གསུངས་པ་ཡིན་ཏེ། མིར་སྐྱེས་པ་ཙམ་གྱིས་
127



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མི་ཆོག ལས་འབྲས་ལ་ཡིད་མི་ཆེས་པའི་སྒྲོ་སྐུར་གྱི་མཐར་ལྟུང་བའི་ལོག་ལྟ་ཅན་ཞིག་
ཏུ་སྐྱེ་ན་ཅི་བྱེད་རྒྱུ། ད་ལྟ་དགེ་སྡིག་གི་རྣམ་དབྱེ་ཤེས་པའི་ལུས་རྟེན་འདི་རྙེད་པ་དོན་
ལྡན་དུ་བྱ་དགོས། སློབ་དཔོན་ཆེན་པོས་ཀྱང་། ད་རེས་ཕུན་ཚོགས་རྐྱེན་ཀུན་འབྱོར་
སྐབས་འདིར། །བརྩོན་འགྲུས་དྲག་པོས་སྲིད་ལས་འདའ་བར་མཛོད། ། ཅེས་དང་
མཉམ་མེད་ཙོང་ཁ་བ་ཆེན་པོས་དལ་འབྱོར་རྙེད་དཀའ་གསུངས་པའི་གནད་འདི་འདྲ་
ལ་ཐུག་ཡོད། འཆི་བ་མི་རྟག་པ་གསུངས་པའི་ཚུལ་ཡང༌། སློབ་དཔོན་ཆེན་པོ་ནས་
ཀྱང་། ཚེ་འདི་མི་རྟག་སྟོན་ཁའི་སྤྲིན་དང་འདྲ། །མཛའ་བཤེས་གཉེན་འདུན་ཚོང་
འདུས་མགྲོན་པོ་འདྲ། །འཆི་བདག་བདུད་ནི་དགོང་ཁའི་གྲིབ་སོ་འདྲ། །འཇིག་རྟེན་
ཕྱི་མ་སོས་ཀའི་ཉ་བརྡོས་འདྲ། །ཚེ་འདིའི་སྣང་བ་མདང་གི་རྨི་ལམ་འདྲ། །འདོད་
ཡོན་ལོངས་སྤྱོད་སྒྱུ་མའི་དགའ་སྟོན་འདྲ། །དོན་མེད་བྱ་བ་ཆུ་ཡི་གཉེར་མ་འདྲ། །
ཞེས་གསུངས་པ་ལྟར། ཚེ་འདི་མི་རྟག་ཅིང་། འདིར་སྣང་གི་བྱ་བ་རྨི་ལམ་སྒྱུ་མ་དང་
འདྲ་བར་སྙིང་བོ་མེད་པའི་ཚུལ་གསུངས་པ་རེད། སྙིང་བོ་མེད་ཚུལ་ཤེས་ན་ཆོས་ལ་
འཇུག་འདོད་ཀྱི་བློ་རྣལ་མ་ཞིག་སྐྱེ་བའི་དོན་དུ་རེད། སློབ་དཔོན་ཆེན་པོས། ཡུན་
ཐུང་ཚེ་འདིའི་ཕྱེད་ཙམ་གཏི་མུག་གཉིད། །ཕྱེད་ཀྱང་སུམ་གཉིས་རྣམ་གཡེང་འདུ་
འཛི་སྟེ། །སུམ་ཆ་གཅིག་ལའང་བར་ཆད་རྐྱེན་དབང་མང་། །དེ་ཕྱིར་འདུ་བྱེད་སྟོན་
ཀའི་སྤྲིན་བཞིན་གཡོ། །ཚེ་སྲོག་ནམ་མཁའི་གློག་ལྟར་མི་བརྟན་ཞིང་། །ལས་ནི་གྲིབ་
མ་བཞིན་དུ་རྗེས་སུ་འབྲང༌། །ལང་ཚོ་ལྡན་པའི་ལུས་ཀྱང་མྱུར་དུ་འཇིག །དེ་ཚེ་ཕན་
པའི་ཐབས་ལ་བརྩོན་པ་གཅེས། ། ཞེས་ངེས་པར་འབྱུང་འདོད་ཀྱི་བློ་རྣལ་མ་ཞིག་སྐྱེ་
བའི་ཆེད་དུ་གསུངས་པ་རེད། ངན་འགྲོའི་སྡུག་བསྔལ་བསམ་པའང་། སློབ་དཔོན་
ཆེན་པོས། ཚེ་རབས་མང་བོར་སྡུག་བསྔལ་རྒྱུར་འགྱུར་བའི། །སྡིག་པས་ཚེ་འདིར་
བདེ་བས་ཅི་ཞིག་བྱ། །ཚེ་འདི་ཡུན་ཐུང་ལོ་ཟླ་འགའ་ཞིག་ཡིན། །འཇིག་རྟེན་ཕྱི་མར་
128



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ཚད་གཟུང་མེད་པའི་ཕྱིར། །སྐྱེ་བ་གཞན་དུ་སྡུག་བསྔལ་མི་འབྱུང་ཞིང་། །བདེ་བའི་
ཐབས་སུ་དགེ་སྡིག་བླང་དོར་བྱ། ། ཞེས་ལས་རྒྱུ་འབྲས་སྒོམ་པའི་ཚུལ་ཀྱང་གསུངས་
པ་ཡིན་ལ། ཁྱད་པར་སྡུག་བསྔལ་བ་དེ་ཡང་ལས་ཉོན་བདག་འཛིན་ལས་བྱུང་ཞིང་།
ལས་དང་ཉོན་མོངས་པས་འཁོར་བར་འཁོར་ཚུལ་ལུགས་འབྱུང་ལུགས་ལྡོག་གི་རྟེན་
འབྲེལ་བསམ་ནས་སྲིད་པའི་རྩ་བ་གཅོད་པའི་ཕྱིར་བདེན་བཞིའི་བླང་དོར་ལ་འབད་
ཚུལ་གསུངས་པ་ནི། སྐྱེས་བུ་འབྲིང་གི་ཆོས་སྐོར་གསུངས་པའི་གནད་དང་གཅིག་
འདྲ་ཡིན་ཏེ། དེས་ན་སྐྱེས་བུ་ཆེན་པོའི་ཆོས་སྐོར་སྟོན་སྐབས། སློབ་དཔོན་ཆེན་པོས།
འཇིག་རྟེན་བྱ་བར་བརྩོན་ཡང་ཟིན་པ་མེད། །ཆོས་ལ་འབད་ན་ལས་ཐབས་མྱུར་དུ་
ཟིན། །འཁོར་བའི་བྱ་བ་ལེགས་ཀྱང་ཐ་མར་འཕུང་། །དམ་ཆོས་སྤྱད་པའི་འབྲས་བུ་
ཉམས་མི་སྲིད། །ལས་ཉོན་བག་ཆགས་ཐོག་མ་མེད་དུས་ནས། །གོམས་ཤིང་བརྒྱུད་
པ་བར་མེད་གསོག་པ་སྟེ། །དེ་ཡི་དབང་གིས་འཁྲུལ་སྣང་འཁོར་བར་འཁྱམས། །
འདི་ཙམ་དུས་ན་ཐར་ཞེས་ཚད་གཟུང་མེད། །འཆི་བའི་ཚེ་ན་དྲན་ཡང་རབ་ཏུ་
འཕྱིས། །མགོ་བོ་ཆད་ལ་སྨན་གྱིས་ཕན་མེད་བཞིན། །དེ་ ཕྱིར་འཁོར་བའི་སྡུག་
བསྔལ་ཡོངས་ཤེས་ནས། ། ཞེས་པ་འདི་ཡན་གྱིས་སྐྱེས་བུ་འབྲིང་གི་ལམ་གསུངས།
ཞི་བའི་ལམ་ལ་ཡང་དག་འཇོག་པའི་ཕྱིར། །བྱམས་དང་སྙིང་རྗེས་འགྲོ་ཀུན་རྗེས་སྐྱོང་
ཞིང་། །སྟོང་ཉིད་སྙིང་རྗེ་ཟུང་འཇུག་སྒོམ་པར་མཛོད། ། ཅེས་བྱམས་སྙིང་རྗེ་བྱང་
ཆུབ་ཀྱི་སེམས་སྒོམ་ཚུལ་དང་། ཞི་ལྷག་ཟུང་འབྲེལ་དུ་སྒོམ་ཚུལ་སོགས་ལམ་རིམ་ཇི་ལྟ་
བ་བཞིན་གསུངས་པ་ཡིན་པས། སྐྱེས་བུ་གསུམ་གྱི་རིམ་པའི་ཉམས་ལེན་གྱི་རིམ་པས་
རྒྱུད་སྦྱང་དགོས། སྔོན་འགྲོའི་ཆོས་ཐེག་པ་སྤྱིའི་རྨང་རྡོ་ཡིན་པས་ན། སློབ་དཔོན་
ཆེན་པོས། འཁོར་བའི་དཔོན་འདི་ཇི་ལྟར་བཟང་ཡང་བསླུ། །སྐྱབས་གནས་དཀོན་
མཆོག་གསུམ་འདི་བསླུ་བ་མེད། ། ཅེས་གསུངས་པ་ལྟར། ལམ་རིམ་དང་སྐྱབས་
129



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཁྲིད་རྣམས་ལས་བྱུང་བ་བཞིན། སྐྱབས་འགྲོ་རྣལ་མ་ཞིག་དམིགས་སྐོར་དང་ལྡན་
པའི་སྒོ་ནས་གཞུང་བཞིན་བསྐྱངས་པ། ཚད་མེད་བཞི་སྒོམ་པ་སོགས་སྤྱི་འགྲོ་ལྟར་བྱ།
འདིར་ཐུན་མོང་མ་ཡིན་པ་ཁྱད་པར་ཅན་གྱི་སྔོན་འགྲོ་གསུམ་གསུངས་ཏེ། དང་བོ་
ལམ་གྱི་འགལ་རྐྱེན་སྡིག་སྒྲིབ་སྦྱོང་བ་རྡོར་སེམས་སྒོམ་བཟླས། གཉིས་པ་མཐུན་རྐྱེན་
ཚོགས་གསོག་པ་མཎྜལ། གསུམ་པ་བྱིན་རླབས་མྱུར་དུ་འཇུག་པ་བླ་མའི་རྣལ་འབྱོར་
གྱི་ཁྲིད་བཅས་སྔོན་འགྲོ་གསུམ་གསུངས། འདིར་བླ་མའི་རྣལ་འབྱོར་ནི། པདྨ་དབང་
ཆེན་དང་འབྲེལ་བའི་བླ་མའི་རྣལ་འབྱོར་བསྒོམ་པ་སོགས་གང་རིགས་བྱ་སྟེ། སློབ་
དཔོན་ཆེན་པོས། བླ་མ་བདེ་གཤེགས་འདུས་པའི་སྐུ། །དཀོན་མཆོག་གསུམ་གྱི་རང་
བཞིན་ལ། ། ཞེས་གསུངས་པ་ལྟར། རང་གི་བླ་མ་སྐྱབས་གནས་འདུས་པའི་བདག་
ཉིད་དུ་མོས་ནས་བླ་མའི་རྣལ་འབྱོར་བསྒོམ་པ་སོགས་བྱ་དགོས། འདི་དག་ནི་སྤྱིའི་
སྔོན་འགྲོར་གསུངས། འདི་ལ་སྒོས་ཆོས་སུ་ཡི་དམ་འདི་ཉིད་ཀྱི་རྫོགས་རིམ་ཡེ་ཤེས་
གསང་ལམ་ལས། སྔོན་འགྲོའི་རིམ་པ་རྣམ་པ་ལྔ། །དང་བོ་སྐྱབས་འགྲོ་སེམས་བསྐྱེད་
དང་། །གཉིས་ པ་ རྡོ་ རྗེ་ སེམས་ དཔའ་ ཡི། ། སྒོམ་བཟླས་ཡིག་བརྒྱ་ ཞག་བདུན་
བཟླས། །ཚོགས་རྫོགས་ཕྱིར་དུ་མཎྜལ་འབུལ། །བཞི་བ་མི་རྟག་དྲན་བསྐུལ་གྱིས། །
སྐྱོ་ཤས་ངེས་འབྱུང་བསྒོམ་པར་བྱ། །ལྔ་བ་བླ་མའི་རྣལ་འབྱོར་བསྒོམ། །དེ་རྣམས་
གསང་སྔགས་ཀུན་དང་མཚུངས། །རེ་རེ་ལ་ནི་ཞག་གསུམ་ལྔ། །བདུན་ནམ་བཅུ་
བཞི་ཉེར་གཅིག་བསྒོམ། ། ཞེས་གསུངས་པ་ལྟར་ཡིན་ལ། འདིའི་ས་བཅད་བཞི་བ།
བླ་མའི་མན་ངག་གིས་མགོར་བླངས་ཤིང་། དེ་ལ་ཡང་བླ་ཆེན་ཆོས་དཔལ་བཟང་བོའི་
ཁྲིད་ཀྱི་ཟིན་ཐོར། དལ་འབྱོར་རྙེད་དཀའ་དང་། འཆི་བ་མི་རྟག་པ། ལས་རྒྱུ་འབྲས་
ཀྱི་རྣམ་བཞག འཁོར་བའི་ཉེས་དམིགས་བསམ་པ་སོགས་དམིགས་སྐོར་རེ་རེ་མཛད་
པ་བཞིན་བཀོད་དེ། འཁྲིད་ཚུལ་གཞན་པ་དག་དང་ཡང་མཐུན་པས་ལེགས་པར་
130



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
གསུངས།
བསྐྱེད་རིམ་ལ། སྐུ་བསྐྱེད་རིམ་ ཕྱག་རྒྱའི་རྣལ་འབྱོར། གསུང་བཟླས་པ་
སྔགས་ཀྱི་རྣལ་འབྱོར། ཐུགས་འོད་གསལ་དུ་བསྡུ་ཞིང་ལྡང་བ་ཆོས་ཉིད་ཀྱི་རྣལ་
འབྱོར། གཟུང་འཛིན་གྱིས་བསྡུས་པའི་ཆོས་ཐམས་ཅད་སྤྲོས་པ་དང་བྲལ་བར་མཉམ་
པར་འཇོག་པའི་དེ་བཞིན་ཉིད་ཀྱི་ཏིང་ངེ་འཛིན། དེ་ལྟར་མ་རྟོགས་པའི་སེམས་ཅན་
སྡུག་བསྔལ་ལ་སྤྱོད་པ་སྙིང་རྗེ་སྙམ་དུ་བདེ་བ་ཆེན་པོའི་རང་མདངས། དམིགས་པ་
མེད་པའི་སྙིང་རྗེ་ཆེན་པོའི་རྩལ་སྣང་དུ་འཆར་བ་ཀུན་ཏུ་སྣང་བའི་ཏིང་ངེ་འཛིན། དེ་
གཉིས་ཟུང་དུ་འཇུག་པའི་ཡེ་ཤེས། རྒྱུའི་ཏིང་ངེ་འཛིན་གྱི་ངང་ལས། ཆུ་དྭངས་ལ་
གཟུགས་བརྙན་ཤར་བ་བཞིན་དུ་སྐད་ཅིག་དྲན་རྫོགས་ཀྱིས་རང་ཉིད་རྟ་མགྲིན་དུ་
གསལ་བར་བསྒོམ་པར་བྱ་སྟེ། ཏིང་ངེ་འཛིན་གསུམ་པོ་དེས་རིམ་པ་བཞིན་དུ་གཞིའི་
དུས་ན། འཁོར་བའི་ཆོས་འཆི་བར་སྐྱེ་གསུམ་གྱི་དྲི་མ་སྦྱོང་། འབྲས་བུའི་དུས་ན་
ཆོས་ལོངས་སྤྲུལ་གསུམ་གྱི་སྐུ་མངོན་དུ་བྱེད་པའི་རྣམ་པ་ལམ་དུ་བྱེད། ལམ་རྫོགས་
རིམ་གྱི་དུས་ན། འོད་གསལ་གྱི་དབྱིངས་ལས་སྙིང་རྗེ་ཆེན་པོའི་རྐྱེན་གྱིས་ཡེ་ཤེས་ཀྱི་ལྷ་
སྐུར་ལྡང་བའི་སྨིན་བྱེད་དུ་འགྱུར་རོ། ། ཞེས་སྔོན་འགྲོའི་ཁྲིད་ཡིག་འདི་སྨིན་གྲོལ་སྒོ་
འབྱེད་ལས་ཟིན་བཏུས་བྱས་པའོ། །
131



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༄༅། །རྟ་མགྲིན་ཡང་གསང་གི་བླ་མ་བརྒྱུད་
པའི་རྣམ་ཐར་མདོ་ཙམ་བརྗོད་
པ་བཞུགས་སོ། །
༄༅། །བདེ་ལྡན་ཞིང་གི་མགོན་པོ་འོད་དཔག་མེད་ནི་ཞིང་བཀོད་ཀྱི་མདོ།
དཀོན་བརྩེགས་ལེའུ་སྟོང་ཕྲག་བརྒྱ་བའི་ལྔ་བ་སོགས་ལས་གསུངས་པའི་ཞིང་དེར་འཚོ་
ཞིང་གཞེས་ལ། མགོན་པོ་དེའི་སྤྲུལ་བའི་ཟློས་གར་སློབ་དཔོན་པད་མ་འབྱུང་གནས་
ནི། པཎ་ཆེན་བློ་བཟང་ཆོས་ཀྱི་རྒྱལ་མཚན་གྱིས། སྣང་བ་མཐའ་ཡས་ཐུགས་རྗེའི་
ཟློས་གར་ལས། །རིན་ཆེན་འདོད་དགུ་འབྱུང་བའི་རྒྱ་མཚོ་ཆེར། །མ་ཆགས་པདྨ་
འབར་བ་ལས་འཁྲུངས་པའི། ། གྱོན་རིན་པོ་ཆེ་ལ་གསོལ་བ་འདེབས། ། ཅེས་པ་
ལྟར། རྩོན་ཡུལ་དུ་རྒྱལ་བོ་ཨིནྡྲ་བྷཱུ་ཏིར་སྲས་ཀྱིས་འཕོངས་པ་དང་། དེའི་ཆེད་དཀོར་
མཛོད་རྣམས་བྱིན་ནས་ཟད་པས། རྒྱ་མཚོར་ནོར་བུ་ལེན་དུ་སོང་བའི་ལམ་ནས་དྷ་ན་
ཀོ་ཥའི་མཚོ་གླིང་དུ་པདྨའི་སྡོང་བོར་ཁྱེའུ་ལོ་བརྒྱད་ལོན་པ་ཞིག་མཐོང་སྟེ། པདྨ་
འབྱུང་གནས་སུ་མཚན་གསོལ། རྩོན་ཡུལ་དུ་སྤྱན་དྲངས་ནས་རྒྱལ་བུ་བྱས་ཏེ་རྒྱལ་
སྲིད་ལ་མངའ་གསོལ་བས། མཚན་པདྨ་རྒྱལ་བོ་གསོལ། རྒྱལ་སྲིད་ལ་ཡིད་འབྱུང་
ནས་བརྟུལ་ཞུགས་ཀྱི་སྤྱོད་པ་མཛད་པས། ཁ་ཊཾ་ཀ་ཕྱག་ནས་ཤོར་ཚུལ་གྱིས་བློན་པོ་ཀ་
མ་ཏའི་བུ་བསད་པའི་རྐྱེན་སོགས་དང་། རྒྱ་གར་ཤར་ནུབ་གང་དུ་བཞུད་ཚེ་ཉི་འོད་ཀྱི་
ཟེར་ལ་ཆིབས་ནས་གཤེགས་པས། ཉི་མའི་འོད་ཟེར་གསོལ། ཟ་ཧོར་སློབ་དཔོན་པྲ་
བྷ་ཧ་སྟིའི་དྲུང་ནས་རབ་ཏུ་བྱུང་། མཚན་ཤཱཀྱ་སེངྒེར་གསོལ། སྒྲུབ་སྡེ་བརྒྱད་ཀྱི་མན་
132



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ངག་གསན་ཞིང་མཁྱེན་པས། བློ་ལྡན་མཆོག་སྲེད་དུ་གསོལ། མེར་བསྲེག་ནས་མ་
ཚིག་པར་སྐྱོན་གྱི་རྒྱལ་ཁམས་ཆོས་ལ་བཀོད་པས། པདྨ་སམ་བྷ་ཝར་གསོལ། མ་ག་
དྷའི་གྲོང་ཁྱེར་དུ་མུ་སྟེགས་པ་དང་རྩོད་པ་མཛད་ཅིང་རྫུ་འཕྲུལ་འགྲན་པས། ཐོག་གི་
ལས་སྦྱོར་མཛད་པས་མུ་སྟེགས་མང་བོ་ཚར་བཅད། དེའི་བསྟན་པ་བསྣུབས་ཏེ་ནང་
བའི་བསྟན་ པ་ ལ་ བཀོད་པས། སེངྒེ་སྒྲ་ སྒྲོགས་ སུ་ གསོལ། དུར་ཁྲོད་རོ་ལངས་
བརྩེགས་སུ་མཁའ་འགྲོས་ཚོགས་འཁོར་མཛད་པས། རྡོ་རྗེ་གྲོ་ལོད་དུ་གསོལ། སློབ་
དཔོན་བོད་དུ་བྱོན་ནས། ཨོ་ཏན་ཏ་བུ་རིའི་གཙུག་ལག་ཁང་ལ་དཔེར་བྱས་ཏེ། ཟན་
ཡང་ངམ་ལུགས་ཟུང་མི་འགྱུར་ལྷུན་གྲུབ་ཀྱི་གཙུག་ལག་ ཁང་ཆུ་ཕོ་སྟག་ལོར་རྨང་
བཏིང་། མེ་རྟར་གྲུབ་པས་མཁན་སློབ་གཉིས་ཀྱིས་རབ་གནས་གནང་། དབུ་རྩེའི་ལྷ་
རྣམས་ཕྱི་རོལ་ཏུ་གཤེགས་པ། རྟ་མགྲིན་གྱིས་རྟ་སྐད་ལན་གསུམ་བཏོན་པ། པདྨའི་
སྡོང་བོ་གསར་དུ་སྐྱེས་པ་སོགས་ངོ་མཚར་བའི་ལྟས་མང་དུ་བྱུང༌། པཎ་ཆེན་བི་མ་ལ་
མི་ཏྲ་གདན་དྲངས་ཏེ་རྫོགས་ཆེན་ཞུས། བཻ་རོ་དང་ནམ་སྙིང་སོགས། སྡིག་བློན་གྱིས་
ཕྲ་མ་བཅུག་ནས་སྤྲུགས་པའང་སླར་སྤྱན་དྲངས། སློབ་དཔོན་པདྨས་མཆིམས་ཕུའི་
ཕུར་ཞི་ཁྲོ་ཀུན་འདུས་ཀྱི་དཀྱིལ་འཁོར་ཞལ་ཕྱེས་ཏེ། ལས་ལྡན་གྱི་སློབ་མ་རྗེ་འབངས་
ཉེར་ལྔར་དབང་བསྐུར། སྨིན་གྲོལ་ལ་བཀོད་པས་ གྲུབ་རྟགས་མང་དུ་བྱུང་བས་
མཆིམས་ཕུའི་གྲུབ་ཐོབ་ཉེར་ལྔའམ་རྗེ་འབངས་ཉེར་ལྔར་གྲགས། ཁྱད་པར་རྒྱལ་བོ་ལ་
རྩིས་ཀྱི་ཆོས་བདུན་གནང་། ལྷག་པར་དགྲ་བགེགས་སྤྱི་དང་ཁྱད་པར་ཀླུ་འདུལ་བའི་
གཉེན་པོར་ཆོས་ཟབ་མོ་ཞིག་ཞུས་པར། པདྨ་སྐད་ཅིག་གི་ནང་ནས་ཟབ་པ་རྟ་མགྲིན་
ཡང་གསང་གི་ཆོས་སྐོར་རྣམས་གནང་ཞིང་། ཐུགས་ཉམས་སུ་བསྟར་ནས་མན་ངག་
མཐའ་དག་ལྷ་ས་ཡེར་བའི་སེ་བ་གདོང་ནས་གཏེར་དུ་སྦས། གཞན་ཡང་ཕྱི་རབས་ཀྱི་
དོན་དུ་རི་བྲག་མཚོ་རྫིང་དུ་མར་ཆོས་གཏེར་བརྒྱ་རྩ་བརྒྱད་དང་། འཚོ་བྱེད་སྨན་གྱི་
133



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཏེར། འཕུང་བྱེད་མན་ངག་གི་གཏེར། འབྱོར་བྱེད་ནོར་གྱི་གཏེར་སོགས་མང་བོ་
སྦས། ཁྲི་གཤོག་རྒྱལ་མོ་སོགས་མཚོ་ཆེན་བཞི་ལ་ཕྱག་རྗེས་བཞག སྲིན་ཡུལ་དུ་
གཤེགས་པར་བཞེད་པ་ལ་རྒྱལ་བློན་རྣམས་ཀྱིས་བཞུགས་པར་གསོལ་བས། ང་སྡོད་
ན་བཙད་པོའི་སྐུ་ཚེ་ཉི་ཟླ་དང་མཉམ་པ་བྱེད། བྱེ་ཕྲུག་ལ་གཟི་འདོགས། གཙང་བོ་
ཟངས་སྦུབས་སུ་འཇུག གྲམ་པ་ཞིང་དུ་སྒྱུར་བར་བྱེད་གསུངས་པས་བོད་བློན་གྱིས་དེ་
དག་ལ་བསྙད་རེ་བཏགས་ཏེ། སློབ་དཔོན་འབྱོན་པར་ཞུས་པས། ཉི་ཟེར་ལ་ཆིབས་
ནས་རུ་ལག་ངོས་ལ་ཡར་བྱོན་པས་ལྷ་འདྲེས་མ་བཟོད་པར་གཡས་རུ་ཕྱོགས་སུ་བྲོས་
པས། གཡས་རུ་ལ་མཛེ་ཅན་དང་མི་ཐུང་མང་ངོ་ཞེས་རིག་འཛིན་ཞལ་ལུང་དུ་
གསུངས། རྟ་མགྲིན་ཡང་གསང་གི་གདམས་པ་འཛིན་པའི་ གཙོ་བོ་དཔལ་ལྡན་
མདའ་ཕྱིར་བ་ཡིན། །
མདའ་ཕྱར་བ་ནི། འཁྲུངས་ཡུལ་བོ་དོང་ལྕང་ལྕེ་ནས་ཡབ་རྡོ་རྗེ་འབར་དང་
ཡུམ་སྐྱེ་མོ་གཉིས་ཀྱི་སྲས་སུ་འཁྲུངས། ཡུག་སྟོན་ལ་སྲིའུ་གསོ་བར་ཞུས་པས་དཔལ་མོ་
ལྕམ་དུ་བཏགས། བྱིས་པའི་དུས་ནས་ཏིང་ངེ་འཛིན་བཟང་བོ་སྐྱེས། ར་ཞིག་བསད་
པའི་སྐྱོ་སྣང་ལ་བརྟེན་ནས་ལོ་ཉེར་གསུམ་སྟེང་རབ་ཏུ་བྱུང་། ཆུ་མིག་འདུལ་འཛིན་
དང་། དགེ་བཤེས་དར་བཟང་གཉིས་ལས་བསྙེན་པར་རྫོགས། མཚན་རིན་ཆེན་
བཟང་བོར་གསོལ། འདུལ་བ་དང་ཕར་ཕྱིན་གསན། དགུང་ལོ་སོ་གསུམ་དུས་བདེ་
མཆོག་གི་དབང་དང་རྒྱུད་གསན། དགེ་བཤེས་དར་རྒྱས་ལས་འཕགས་སྐོར་དང་རྗེ་
བཙུན་མའི་མན་ངག་གསན། གྲུབ་ཆེན་ཉི་ཕུག་པར་ཐུགས་རྗེ་ཆེན་པོའི་སྐོར་དང་
ཆོས་དྲུག་གསན། དགུང་ལོ་སོ་ལྔ་བར་ནགས་རྒྱལ་ལྷ་ཆུའི་སྒྲུབ་གནས་སུ་བཞུགས།
ལྟས་སྣ་ཚོགས་བྱུང་། གངས་ཏེ་སེར་ཟླ་བ་གསུམ་བཞུགས་པས་ཐུགས་རྗེ་ཆེན་པོ་བཅུ་
གཅིག་ཞལ་གྱི་ཞལ་ གཟིགས། ལྷ་སར་ཇོ་བོ་རིན་པོ་ཆེར་ གསོལ་བ་བཏབ་པས།
•པ
134



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ནགས་རྒྱལ་དུ་སྒོམ་རྒྱོབ་གསུངས། སྒོམ་པས་ཆུ་སྒྲ་ཆེ་བས་སྒོམ་ལ་གནོད་པ་བྱུང་བ་
ལ། བར་སྣང་ནས་ཀླུ་སྒྲུབ་ཁྱོད་ཅན་དུ་འདུག་ཟེར། དེ་ནས་ཞག་གསུམ་ན་མི་དཀར་
བོ་ཞིག་གིས་བྱེ་མ་སྙིམ་པ་གང་གཏད་དེ་ཆུ་ལ་བཤོལ་གསུངས། དེ་བཤལ་བས་གསེར་
སྙིམ་གང་བྱུང་། སྔར་གྱི་ཆུ་སྒྲ་རྣ་བའི་མངོན་ཤེས་སུ་རྟོགས། ཆོས་ཐམས་ཅད་སེམས་
ཀྱི་རང་སྣང་དུ་རྟོགས། ཡུམ་རྒྱས་འབྲིང་བསྡུས་གསུམ་ལ་གཟིགས་པས་ཡིད་ཆེས་
པས། ང་ལ་སྒོམ་ལོ་བཅུ་གཉིས་པ་ལ་བྱུང་ཟིན་ཀྱང་ངོ་མ་ཤེས་འདུག་གསུངས། བྲག་
དམར་དུ་རྗེ་བཙུན་མ་དང་ཁྱུང་གི་ཞལ་གཟིགས། ར་ཧུ་ལས་མཛེས་པའི་གཟུགས་
བསྟན་ནས་སྲོག་སྙིང་དང་གཟའ་བཅོས་གསེར་ཆོས་འཁོར་ལོའི་གདམས་པ་སོགས་
ཕུལ། གཤིན་རྗེ་བསྒྲུབས་པས་བོན་པོ་རྣམས་བཏུལ། ཁྱད་པར་སློབ་དཔོན་རིན་པོ་
ཆེ་ལས་པདྨ་ཡང་གསང་གི་གདམས་པ་གསན། གཏེར་སྟོན་ནས་བརྒྱུད་དེ། གཏེར་
རྒྱུན་གསན་པས་བཀའ་གཏེར་ཟུང་གི་བརྒྱུད་པ་གསན་ཀྱང་ཆོས་གཏེར་འདོན་པ་བོ་
མིན་ཞེས་ལྔ་བ་ཆེན་པོས་གསུངས། སེར་བྱེས་གྲྭ་ཚང་གི་རྟ་མགྲིན་ཁང་ན་བཞུགས་པ་
སློབ་དཔོན་པདྨས་རྒྱ་གར་ནས་བསྣམས་ཏེ་ཕེབས་པའི་ཕུར་བ་འདི་ཡང་གསང་གི་
ཆོས་སྐོར་དང་གཏེར་གནས་གཅིག་ཀྱང་། མདའ་ཕྱུར་བས་ཕུར་བུ་ གཏེར་ནས་
བཞེས། ཡང་གསང་གི་བཀའ་བབས་ཡིན་སྟབས་གཏེར་སྟོན་དུ་འཆད་པ་ཡོད་ཀྱང་།
འཁོན་སྟོན་ཆོས་ཀྱི་རྒྱལ་བོའི་ཕུར་བུའི་ལོ་རྒྱུས་ན། མདའ་ཕྱར་གྱིས་ཕུར་བུ་འདི་
གཏེར་ནས་བཏོན་ཞེས་དམིགས་ཀྱིས་བཀར་ནས་གསུངས་པས། ཆོས་གཏེར་འདོན་
པ་བོ་མིན་པར་ཤུགས་ཀྱིས་གསལ། ཆོས་གཏེར་འདོན་པ་བོ་དངོས་ནི། སུམ་པ་
དབང་ཚུལ། འབྲེ་ཤེས་རབ་བླ་མ། རྐྱང་བོ་གྲགས་པ་དབང་ཕྱུག་གསུམ་གྱིས་ཡེར་
བའི་བྲག་ནས་ཡང་གསང་གི་ཆོས་སྐོར་བཏོན། འབྲུ་ཚང་གི་གཉགས་སྟོན་བྱ་བ་ལ་
ཤོག་སེར་ གྱི་སྟེང་ནས་ཚར་གཅིག་བཤད་རྗེས་བཀའ་གཉན་པས་སུམ་པ་འདས།
135



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འབྲེ་སྨྱོས། རྐྱང་བོ་ལ་མཛེ་ནད་བྱུང་བས་རྒྱུན་ཆད། ཤོག་སེར་རྣམས་ཞུ་སྟོན་བྱ་བ་རྟ་
མགྲིན་གྱི་གྲུབ་ཐོབ་ཞིག་གི་ལག་ཏུ་བྱུང་ཡང་རྩད་མ་ཆོད་ཅིང༌། ནམ་ཞིག་གྲུབ་ཐོབ་
མདའ་ཕྱིར་བ་ནགས་རྒྱལ་གྱི་བྲག་ཕུག་གོང་མར་བཞུགས་དུས་སློབ་དཔོན་རིན་པོ་
ཆེར་གསོལ་བ་བཏབ་པས། སློབ་དཔོན་པདྨ་ཞང་ཚེ་ཟླ་གྲགས་ཟེར་བའི་སྔགས་པ་
ཞིག་ཏུ་སྤྲུལ་ནས་དབང་ལུང་རྣམས་གནང་། སྔགས་ཀྱི་ཨོཾ་དེ་བཱིར་བསྒྱུར་ལ་སྒྲུབས་
ཤིག་གསུངས་པ་ལྟར། བསྒྲུབས་པས་མཆོག་ཐུན་གྱི་དངོས་གྲུབ་ཐོབ། བེག་ཙེའི་
རྗེས་གནང་དང་གདམས་པའི་སྐོར་གསན། དེ་ནས་མདའ་ཕྱར་གྱིས་འབྲུ་ཚང་གི་བླ་
མ་གཉགས་ཀྱིས་རྟ་ནག་གི་བླ་མ་རྒྱུ་ལ་གནང་ཡོད་པ་མཁྱེན་ཏེ། བླ་མ་རྒྱ་ལ་ཤོག་སེར་
ཆིག་བརྒྱུད་ཚར་གཅིག་གསན། ཡང་མངའ་བདག་ཉང་ཉི་མ་འོད་ཟེར་གྱིས་ལྷོ་བྲག་
ནས་སྤྱན་དྲངས་པ། ཤེ་མ་དགེ་བཤེས་ནས་ཀྱང་གསན་པས། བཀའ་གཏེར་གྱི་ཆུ་བོ་
ཟུང་དུ་འབྲེལ་བའི་གདམས་པ་གཅིག་ཏུ་གྱུར། འདིར་གཏེར་སྟོན་བཞིར་བགྲང་ཚེ་
མངའ་བདག་ཉང་གཅིག་ཡིན་དགོས་པར་བླ་མས་གསུངས། ལྕང་ལུང་པཎྜི་ཏས་
གཉགས་སྟོན་ལས་མདའ་ཕྱིར་གྱིས་གསན་ཚུལ་གསུངས་ཀྱང་དཔྱད་དགོས། སྐབས་
ཤིག་ན་གྲུབ་ཐོབ་འདི་ས་པཎ་དང་མཉམ་དུ་གནས་ཚང་གཅིག་ཏུ་འཛོམས་པར།
བཛྲ་ཀྱི་ལི་ཀྱི་ལི་ཞེས་འཛབ་བྱང་མཛད་པས། ས་པཎ་གྱིས་དེ་མ་དག་གསུངས། མ་
དག་ཀྱང་འདི་བཞིན་བྱེད་གསུངས་ནས་བྲག་ལ་ཕུར་བུས་བརྒྱབ་པས་འཇིམ་པ་ལྟར་
སོང་། པཎ་ཆེན་གྱིས་ཀི་ལི་ཞེས་བརྗོད་ན་དག་གསུངས་པས། འགུལ་བ་ཙམ་ཡང་མ་
བྱུང་བས་སླར་སྔར་ལྟར་བཏོན་པས་གཤོག་པ་གས། པཎ་ཆེན་གྱིས་གྲུབ་ཐོབ་ཏུ་
དགོངས་ཏེ་མུ་སྟེགས་དང་རྩོད་པའི་སྐུ་རིམ་དུ་འབྱོན་དགོས་གསུངས་ནས་ལྷན་དུ་
ཕེབས། རྩོད་པས་ས་པཎ་རྒྱལ་ཡང་འཕྲོག་བྱེད་དགའ་བོ་ནམ་མཁར་འཕུར་བར།
མདའ་ཕྱར་གྱིས་སྔགས་དང་བཅས་ཏེ་གྲིབ་མ་ལ་ཕུར་བུ་བཏབ་པས་ས་ལ་ལྷུང་། ཕུར་
༥
136



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
བ་དེ་མུས་སྲད་གཙུག་ལག་ཁང་གི་རྟེན་གཙོར་བཞུགས་པ་རིམ་གྱིས་ཀུན་མཁྱེན་བློ་
གྲོས་རིན་ཆེན་སེངྒེའི་ཕྱག་ཏུ་འབྱོར་བ་འཆད་འགྱུར་ལྟར་རོ། ། གྲུབ་ཐོབ་མདའ་
ཕྱིར་ཉིད་ལ་རི་ཁྲོད་དབང་ཕྱུག་ཤ་བ་རི། མགོན་པོ་ཀླུ་སྒྲུབ། འཕགས་པ་ལྷ་རྣམས་སྐུ་
དང་འབྲལ་མེད་དུ་ཡོད་གསུངས། སཱཙྪ་སོ་བཏང་བ་འབུམ་ཚོ་བརྒྱ་རྩ་བརྒྱུད་དང་ལྷ་
ཁང་བཅུ་གཉིས་བཞེངས། འབུམ་ཚར་སུམ་སྟོང་བཞི་བརྒྱ་སྒྲོགས། དགུང་ལོ་བདུན་
ཅུའི་སྐབས་ཀླུ་ སྒྲུབ་བྱོན་ཏེ་ འབྲས་ ཁལ་ བརྒྱད་ གནང་ ནས་ཁྱེད་ ཀྱི་ རྒྱགས་ ཀྱིས་
གསུངས། དགུང་ལོ་བརྒྱད་ལས་མི་གཞེས་པའི་བརྡར་འདུག དེ་ནས་ལོ་བརྒྱད་ལོན་
པ་བྱི་ལོའི་རྟ་ཟླའི་ཚེས་བཅུ་ཉིན་སྐུ་གཤེགས། གདུང་རྟེན་བྲག་དམར་དུ་བཞུགས།
སྐུ་ཚེ་སྔོན་མ་རྒྱལ་བོ་ལས་འཕོས། ཕྱི་མ་འཁོར་སྒྱུར་དུ་འཁྲུངས་ནས་འགྲོ་དོན་མཛད་
གསུངས། སློབ་མ་མང་ཡང་ཆོས་འདིའི་བརྒྱུད་འཛིན་བརྩོན་འགྲུས་རྡོ་རྗེ་ཡིན།
མཁས་གྲུབ་དམ་པ་ཆོས་རྒྱལ་བརྩོན་འགྲུས་རྡོ་རྗེ་ནི། བོ་དོང་དུ་ཡབ་ད་འོག་
ཐུགས་རྗེ་དང༌། ཡུམ་ཇོ་མོ་གཡུ་སྒྲོན་གཉིས་ཀྱི་སྲས་སུ་སྐུ་འཁྲུངས། དགུང་ལོ་དགུ་
བར་མདའ་ཕྱིར་བ་ལ་མཇལ། གསང་འདུས་ཀྱི་དབང་ཞུས། དགུང་ལོ་བཅུ་དགུ་
བར་བསྐྱངས། བཀའ་གནང་ལྟར་གཉལ་བ་ཞིག་པོའི་མདུན་ནས་བསྙེན་པར་རྫོགས།
རྣལ་འབྱོར་དབང་ཕྱུག་ཟླ་བ། ཆོས་རྗེ་ས་སྐྱ་བ། མངའ་རིས་པཎ་ཆེན། ཁྲོ་ཕུ་ལོ་ཙཱ།
བཟོད་པ་རིང་མོ་སོགས་ལས་གཞུང་མང་བོ་གསན། དགུང་ལོ་སོ་གསུམ་ནས་དྲུག་
ཅུའི་བར་འཆད་རྩོད་རྩོམ་གསུམ་གྱིས་བསྟན་པ་རྒྱས་པར་མཛད། མདའ་ཕྱར་བའི་
ཞལ་གཟིགས། རྟ་མགྲིན་གྱི་དབང་བཀའ་སྲུང་བཅས་གནང་། ལྕགས་སྤྲེལ་དཔྱིད་ཟླ་
འབྲིང་བོའི་གནམ་སྟོད་ལ་ས་ཆེན་གཡོས་པ་བཅས་སྐུ་གཤེགས། རྒྱུད་འཛིན་གཙོ་བོ་
གཉན་ཆེན་པོའོ། །
མཁས་གྲུབ་ཆེན་པོ་གཉན་ཆེན་བསོད་ནམས་བསྟན་པ་ནི། ཡུལ་རྫ་དོག་རྗེ་
137



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རོང་གི་དབྱིག་མཁར་བ་ཞེས་པར་འཁྲུངས། འཁྱོག་ཞང་ཆེན་པོའི་དྲུང་དུ་རབ་ཏུ་
བྱུང་། མཚན་བསོད་ནམས་བསྟན་པ་གསོལ། བཀའ་གདམས་དང་ཆོས་རྗེ་ས་སྐྱ་ཁུ་
དབོན་ལ་སྒྲུབ་སྐོར་མང་དུ་གསན། བོ་དོང་བ་ཆོས་རྒྱལ་བརྩོན་འགྲུས་རྡོ་རྗེ་ལ་ཕར་
ཚད་དང་ཁྱད་པར་རྟེན་འབྲེལ་སྙིང་བོའི་གདམས་པ་གསན་ནས་བསྒོམས་པས་རྟོགས་
པ་བཟང་བོ་འཁྲུངས། ལོ་བཅུ་གསུམ་ལ་འབྲལ་མེད་དུ་བཞུགས་ནས་ཆོས་སྐོར་མང་
བོ་གསན། ཁྱད་པར་མདའ་ཕྱར་བའི་ཐུགས་བཅུད་རྟ་མགྲིན་ཡང་གསང་བཀའ་སྡོད་
དང་བཅས་པའི་དབང་ཁྲིད་རྗེས་གནང་ཤོག་དྲིལ་སྐོར་གསན། ནགས་རྒྱལ་ཤར་
ཕྱོགས་ཀྱི་རི་ཁྲོད་རྣམས་སུ་ལོ་བདུན་བསྒོམས། དགུང་ལོ་བདུན་ཅུ་བ་ལ་མུས་ཀྱི་
གཉན་པོར་དགོན་པ་བཏབ། དགུང་ལོ་གོ་གསུམ་བཞེས་པ་སྦྲུལ་ལོའི་ཟླ་བ་བཞི་བའི་
ཚེས་ཉེར་བདུན་ལ་འདས། རྒྱུད་འཛིན་གཙོ་བོ་ཆོས་རྒྱལ་དཔལ་བཟང་ཡིན།
བྲག་དམར་མཁན་ཆེན་ཆོས་རྒྱལ་དཔལ་བཟང་ནི། བདག་ཆེན་གྲགས་པ་བློ་
གྲོས། འཇམ་དབྱངས་རིན་ཆེན་རྒྱལ་མཚན། ཆོས་རྗེ་གྲགས་པ་སོགས་བླ་མར་
བསྟེན་ཏེ་མཁས་པའི་མཆོག་ཏུ་གྱུར། ཁྱད་པར་གྲུབ་དབང་གཉན་ཆེན་བསོད་ནམས་
བསྟན་པ་ལས་ཡང་གསང་གི་ཆོས་སྐོར་ཡོངས་རྫོགས་གསན། བསྒྲུབས་པས་གྲུབ་པ་
བརྙེས། དབོན་སྟོན་ཆོས་སྐྱོང་རྒྱལ་མཚན། རྗེ་རིན་ཆེན་སེངྒེ། མུས་སྲད་པ་དཔལ་
ལྡན་སེངྒེ་སོགས་སློབ་མ་མང་དུ་བྱུང་ཡང་གཙོ་བོ་དཔལ་ལྡན་སེངྒེའོ། །
ཀུན་མཁྱེན་མུས་སྲད་པ་དཔལ་ལྡན་སེངྒེ་ནི། གཙང་རོང་དུ་སྐུ་འཁྲུངས།
ཀུན་མཁྱེན་ཡོན་ཏན་འབྱུང་གནས། རྗེ་ཀུན་དགའ་རིན་ཆེན། ལྕང་རྗེ་བ་སེངྒེ་
འབུམ་སོགས་བླ་མར་བསྟེན། ཁྱད་པར་མཁན་ཆེན་ཆོས་རྒྱལ་དཔལ་བཟང་ལས་ཡང་
གསང་གསན། སྒོམ་པས་རྟོགས་པ་མཐར་ཕྱིན། ཡི་དམ་པདྨ་དབང་ཆེན་གྱི་ཞལ་
གཟིགས། ཡང་གསང་རྒྱུད་ཊཱིཀ་ཆུང་བ། ཞལ་གདམས་སྐོར། བརྒྱུད་འདེབས།
138



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
དབང་ཆོག་བདེ་ཆེན་མྱུ་གུ། ཚེ་དབང་། སྒོམ་ཁོག་རིན་ཆེན་ཕྲེང་བ། རིག་འཛིན་
དཀོན་མཆོག་ཆོས་སྐྱོང་གསུམ་གྱི་སྤྱི་བསྐུལ། ཚོགས་ ཐ་མའི་ལག་ལེན། གསེར་
སྐྱེམས་རྒྱུས་བསྡུས་གཉིས། གནས་བྱང་གི་ཊཱིཀྐ་ཉི་མའི་འོད་ཟེར། བཀྲ་ཤིས་ཀྱི་
ཚིགས་བཅད་རྣམས་ཡི་གེར་བཀོད། སློབ་མ་མང་དུ་བྱོན་པ་ལས་གཙོ་བོ་རིན་ཆེན་
བཀྲ་ཤིས་སོ། །
མཚུངས་མེད་ཆོས་རྗེ་རིན་ཆེན་བཀྲ་ཤིས་ནི། གུ་རུ་དུག་གསུམ་ནད་སེལ་
སོགས་དམ་པ་མང་བོ་བསྟེན། ཀུན་མཁྱེན་དཔལ་ལྡན་སེངྒེ་ལས། ཡང་གསང་གི་
དབང་གསན། བྱིན་རླབས་ཀྱི་མཚན་མ་ཐོབ་པས་ཉམས་རྟོགས་མཐར་ཕྱིན། སློབ་
མ་མང་དུ་བྱོན་པ་ལས་གཙོ་བོ་རྗེ་ཡོན་ཏན་མགོན་པོའོ། །
རྣམ་འབྱོར་དབང་ཕྱུག་རྟོགས་ལྡན་ཡོན་ཏན་མགོན་པོ་ནི། རྣམ་གྲོལ་གཙང་
བའི་གདུང་རྒྱུད་དུ་འཁྲུངས། སྔགས་འཆང་གོས་དཀར་ཅན་ཡིན། ཆོས་རྗེ་རིན་ཆེན་
བཀྲ་ཤིས་དང་བསོད་ནམས་བཟང་བོ་བླ་མར་བསྟེན། ཁྱད་པར་སྔ་མ་ལས་ཡང་
གསང་གསན། མཉམ་མེད་ནམ་མཁའི་རྣལ་འབྱོར་བ། རྭ་ཆེན་ཆོས་དཔལ་བཟང་
བོ་སོགས་སློབ་མར་བྱུང་། ཕྱི་མ་ཆོས་འདིའི་རྒྱུད་འཛིན་ཡིན།
བླ་ཆེན་ཆོས་དཔལ་བཟང་བོ་ནི། མངའ་རིས་གུང་ཐང་བ་རྭ་ལོ་ཙཱ་བའི་གདུང་
རྒྱུད་དྲི་མ་མེད་པ་ཡིན། བོ་དོང་ཕྱོགས་ལས་རྣམ་རྒྱལ། རྩ་བརྒྱུད་པ་རྡོ་རྗེ་སེངྒེ་བཟང་
བོ། དཀར་གཤོང་བ་རྡོ་རྗེ་རྒྱལ་མཚན་སོགས་བླ་མར་བསྟེན། བོ་དོང་བའི་དངོས་
སློབ་དྲག་པོའི་བརྟུལ་ཞུགས་རྫོགས་པའི་སྔགས་འཆང་གཉིས་ཀྱི་གཅིག་ཡིན། ཡོན་
ཏན་མགོན་པོ་ལས་ཡང་གསང་གསན། ཡང་གསང་དབང་ཆོག་མ་དག་དྲི་མ་འཁྲུད་
བྱེད། སྒོམ་ཁོག་ཆེན་མོ། ཁྲིད་ཀྱི་ཟིན་བྲིས་སོགས་མཛད། སློབ་མ་མང་བོ་བྱུང་བ་
ལས་ཆོས་འདིའི་བཀའ་བབས་རྣལ་འབྱོར་བྱམས་པ་རྡོ་རྗེ་རྒྱལ་མཚན་ཡིན།
139



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ས་སྐྱ་རྫོང་ལུགས་ཀྱི་བསྟན་པའི་སྲོག་ཤིང་མུས་སྲད་པ་གཙང་བྱམས་པ་རྡོ་རྗེ་
རྒྱལ་མཚན་ནི། སེམས་དཔའ་ཆེན་པོ་རྒྱལ་མཚན་དཀོན་མཆོག ཟུར་ཤཱཀྱ་དཔལ་
སོགས་བླ་མ་མང་བོར་བསྟེན། ཁྱད་པར་བླ་ཆེན་ཆོས་དཔལ་བཟང་བོའི་དྲུང་ནས་
ཡང་གསང་གསན། ས་སྐྱའི་གྲངས་ཆེན་བླ་བྲང་དུ་ལོ་མང་བོར་ཉམས་བཞེས་མཛད།
ཡང་གསང་གི་གཏོར་བཟློག གིང་ལྔ་གཟའ་གདོང་གི་གཏོར་འབུལ་སོགས་བརྩམས།
སློབ་མ་རྒྱ་གར་ཤེས་རབ་རྒྱལ་མཚན། རྡོ་རིང་བ་ཀུན་བཟང་ཆོས་ཀྱི་ཉི་མ་སོགས་མང་
དུ་བྱོན་པ་ལས། གཙོ་བོ་གཉགས་བན་རྣམ་རྒྱལ་དཔལ་བཟང་བོའོ། ། །
མུས་ཆེན་རྣམ་རྒྱལ་བཟང་བོ་ནི། རྡོ་རྗེ་གདན་པ་མཐུ་ཆེན་འཇིགས་མེད་
དཔའ་བོ་ སོགས་བསྟེན། མུས་ཆེན་རྣམ་རྒྱལ་བཟང་བོ་ལས་ཡང་ གསང་ གསན།
གཉན་པོའི་གཙུག་ལག་ཁང་དང་། སྙེ་ཐང་བདེ་མཆོག་དཔལ་གྱི་ཡང་དབེན་སོགས་
སུ་ཉམས་བཞེས་མཛད། ཡང་གསང་ལས་བྱང་རྒྱས་པ་གསར་སྒྲིག་མཛད། རྒྱུད་
འཛིན་གཙོ་བོ་འཁྲུལ་ཞིག་རཏྣ་བྷ་དྲའོ། །
དྲང་སྲོང་དཀའ་བཞི་བ་བརྟུལ་ཞུགས་གྲུབ་པའི་ དབང་ ཕྱུག་ དཀོན་མཆོག་
བཟང་བོ་ནི། རིག་འཛིན་སངས་རྒྱས་བསྟན་པ་སོགས་བསྟེན། གཉགས་བན་རྣམ་
རྒྱལ་བཟང་བོ་ལས་ཡང་གསང་གསན། དྲག་སྔགས་གྲུབ་པའི་སྙན་པ་ཁྱབ། ཆུ་མོ་
ལུང་གི་དགོན་པ་ན་འཁྲུལ་ཞིག་རཏྣ་བྷ་དྲ་བཞུགས་པའི་དྲུང་དུ་མཇལ། ཡང་གསང་
གི་དབང་དང་བཀའ་སྡོད་སྲོག་དབང་སོགས་ཞུས། འདིའི་ཆོས་རྒྱུན་ཟིན་པའི་སློབ་མ་
མང་དུ་བྱོན་ཀྱང་གཙོ་བོ་ནི་ཚར་ཆེན་བློ་གསལ་རྒྱ་མཚོའོ། །
ཚར་ཆེན་བློ་གསལ་རྒྱ་མཚོའམ་རྒྱལ་མཚན་དཔལ་བཟང་ནི། གྲུམ་སྟོད་ས་
སྐྱའི་བྱ་འདབས་སུ་ཡབ་ཆོས་རྒྱལ་རིན་ཆེན་དཔལ་བཟང་དང་། ཡུམ་བཀྲ་ཤིས་ཨ་
མཚོ་གཉིས་ཀྱི་སྲས་སུ་འཁྲུངས། བཀྲ་ཤིས་ལྷུན་པོར་རྒྱལ་དབང་དགེ་འདུན་རྒྱ་མཚོ་
140



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ལས་དགེ་ཚུལ་བཞེས། མདོ་ཕྱོགས་ལ་སློབ་གཉེར་མཛད། ཐོན་པ་ཡོན་ཏན་རྒྱ་
མཚོར་འཇིགས་བྱེད་ལྷ་བཅུ་གསུམ་མའི་དབང་གསན། ཆོས་ལུང་གྲགས་པ་རྒྱལ་
མཚན་ལས་བསྙེན་པར་རྫོགས། འཁྲུལ་ཞིག་དཀོན་མཆོག་བཟང་བོ་ལས་ཡང་གསང་
གསན། ཡང་གསང་གསུང་བསྙེན་དང་གཞན་དུ་མ་གསུངས་ཡོད། དགུང་ལོ་རེ་ལྔ་
བ་མེ་སྟག་ལོར་སྐུ་གཤེགས། སློབ་མའི་གཙོ་བོ་འཇམ་དབྱངས་མཁྱེན་བརྩེ་དབང་
ཕྱུག་གོ །
འཇམ་དབྱངས་མཁྱེན་བརྩེ་ དབང་ ཕྱུག་ནི། གནས་གསར་བའི་ཞོལ་ངོར་
འཁྲུངས། དགུང་ལོ་བརྒྱད་ཀྱི་སྟེང་རབ་ཏུ་བྱུང༌། རྟ་ནག་ཆོས་སྡེ་སོགས་སུ་མཚན་
ཉིད་སྦྱངས། དགུང་ལོ་ཉི་ཤུ་བར་ཀུན་ལེགས་པས་མཁན་པོ་དང༌། ཚར་ཆེན་ཆོས་
རྗེས་ལས་སློབ་མཛད་དེ་བསྙེན་རྫོགས་བསྒྲུབས། ལུང་ཆོས་གདམས་པའི་གཏེར་
མཛོད་དུ་གྱུར་ཅིང་ཁྱད་པར་ཡང་གསང་གསན། གསུང་འབུམ་པོ་ཏི་གསུམ་ཙམ་
དང་། ཡང་གསང་ཁྲོས་པའི་ཡབ་ཡུམ་རྐྱང་སྒྲུབ་ཀྱི་ཆོ་ག་མཛད། དཔལ་སྦུག་རྣམ་
པར་གྲོལ་བའི་རི་ཁྲོད་བཏབ་སྟེ་དགུང་ལོ་ཞེ་གསུམ་སྟེང་གཤེགས། སློབ་མའི་གཙོ་བོ་
སྔགས་འཆང་བསོད་ནམས་ཆོས་འཕེལ་ལོ། །
དགོན་གསར་བ་འབྲུའི་སྔགས་འཆང་བསོད་ནམས་ལྷུན་གྲུབ་ཆོས་འཕེལ་ནི།
ཡབ་འབྲུའི་སྔགས་པ་ཀུན་དགའ། ཡུམ་རྗེ་བཙུན་མའི་སྤྲུལ་བར་གྲགས་པ་ཆོས་
འཛོམ་རྒྱལ་མོ་ གཉིས་ཀྱི་སྲས་སུ་འཁྲུངས། དགུང་ལོ་བདུན་གྱི་དུས་དགེ་བསྙེན་
བསྒྲུབས། མཚན་ལ་བསོད་ནམས་ཆོས་འཕེལ་གསོལ། དགུང་ལོ་བརྒྱད་ཀྱི་སྟེང་དགེ་
ཚུལ་དང་ཉེར་བརྒྱད་ཀྱི་སྟེང་དགེ་སློང་བསྒྲུབས། ཚར་ཆེན་ཡབ་སྲས་བླ་མར་བསྟེན།
འཇམ་དབྱངས་མཁྱེན་བརྩེ་དབང་ཕྱུག་ལས་ཡི་དམ་ཡང་གསང་གསན། དགུང་ལོ་
དོན་བརྒྱད་པ་ལ་སྐུ་གཤེགས། རྒྱུད་འཛིན་དབང་ཕྱུག་རབ་བརྟན་ནོ། ། །
141



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཁྱབ་བདག་དབང་ཕྱུག་རབ་བརྟན་ནི། འཇམ་དབྱངས་མཁྱེན་བརྩེའི་གཅེན་
བསྟན་པའི་སྲས་སུ་འཁྲུངས། དགུང་ལོ་བཅུ་གཅིག་པར་ཚར་ཆེན་དང་མཁྱེན་བརྩེ་
གཉིས་བསྟེན། སྔགས་འཆང་བསོད་ནམས་ཆོས་འཕེལ་ལས་ཡང་གསང་གསན། བླ་
མ་བདུན་ཅུ་དོན་གཉིས་ལས་ཆོས་ཚུལ་རྒྱ་མཚོ་ཙམ་གསན། གསུང་འབུམ་པོད་
གཅིག་བཞུགས། རྒྱུན་གྱི་ཉམས་ལེན་འཇིགས་བྱེད་ཀྱི་རྡོར་རྣལ་འབྱོར་མ་རྟ་མགྲིན་
ཡང་གསང་སོགས་མཛད། དགུང་ལོ་དོན་བརྒྱད་ལ་འདས། རྒྱུད་འཛིན་མགོན་པོ་
བསོད་ནམས་མཆོག་ལྡན་ནོ། །
གནས་གསར་བ་མགོན་པོ་བསོད་ནམས་མཆོག་ལྡན་ནི། ཁྱབ་བདག་དབང་
ཕྱུག་རབ་བརྟན་གྱི་གཅུང་ཞྭ་ནམ་མཁའ་མགོན་པོའི་སྲས་སུ་འཁྲུངས། ལོ་བདུན་
པར་རྗེ་དབང་རབ་ལས་རབ་བྱུང་དགེ་ཚུལ་མཛད། ངོར་སྒྲུབ་ཁང་བ་དཔལ་ལྡན་དོན་
གྲུབ་ལས་བསྙེན་པར་རྫོགས། ཐར་རྩེ་ནམ་མཁའ་སངས་རྒྱས། ཤར་བ་ཤེར་འབྱུང་
སོགས་ལས་མདོ་སྔགས་ཀྱི་ཆོས་ཚུལ་དུ་མ་གསན། རྡོ་རྗེ་འཆང་དབང་ཕྱུག་རབ་
བརྟན་ལས་ཡང་ གསང་གསན། བཀའ་འགྱུར་རོ་ཅོག་ གསན་ཏེ་ གོང་དཀར་དུ་
བཀླགས་ལུང་བསྩལ་པའི་རྒྱུན་བཞུགས་པ་འདིའོ། ། དགུང་ལོ་ང་བདུན་པར་
གཤེགས། རྗེ་ཉིད་ལས་ལྔ་བ་ཆེན་པོས་ཀྱང་གདམས་པ་དུ་མ་གསན། རྒྱུད་འཛིན་
ཟུར་ཆེན་ཆོས་དབྱིངས་རང་གྲོལ་ལོ། །
ཀུན་མཁྱེན་ཆོས་དབྱིངས་རང་གྲོལ་ལམ་དཔལ་འབྱོར་འཕྲིན་ལས་རབ་རྒྱས་ནི།
ཡབ་ཟུར་གཞོན་ནུ་དོན་གྲུབ་དང༌། ཡུམ་ཡིད་འཛིན་གཉིས་ཀྱི་སྲས་སུ་འཁྲུངས།
དགུང་ལོ་བདུན་གྱི་སྟེང་རིག་འཛིན་ཡེ་ཤེས་གྲུབ་པར་གཙུག་ཕུད་ཕུལ། དེ་ནས་བྱང་
བ་རིག་འཛིན་ཆེན་པོ། ཁྲག་འཐུང་ཡེ་ཤེས་རྡོ་རྗེ། རིན་པོ་ཆེ་ཡེ་ཤེས་གྲུབ་པ་རྣམས་
ལ་གཏེར་ཁ་སྣ་ཚོགས་གསན། དགུང་ལོ་བཅུ་བདུན་སྐབས་འཁོན་སྟོན་དཔལ་འབྱོར་
142



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ལྷུན་གྲུབ་ཀྱི་དྲུང་དུ་ཕེབས་ནས་རབ་བྱུང་བཞེས། དེའི་རྗེས་བསྙེན་རྫོགས་མཛད།
འགྲེལ་བ་བཞི་སྦྲགས། རིམ་ལྔ་གསལ་སྒྲོན། སྦས་དོན་ཀུན་གསལ། དུས་འཁོར་སྤྱི་
དོན་རྣམས་ཀྱི་ལུང་སྦྲགས་པའི་ཞིབ་བཤད། བདེ་གསང་འཇིགས་གསུམ་སོགས་
གསར་མའི་དབང་དུ་མ། རྟ་མགྲིན་ཡང་གསང་སོགས་རྙིང་མའི་དབང་འགའ་ཞིག་
གསན། ཁྱད་པར་མགོན་པོ་བསོད་ནམས་མཆོག་ ལྡན་ལས་ཡང་ གསང་ གསན།
དགུང་ལོ་ང་བཞི་བར་སྐུ་གཤེགས། གསུང་རྩོམ་པོད་གཉིས་བཞུགས། རྒྱུན་འཛིན་
ཀུན་གཟིགས་ལྔ་བ་ཆེན་པོ་ཡིན་ནོ། །
དགེ་ལྡན་པའི་བསྟན་འཛིན་རྣམས་ལ་བརྒྱུད་ཚུལ་ནི། སེར་བྱེས་གྲྭ་ཚང་ཕྱག་
འདེབས་མཛད་པ་བོ། སེ་རའི་མཁན་ཐོག་ལྔ་བ་རྗེའི་དངོས་སློབ་ཀུན་མཁྱེན་མུས་
སྲད་པ་བློ་གྲོས་རིན་ཆེན་སེངྒེ་རྙིང་མའི་རྟོགས་ལྡན་ཡོན་ཏན་མགོན་པོའི་སྲས་སུ་སྐུ་
འཁྲུངས། ཡབ་དང་མཉམ་མེད་ནམ་མཁའི་རྣལ་འབྱོར་གཉིས་ལ་ཡང་གསང་གི་ཆོས་
སྐོར་གསན། ཡི་དམ་འདིའི་ཞལ་མངོན་སུམ་དུ་བསྟན། དབུས་སུ་སློབ་གཉེར་ལ་
ཕེབས། རྗེ་ཙོང་ཁ་བར་མཇལ་མ་ཐག་ཕྱག་དབང་གནང་བའི་ཕྱག་རྗེས་རྗེས་སོར་
དབུ་ལ་བྱོན། རྗེ་རིན་པོ་ཆེ། རྗེ་དགེ་འདུན་གྲུབ། འཇམ་དབྱངས་ཆོས་རྗེ། ཀུན་
མཁྱེན་དཔལ་ལྡན་ སེངྒེ་སོགས་བླ་མ་བདུན་བསྟེན། འབྲས་ སྤུངས་ཟུར་ཁང་ དུ་
བཞུགས། འགྲན་སེམས་འཆང་བ་འགའ་ཞིག་གི་བྱེད་པས་ཐུགས་སུན་པ་བྱས་ནས་
སེ་རར་ཕེབས། གནས་བཅུ་ལྷ་ཁང་གི་ཡན་ལག་འབྱུང་གིས་དབུ་བཏུད་དེ། བྱེས་པ་
བྱེས་ནས་བྱོན་པ་ལེགས། །ཀུན་མཁྱེན་ཆེན་པོ་བྱོན་པ་ལེགས། །བསྟན་པའི་རྒྱལ་
མཚན་འཛུགས་པ་ལེགས། ། ཞེས་གསུངས། ཡབ་ཡོན་ཏན་མགོན་པོས། ངའི་ཡི་
དམ་ཆོས་སྐྱོང་འདི་མ་བསྟེན་ན། ཁྱོད་སྐུ་ཚེ་རིང་བོ་དང་འཕྲིན་ལས་མི་འོང་བས་མ་
འབྲལ་བ་གྱིས། ཁྱོད་བུ་རྒན་ཤོས་ཡིན་པས་བསྐུར་བ་ཡིན་ཞེས་ཡང་གསང་ཆོས་སྐོར་
143



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དང༌། རྡོ་རྗེ་གཞོན་ནུའི་ཕུར་བུ་མདའ་ཕྱར་བའི་ཕྱག་དམ་བཅས་སྐྱེལ་བར་བཏང་བ་
ལ་བརྟེན། ལས་བྱང་གསར་རྩོམ་མཛད་དེ་གཞིས་ཀར་སྒྲུབ་དབང་དང་གཏོར་ཆེན་
བཙུགས། རིམ་གྱིས་སེ་རར་བྱེས་གྲྭ་ཚང་སྦུག་ཏུ་པདྨ་ཡང་གསང་ཡབ་ཡུམ་གྱི་སྐུ་བྱིན་
རླབས་ཅན་དེ་བཞེངས། རྟ་མགྲིན་ཁང་དེ་དང་བོ་དུར་ཁྲོད་ཡིན་ཞིང༌། ཀུན་མཁྱེན་
པ་ཞབས་སྐོར་ལ་ཕེབས་རེས་ན་གཟན་ཚེར་ཕུང་ལ་ཐོགས་པ་བྱུང༌། ནམ་ཞིག་བྱ་རོག་
དམར་བོ་ཞིག་བྱུང་ནས་ཤིང་སེ་བའི་ཕུང་བོ་དེ་ལ་ཐིམ་པ་གཟིགས་ཤིང་ཞིབ་ ཏུ་
གཟིགས་པས། རྟ་མགྲིན་ཞལ་གསུམ་ཕྱག་དྲུག་ཡུམ་བཅས་རྟ་སྐད་ལྷང་ལྷང་འཚེར་
བས། ས་གཞི་ཡོམ་ཡོམ་གཡོ་བ་ཞིག་གཟིགས། སེ་བ་དེ་ལ་སྲོག་ཤིང་བྱས། ཉིད་ཀྱི་
ཆོས་གོས་ཀྱིས་གཡོགས་ནས་རྟ་མགྲིན་གྱི་སྐུ་བཞེངས། སེ་རའི་གྲྭ་རིགས་སུ་གཏོགས་
པའི་བླ་མ་དགེ་བཤེས་རྣམས་ཡི་དམ་ཆོས་སྐྱོང་འདི་ངེས་པར་བསྟེན་དགོས་ཞེས།
གཉལ་སྟོན་པས་སེ་ར་རྗེ་བཙུན་ཆོས་ཀྱི་རྒྱལ་མཚན་ལ་ཡང་གསང་བཀའ་སྡོད་བཅས་
པའི་དབང་གནང་དུས་བཀའ་བསྩལ་ཏོ་ཞེས་གསུངས། སློབ་མ་རྗེ་ཙོང་ཁ་བའི་སྐུ་
དབོན་དགའ་ལྡན་ཁྲི་ཆེན་བློ་བཟང་ཉི་མ་སོགས་གྲགས་ཅན་སུམ་ཅུ་བྱོན་པའི་ནང་
ནས་ཆོས་འདིའི་རྒྱུད་འཛིན་གཉལ་སྟོན་པའོ། ། །
ཆོས་རྗེ་གཉལ་སྟོན་པ་དཔལ་འབྱོར་ལྷུན་གྲུབ་ནི། མེ་ལུག་ལོར་འཁྲུངས།
ཆོས་རྗེ་རིན་ཆེན་བྱང་ཆུབ། མུས་སྲད་པ། བ་སོ་ཆོས་ཀྱི་རྒྱལ་མཚན། རྗེ་ཤེར་འབྱུང་
བ་སོགས་བསྟེན་ཏེ་མདོ་སྔགས་ལ་སྦྱང་བ་མཐར་ཕྱིན། བྱང་རྩེའི་འཆད་ཉན་པ་
གནང་། ཀུན་མཁྱེན་བློ་གྲོས་རིན་ཆེན་སེངྒེ་ལས་མདོ་སྔགས་སྤྱི་དང་། ཁྱད་པར་རྟ་
མགྲིན་ཡང་གསང་གི་དབང་གསན། སེར་བྱེས་འཆད་ཉན་པ་ལོ་བཅོ་ལྔར་གནང་།
དགུང་ལོ་ང་ལྔ་བར་སེ་ར་ཐེག་ཆེན་གླིང་གི་ཁྲིར་ཕེབས་ཏེ་གྱ་བརྒྱད་བར་བཞུགས།
ལེགས་བཤད་སྙིང་བོའི་དཀའ་འགྲེལ་བསྟན་པའི་སྒྲོན་མེ་སོགས་གསུང་རྩོམ་མང་།
144



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
དགུང་ལོ་གྱ་བརྒྱད་པར་སྐུ་གཤེགས། སློབ་མ་རྒྱལ་བ་དགེ་འདུན་རྒྱ་མཚོ། རྗེ་དོན་
ཡོད་དཔལ་ལྡན། པཎ་ཆེན་བསོད་གྲགས་སོགས་མང་ཡང་། རྒྱུད་འཛིན་གཙོ་བོ་སེ་
ར་རྗེ་བཙུན་པའོ། །
རྗེ་བཙུན་ཆོས་ཀྱི་རྒྱལ་མཚན་དཔལ་བཟང་བོ་ནི་ཤེས་སླའོ། ། རྒྱུད་འཛིན་
གཙོ་བོ་བདེ་ལེགས་ཉི་མའོ། ། །
པཎ་ཆེན་བདེ་ ལེགས་ ཉི་ མའི་ སློབ་ མ་ གཙོ་ བོ་ ཤར་ བ་ ནམ་ མཁའ་ རྒྱལ་
མཚན་ནོ། ། །
སྒོམ་སྡེ་ནམ་མཁའ་རྒྱལ་མཚན་ནི། མདོ་སྟོད་སྒོམ་སྡེའི་ས་ཆར་འཁྲུངས།
གཞོན་ནུའི་དུས་ནས་རབ་ཏུ་བྱུང་། ཆབ་མདོ་པཎ་ཆེན་མི་གཡོ་སྙིང་བོའི་དྲུང་ནས་
ཆོས་མང་ དུ་ གསན། སེ་རར་ ཕེབས་ནས་ པཎ་ཆེན་བདེ་ ལེགས་ ཉི་ མ་ བསྟེན།
འཇིགས་བྱེད་དང་། ཡང་གསང་གསན། དགུང་ལོ་རེ་གཅིག་པ་ཆུ་འབྲུག་ཟླ་བརྒྱད་
པའི་ནང་སྐུ་གཤེགས། གསུང་རྩོམ་མང་བོ་ཡོད། སློབ་མ་སྟོང་སྐོར་ཡོན་ཏན་རྒྱ་མཚོ་
སོགས་མང་ཞིང་། རྒྱུད་འཛིན་གཙོ་བོ་རིན་ཆེན་བཤེས་གཉེན་ནོ། །
གཙང་སྟོད་རིན་ཆེན་བཤེས་གཉེན་ནི་ཉང་སྟོད་དུ་སྐུ་འཁྲུངས། སྒོམ་སྡེ་ལས་
ཡང་གསང་གསན། སེར བྱེས་འཆད་ཉན་ལོ་དྲུག་མཛད། ཕ་བོང་ཁར་གཟིམ་ཁང་
གོང་དུ་ཀུན་སྤང་མཛད། དགུང་ལོ་བདུན་ཅུ་བ་ལ་སྐུ་གཤེགས། སློབ་མའི་གཙོ་བོ་
འཕྲིན་ལས་ལྷུན་གྲུབ་ཡིན། །
བྲག་དམར་ལྡན་པ་རྗེ་འཕྲིན་ལས་ལྷུན་གྲུབ་སེ་རར་ཞུགས། རྗེ་རིན་ཆེན་
བཤེས་གཉེན་དྲུང་དུ། ཡང་གསང་གསན། གཙོ་བོའི་སློབ་མ་འཁོན་སྟོན་དཔལ་
འབྱོར་ལྷུན་གྲུབ་ཡིན་ནོ། །
འཁོན་སྟོན་ཆོས་ཀྱི་རྒྱལ་བོ་དཔལ་འབྱོར་ལྷུན་གྲུབ་ནི། ས་སྐྱ་སྔགས་འཆང་ཚེ་
སྔ
145



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ་
དབང་ནོར་རྒྱས་ཀྱི་སྲས་སུ་སྐུ་འཁྲུངས། དགུང་ལོ་བཅུ་བའི་ཚེ་རྒྱལ་དབང་བསོད་
ནམས་རྒྱ་མཚོ་མཇལ་ནས་དགེ་བསྙེན་མཛད། དགུང་ལོ་ཉི་ཤུ་བ་ལ་འོལ་ཁ་བློ་བཟང་
རྒྱ་མཚོའི་དྲུང་དུ་དགེ་ཚུལ་བཞེས། དྭགས་པོ་གྲྭ་ཚང་དུ་དབུ་ཕར་འདུལ་མཛོད་
སྦྱངས། སློབ་དཔོན་འཕྲིན་ལས་ལྷུན་གྲུབ་ལ་ཡང་གསང་གསན། དགུང་ལོ་སོ་བཞི་
བར་ཁྲི་ཆེན་དཔལ་འབྱོར་རྒྱ་མཚོ་ལས་བསྙེན་པར་རྫོགས། རྒྱུད་སྨད་དུ་ཕེབས།
སེར་བྱེས་ཁྲིར་ཕེབས། ཆུ་བྱ་ཧོར་ཟླ་གསུམ་པར་དགའ་ལྡན་ཕོ་བྲང་དུ་ཕེབས། ལྔ་བ་
ཆེན་པོར་ཆོས་བཀའ་མང་བོ་ཕུལ། པདྨ་ཡང་གསང་ཡང་གསན། ངག་དབང་བློ་
བཟང་རྒྱ་མཚོ། དེ་ལས་ཕ་བོང་ཁ་གནས་བརྟན་འཇམ་དབྱངས་གྲགས་པ། གྲུབ་
དབང་ཏྲེ་བོ་མཁན་པོ་བློ་བཟང་ནོར་བུ། མཁས་མཆོག་བྲག་རིའམ་ཉི་ ཐང་ངག་
དབང་དོན་གྲུབ། མཚོ་སྔོན་ཕྱོགས་སུ་འཁྲུངས། རྒྱ་མཚོ་མཐའ་ཡས་སྐྱིད་ཤོད་
དབུས་རིའི་ཆར་འཁྲུངས། སེར་བྱེས་གྲྭ་ཚང་དུ་བཞུགས། ཁྲི་ཆེན་བློ་བཟང་རྒྱལ་
མཚན་སེངྒེ། ཡང་ན་གོང་ལྟར། མཁན་ཆེན་བློ་བཟང་ནོར་བུ་ལས། རྗེ་ངག་དབང་
ཚུལ་ཁྲིམས་པས་གསན། བྱམས་པ་སྨོན་ལམ། རྗེ་རྒྱ་མཚོ་དབང་ཕྱུག དེ་ལས་རྡོ་རྗེ་
འཆང་བློ་བཟང་རྒྱལ་མཚན་སེངྒེ་ལ་བརྒྱུད། །
༄༅། །ཡང་གསང་ཁྲོས་པའི་དཀྱིལ་འཁོར་
གྱི་ལོ་རྒྱུས་བཞུགས་སོ། །
༄༅ ། །རྒྱུད་ཉི་ཟླ་ཁ་སྦྱོར་ལས། ལོ་རྒྱུས་དོན་གྱིས་མ་བཤད་ན། ། གསང་
ཆེན་ངེས་པའི་བཀའ་འདི་ལ། །ཡིད་མ་ཆེས་པའི་སྐྱོན་དུ་འགྱུར། ། ཞེས་གསུངས་
146



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
པ་ལྟར། ཁྱད་པར་གྱི་བྱོན་ཁུངས་བརྗོད་ན། དེ་ཡང་སྔོན་འདས་པའི་དུས་ཞིག་ན།
ཁྱབ་བདག་ཀུན་བཟང་རྡོ་རྗེ་འཆང་ཆེན་པོས། དབང་ཆེན་རྔམ་པ་འབར་བའི་གནས་
སུ་ཁྲག་འཐུང་ཧ་ཡ་གྷི་ཝ་པདྨ་དབང་གི་རྒྱལ་བོའི་སྐུར་བཞེངས་ནས། འཁོར་གྱི་
ཚོགས་རྣམས་ལ་རྒྱུད་ལེའུ་བཅུ་གསུམ་པ་བཀའ་བསྩལ། སངས་རྒྱས་གཉིས་པ་དཔལ་
སྤྱོན་ཆེན་པོས། བྱང་བུ་དྲུག་དང་སྐབས་སྤྱི་དབོན་འགྲེལ་སོགས་དང་། སྐད་གཉིས་
སྨྲ་བ་ལོ་ཆེན་བཻ་རོས་སྦས་པ་མིག་འབྱེད་ཀྱིས་མཚོན་པའི་གསལ་བྱེད་མཛད་པ་རྣམས།
དེ་དུས་མ་འོངས་འགྲོ་བའི་དོན་དུ་དགོངས་ནས། གཏེར་ཁ་གཉིས་སུ་རྒྱས་བཏབ་པ་
ལས། དུས་ཕྱིས་གཏེར་སྟོན་རྐྱང་བོ་གྲགས་པ་དབང་ཕྱུག སུམ་པ་དབང་ཕྱུག་ཚུལ་
ཁྲིམས། འབྲེ་ཤེས་རབ་བླ་མ་གསུམ་གྱིས་ཡེར་བ་སེ་བ་ལུང་ནས་གདན་དྲངས་ཏེ།
འབྲུ་ཚང་གི་གཉགས་སྟོན་ལ་ཤོག་སེར་གྱི་སྟེང་ནས་ཆིག་བརྒྱུད་དུ་སྤེལ་རྗེས། ཆོས་
སྐོར་འདི་ཤིན་ཏུ་ཟབ་ཅིང་གཉན་པས་གཏེར་སྟོན་གསུམ་ལས་རྐྱང་བོ་ལ་མཛེ་བྱུང་།
སུམ་པ་འདས། འབྲེ་སྨྱོ་བས་ཤོག་སེར་རྣམས་རྟ་མགྲིན་གྱི་གྲུབ་ཐོབ་ཞུ་སྟོན་གྱི་ཕྱག་ཏུ་
བྱུང་རུང་། རྒྱུན་ཆད་པའི་གྲགས་པར་བརྟེན་ཞུས་རྩད་མ་ཆོད་ཅིང་། ནམ་ཞིག་ན་
གྲུབ་པའི་དབང་ཕྱུག་མདའ་ཕྱར་བ་རིན་ཆེན་དཔལ་བཟང་བོ་ཇོ་མོ་ནགས་རྒྱལ་ན་
སྒྲུབ་པ་ལ་བཞུགས་པའི་ཚེ། དཔལ་སྐྱོན་ཆེན་པོ་ཞང་ཆོས་ཟླ་གྲགས་བྱ་བའི་སྔགས་པ་
ཞིག་ཏུ་སྤྲུལ་ཏེ། སྨིན་གྲོལ་གྱི་ལུང་གདམས་པ་རྣམས་བསྩལ་ཅིང་སྔགས་ཀྱི་ཨོ་དེ་
ཧིར་བསྒྱུར་ལ་སྒྲུབས་ཤིག་ཅེས་གདམས་ཤིང༌། མདའ་ཕྱར་གྱིས་གྲུབ་ཐོབ་ཆེན་པོ་བླ་
མ་གཉགས་ལ་ཤོག་སེར་གྱི་ཆིག་བརྒྱུད་ཡོད་པ་མཁྱེན་ནས། རྟ་ནག་བླ་མ་རྒྱ་ལ་ཚར་
གཅིག་དང་། བླ་མ་གཏེར་སྟོན་མངའ་བདག་མྱང་རལ་གྱི་ལྷོ་བྲག་ནས་ཀྱང་སྤྱན་
དྲངས་པ། ཤེ་མ་འོད་འབྱུང་ལས་བརྒྱུད་པའང་གསན་པས། མདའ་ ཕྱ་རུ་བར་
བཀའ་གཏེར་ཟུང་འཇུག་གི་གདམས་པ་མཐའ་དག་ཚང་བར་མངའ་ཞིང་ཚུལ་བཞིན་
147



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དུ་བསྒྲུབས་པས། མཆོག་དང་ཐུན་མོང་གི་དངོས་གྲུབ་བདེ་བླག་ཏུ་བརྙེས་པ་ཡིན།
དེ་ནས་རིམ་བཞིན་མཁས་གྲུབ་དམ་པ་བར་མ་ཆད་པར་བརྒྱུད་དེ། བདག་གི་དྲིན་
ཅན་རྩ་བའི་བླ་མའི་བར་དུ་བྱོན་པ་ཡིན་ནོ། །
དབང་དང་དམ་ཚིག་གི་གོ་དོན་ལུགས་འདིའི་དམ་པ་གོང་མའི་བཞེད་ཚུལ་ལ།
དེ་ཡང་དབང་གི་ངོ་བོ་ནི། ཐོབ་བྱའི་འབྲས་བུ་དབང་དུས་དེ་ཉིད་དུ། མངོན་དུ་
བསྐྱེད་པའམ། དེ་ལྟར་མ་ནུས་ནའང་། སླར་སྐྱེ་ངེས་ཀྱི་ནུས་པ་ཅན་དུ་སྒྲུབ་པའི་སྒོ་
ནས་རྒྱུད་སྨིན་པར་བྱས་པ་སྟེ། ཧེ་རུ་ཀ་འདུས་པའི་རྒྱུད་ལས། གང་གིས་གང་ལ་
དབང་བསྐུར་བས། །རྒྱུད་དག་ནུས་པ་ཐོབ་ཕྱིར་དབང་། ། ཞེས་གསུངས། ངེས་
ཚིག་ནི། དབང་གི་སྐད་དོད་ཨ་བྷི་ཥིཉྩ་ཞེས་པའི་སྒྲ་ལས་དྲངས་ན། ཨ་བྷི་ནི་མངོན་
པ། ཥིཉྩ་ནི་གཏོར་བའམ་བླུག་པ་ལ་འཇུག་པའི་རྒྱུ་མཚན་གྱིས་དབང་ཞེས་བྱ་སྟེ། སྒོ་
གསུམ་གྱི་དྲི་མ་ཕྲ་རགས་གཏོར་ཞིང་འཁྱུད་པ་དང་། ལམ་སྒོམ་རུང་དང་། འབྲས་བུ་
ཡེ་ཤེས་ཐོབ་རུང་གི་ནུས་པ་ཁྱད་པར་ཅན་རྒྱུད་ལ་འཇོག་པའི་ཕྱིར། ཧེ་བཛྲ་ལས།
གཏོར་དང་བླུག་པ་ཞེས་བྱ་བ། །དེས་ན་དབང་ཞེས་བརྗོད་པར་བྱ། ། ཞེས་སོ། །
དབྱེ་བ། སྨིན་བྱེད་རྒྱུའི་དབང་། གྲོལ་བྱེད་ལམ་གྱི་དབང༌། མཐར་ཕྱིན་འབྲས་བུའི་
དབང་དང་གསུམ། རྒྱུ་དུས་ཀྱི་དབང་ནི། སློབ་མ་སྔོན་ཆད་དཀྱིལ་འཁོར་དུ་མ་
ཞུགས་པ་ཞིག སློབ་དཔོན་མཚན་ལྡན་གྱིས་དཀྱིལ་འཁོར་དུ་བཅུག་ནས། དབང་
གིས་དེའི་རྒྱུད་སྨིན་པར་བྱེད་ཕྱིར་སྔགས་ལམ་སོ་སོ་ཉན་སྒོམ་གྱི་སྔོན་དུ་ཐོབ་དགོས་
པའོ། ། ལམ་དུས་ཀྱི་དབང་ནི། དེ་ལྟར་ཞུགས་ཤིང་དབང་ཐོབ་པ་ནས་བཟུང་ས་
བཅུའི་རྒྱུན་མཐའ་ལ་ཐུག་གི་བར། སློབ་དཔོན་ལས་སམ་བདག་འཇུག་སོགས་ལ་
བརྟེན་ནས། རྒྱུད་སྨིན་བྱེད་ཀྱི་དབང་རྒྱུན་གོང་འཕེལ་དུ་བྱེད་པའི་དབང་ངོ་། །
འབྲས་དུས་ཀྱི་དབང་ནི། སློབ་ལམ་རྫོགས་པའི་རྒྱུན་མཐའི་གནས་སྐབས་སུ་འོག་
148



g
•གསར
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
མིན་དུ་ལོངས་སྤྱོད་རྫོགས་པའི་སྐུ་ལས། གསང་བ་ཟབ་མོའི་དབང་གསུམ་མནོས་པ་
ལ་བརྟེན་ནས། སྐབས་དེར་སྟོན་འཁོར་ དགོངས་པ་དབྱེར་མེད་ དུ་བྱེད་ པ་སྟེ།
མཐར་ཐུག་གི་འབྲས་བུར་སྦྱོར་བྱེད་ཀྱི་དབང་ཡིན་པའི་ཕྱིར་རོ། ། དེ་ཡང་བླ་མེད་རྒྱུ་
དུས་ཀྱི་དབང་ལ་ཡང་བཞིར་ངེས་ཏེ། སྦྱང་བྱ་དྲི་མ་བཞི་སྦྱང་བ་དང་། སྦྱོང་བྱེད་
བསྐྱེད་རྫོགས་ཀྱི་ལམ་བཞི་དང་། སྦྱང་འབྲས་སྐུ་བཞིར་ངེས་པའི་ཕྱིར། ཇི་ལྟར་
བསྐུར་བའི་རྣམ་བཞག་ལ། དང་བོར་གང་དུ་འཇུག་བྱའི་དཀྱིལ་འཁོར་ནི། གྲུབ་པ་
རྣམས་ཀྱི་སྤྱོད་ཡུལ་ལ། སློབ་དཔོན་པདྨས་སྟག་ཚང་སེང་ཕུག་ཏུ་མཁར་ཆེན་བཟའ་
ལ་སྤྲུལ་བའི་དཀྱིལ་འཁོར་ནམ་མཁའ་མཉམ་པ་བསྟན་ནས་དབང་བསྐུར་བ་ལྟར།
བླ་མས་དཀྱིལ་འཁོར་སྤྲུལ་བ་སློབ་མས་མཐོང་ནུས་པ་ནི་སྤྲུལ་བའི་དཀྱིལ་འཁོར་ཟེར།
ཏིང་ངེ་འཛིན་གྱི་གསལ་སྣང་ལ་མཐོང་བའམ། གསལ་བར་སྒོམ་ནུས་པ་ནི་ཡིད་ཀྱི་
དཀྱིལ་འཁོར། གསལ་སྣང་མ་གྲུབ་ཀྱང་གང་ཟག་སྨིན་བྱེད་དུ་རུང་བའི་དཀྱིལ་འཁོར་
ནི། རྟེན་གྱི་དཀྱིལ་འཁོར་ཡིན། ཡང་བཀའ་བརྒྱད་བདེ་འདུས་ཀྱི་དབང་ཆོག་རྩ་
བར། དཀྱིལ་འཁོར་གང་དུ་དབང་བསྐུར་ན། །རབ་འབྲིང་ཐ་མར་གསུངས་པ་ཡི། །
མེ་ཏོག་བྲིས་སྐུ་རྡུལ་ཚོན་གསུམ། །དཀྱིལ་འཁོར་གསུམ་དུ་དབང་བསྐུར་རོ། ། ཞེས་
རབ་ཚོམ་བུ། འབྲིང་རས་བྲིས། ཐ་མ་རྡུལ་ཚོན་དུ་གསུངས། མཆོག་དབང་གསུམ་
གྱི་གསང་དབང་ནི་ཀུན་རྫོབ་བྱང་ཆུབ་ཀྱི་སེམས་ཀྱི་དཀྱིལ་འཁོར། ཤེར་དབང་ལ་ཕྱག་
རྒྱའི་བྷ་གའི་དཀྱིལ་འཁོར། དབང་བཞི་བ་ལ་དོན་དམ་བྱང་ཆུབ་སེམས་ཀྱི་དཀྱིལ་
འཁོར་རྣམས་སོ། ། ཞུགས་པ་ལ་དབང་བསྐུར་བའི་རིམ་པ། བྱ་བྱེད་ལས་གསུམ་
གྱིས་ངེས་ཏེ། བྱེད་པ་བོ་རྡོ་རྗེ་སློབ་དཔོན་གྱིས། ལས་ནི་ས་བོན་འདེབས་པར་ཞིང་
སྦྱོང་བ་ལྟར། སྟ་གོན་དང་འཇུག་པའི་ཆས་ཀྱིས་རྒྱུད་སྦྱང་། བྱེད་པ་རྫས་སྔགས་ཏིང་
ངེ་འཛིན་གསུམ་ཚོགས་པའི་ཆོ་ག་ཕྱག་བཞེས་ཁྱད་པར་ཅན་གྱི་དབང་བསྐུར་བས།
149



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བྱ་བ་སློབ་མའི་དག་བྱ་སོགས་ངོ་འཕྲོད་པ་ལས། སྦྱང་བྱའི་དྲི་མ་ཅི་རིགས་དག་པས།
ཐོབ་བྱ་རང་གནས་ཀྱི་ཡེ་ཤེས་ཅི་རིགས་པ་གསོས་ཐེབས་པའི་མཐུས། བུམ་དབང་
བསྐུར་བས་དབང་དོན་གྱི་ཡེ་ཤེས་ཡུལ་སྣང་སྟོང་ཟུང་འཇུག་འཆར་བའི་ཉམས་སྐྱེ་བ་
དང༌། གསང་དབང་བསྐུར་བས་སེམས་གསལ་སྟོང་ཟུང་འཇུག་བརྗོད་བྲལ་དུ་རྟོགས་
པ་དང་། ཤེར་དབང་བསྐུར་བས་ཞུ་བདེའི་རྐྱེན་གྱིས་རང་རིག་བདེ་སྟོང་བརྗོད་བྲལ་
དུ་རྟོགས་པ་དང་། དབང་བཞི་བ་བསྐུར་བས་བསམ་མི་ཁྱབ་པའི་ལྷན་ཅིག་སྐྱེས་པའི་
དེ་ཁོ་ན་ཉིད་སྐུ་དང་། ཡེ་ཤེས་ཟུང་དུ་འཇུག་པའི་ཏིང་འཛིན་ངོ་སྤྲད་དེ་རྒྱུད་ལ་སྐྱེས་
པའོ། ། དེ་ལྟར་དབང་བཞི་ཐོབ་པས་ཐིག་ལེ་བཞི་དང་། གནས་སྐབས་བཞིའི་སྒྲིབ་
པ་དག བསྐྱེད་རྫོགས་ཀྱི་ལམ་བཞི་ཉན་སྒོམ་བྱེད་པ་ལ་དབང༌། འབྲས་བུ་སྐུ་བཞིའི་
རྟེན་འབྲེལ་འགྲིགས་པ་ཡིན་ནོ། ། བུམ་དབང་གི་སྦྱང་བྱ། ལུས་ཀྱི་དྲི་མ་སྔར་
བསགས་སྦྱང་ཞིང་ ཕྱི་མ་སྡོམ། ཁྱད་པར་ཕུང་བོ་ལྔར་འཛིན་པའི་ལྟ་བ་བྲལ་བས།
ལུས་ཐ་མལ་གྱི་སྣང་ཞེན་སྦྱོང་། སྦྱོང་བྱེད་བསྐྱེད་རིམ་སྒོམ་སྒྲུབ་ལ་དབང༌། ཡུལ་སྣང་
སྟོང་ཟུང་འཇུག་ཏུ་རྟོགས་པས། ཡུམ་གྱི་ལུས་དཀྱིལ་ལྟ་བ་དང་། གསང་རྫས་ལེན་པ་
སོགས་ལ་མཚན་སྟོན་ཆུང་ངུར་བྱས་པའི་སྟོབས་ཀྱིས་རང་འབྲས་གསང་དབང་བསྐུར་
རུང་དུ་སྨིན། སྦྱང་འབྲས་གནས་སྐབས་སུ་རྒྱུའི་ས་བརྒྱད་པ་དང་སྐལ་བ་མཉམ་ཞིང་
མཐར་ཐུག་སྐུ་རྡོ་རྗེ་སྤྲུལ་བའི་སྐུའི་ས་བོན་ནམ་ནུས་པ་ཁྱད་པར་ཅན་བཞག་པའོ། །
གསང་དབང་གིས་སྦྱང་བྱ་གཙོ་བོ། གསུང་རྡོ་རྗེའི་དྲི་མ་རགས་པ་སྦྱོང༌། སྦྱོང་བྱེད་
རང་བྱིན་རླབས་གཏུམ་མོའི་རྣལ་འབྱོར་སྒོམ་པ་དང༌། དམ་རྫས་ཤ་ལྔ་བདུད་རྩི་ལྔ་
བསྟེན་པ་ལ་དབང་ཞིང་། སེམས་གསལ་སྟོང་བརྗོད་བྲལ་དུ་རྟོགས་པས། ཆགས་
རྟོག་གིས་འཆིང་བར་མི་ནུས་པ་དང་། ཆགས་ལམ་ལ་ཐར་བའི་ལམ་མ་ཡིན་པར་ལྟ་
བའི་མཚན་སྟོན་ཆུང་ངུར་བྱས་པའི་སྟོབས་ཀྱིས་རང་འབྲས་དབང་གསུམ་པ་བསྐུར་
150



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
རུང་དུ་སྨིན། སྦྱང་འབྲས་གནས་སྐབས་སུ་རྒྱུའི་ས་དགུ་བ་དང་སྐལ་བ་མཉམ་ཞིང་།
མཐར་ཐུག་གསུང་རྡོ་རྗེ་ལོངས་སྤྱོད་རྫོགས་པའི་སྐུའི་ས་བོན་དང་ནུས་པ་ཁྱད་པར་
ཅན་འཇོག་གོ ། ཤེར་དབང་གི་སྦྱང་བྱ་གཙོ་བོ་ཐུགས་རྡོ་རྗེའི་དྲི་མ་རགས་པ་སྦྱོང་།
སྦྱོང་བྱེད་ལས་ཀྱི་ཕྱག་རྒྱུ་ལ་བརྟེན་པ་དང་། ཡེ་ཤེས་ཀྱི་ཕྱག་རྒྱ་སྒོམ་པ་ལ་དབང་ཞིང་།
རང་རིག་བདེ་སྟོང་བརྗོད་བྲལ་དུ་རྟོགས་པས་ཆོས་ཐམས་ཅད་ཡེ་ནས་རྣམ་དག་དུ་
བསྟན་པའི་དོན་ལ་མི་སྐྲག་ཅིང་ཁོང་དུ་ཆུད་པར་འགྱུར་བས། རང་འབྲས་དབང་བཞི་
བ་བསྐུར་རུང་དུ་སྨིན། སྦྱང་འབྲས་གནས་སྐབས་སུ་རྒྱུའི་ས་བཅུ་བ་དང་སྐལ་བ་
མཉམ་ཞིང་། ཐུགས་རྡོ་རྗེ་ཆོས་སྐུའི་ས་བོན་ནམ་ནུས་པ་ཁྱད་པར་ཅན་རྒྱུད་ལ་བཞག་
པའོ། ། དབང་བཞི་བ་ནི། སྦྱང་བྱ་གཙོ་བོ་ཡེ་ཤེས་རྡོ་རྗེའི་དྲི་མ་སྒོ་གསུམ་གྱི་སྒྲིབ་པ་
བག་ཆགས་དང་བཅས་པ་སྦྱོང་། སྦྱོང་བྱེད་ཟབ་པ་དོན་གྱི་དབང་ཐོབ་པས། རྒྱ་ཆེ་བ་
རྟགས་ཀྱི་དབང་ལ་སོགས་ཏེ་བླང་དོར་དང་བཅས་པའི་ཆོས་ཐམས་ཅད་ལ་ལྟོས་པ་
དང་བྲལ་བ་རྫོགས་པ་ཆེན་པོའི་ཡེ་ཤེས་སྤྱི་གཟུགས་ཀྱི་ལམ་འཁོར་བཅས་སྒོམ་པ་ལ་
དབང་། སྦྱང་འབྲས་གནས་སྐབས་སུ་ས་བཅུ་གཅིག་པ་ཕར་ཕྱིན་ཐེག་པའི་སངས་
རྒྱས་ཏེ། སྔགས་རང་ལུགས་ཀྱི་ལྷུན་གྲུབ་རིག་འཛིན་དང་སྐལ་བ་མཉམ་ཞིང་མཐར་
ཐུག་ཡེ་ཤེས་རྡོ་རྗེ་ངོ་བོ་ཉིད་ཀྱི་ སྐུའི་ས་བོན་དང་ནུས་པ་ཁྱད་པར་ཅན་རྒྱུད་ལ་
བཞག་པའོ། །
དམ་ཚིག་གི་ངོ་བོ་ནི། སྔགས་ཀྱི་སྒོར་ཞུགས་ནས་དེ་ཉིད་ཀྱི་བརྟུལ་ཞུགས་
བསྲུང་ཞིང་སྒྲུབ་པར་བྱ་བའི་དོན་ཁྱད་པར་ཅན་ལས་མི་འདའ་བའི་སེམས་པ་ས་བོན་
དང་བཅས་པའོ། ། རང་རྒྱུད་སྡོམ་པའི་ཆ་ནས་སྡོམ་པ། གསང་བའི་རྡོ་རྗེ་གསུམ་
འཛིན་ཅིང་མི་ཉམས་པར་སྲུང་བས་དམ་ཚིག ངེས་ཚིག དམ་ཚིག་གི་སྐད་དོད་ས་
མ་ཡ་ཞེས་པ། ཡལ་ག་མ་བཅད་པའི་ཐ་ཚིག་དང་། མནའ་དང་སྡོམ་པ་སོགས་ལ་
151



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འཇུག་པས། ཇི་ལྟར་དམ་བཅས་པ་ལས་མི་འདའ་བའི་དམ་ཚིག་སྟེ། བསྲུང་ན་
སྔགས་ཀྱི་བསླབ་པ་ཐམས་ཅད་ཀྱི་རྟེན་དུ་འགྱུར་ཞིང་། མ་བསྲུང་ན་བསླབ་པ་ཐམས་
ཅད་དོན་མེད་པར་འགྱུར་བའི་ཉེན་དང་བཅས་པའི་ཕྱིར་རོ། ། དབྱེ་བ་ནི། སོ་ཐར།
བྱང་སེམས། རིག་པ་འཛིན་པའི་སྡོམ་པ་གསུམ་མོ། །སྒྱུ་འཕྲུལ་རྩ་རྒྱུད་ལས། བླ་
མེད་མཆོག་གི་དམ་ཚིག་རྒྱུ། །འདུལ་བའི་དབང་གིས་ཚུལ་ཁྲིམས་དང་། །ཇི་སྙེད་
སྡོམ་པ་བསམ་ཡས་པ། །མ་ལུས་ཀུན་འདུས་རྣམ་པར་དག ། ཞེས་དང༌། གསལ་
བཀྲ་ལས། ཐེག་ཆེན་དམ་ཚིག་ལ་གནས་ནས། །འོག་མའི་འདུལ་སྡོམ་དམ་ཚིག་
ཀུན། །བསྲུང་བ་མེད་པར་ཐུབ་པས་ན། །དགེ་སློང་བྱང་ཆུབ་སེམས་དཔའ་དང་། །
རྣལ་འབྱོར་རྣལ་འབྱོར་ཆེན་པོ་ཡིན། ། ཞེས་སོ། ། དེ་ཡང་བྱང་སེམས་དང་
སྔགས་ཀྱི་སྡོམ་པ་བསྒྲུབ་བྱ་རིགས་ལྔའི་དམ་ཚིག རྩ་བ་དང་ཡན་ལག་གིས་བསྡུས་
པས་སྒྲུབ་པ་དང་བསྲུང་བའི་དམ་ཚིག་གོ་ཞེས་གསུངས། སྤྱི་མདོ་ལས། སྐུ་དང་
གསུང་ཐུགས་རྡོ་རྗེ་ཡིས། །བསྲུང་དང་སྤྱད་དང་ཡིད་འོང་དང༌། །མི་འདོར་ཤེས་བྱ་
སྒྲུབ་པ་དང༌། ། ཞེས་རྩ་བ་སྐུ་གསུང་ཐུགས་ཀྱི་དམ་ཚིག་དང་། ཡན་ལག་གི་དམ་
ཚིག་ཉེར་ལྔ་གཉིས་བྱུང༌། དང་བོ། སྒོ་གསུམ་མི་དགེ་བ་ལས་ལྡོག་ཅིང་ལྷ་སྔགས་ཏིང་
ངེ་འཛིན་ལས་མི་འདའ་བ་ནི། སྐུ་གསུང་ཐུགས་ཀྱི་དམ་ཚིག་ཡིན། ཁྱད་པར་བླ་མ་
བཀུར་བ་དང་། མཆོད་པ་འབུལ་བ་སྐུའི་དམ་ཚིག སྔགས་རྒྱ་རྒྱུན་མི་གཅོད་པ་
གསུང་གི་དམ་ཚིག གསང་བ་མི་བསྒྲག་ཅིང་བྱང་ཆུབ་ཀྱི་སེམས་མི་སྤང་བ་ཐུགས་ཀྱི་
དམ་ཚིག་གོ ། ཡན་ལག་གི་དམ་ཚིག་ལ་ལྔ་ཚན་ལྔ་ལས། སྦྱང་བར་བྱ་བ་ལྔ་ནི།
སྲོག་གཅོད་པ། མ་བྱིན་ལེན། མི་ཚངས་སྤྱོད། རྫུན་དང་བརླང་ཚིག་སྨྲ་བ་རྣམས་ཏེ།
ཞིང་བཅུ་བསྒྲལ་བ་སོགས་གཞན་དོན་དུ་འགྱུར་ན་སྤྱད། སྦས་དོན་དུ། གཟུངས་
འཛིན་རྟོག་པའི་སྲོག་རང་རིག་ཡེ་ཤེས་ཀྱིས་གཅོད་པ་སྲོག་གཅོད་པ། བཙུན་མོའི་ཤུ་
1 52



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ཀྲ་མ་བྱིན་པར་ལེན་པ། ཞི་བདེའི་ཡེ་ཤེས་སྒྲུབ་པ་འདོད་སྤྱོད། འཁོར་བ་མེད་སྣང་
ལས་འགྲོ་བ་སྒྲོལ་བའི་རྫུན་ཚིག བརྗོད་མེད་ཀྱི་དོན་རྟོགས་པས་གབ་སྦས་མེད་པར་
སྨྲ་བའི་བརླང་ཚིག་རྣམས་སོ། ། མི་སྤང་བ་ལྔ་ནི། དུག་ལྔ་ཐབས་ཀྱིས་ཟིན་ན་ལམ་
གྱི་གྲོགས་སུ་འགྱུར་བས་མི་སྤོང་། སྦས་དོན་གཉིས་མེད་ཀྱི་ལྟ་བ་ལ་ཕྱོགས་རིས་དང་།
སྤྱོད་པ་ལ་བླང་དོར་བྱེད་པ་མེད་པས་གཏི་མུག དམིགས་མེད་ཀྱི་སྙིང་རྗེ་ཆེན་པོས་
རྗེས་སུ་ཆགས་པས་འདོད་ཆགས། རང་རིག་པའི་ཡེ་ཤེས་ཀྱིས་ལོག་རྟོག་འཇོམས་
པས་ཞེ་སྡང༌། མཉམ་ཉིད་ཀྱི་ལྟ་བ་རྟོགས་པས་ང་རྒྱལ། གཉིས་འཛིན་གྱི་ལྟ་སྤྱོད་
མཉམ་ཉིད་ཀྱི་ཀློང་དུ་མི་ཤོང་བས་ཕྲག་དོག་རྣམས་སོ། ། དང་དུ་བླང་བ་ལྔ། བྱང་
སེམས་དཀར་དམར། དྲི་ཆེན། དྲི་ཆུ། ཤ་ཆེན་གྱི་དྭངས་མ་རྣམས་གཙང་དམེའི་
རྟོག་པ་སྦྱོང་བ་ལ་སོགས་པའི་དགོས་པས་བསྟེན་ཅིང་། སྦས་དོན་དུ་ཕུང་ལྔའིདྭངས་
མ་འཛག་མེད་དུ་འཆིང་བའོ། ། ཤེས་པར་བྱ་བ་ལྔ་ནི། ཕུང་ཁམས་རྣམ་ཤེས་དང་
བཅས་པ་སྐུ་ལྔ་ཡེ་ཤེས་ལྔར་ཤེས་རབ་ཀྱིས་གཏན་ལ་འབེབས་པ་སྟེ་ལྟ་བའི་དམ་
ཚིག་གོ ། བསྒྲུབ་པར་བྱ་བ་ལྔ་ནི། ཤེས་པར་བྱ་བའི་དམ་ཚིག་ལྔ་བོ་དེ་རྟོགས་
གོམས་ཀྱིས་རང་རྒྱུད་ལ་སྒྲུབ་པར་བྱེད་པ་སྟེ། སྒོམ་པའི་དམ་ཚིག་གོ ། ལྔ་ཚན་དང་
བོ་གསུམ་ནི། ཕྱི་ལྟར་ན་སྤྱོད་པའི་དམ་ཚིག་གཙོ་ཆེའོ། ། མ་ཧཱ་ཡོ་ག་སྤྱི་སྐལ་དུ་
ཡན་ལག་གི་དམ་ཚིག་ཉེར་ལྔའི་སྟེང་རྩ་བའི་དམ་ཚིག་གསུམ་བསྣན་ནས་ཁྱད་པར་གྱི་
དམ་ཚིག་ཉེར་བརྒྱད་ཅེས་གྲགས་སོ། ། ལྷག་པའི་དམ་ཚིག་ནི། སྤྱི་དང་ཁྱད་པར་
གྱི་དམ་ཚིག་ལས་གཞན་པའི་རྣལ་འབྱོར་བས་བསྒྲུབ་དགོས་པའི་བསྲུང་བྱ་ལྷག་པར་
བསྟན་པའི་དམ་ཚིག གཅན་གཟན་རྒྱལ་བོའི་ཁྲི་མི་གཞིག་པ་ལ་སོགས་པའི་ལྡེམ་
དགོངས་ཀྱི་སྒྲས་བཤད་པ་རྣམས་ཏེ། རྡོ་རྗེ་སློབ་དཔོན་གྱི་སྐུ་ལ་མི་འཚེ་ཞིང་། འབའ་
མི་གཅོད་( ༡) པ་དང་། བླ་མའི་ཡུམ་ལ་མི་སྤྱོད་ (༢)པ་དང་། དད་པ་ཅན་གྱི་
153



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཚོགས་མི་བཅག་(༣) པ་དང་། དཀོན་མཆོག་དང་མཁས་པའི་དཀོར་ལ་མི་འབག་
ཅིང་ཆང་སྨྱོས་པར་མི་འཐུང་(༤) བ་དང་། རྡོ་རྗེ་སྤུན་གྱི་ཡུམ་ལ་མི་སྤྱོད་(༥)པ་
དང་། མཚན་ཉིད་དང་མི་ལྡན་པའི་གཟུངས་མ་མི་བསྟེན་(༦)པ་དང་། མཚན་
ཉིད་དང་མི་ལྡན་པའི་དམ་རྫས་མི་བསྟེན་(༧) པ་དང་། མཁས་པའི་ཡོན་ཏན་མི་
སྨོད་(༨) པ་དང་། སྣོད་མིན་ལ་གསང་ཆོས་མི་སྟོན་(༩)པ་དང་། མཚན་ལྡན་གྱི་
གཟུངས་མ་དང་སྣོད་ལྡན་གྱི་སློབ་མ་མི་སྤང་( ༡༠) བ་དང་། དོན་བདེ་སྟོང་དང་
རྟགས་ཡབ་ཡུམ་མི་འབྲལ་( ༡༡)བ་དང་། མཆེད་ལ་ཀྱལ་ཀ་ཙམ་དུའང་འཐབ་མོ་
མི་བྱེད་( ༡༢)པ་དང་། གཞན་གྱིས་སྤྱད་པའི་ལྷག་མ་མི་སྤྱོད་( ༡༣) པ་དང༌། བླ་
མའི་གདན་མི་རླམ་( ༡༤) པ་དང་། རང་གཞན་གྱི་མཚམས་མི་འབྲལ་( ༡༥)བ་
དང་། ཏིང་འཛིན་བྱིང་རྒོད་ཀྱི་དབང་དུ་མི་གཏོང་( ༡༦) བ་དང་། བཟླས་པ་དང་
ཆོ་ག་མི་ཚིག་གིས་བར་མི་གཅོད་( ༡༧) པ་དང་། དབང་རྟགས་ཀྱི་ཕྱག་རྒྱ་ལས་མི་
འདའ་ཞིང་བརྡ་མི་བརྗོད་(༡༨) པར་བྱ་བ་དང་། རྣལ་འབྱོར་བའི་དཀྱིལ་འཁོར་མི་
དཀྲུག་ཅིང་སྐྱེ་བོའི་མཐུ་ལྡོག་མི་བྱེད་( ༡༩) པ་དང༌། སློབ་དཔོན་གཙུག་ཏུ་ཁུར་བ་
ལས་ཉམས་པར་མི་བྱ་(༢༠)བ་རྣམས་སོ། །
དབང་གི་ཉེ་བརྒྱུད་བླ་མའི་མཚན། སློབ་དཔོན་ཀླུ་སྒྲུབ་སྙིང་བོ། ལྔ་བ་ཆེན་པོ་
ངག་དབང་བློ་བཟང་རྒྱ་མཚོ། འགྱུར་མེད་རྡོ་རྗེ། བློ་གསལ་རྒྱ་མཚོ། པདྨ་བཞད་
པའི་རྡོ་རྗེ། ངག་དབང་དགེ་ལེགས་རྒྱ་མཚོ། བློ་བཟང་ལྷུན་གྲུབ། འཕྲིན་ལས་རྒྱལ་
མཚན། གྲུབ་དབང་ཆོས་ཀྱི་རྡོ་རྗེའོ། །
དུག་སྦྲུལ་ཁྱི་སྨྱོན་གྱི་སོ་དུག་བསྲུང་བར་འདོད་ན། གླ་རྩི། བོང་ང་ནག་པོ།
གསེར་དངུལ་གྱི་གཡའ། བྱེ་ཚེར། ལ་ཆའི་ཕྱེ་མ། དྲི་ཆེན་རྣམས་ལྷན་ཅིག་བརྡུང་
ནས་ཐུམ་བུ་བཅོས་པ། རྩ་སྔགས་ཀྱི་གཤམ་དུ། ཧ་ལ་བི་ཙི་ཧཱུཾ་ཧཱུཾ། ཤ་ན་ཧཾ། ཕ་ན་
154



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ཀ་ཝ་ཙི་ཧ་ལ་མཱ་ར་ཎ་ཕཊ། སྟོང་ཕྲག་བཟླས་ཏེ་བསྒྲུབས་པ་ལུས་ལ་བཏགས་པས་
བསྲུང་བར་གསུངས་སོ། །
སློབ་དཔོན་ཆེན་པོའི་གསུང་གི་གཏོར་མའི་ལས་ཚོགས་སོགས་གཏོར་བཟློག་
གི་ཡིག་རྙིང་ཐོར་བུ་བཞུགས་པ་དང་། མུས་སྲད་པ་བྱམས་པ་རྡོ་རྗེ་རྒྱལ་མཚན་གྱི་
བཟློག་པའི་ལག་ལེན་གྱི་ཡིག་ཆ། ལྔ་བ་ཆེན་པོའི་ཟོར་འཕྲིན་རྡོ་རྗེ་ཕ་ལམ། རྒྱལ་
དབང་གི་གསུང་རྟ་ཞལ་ཡིད་བཞིན་རྒྱ་ཅན་གྱི་ཆོག་བསྒྲིགས་བསམ་དོན་ལྷུན་གྲུབ།
བླ་ཆེན་ཆོས་དཔལ་བའི་པདྨ་ཡང་གསང་གི་དཀྱིལ་ཆོག་མ་དག་དྲི་མ་འཁྲུད་བྱེད་ཅེས་
པ་སོགས་ཡོད་དོ། །
༄༅། །རྟ་མགྲིན་ཡང་གསང་ཁྲོས་པ་ལྷ་དགུའི་
དབང་གི་བཤད་པ་བཞུགས་སོ། །
-
，
༄༅ ། །རྟ་མགྲིན་ཡང་གསང་ཁྲོས་པ་ལྷ་དགུ་ནི། རྒྱུད་ཀྱི་དབང་དུ་བྱས་ན།
པདྨ་དབང་ཆེན་ཡང་གསང་ཁྲོས་པའི་རྒྱུད་ལེའུ་བཅུ་གསུམ་པ་སློབ་དཔོན་གྱིས་མངའ་
བདག་ལ་གདམས་པ། ལོ་ཆེན་བཻ་རོའི་འགྱུར། གཏེར་སྟོན་རྣམ་གསུམ་གྱིས་སེ་བ་
ལུང་ནས་སྤྱན་དྲངས་པ་དེ་གཙོ་བོ་ཡིན། གཏེར་སྟོན་རྣམ་གསུམ་ནི། རྐྱང་བོ་གྲགས་
བྱང་རྣམ་གསུམ་ལས་འཕྲོ་ཅན། ། ཞེས་པ་དེ་ཡིན། སྤྱིར་རྟ་མཆོག་རོལ་བའི་རྒྱུད་
ལ། དབང་རྒྱལ་རྟ་མཆོག་རོལ་བའི་རྒྱུད་ཆེན་པོ་ལེའུ་དྲུག་ཅུ་བ། རྩོན་ཆེན་པོ་དང་།
ལོ་ཙཱ་བ་གཉགས་ཀུ་མ་རས་བསྒྱུར་པ་དེ་ཡིན། རྟ་མཆོག་རོལ་བའི་རྒྱུད་ལེའུ་ཉིས་བརྒྱ་
དགུ་བ་ལྕེ་ཀུ་ཀུ་ར་ཛས་བསྒྱུར་པ། ཡང་པདྨ་དབང་ཆེན་དྲེགས་པ་སྲུང་ཟློག་ཡོན་ཏན་
155



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གྱི་རྒྱུད་ལེའུ་དགུ་བ། པདྨ་སམ་བྷ་ཝ་དང་། ལོ་ཙཱ་བ་ཁ་ཆེ་ཨ་ནནྟས་བསྒྱུར་པ། ཡང་
པདྨ་དབང་ཆེན་དྲེགས་པ་རྩད་གཟན་ལ་འབེབས་པ་འཕྲིན་ལས་ཀྱི་ལེའུ་བཅུ་གཉིས་
པ། པདྨ་དབང་ཆེན་དྲེགས་པ་གནད་འབེབས་ཀྱི་རྒྱུད་ལེའུ་བཅུ་གཅིག་པ། པདྨ་
དབང་ཆེན་དྲེགས་པ་དབང་སྡུད་ཀྱི་རྒྱུད་ལེའུ་བཅུ་གསུམ་པ། དབང་ཆེན་འདུས་པའི་
རྒྱུད་ལེའུ་སོ་ལྔ་བ། དབང་ཆེན་བསྡུས་པའི་ཏནྡྲ་ལེའུ་དྲུག་ཅུ་རྩ་གཉིས་པ། རྟ་མཆོག་
རོལ་བའི་ལུང་བརྒྱུད་ཐམས་ཅད་ཀྱི་སྙིང་བོ་ལེའུ་ཉེར་བཞི་བ་འདི། སློབ་དཔོན་པདྨ་
དང་། ལོ་ཙཱ་བ་སང་ཤི་ཏ། ངན་ལམ་རྒྱལ་མཆོག ཅོག་རོ་རྣམས་ཀྱིས་བསྒྱུར། རྟ་
མགྲིན་རྡོག་མ་ལེ་བརྒན་གྱི་རྒྱུད་ལེའུ་བཅུ་བདུན་པ། རྟ་མགྲིན་ལས་རྒྱུད་ལེའུ་བཅུ་
གཅིག་པ། པདྨ་དབང་ཆེན་དྲེགས་པ་ཚར་གཅོད་ཀྱི་རྒྱུད་ལེའུ་ཉེར་དགུ་བ། རྟ་
མགྲིན་དཔའ་བོ་གཅིག་པ་གསང་བ་འཕྲིན་ལས་ཀྱི་རྒྱུད་ལེའུ་ཉེར་གཉིས་པ་གནམ་
སྐས་བྲག་ནས་གཏེར་སྟོན་རཏྣ་གླིང་བས་བཏོན་པ། ཕྱིར་ཟློག་སྟོབས་ཆེན་རྟ་མགྲིན་
གྱི་རྒྱུད་ལེའུ་དྲུག་པ། རྩོན་ཆེན་པོ་དང་འདན་མ་རྩེ་མང་གིས་བསྒྱུར་པ། རྟ་མགྲིན་
ནཱ་ག་ཀླུ་བདུད་ཀྱི་རྒྱུད་ལེའུ་སོ་བདུན་པ་འགྱུར་བྱང་མ་འཁོད་པ་རྣམས་བཅོམ་ལྡན་
འདས་ཀྱིས་གསུངས་པའི་རྒྱུད་ཀྱི་རྣམ་གྲངས་ཡིན། དེ་ལྟ་བུའི་རྒྱུད་ནས་གསུངས་
པའི་དཔལ་རྟ་མཆོག་རོལ་བ་བཀའ་མའི་བརྒྱུད་པ་ནི། སློབ་དཔོན་ཆེན་པོ་དཔལ་
མགོན་འཕགས་པ་ཀླུ་སྒྲུབ་ལ་གསུང་སྣང་བ་མཐའ་ཡས་ཀྱི་རིགས་རྟ་མཆོག་རོལ་བ་
པདྨ་གསུང་གི་ཏནྡྲ་རྣམས་ཀྱི་བཀའ་བབས་ཤིང༌། རྟ་མཆོག་རོལ་བའི་རྒྱུད་མང་བོ་
སྤྱན་དྲངས་པ་དང་། དེ་དང་དུས་མཚུངས་སུ་མ་ཧཱ་ཀ་ལའི་རྒྱུད་བརྒྱད་དང༌། ལྷ་མོ་
ནག་མོའི་རྒྱུད་ཀུ་རུ་ཀུལླེའི་རྟོག་པ་སོགས་རྒྱུད་ཀྱི་རྣམ་གྲངས་མང་བོ་སྤྱན་དྲངས་ཤིང་།
རིམ་པར་བརྒྱུད་པ་ལས་སློབ་དཔོན་པདྨ་ཆེན་པོ་ལས་བོད་ཡུལ་དུ་དར་ཞིང་རྒྱས་པ་
ཡིན། ཡང་གཏེར་མའི་ཕྱོགས་སུ་བྱང་ཆུབ་སེམས་དཔའ་རྡོ་རྗེ་ཆོས་ཀྱིས་རྒྱུད་སྡེ་སྤྱི་བྱེ་
156



་་
ས་
ནE;
"
A
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
བྲག་གླེགས་བམ་དུ་བཀོད་ནས། རེ་ཞིག་བསྟན་པའི་སྣོད་མ་གཟིགས་ནས། མཁའ་
འགྲོ་ལས་ཀྱི་དབང་མོ་ཆེ་ལ་གཏད། དེས་སྒྲུབ་པ་བཀའ་བརྒྱད་ཀྱི་སྤྱི་རྒྱུད་ལྔ་དང་།
དགོས་རྒྱུད་བཅུ་རྣམས་རིན་ཆེན་སྣ་བརྒྱད་ཀྱི་སྒྲོམ་བུར་བཅུག དགོས་རྒྱུད་རྣམས་ཐ་
དད་པའི་སྒྲོམ་བུར་བཅུག་ནས་དུར་ཁྲོད་བསིལ་བ་ཚལ་གྱི་མཆོད་རྟེན་བདེ་བྱེད་ལེགས་
པའི་ཚལ་དུ་མི་སྣང་བར་རྒྱས་བཏབ། ཕྱིས་སློབ་དཔོན་ཆེན་པོ་བརྒྱུད་ཀྱིས་དགོངས་
པའི་ཏིང་ངེ་འཛིན་གྱི་མཐུས། མཁའ་འགྲོ་མ་ལས་ཀྱི་དབང་མོ་བྱོན་ནས། སྒྲོམ་བུ་
རྣམས་བླངས་ཏེ། ཚེ་མཆོག་གི་བསེ་སྒྲོམ་བི་མ་ལ། ཡང་དག་གི་དངུལ་སྒྲོམ་སློབ་
དཔོན་ཧཱུཾ་ཀ་ར། གཤིན་རྗེའི་ལྕགས་སྒྲོམ་སློབ་དཔོན་འཇམ་དཔལ་བཤེས་གཉེན།
རྟ་མགྲིན་གྱི་ཟངས་སྒྲོམ་སློབ་དཔོན་འཕགས་པ་ཀླུ་སྒྲུབ། ཕུར་བའི་གཡུ་སྒྲོམ་སློབ་
དཔོན་པདྨ་འབྱུང་གནས། མ་མོའི་བསེ་སྒྲོམ་དྷ་ན་སཾ་སྐྲྀ་ཏ། མཆོད་བསྟོད་ཀྱི་མཆོང་
སྒྲོམ་རཾ་བུ་གུ་ཧྱ། དྲག་སྔགས་ཀྱི་གཟི་སྒྲོམ་ཞི་བའི་སྙིང་བོ་རྣམས་ལ་གཏད་པ་ཡིན་
པས། ཟངས་སྒྲོམ་ཁ་ཕྱེ་བའི་ཚེ་རྟ་མཆོག་རོལ་བའི་རྒྱུད་རྣམས་བྱུང་བ་ཡིན། གཏེར་
མའི་བཀའ་བབས་ཀྱང་སློབ་དཔོན་འཕགས་པ་ཀླུ་སྒྲུབ་ཡིན་པས། སློབ་དཔོན་ཀླུ་སྒྲུབ་
ཀྱིས་རྟ་མཆོག་རོལ་བའི་བཀའ་གཏེར་གཉིས་ཀྱི་བརྒྱུད་པ་སློབ་དཔོན་པདྨ་འབྱུང་
གནས་ལ་བསྩལ་པ་ཡིན། སློབ་དཔོན་ཆེན་པོས་ལོ་ཆེན་བཻ་རོ་དང་། མངའ་བདག་ཁྲི་
སྲོང་ལ་གནང་། མངའ་བདག་ཁྲི་སྲོང་གིས་རྟ་མཆོག་རོལ་བ་བསྒྲུབས་པས་འགྲུབ་སྟེ།
རྟགས་མཚན་རྟ་སྐད་ལན་གསུམ་འཚེར་བ་འཛམ་བུའི་གླིང་བ་ཀུན་གྱིས་ཐོས་པ་བྱུང་
བའི་ལོ་རྒྱུས་ཡོད། དེ་ནས་རིམ་པར་གཏེར་སྟོན་སུམ་པ་དབང་ཕྱུག་དང་འབྲེ་སྟོན་
ཤེས་རབ་བླ་མ་དང་། རྐྱང་བོ་གྲགས་བྱང་རྣམ་གསུམ་ལས་རིམ་པར་བརྒྱུད་ནས།
གཉགས་སྟོན་གཟི་བརྗིད་འབར་དང༌། རྟ་ནག་བླ་མ་རྒྱ་ཡི་མཚན་ཅན་ལ་བརྒྱུད་པ།
དེ་ནས་གྲུབ་ཐོབ་མདའ་སྦྱར་བ་ལ་བརྒྱུད་པ་ཡིན། དེ་ལས་ཆོས་རྒྱལ་བརྩོན་འགྲུས་རྡོ་
ཅུ
157



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྗེ། གཉན་ཆེན་བསོད་ནམས་བསྟན་པ། མཁན་ཆེན་ཆོས་རྒྱལ་དཔལ་བཟང་།
ཀུན་མཁྱེན་ཆེན་པོ་དཔལ་ལྡན་སེངྒེ། ཆོས་རྗེ་རིན་ཆེན་བཀྲ་ཤིས། རྟོགས་ལྡན་ཡོན་
ཏན་མགོན་པོའི་བར་རིམ་བཞིན་བརྒྱུད་པ་ལ། འདི་བ་སེ་ར་ཀུན་མཁྱེན་པ་བློ་གྲོས་
རིན་ཆེན་སེངྒེའི་ཡབ་ཡིན། འདི་ནས་བརྒྱུད་ཚུལ་གཉིས་སུ་གྱེས་ཡོད། དང་བོ་བླ་
ཆེན་ཆོས་དཔལ་བཟང་བོ་ལ་བརྒྱུད་ནས་རྡོ་རྗེ་རྒྱལ་མཚན། རྣམ་རྒྱལ་བཟང་བོ།
དཀོན་མཆོག་བཟང་བོ། ཚར་ཆེན་བློ་གསལ་རྒྱ་མཚོ། སྔགས་འཆང་འ་ཞ་མཁྱེན་བརྩེ།
སྔགས་འཆང་གཞོན་ནུ་སྟོབས་ལྡན། རྫོགས་ཆེན་རྣལ་འབྱོར་བྱམས་པ་རྡོ་རྗེ། བསོད་
ནམས་ཆོས་འཕེལ། དབང་ ཕྱུག་རབ་བརྟན། མགོན་པོ་བསོད་ནམས་མཆོག་ལྡན།
འཇམ་དབྱངས་ཀུན་དགའ། དེ་ནས་རྒྱལ་དབང་ལྔ་བ་ཆེན་པོའི་བར་ལ་བརྒྱུད་པ་རང་
ཅག་རྣམས་ལ་བརྒྱུད་ཚུལ་གཅིག་དང་།
གཉིས་པ་རྟོགས་ལྡན་ཡོན་ཏན་མགོན་པོ་ནས་སེ་རའི་ཀུན་མཁྱེན་ཆེན་པོ་ལ་
བརྒྱུད། དེའི་ཚུལ་ནི་རྟ་མགྲིན་ཡང་གསང་འདི་སེ་ར་ལ་དར་སོ་ཆེ། དེའི་རྒྱུ་མཚན།
སེ་རའི་མཁན་པོ་ གུང་ རུ་ རྒྱལ་མཚན་བཟང་བོའི་དུས། གླིང་སྟོད། གླིང་སྨད།
འབྲོམ་སྟེང་། རྒྱ་གྲྭ་ཚང་བཞི་ཡོད། དེའི་རྗེས་སེ་ར་བྱེས་པ་ཚུགས། དེ་ཚུགས་པ་བོ་
ཀུན་མཁྱེན་བློ་གྲོས་རིན་ཆེན་སེངྒེ་ཡིན། ཁོང་ལ་སྟོད་བྱང་གི་ཡུལ་དུ་སྔགས་རྙིང་མའི་
གྲུབ་ཐོབ་ཀྱི་རྒྱུད་དུ་འཁྲུངས། དབུས་སུ་ཕེབས་ནས་རྗེ་བདག་ཉིད་ཆེན་པོའི་ཞབས་
ལ་གཏུགས། ཕྱག་དབང་གནང་བའི་རྗེས་དབུ་ལ་གསལ་བར་ཡོད། རྩ་བའི་ཡོངས་
འཛིན་རྗེ་དགེ་འདུན་གྲུབ་དང་འཇམ་དབྱངས་ཆོས་རྗེ་གཉིས་ཡིན། འབྲས་སྤུངས་
ཟུར་ཁང་དུ་བཞུགས་ནས་འཆད་ཉན་འཕེལ་བའི་སྐབས། འགྲན་ཟླ་བྱེད་པ་འགས་
ཐུགས་སུན་ནས། འཇམ་དབྱངས་ཆོས་རྗེ་དྲན་པའི་བསྟོད་པ་གསུངས་བཞིན་སེ་རར་
ཕེབས། མཁས་པ་བརྒྱ་ཕྲག་ལྷག་སྐུ་རྗེས་སུ་འབྲངས། སེ་རའི་མཁན་སློབ་ཀུན་གྱིས་
158



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
གུས་འདུད་བྱས། གཡས་གྲལ་གྱི་མགོར་གདན་དྲངས་ཚེ། གནས་བཅུ་ལྷ་ཁང་གི་
འཕགས་པ་ཡན་ལག་འབྱུང་སྐུ་སྟོད་བཏུད་ཅིང་ཕྱག་ཐལ་མོ་བཀན་ནས། བྱེས་པ་
བྱེས་ནས་བྱོན་པ་ལགས། །ཀུན་མཁྱེན་ཆེན་པོ་བྱོན་པ་ལགས། །བསྟན་པའི་རྒྱལ་
མཚན་འཛུགས་པ་ལགས། ། ཞེས་གསུང་བྱོན། སེ་རའི་རྟེན་གཙོ་རྟ་མགྲིན་ཡང་
གསང་དང་མདའ་ཕྱར་བའི་ཕུར་བ་འདི་གཉིས་ཀུན་མཁྱེན་བློ་གྲོས་རིན་ཆེན་སེངྒེའི་
ཐུགས་དམ་གྱི་རྟེན་ཡིན། ཁོང་རྗེ་རིན་པོ་ཆེ་དང་འཇམ་དབྱངས་ཆོས་རྗེའི་ཞབས་
པད་བསྟེན་ནས་མཁས་པར་སྦྱངས་ཏེ། གཞིས་ཀ་དཔལ་འབྱོར་ལྷུན་པོར་བཞུགས་
སྐབས། ཡབ་རྟོགས་ལྡན་ཡོན་ཏན་མགོན་པོས་ཁྱེད་ཡི་དམ་འདི་དང་ཕུར་བུ་འདི་མ་
བྲལ་བ་གྱིས། ཞེས་རྟ་མགྲིན་ཡང་གསང་ཆོས་སྐོར་དང་། ཕུར་བུ་ཆེད་གཉེར་སྐྱེལ་མི་
བྱུང་བར་བརྟེན། ལྷ་འདི་ཡི་དམ་དུ་མཛད་པས། ཡི་དམ་བཀའ་སྡོད་དང་བཅས་
པའི་ཞལ་གཟིགས། དངོས་གྲུབ་བསྩལ་པ་དང་བཀའ་སྲུང་གིས་འཕྲིན་ལས་བསྒྲུབས་
པས། རྗེ་ཉིད་ཞབས་སྐོར་ཕེབས་རེས་ཀྱིས་སྐུ་གཟན་ཚེར་ཕུང་ལ་ཐོགས་པ་ཞིག་བྱུང་།
ནམ་ཞིག་བྱ་རོག་དམར་བོ་ཞིག་བྱུང་ནས་ཤིང་སེ་བའི་ཕུང་བོ་དེ་ལ་ཐིམ་པར་གཟིགས།
དེ་ལ་ཞིབ་ཏུ་གཟིགས་པས། རྟ་མགྲིན་ཞལ་གསུམ་ཕྱག་དྲུག་ཡུམ་བཅས་རྟ་སྐད་ལྷང་
ལྷང་འཚེར་བས་ས་གཞི་ཡོམ་ཡོམ་གཡོ་བ་ཞིག་ཞལ་གཟིགས། སེ་བ་དེ་ལ་སྲོག་ཤིང་
བྱས། ཉིད་ཀྱི་ཆོས་གོས་ཀྱིས་གཡོགས་ནས་རྟ་མགྲིན་འདི་བཞེངས་པ་ཡིན། ཀུན་
མཁྱེན་ཆེན་པོ་ཁོང་ནས་རིམ་པར་བརྒྱུད་དེ། རྒྱལ་མཆོག་ལྔ་བ་ཆེན་པོའི་བརྒྱུད་པ་
དང་གཅིག་འདུས་སོང་བའི་ཚུལ་གཙོས་ཕྱག་མཛོད་བསྟན་པ་རྒྱ་མཚོའི་གསུང་གི་རྟ་
མགྲིན་ཡང་གསང་གི་བླ་བརྒྱུད་རྣམ་ཐར་ལ་གཟིགས་དགོས།
འདིའི་བླ་བརྒྱུད་ཁ་སྐོང་ནི། ཕ་བོང་ཁ་འཇམ་དབྱངས་གྲགས་པ། སྔགས་
འཆང་བློ་བཟང་ནོར་བུ། ངག་དབང་དོན་གྲུབ། མཁར་རྡོ་བ། རྗེ་བཙུན་བྱམས་པ་
ས
159



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྨོན་ལམ། ཕ་བོང་ཁ་རྒྱ་མཚོ་མཐའ་ཡས། ཁྲི་ཆེན་བློ་བཟང་རྒྱལ་མཚན་སེངྒེ། འདི་
ཡན་གྱི་བླ་མ་བརྒྱུད་པའང་ཨ་བསྟན་གསུང་གི་བླ་བརྒྱུད་རྣམ་ཐར་ལ་བལྟ་དགོས། ཁྲི་
ཆེན་བློ་བཟང་རྒྱལ་མཚན་སེངྒེ་ནས་སུམ་པོ་ངག་དབང་དཔལ་ལྡན། ཡོངས་འཛིན་བློ་
བཟང་རབ་རྒྱས། ཤིང་བཟའ་བློ་བཟང་ཆོས་ཀྱི་རྒྱ་མཚོ། ཡོངས་འཛིན་བློ་བཟང་བཀྲ་
ཤིས། དེས་བདག་ལ་གནང་བ་ཡིན་ནོ། ། ཡང་ན། གསེར་ཁྲི་བློ་བཟང་རྒྱལ་
མཚན་སེངྒེ་ནས་ཤིང་བཟའ་བསྟན་པའི་དབང་ཕྱུག་ཚུལ་ཁྲིམས་ཕུན་ཚོགས། དེ་ལས་
རྗེ་བློ་བཟང་ཆོས་ཀྱི་རྒྱ་མཚོ། ཡོངས་འཛིན་བློ་བཟང་བཀྲ་ཤིས་པ། དེས་བདག་
ལའོ། ། ཡང་རྒྱ་མཚོ་མཐའ་ཡས་ནས། རྭ་སྒྲེང་ཁྲི་ཆེན་བསྟན་པ་རབ་རྒྱས། གླིང་
དགེ་བཤེས་ཆེན་མོ། ཡོངས་འཛིན་རབ་རྒྱས་པ་མན་འདྲའོ། །
༄༅། །གྲུབ་རྒྱལ་ལུགས་ཀྱི་ཚེ་དབང་གི་སྔོན་
འགྲོའི་བཤད་པ་བཞུགས་སོ། །
༄༅ ། །ལེགས་བཤད་རིན་པོ་ཆེ་ཟ་མ་ཏོག་ལས། གང་ཞིག་ཐོབ་ན་འཁོར་བ་
ཡི། །ཕ་རོལ་ཕྱིན་པའི་ས་བོན་བསྐྲུན། །བྱང་ཆུབ་དཔལ་གྱི་ས་བོན་མཆོག །ཡིད་
བཞིན་ནོར་བུ་ལས་ལྷག་པའི། །ཡོན་ཏན་རྒྱུན་གྱི་མི་རྣམས་ནི། །སུ་ཞིག་འདིར་དེ་
འབྲས་མེད་བྱེད། ། ཅེས་གསུངས་པ་ལྟར། བསམ་འཕེལ་དབང་གི་རྒྱལ་བོ་ལས་
ཀྱང་ཆེས་ཆེར་ལྷག་པའི་མི་ཡི་ལུས་རྟེན་ཕུན་སུམ་ཚོགས་པ་འདི་ཉིད་ཀྱི་སྟེང་ནས་རྣམ་
པར་དཀར་བའི་འབྲས་སུ་བཟང་བོ་ཞིག་ཐོབ་པའི་ཐབས་ལ་མི་འབད་པ་ནི་བླུན་ཚབ་
དེ་ལས་ཆེ་བ་མེད་དེ། མགོན་པོ་ཀླུ་སྒྲུབ་ཀྱིས། གང་ཞིག་གསེར་སྣོད་རིན་ཆེན་སྤྲས་
160



མནན
་་
་
: -: : ་ :
:
：:
་... :་ ་
་....
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
པ་ཡིས། །ངན་སྐྱུག་འཕྱུག་པར་བགྱིད་པ་དེ་བས་ཀྱང༌། །གང་ཞིག་མི་རུ་སྐྱེས་ནས་
སྡིག་པའི་ལས། །བགྱིད་པ་དེ་ནི་ཆེས་རབ་བླུན་པ་ལགས། ། ཞེས་པ་ལྟར་ཡིན་པས་
ན། ཀུན་མཁྱེན་བླ་མས་ཀྱང་། ཚེ་རབས་ཐོས་བསམ་སྒོམ་པ་ལེགས་སྤྱོད་པའི། །
དལ་བའི་རྟེན་ལ་དོན་གཉིས་འགྲུབ་པར་ཤོག ། ཅེས་དལ་འབྱོར་གྱི་རྟེན་འདིའི་སྟེང་
ནས་གནས་སྐབས་དང་མཐར་ཐུག་གི་དོན་བསྒྲུབ་དགོས། དེའི་སྟབས་ཀྱིས། ཚེ་ནི་
ཡུན་ཐུང་ཤེས་བྱའི་རྣམ་པ་མང་། །ཚེ་ཡི་ཚད་ཀྱང་ཇི་ཙམ་མི་ཤེས་པས། །ངང་བས་
ཆུ་ལས་འོ་མ་ལེན་པ་ལྟར། །རང་གི་འདོད་པ་དང་དུ་བླང་བར་བྱ། ། ཞེས་པ་ལྟར་
དལ་འབྱོར་དོན་ལྡན་ཞིག་བྱེད་དགོས། འཇིག་རྟེན་པ་རྣམས་ཀྱི་མི་ཚེའི་མཐོང་ཚུལ་
ནི། དགྲ་འདུལ་གཉེན་སྐྱོང་དང་། མི་རབས་ཚ་རྒྱུད་ཀྱི་ཆབ་སྲིད་དཔལ་འབྱོར་
སོགས་ཚེ་འདིའི་བདེ་བ་ལྷུར་ལེན་ཙམ་དེ་འདྲ་བྱས་ན། ཡང་དག་པའི་མི་ཚེའི་ལྟ་ཚུལ་
ཞིག་ཏུ་བརྩི་བ་ཡིན་མོད། ཆོས་པའི་མི་ཚེའི་ལྟ་ཚུལ་ནི། པཎ་ཆེན་ཐམས་ཅད་མཁྱེན་
པའི་ཞལ་ནས། ཚེ་རིང་དུ་གནས་ན་རྣམ་དཀར་གྱི། །ལམ་བཟང་བོ་སྒྲུབ་པ་ཤི་ཡང་
བདེ། །ལས་བག་ཆགས་བཟང་བོའི་ངང་དུ་འཆི། ། ཨ་ལ་ལ་གསོན་ཤི་སེམས་ལ་
སྙོམས། །ཚེ་སྒྲུབ་ཀུན་ཇི་ལྟར་དགྱེས་པར་མཛོད། ། ཅེས་པ་ལྟར། ཚེ་རིང་ཞིང་
ཆོས་སྤྱོད་འཕེལ་བ་ནི་བསོད་ནམས་ཡིན་ལ། ཚེ་རིང་ཡང་སྡིག་པ་སྒྲུབ་བཞིན་གནས་
ན་བསོད་ནམས་མ་ཡིན་པར་གསུངས་ཏེ། སྔོན་དགེ་བཤེས་གསལ་ཤེས་ལ་ནད་བྱུང་
ནས་འཆི་ ལ་ ཁད་ དུ་སླེབས་ཏེ་ སླར་ གསོན་ནས། ཆོས་དང་ དགེ་འདུན་ གྱི་བར་
འཁྲུགས་རྩོད་བྱས། དེ་ནས་སླར་ཡང་ནད་བྱུང་ནས་ཤི་བར་གྱུར་པ་ན། དགེ་བཤེས་
པོ་ཏོ་བ་ཆེན་པོའི་ཞལ་ནས། ངའི་དགེ་བཤེས་གསལ་ཤེས་ལོ་གསུམ་གྱི་སྔོན་ཤི་ན།
དགེ་སློང་སྡེ་སྣོད་གསུམ་པ་ཞིག་གཤེགས་པ་ཡིན། ད་རེས་ཤི་བ་ནི་ཧ་ཅང་སྡུག་པོ་རེད་
ཅེས་གསུངས་པ་རེད། དེ་འདྲ་བྱུང་ན་ཉེས་པ་མ་བསགས་པར་སྔར་ནས་ཤི་བ་བསོད་
161
.་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ནམས་ཡིན་པས། བཀའ་གདམས་ཀྱི་རྣམ་ཐར་ཡིད་ལ་འཛིན་དགོས། དེ་འདྲ་མ་
ཡིན་པར། རྟེན་བཟང་བོ་དེ་ལ་བརྟེན་ནས་དགེ་བ་འཕེལ་བར་འགྱུར་བ་གང་ཡིན་པ་
དང༌། ཡང་ཚུལ་ཁྲིམས་དང་ལྡན་པ་དག་གི་ལུས་རྟེན་ཡུན་རིང་དུ་གནས་ན་བསླབ་པ་
གསུམ་འཕེལ་བར་གསུངས་པས་ན། དཔལ་ལྡན་ཟླ་བས། ཇི་ལྟར་བདག་དོན་
འཆང་བ་ནི། གཅིག་སྦྲེལ་རྐུན་པོ་སྲུང་བ་ལྟར། །དེ་བཞིན་མཁས་པའི་ལས་ཡིན་
ཏེ། །ཚུལ་ཁྲིམས་ལ་སོགས་སྤེལ་ཕྱིར་རོ། ། ཞེས་དེ་ལྟ་བུའི་ཚེ་རིང་དུ་གནས་ན་
དོན་དང་ལྡན་པ་ཡིན། འོན་ཀྱང་དོན་དང་ལྡན་མི་ལྡན་གང་ཡང་རུང་སྟེ་སྲོག་ལ་མི་
གཅེས་པ་གང་ཡང་མེད་དེ། ལུང་ལས་ཀྱང་། གང་ཕྱིར་འདི་ན་ཡིད་འོང་བ། །སྲོག་
ལས་གཞན་པ་ཡོད་མ་ཡིན། །བརྩེ་མེད་འཆི་བའི་འཇིགས་པ་ལས། ། ཐར་བའི་
ཐབས་ནི་ཀུན་ཏུ་བརྟག ། ཅེས་པ་ལྟར། ཆོས་དང་འཇིག་རྟེན་པ་གང་ཡིན་ཀྱང་
བཅུད་ལེན་དང་སྨན་དཔྱད་ལ་བརྟེན་ནས་ཚེ་བསྲིང་བར་འདོད་པ་ནི་རིག་པ་ཐུན་མོང་
བ་ཡིན། དེའི་སྟེང་དུ་ལས་འབྲས་ཀྱི་རྣམ་དབྱེ་ཤེས་པ་དག་གིས། རི་རྒྱ་ཀླུང་རྒྱ་
བསྡོམས་པའི་སྒོ་ནས་མི་འཇིགས་པའི་སྐྱབས་སྦྱིན་པ། སྲོག་ཆགས་ལ་འཚེ་བ་སྤོང་
བར་བྱེད་པ་ནི། ཚེ་རིང་དུ་གནས་ཤིང་འཕེལ་བའི་ཐབས་མདོ་སྡེ་རིན་པོ་ཆེ་རྣམས་སུ་
གསུངས་ཡོད་དེ། སློབ་དཔོན་དབྱིག་གི་གཉེན་པོས། གསོད་སར་ཆུད་པ་ལེགས་
བཏང་དང་། །དེ་བཞིན་སྲོག་གི་ཕན་བཏགས་ཞིང༌། །སྲོག་ཆགས་འཚེ་བ་སྤོང་བ་
ནི། །ཚེ་རིང་བ་ནི་ཐུབ་པར་འགྱུར། ། ཞེས་གསོད་ངེས་ཀྱི་སྲོག་བླུ་བ་སོགས་བྱས་ན་
ཚེ་རིང་དུ་གནས་པ་ཡིན། དེའི་སྟེང་དུ་གསང་བ་སྔགས་ལུགས་ཀྱི་དབང་དུ་བྱས་ན།
ལྷའི་སྔགས་བཟླ་བ། ཏིང་ངེ་འཛིན་སྒོམ་པ། དབང་དང་སྦྱིན་སྲེག་འཕྲུལ་འཁོར་ལ་
སོགས་པའི་སྒོ་ནས་ཚེ་བསྲིང་བའི་ཐབས་མང་དུ་གསུངས་ཡོད་ཀྱང། ད་ལྟ་“ ཆས་
ཀུང་”སྒོམ་པའང་ལུས་ཀྱི་འཕྲུལ་འཁོར་ཆ་ཤས་ཤིག་རེད་དེ་ལྷ་སྔགས་ཏིང་ངེ་འཛིན་
162



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
གྱིས་མ་ཟིན་པ་ཡིན། དེ་ཡང་ད་ལྟ་སྐབས་སུ་བབ་པ་རྒྱལ་བ་ཚེ་དཔག་མེད་འདི་ཉིད་
སངས་རྒྱས་སྣང་བ་མཐའ་ཡས་དང་ངོ་བོ་གཅིག་པར་གསུངས་པའང་ཡོད་དེ། ལོངས་
སྐུའི་རྣམ་པར་བཞེངས་པ་ནི་སངས་རྒྱས་ཚེ་དཔག་མེད་དང་། སྤྲུལ་སྐུའི་རྣམ་པར་
བསྟན་པ་ནི་རྒྱལ་བ་འོད་དཔག་མེད་དུ་གསུངས་ཡོད། དེས་ན་སྔོན་བསྐལ་བ་བགྲང་
དུ་མེད་པ་གངྒཱའི་ཀླུང་གི་བྱེ་མ་སྙེད་འདས་པ་ན། བསྐལ་བ་ཆེན་པོ་འཛིན་པ་ཞེས་བྱ་
བ་ལ། འཁོར་བསྒྱུར་རྩིབས་ཀྱི་མུ་ཁྱུད་ཅེས་བྱ་བ་འཇིག་རྟེན་དུ་བྱུང༌། དེའི་མདུན་ན་
འདོན་བྲམ་ཟེ་རྒྱ་མཚོའི་རྡུལ་གྱི་སྲས། བྲམ་ཟེ་རྒྱ་མཚོའི་སྙིང་བོ་ཞེས་བྱ་བ་མངོན་པར་
རྫོགས་པར་སངས་རྒྱས་པའི་མཚན་ལ་སངས་རྒྱས་རིན་ཆེན་སྙིང་བོ་ཞེས་བྱ་བར་
གྲགས་སོ། ། རྒྱལ་བོ་རྩིབས་ཀྱི་མུ་ཁྱུད་ཀྱིས་སངས་རྒྱས་རིན་ཆེན་སྙིང་བོ་ལ་ཟླ་བ་
གསུམ་དུ་བསྙེན་བཀུར་བྱས་ནས། སངས་རྒྱས་རིན་ཆེན་སྙིང་བོའི་དྲུང་དུ་བྱང་ཆུབ་
མཆོག་ཏུ་ཐུགས་བསྐྱེད་པ་ན། སངས་རྒྱས་རིན་ཆེན་སྙིང་བོས་བཀའ་བསྩལ་པ།
རྒྱལ་བོ་ཁྱོད་ནི་མ་འོངས་པ་ན་ཞིང་བདེ་བ་ཅན་གྱི་འཇིག་རྟེན་གྱི་ཁམས་སུ་སངས་རྒྱས་
འོད་དཔག་མེད་དུ་འགྱུར་ཞེས་ལུང་བསྟན་པ་ཡིན་པས་ཚེ་དཔག་མེད་ཀྱི་ཞིང་དུའང་
གསུངས་པ་དང་། ཡང་སྟེང་ཕྱོགས་ཡོན་ཏན་དཔག་ཏུ་མེད་པའི་ཞིང་སངས་རྒྱས་ཚེ་
དཔག་མེད་ཀྱི་ཞིང་དུ་བཤད་པ་སོགས་མང་བོ་བྱུང་། མདོར་ན་སངས་རྒྱས་ཚེ་དཔག་
མེད་ལ་བརྟེན་ནས་ཚེ་བསྲིང་བ་སྐབས་སུ་བབས་པ་ཡིན། རྒྱལ་བ་ཚེ་དཔག་མེད་འདི་
ལ་བྱ་རྒྱུད་ལུགས་དང་བླ་མེད་གཉིས་ཡོད། བྱ་རྒྱུད་ཀྱི་དབང་དུ་བྱས་ན། བྱ་རྒྱུད་ཀྱི་
དཀྱིལ་འཁོར་སུམ་སྟོང་ལྔ་བརྒྱ་བོ་ཐམས་ཅད་ཀྱི་སྤྱིའི་ཆོ་ག་སྟོན་པ་གསང་བ་སྤྱི་རྒྱུད་
ཡིན་ལ། དེ་ལས་གསུངས་པའི་བྱ་རྒྱུད་པདྨའི་རིགས་ཀྱི་སྐོར་ལ། རིགས་ཀྱི་གཙོ་བོ་
སོགས་ལྔ་ལས། གཙོ་བོ་ལ་ཚེ་དང་ཡེ་ཤེས་དཔག་ཏུ་མེད་པའི་མདོ་ཨོ་གསུམ་མ་དང་།
ཨོ་གཉིས་མ་གཉིས་ཡོད། ཡང་ཚེ་དང་ཡེ་ཤེས་དཔག་ཏུ་མེད་པའི་གཟུངས་རིང་ཐུང་
163



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཉིས་དང་། འཆི་མེད་རྔ་སྒྲའི་གཟུངས་སོགས་ཡོད། དེའི་ནང་གི་ཨོ་གསུམ་མའི་
མདོ་དེ་ཉིད་ད་ལྟའི་ཚེ་མདོ་ཡོངས་གྲགས་འདི་ཡིན་ལ། འདི་ཉིད་བཅོམ་ལྡན་འདས་
མཉན་ཡོད་དུ་བཞུགས་དུས། འཛེ་ཏའི་ཚལ་མགོན་མེད་ཟས་སྦྱིན་གྱི་ཀུན་དགའ་ར་
བར། དགེ་སློང་བརྒྱ་ཕྲག་ཕྱེད་དང་བཅུ་གསུམ་གྱི་དགེ་སློང་གི་དགེ་འདུན་དང་བྱང་
ཆུབ་སེམས་དཔའ་སེམས་དཔའ་ཆེན་པོ་དང་ཐབས་ཅིག་ཏུ་བཞུགས་ནས། འཕགས་
པ་འཇམ་དཔལ་ལ་བཀའ་བསྩལ་ཏེ། སྟེང་གི་ཕྱོགས་ན་འཇིག་རྟེན་གྱི་ཁམས་ཡོན་
ཏན་དཔག་ཏུ་མེད་པ་ཞེས་བྱ་བ་ཞིག་ཡོད་དེ། དེ་ན་དེ་བཞིན་གཤེགས་པ་དགྲ་བཅོམ་
པ་ཡང་དག་པར་རྫོགས་པའི་སངས་རྒྱས་ཚེ་དང་ཡེ་ཤེས་དཔག་ཏུ་མེད་པ་ཤིན་ཏུ་རྣམ་
པར་ངེས་པ་གཟི་བརྗིད་ཀྱི་རྒྱལ་བོ་བཞུགས་པར་གསུངས་པ་དང་། དེ་ནི་ཚེ་འཛིན་
ཅིང་ཚེ་མཐར་ཕྱིན་པའི་སངས་རྒྱས་སུ་བསྔགས་པ་གནང་ཡོད། དེས་ན་འཛམ་བུའི་
གླིང་གི་མི་རྣམས་ཚེ་ཐུང་བ་དང་། ཁྱད་པར་དུས་མ་ཡིན་པར་འཆི་བ་མང་བས་ན།
ཚེ་དཔག་མེད་ཀྱི་མདོ་སྡེའི་རྣམ་གྲངས་འདི་གསུངས་པ་ཡིན། མདོ་སྡེ་རིན་པོ་ཆེ་འདི་
ཉིད། ཡི་གེར་འབྲི་བའམ། ཉན་པའམ། ཀློག་པའམ། ཁྱིམ་ན་འཆང་བ་དང༌།
མདོ་སྡེ་ལ་མཆོད་པ་བྱེད་པ་སོགས་ཀྱི་ཕན་ཡོན་བསམ་གྱིས་མི་ཁྱབ་པ་གསུངས་པ་ཡིན།
སྔོན་གྱི་དུས་སུ་ སངས་རྒྱས་བྱེ་བ་ཕྲག་དགུ་བཅུ་རྩ་དགུས་གཟུངས་ཀྱི་ ཕན་ཡོན་
གསུངས་པ་དང་། ཡང་སངས་རྒྱས་བྱེ་བ་ཕྲག་བདུན་ཅུ་རྩ་བདུན་དང་། ཡང་ལྔ་བཅུ་
རྩ་ལྔ། བཞི་བཅུ་རྩ་ལྔ། སུམ་ཅུ་རྩ་དྲུག ཉི་ཤུ་རྩ་ལྔ་སོགས་ཀྱི་སངས་རྒྱས་རྣམས་
ཀྱིས་ཀྱང་དགོངས་པ་གཅིག་དང་དབྱངས་གཅིག་གིས་གཟུངས་ཀྱི་ཕན་ཡོན་གསུངས་
ཡོད། མདོར་ན་སངས་རྒྱས་བྱེ་བ་ཕྲག་གངྒཱའི་ཀླུང་གི་བྱེ་མ་སྙེད་ཀྱིས་ཀྱང་ཕན་ཡོན་
མཐའ་ཡས་པ་གསུངས་པ་སོགས་ཚེ་མདོ་ཨོ་གསུམ་མའི་མདོ་ལ་གཟིགས་ན་མཁྱེན་
པར་འགྱུར་བ་ཡིན། ཚེ་དཔག་མེད་ཀྱི་དབང་ཆོག་ལ་ཡང་ཚེ་དཔག་ལྷ་དགུའི་དབང་
164



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
དང་། ཐང་སྟོང་རྒྱལ་བོའི་ལུགས་ཀྱི་ཚེ་རྟ་ཟུང་འབྲེལ་གྱི་དབང་། ཡང་ཐང་སྟོང་རྒྱལ་
བོའི་ཚེ་དཔག་མེད་དཔལ་གཏེར་གྱི་སྒྲུབ་ཆོག ཚེ་དཔག་མེད་དཀར་བོའི་རྗེས་གནང༌།
མི་ཏྲ་ཛོ་ཀིའི་ལུགས་ཀྱི་ཚེ་དཔག་མེད་དཀར་བོའི་རྗེས་གནང་། དཔལ་ལྡན་ས་སྐྱ་བའི་
གསེར་ཆོས་ཚེ་དཔག་མེད་སྤྲུལ་སྐུའི་རྗེས་གནང་། སྟག་ལུང་བའི་ཟབ་ཆོས་ལས་བྱུང་
བའི་ཚེ་དཔག་མེད་སྤྲུལ་སྐུའི་དབང་ཆོག རྗེ་བཙུན་ས་སྐྱ་བའི་གདམས་པ་ཐུན་མོང་
མ་ཡིན་པ་ཚེ་དཔག་མེད་ལྷ་དགུའི་ཚེ་དབང༌། སྒྲ་མི་སྙན་གྱི་ཚེ་དབང་། འཆི་མེད་རྡོ་
རྗེ་སྲོག་ཤིང་གི་ཚེ་དབང་སོགས་ཡོད། གཞན་ཡང་བྱང་གཏེར་ལུགས་ཀྱི་ཚེ་ སྒྲུབ་
ལྕགས་སྡོང་སྒྲུབ་ཐབས་དབང་ཆོག་སོགས་ཚེ་དབང་རིགས་མི་འདྲ་བ་ཡང་དུ་མ་ཡོད་
མོད། ད་ལམ་མ་ཅིག་གྲུབ་པའི་རྒྱལ་མོ་ནས་བརྒྱུད་པའི་བླ་མེད་ལུགས་ཀྱི་ཚེ་དཔག་
མེད་ཡང་གསང་ལྷ་གཅིག་བུམ་གཅིག་གི་ཚེ་དབང་འབུལ་བ་ཡིན། འདི་ལ་ཚར་
ལུགས་ནས་བརྒྱུད་པ། ས་ལུགས་ནས་བརྒྱུད་པ། རས་ཆུང་ལུགས་ཡང་ གསང་
དཀར་བོ་ཕྱག་བཞི་བའི་སྒྲུབ་ཐབས་དབང་ཆོག་དང་བཅས་པ་སོགས་མང་དུ་ཡོད་པ་
ལས། རས་ཆུང་ལུགས་ཚེ་དཔག་མེད་ལྷ་གཅིག་བུམ་གཅིག་གི་ཚེ་དབང་བརྒྱུད་པ་
འདི། སྔོན་རས་ཆུང་བ་རྒྱ་གར་དུ་ལན་གསུམ་བྱོན་པའི་དང་བོའི་དུས་ས་བདག་གི་
ནད་ཀྱིས་ཟིན། ཨ་ཙ་ར་ཞིག་གིས་ཁྲིད་ནས། བླ་མ་བཱ་ལ་ཙནྡྲ་དང་མཇལ། ཕྱག་ན་
རྡོ་རྗེ་གཏུམ་པོའི་མན་ངག་གནང་སྟེ་བསྒྲུབས་པས་མཛེ་ནད་ལས་གྲོལ། བར་དུ་བླ་
མའི་བཀའ་དྲིན་བསབ་ཕྱིར་གསེར་འབུལ་བ་ལ་བྱོན། ཐ་མའི་སྐབས་སུ་རྗེ་བཙུན་མི་
ལ་བཞད་པ་རྡོ་རྗེའི་གསུང་གིས་བསྐུལ་ནས་ལུས་མེད་མཁའ་འགྲོའི་ཆོས་སྐོར་ཞུ་བར་
རྒྱ་གར་དུ་བྱོན། བླ་མ་ཏི་ཕུ་བ་གསང་སྔགས་སྡོང་བོ་དང་མཇལ། བླ་མ་འདི་སྒྲ་
བསྒྱུར་མར་བའི་སྲས་དར་མ་མདོ་སྡེ་བོད་དུ་སྐུ་གཤེགས་སྐབས་ཕུག་རོན་ཞིག་ལ་གྲོང་
འཇུག་བྱས་ཏེ། རྒྱ་གར་ཤར་ཕྱོགས་ཀྱི་དུར་ཁྲོད་ཞིག་ཏུ་གཞོན་ནུ་ཞིག་ཤི་བའི་རོ་ལ་
165



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གྲོང་འཇུག་བྱས་ཏེ་རྒྱ་གར་ཡུལ་དུ་བཞུགས་པ་ལ། བླ་མ་ཏི་ཕུ་བར་གྲགས་པའི་ལོ་
རྒྱུས་གསུངས་ཡོད། རས་ཆུང་བས་བླ་མ་དེ་ཉིད་ཀྱི་མདུན་ནས་ལུས་མེད་མཁའ་
འགྲོའི་ཆོས་སྐོར་དགུ་གསན་པ་ཡིན། ལུས་མེད་མཁའ་འགྲོའི་ཆོས་སྐོར་དགུ་ནི་ཐོག་
མར་གྲུབ་ཆེན་ཏེ་ལོ་བ་ལ་ཡེ་ཤེས་ཀྱི་མཁའ་འགྲོས་གཟུགས་མེད་པའི་སྐད་ཀྱི་ཐོག་ནས་
གསུངས་པ་ཡིན་ཞིང་། དེ་དགུ་ནི། དང་བོ་སྨིན་གྲོལ་སེམས་ཀྱི་རྒྱ་མདུད། གཉིས་པ་
སྤྱོད་པ་ཆུ་ལ་རལ་གྲི། གསུམ་པ་དམ་ཚིག་རང་སེམས་མེ་ལོང་། བཞི་བ་དམ་རྫས་
རྟོག་པའི་ཉི་མ། ལྔ་བ་རོ་སྙོམས་སྤྱི་ཡི་མེ་ལོང་། དྲུག་པ་བདེ་ཆེན་གསུང་གི་རིན་ཆེན། །
བདུན་པ་རླུང་དྲ་མིག་གི་འཁོར་ལོ། བརྒྱད་པ་རང་གྲོལ་ཕྱག་རྒྱ་ཆེན་པོ། དགུ་བ་རིག་
པ་ཡེ་ཤེས་སྒྲོན་མེ་སྟེ་དགུ་ཡིན། དེ་ལྟ་བུའི་ཆོས་གསན་ཞིང་བཞུགས་པའི་སྐབས།
ཉིན་གཅིག་བླ་མའི་ཞལ་ནས། བུ་ཁྱོད་གྲོང་ཁྱེར་ཕ་རོལ་དགེ་བ་ཞེས་བྱ་བའི་ཚོང་
འདུས་ཀྱི་ལྟད་མོ་ལ་སོང་ཞིག་གསུངས་པ་ལྟར་དེར་བྱོན་པས། དེ་ནས་ཨ་མོ་གྷ་བཛྲ་
ཞེས་བྱ་བ་དེར་རྣལ་འབྱོར་བ་ཤ་རྩ་སྔོ་ལ་མིག་རྩ་དམར་བ་ཞིག་གིས་མིག་ཧྲིག་གེར་
བལྟས་ནས་ཁྱོད་ལ་ཞག་བདུན་གྱི་ཚེ་ལས་མེད་གསུངས་ནས་ག་ཤེད་ཅིག་ཏུ་བྱོན་སོང་།
རས་ཆུང་བ་ཡང་འཇིགས་ནས་མྱུར་བར་བླ་མའི་དྲུང་དུ་བྱོན་ནས་རྒྱུ་མཚན་ཞུས་པས།
ཚེ་མེད་པ་ངས་ཀྱང་ཤེས། ཁྱེད་འཇིགས་མི་དགོས། མ་ཅིག་གྲུབ་པའི་རྒྱལ་མོ་ཞེས་བྱ་
བ། རྗེ་བཙུན་མ་ཀུ་རུ་ཀུལླེའི་གྲུབ་པ་ཐོབ་པ་གཅིག་ཡོད་པ་དེས། ཚེ་དཔག་མེད་ཀྱི་
སྒྲུབ་པ་མཛད་པས་ཚེའི་རིག་འཛིན་བརྙེས་ནས་ད་ལྟ་ངེད་ཀྱི་ཡུལ་འདི་དང་ཐག་མི་
རིང་བ་རྡོ་རྗེ་གདན་གྱི་བྱང་ཕྱོགས་ཙན་དན་དེ་བའི་ནགས་ཁྲོད་ན་བཞུགས་ཡོད་པས་
དེའི་དྲུང་དུ་སོང་ལ་ཚེ་བསྲིང་བའི་གདམས་པ་ཞུས་ཤིག་གསུངས་པ་ལྟར། རས་ཆུང་
བས་གསེར་སྲང་བཞི་ཡོད་པ་ཁྱེར་ཏེ་མ་ཅིག་གི་དྲུང་དུ་བྱོན། གསེར་སྲང་གང་གིས་
ཚོགས་འཁོར་གྱི་ཆ་རྐྱེན་བྱས། གསེར་སྲང་གསུམ་གྱིས་མཎྜལ་ཕུལ། དེའི་ནུབ་མོར་
166



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ལྕགས་ཀྱི་སྲོག་རྩ་ཆེན་པོ་གཟུགས་པ་རྨིས། སྔར་དགུང་ལོ་བཞི་བཅུ་བཞེས་པའི་སྟེང་།
བཞི་བཅུ་ཞེ་བཞི་བསྲིངས་ཏེ། བརྒྱད་ཅུ་གྱ་བཞིའི་བར་དུ་ཐུབ་པའི་ལུང་བསྟན་ཐོབ།
སླར་བླ་མའི་དྲུང་དུ་བྱོན་པས། བླ་མའི་ཞལ་ནས་གདམས་པ་དེ་རྣམས་ངས་ཀྱང་ཤེས་
ཏེ། འོན་ཀྱང་གྲུབ་པའི་རྒྱལ་མོ་དེ་ཚེའི་རིག་འཛིན་བརྙེས་པའི་རྣལ་འབྱོར་མ་ཡིན་པ་
དང་ཡིད་ཆེས་པའི་གནས་ཡིན་པས་དེར་བཏང་བ་ཡིན། ངས་ཀྱང་ཚར་གཅིག་བྱ་ཡི་
ཇོ གསུངས་ནས་སྔར་གྱི་གདམས་པ་རྣམས་ཚར་གཅིག་རྫོགས་པར་གནང་། སྔ་ཕྱིར་
ཕྱག་ན་རྡོ་རྗེ་ཁྱུང་གི་ཤམ་བུ་ཅན་དང་། ཚེ་དཔག་མེད་རྟ་མགྲིན་གྱི་ཤམ་བུ་ཅན་
སོགས་ཤམ་བུ་ཅན་བཅོ་བརྒྱད་ཀྱི་ཆོས་སྐོར་རྣམས་དང་། ལུས་མེད་མཁའ་འགྲོའི་
ཆོས་སྐོར་སོགས་ཟབ་པ་དང་རྒྱ་ཆེ་བའི་གདམས་ངག་རྒྱ་མཚོ་ལྟ་བུ་བོད་དུ་གདན་
དྲངས། ཕྱིས་སུ་བོད་དུ་བྱོན་ནས་རྗེ་བཙུན་ལ་འདིའི་གདམས་པ་རྣམས་མཎྜལ་གྱི་
ཚུལ་དུ་ཕུལ་བ་ན། རྗེ་མི་ལ་བཞད་པའི་རྡོ་རྗེའི་མགུར་དུ་བཞེས་པ་ནི། བུ་གཅིག་
གསན་དང་རས་ཆུང་བ། ། ཞེས་སོགས་གསུངས། རས་ཆུང་བའི་མགུར་དུ་ཡང་།
རྗེ་བླ་མའི་བཀའ་ལུང་ཞེས་སོགས་གསུངས། ཚེ་དཔག་མེད་ལྷ་གཅིག་བུམ་གཅིག་གི་
སྒོ་ནས་ཚེའི་དངོས་གྲུབ་སྒྲུབ་པ་ལ་ཚེ་རྟ། བསྐྱེད་རིམ། རྫོགས་རིམ། བཅུད་ལེན་ལ་
བརྟེན་པ་རྣམས་སུ་ཡོད་པ་ལས། འདིར་ཚེ་རྟའམ་ཚེ་འཛབ་ལ་བརྟེན་ནས་ཚེ་བསྲིང་
བ་ཡིན།
ཨོ་གསུམ་མ་ནི། ཨོཾ་ན་མོ་བྷ་ག་ཝ་ཏེ། ཨ་པ་རི་མི་ཏ་ཨཱ་ཡུཛྙཱ་ན་སུ་བི་ནིཉྩི་ཏ་ཏེ་
ཛོ་རཱ་ཛཱ་ཡ། ཏ་ཐཱ་ག་ཏ་ཡ། ཨརྙ་ཏེ་སམྱཀཾ་བུད་དྷཱ་ཡ། བཅོམ་ལྡན་འདས་དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་ པའི་སངས་རྒྱས་ཚེ་དང་ཡེ་ཤེས་
དཔག་ཏུ་མེད་པ་ཤིན་ཏུ་རྣམ་པར་ངེས་པ་གཟི་བརྗིད་ཀྱི་རྒྱལ་བོ་ལ་ཕྱག་འཚལ་ལོ། །
ཏདྱཐཱ། ཨོཾ་པུཎྜེ་པུཎེ། མ་ཧཱ་པུམྱེ། ཨ་པ་རི་མི་ཏ་པེུ། ཨ་པ་རི་མི་པུཎྱ་ཛྙཱ་ན་སཾ་བྷ་
167



པ་，
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རོ་བ་ཙིཏེ། ཨོཾ་སརྦ་སཾ་སྐ་ར་པ་རི་ཤུད་དྷ་དྷརྨ་ཏེ། འདི་ལྟ་སྟེ། བསོད་ནམས་མ།
བསོད་ནམས་མ། བསོད་ནམས་ཆེན་མོ། བསོད་ནམས་དཔག་ཏུ་མེད་པ། བསོད་
ནམས་དང་ཡེ་ཤེས་ཀྱི་ཚོགས་དཔག་ཏུ་མེད་པ་ཉེ་བར་བསགས་མ། འདུ་བྱེད་ཐམས་
ཅད་ཡོངས་སུ་དགའ་བའི་ཆོས་ཉིད་མ། ག་ག་ན་ས་མུངྒ་ཏེ་སྭཱ་བྷ་ཝ་བི་ཤུད་དྷེ་མ་ཧཱ་ན་
ཡ་བ་རི་ཝ་ར་ཡེ་སྭཱ་ཧཱ། ནམ་མཁའ་འཕགས་མ། རང་བཞིན་རྣམ་དག་མ། ཚུལ་
ཆེན་པོས་ཡོངས་སུ་བསྐོར་བ་མ་ཞེས་པའོ། །
ཨོ་གཉིས་མ་ནི། ཨོཾ་ན་མོ་བྷ་ག་ཝ་ཏེ། ཨ་པ་ར་མི་ཏ་ཨཱ་ཡུཛྙཱ་ན། སུ་བི་ནིཉྩི་ཏ་
ཏེ་ཛོ་རཱ་ཛ་ཡ། ཏ་ཐཱ་ག་ཏཱ་ཡ། ཨདྷ་ཏེ་སམྱཀཾ་བུདྷ་ཡ། ཏདྱ་ཐཱ། ཨོཾ་སརྦ་སཾ་སྐ་ར་པ་
རི་ཤུད་དྷ་དྷརྨ་ཏེ་ག་ག་ན་ས་མུངྒ་ཏེ། སྭ་བྷ་ཝ་བི་ཤུད་དྷེ། མ་ཧཱ་ན་ཡ་བ་རི་ཝ་རེ་སྭཱ་
ཧཱ། ཞེས་པའོ། ། དཔའ་བོ་གཅིག་གྲུབ་ཀྱི་རྒྱུད་ནས་གསུངས་པའི་ཚེ་དཔག་མེད་ཀྱི་
སྙིང་བོ་ནི། ཨོ་ ཨ་མཱ་ར་ཎི་ཛཱི་ཝཱནྟི་ཡེ་སྭཱ་ཧཱ་སྟེ། འཆི་བ་མེད་པའི་སྲོག་ལྡན་མ་
ཞེས་པའོ། །
༄༅། །ཐུགས་རྗེ་ཆེན་པོ་སྒྲུབ་ཚུལ་ལོ་རྒྱུས་དང་
བཅས་པ་ནོར་བུའི་ཕྲེང་བ་ཞེས་
བྱ་བ་བཞུགས་སོ། །
༄༅ ། །དེ་ཡང་འཕགས་པ་འཇིག་རྟེན་དབང་ཕྱུག་སྤྱན་རས་གཟིགས་ནི།
ཡུལ་སྒྲ་གཅན་ཞེས་བྱ་བར། ཡབ་སྒྲ་དབྱངས་རྔ་སྒྲའི་རྒྱལ་བོ་དང་། ཡུམ་དྲི་མ་མེད་
པ་གཉིས་ཀྱི་སྲས་སུ་འཇིག་རྟེན་དབང་ ཕྱུག་ཅེས་བྱ་བར་སྐྱེ་བ་བཞེས་པའི་ཚེ་ན།
168



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
སངས་རྒྱས་འོད་མཛད་ཡེ་ཤེས་ཏོག་འཇིག་རྟེན་དུ་བྱོན་པའི་སྤྱན་སྔར་དང་བོར་བྱང་
ཆུབ་མཆོག་ཏུ་ཐུགས་བསྐྱེད་པར་གསུངས་པ་དང༌། ཡང་རྒྱལ་བོ་རྩིབས་ཀྱི་མུ་ཁྱུད་ཀྱི་
བུ་ཐུ་བོ་མིག་མི་འཛུམ་དུ་གྱུར་པ་ན། སངས་རྒྱས་རིན་ཆེན་སྙིང་བོའི་སྤྱན་སྔར་ཐུགས་
བསྐྱེད་ཅིང་སྤྱན་རས་གཟིགས་དབང་ཕྱུག་ཅེས་པའི་མཚན་གསོལ། སངས་རྒྱས་འོད་
ཟེར་ཀུན་འཕགས་དཔལ་བརྩེགས་རྒྱལ་ བོའི་ངོ༌བོར་འཚང་རྒྱ་བར་ལུང་ བསྟན།
སངས་རྒྱས་འོད་དཔག་མེད་ཀྱི་སྤྱན་སྔར་སེམས་ཅན་ཐམས་ཅད་འཁོར་བ་ལས་མ་
བསྒྲལ་བར་བདག་འཚང་མི་རྒྱུའོ་ཞེས་དམ་བཅས་པས། སེམས་ཅན་ ཐམས་ཅད་
འཁོར་བའི་གཡང་ས་ལས་བསྒྲལ་ནས། ད་ནི་སེམས་ཅན་སྟོངས་ལས་ཆེ་སྙམ་སྟེ་
གཟིགས་པས། ཇེ་ཉུང་ཙམ་དུ་ཡང་མ་སོང་བའི་ཁར། ད་དུང་སེམས་ཅན་སྙིགས་
མའི་རང་འཚང་གིས་དམུ་རྒོད་པར་གྱུར་པར་གཟིགས་ནས། ད་ནི་སེམས་ཅན་གྱི་
དོན་བྱ་བར་མི་ནུས་སོ་སྙམ་དུ་དགོངས་པ་ན། དབུ་ཚལ་བ་སྟོང་དུ་གས་པ་སངས་
རྒྱས་སྣང་བ་མཐའ་ཡས་ཀྱིས་ཕྱག་སྟོང་སྤྱན་སྟོང་དང་། ཞལ་བཅུ་གཅིག་ཏུ་བྱིན་གྱིས་
བརླབས་པ་སོགས་བྱས་པས་སྐུའི་སྤྲུལ་བ་མཛད་པའི་ལོ་རྒྱུས་མང་སྟེ། ལྷ་སྤྱན་རས་
གཟིགས་དབང་ཕྱུག་ལ་བརྟེན་ན། ཞིང་བདེ་བ་ཅན་དུ་སྐྱེ་བའི་སྨོན་ལམ་འགྲུབ་སླ།
གང་དུ་བཞུགས་པའི་ཞིང་སྟོན་པ་ལ། དོན་ཡོད་ཞགས་པའི་སྙིང་བོའི་གཟུངས་དང་།
པོ་ཏ་ལའི་ལམ་ཡིག་དང༌། སྐུ་གསུང་ཐུགས་ཀྱི་འཕྲིན་ལས་རྣམས་ཟ་མ་ཏོག་བཀོད་
པའི་མདོ་སོགས་ལས་རྒྱས་པར་གསུངས་པ་ལྟར་ཡིན། འཕགས་པའི་མཚན་གསོལ་
ཚུལ་ཡང་འདི་ལྟར་ཡིན་ཏེ། སྙིང་རྗེ་པད་དཀར་ལས། རིགས་ཀྱི་བུ་ཁྱོད་ཀྱིས་སེམས་
ཅན་ཐམས་ཅད་སྡུག་བསྔལ་ལས་ཐར་བར་བྱ་བ་དང༌། ཉོན་མོངས་པ་རབ་ཏུ་ཞི་བར་
བྱ་བའི་ ཕྱིར་སྙིང་རྗེའི་སེམས་བསྐྱེད་པས་ན། དེའི་ ཕྱིར་ཁྱོད་སྤྱན་རས་ གཟིགས་
དབང་ཕྱུག་ཅེས་བྱའོ་ཞེས་དང་། དམ་ཆོས་པད་དཀར་ལས། སྙིང་རྗེ་ལས་བྱུང་ཚུལ་
169



a
མ
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཁྲིམས་གྲགས་པ་སྟེ། །སེམས་ཅན་ཀུན་ལ་སྙིང་རྗེ་བྱམས་པའི་སྤྱན། ། ཞེས་དང་།
ཆོས་ཐམས་ཅད་ཀྱི་ཡོན་ཏན་བཀོད་པའི་རྒྱལ་བོ་ལས། སྤྱན་རས་གཟིགས་བགྱི་བ་
ཅིའི་སླད་དུ་དེ་སྐད་ཅེས་བགྱི་ལགས། བཀའ་བསྩལ་པ། འདི་ལྟར་སེམས་ཅན་
ཐམས་ཅད་ལ་ལྟ་བར་བྱེད། སྐྱོང་བར་བྱེད། སྙིང་རྗེའི་སེམས་དང་། བྱམས་པའི་
སེམས་ཐམས་ཅད་ཡོངས་སུ་རྫོགས་པར་བྱེད་པས་ན། སྤྱན་རས་གཟིགས་ཞེས་
བྱའོ། ། ཞེས་དང་། ཟ་མ་ཏོག་བཀོད་པའི་མདོ་ལས། ཕྱག་ན་པདྨ་ཐོགས་པ།
པདྨའི་དཔལ་གྱིས་བརྒྱན་པ། དམན་པ་དང་ཕོངས་པ་ལ་ཐུགས་རྗེ་ཆེ་བ། གདུགས་
བཞིན་དུ་སྤྱན་བཟང་བ་ནས་ནོར་བུ་ཡིད་བཞིན་དང་འདྲ་བ་ཆོས་ཀྱི་མཛོད་ཡོངས་སུ་
སྐྱོང་བ། ཞེས་དང༌། དམ་ཆོས་པད་དཀར་ལས། སྡུག་བསྔལ་མང་བོ་བརྒྱ་ཡིས་
གཙེས་པ་དང༌། །སྡུག་བསྔལ་མང་བོས་གཟིར་བའི་སེམས་ཅན་མཐོང༌། །ཡེ་ཤེས་
དགེ་བའི་སྟོབས་ཀྱིས་སྤྱན་རས་གཟིགས། ། ཞེས་དང་། སྤྱན་རས་གཟིགས་ཀྱི་
མཚན་བརྒྱ་རྩ་བརྒྱད་པ་ལས་ཀྱང་། སྲིད་གསུམ་གཅིག་བུ་དཔའ་བོ་པདྨའི་སྤྱན། །
སྙན་ཆ་འགུལ་ཞིང་པདྨ་དག་པ་བསྣམས། །པདྨ་ཁ་ཕྱེ་པདྨ་མཆོག་བསྣམས་པ། །མེ་
ཏོག་མཚོན་ཆ་ཐོགས་པའི་ལྷ་ཞེས་གྲགས། །འཇིག་རྟེན་མང་བོ་གཟིགས་པའི་དབང་
ཕྱུག་གོ ། ཞེས་གསུངས།
གཟུངས་མཆོག་ཡི་གེ་དྲུག་མའི་སྔགས་ནི། ཟ་མ་ཏོག་བཀོད་པའི་མདོ་ལས།
རིགས་ཀྱི་བུ་ཡི་གེ་དྲུག་པའི་རིག་སྔགས་ལས་བཙལ་བར་བགྱི། ཞེས་པ་ནས་ཡི་གེ་དྲུག་
པའི་རིག་སྔགས་ནི་སྤྱན་རས་གཟིགས་དབང་ཕྱུག་གི་སྙིང་བོ་དམ་པའོ། ། གང་དག་
སྙིང་བོ་དམ་པ་ཤེས་པ་དེ་དག་ཐར་བ་ཤེས་པའོ། ། ཞེས་ཡི་གེ་དྲུག་པ་ནི་ཐར་བ་སྟེ།
དམ་པའི་ཆོས་དང་དོན་གཅིག་པར་གསུངས་པ་དང་། ཡང་འདི་འདྲ་བའི་ཡིད་
བཞིན་གྱི་ནོར་བུ་རྙེད་པར་དཀའ་བ་ཐོབ་པར་གྱུར་ཅིང་། ཁྱོད་ཀྱི་རུས་ཀྱིས་བདུན་
170



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
བརྒྱུད་དུའང་ཐོབ་པར་བྱས་པ་ལགས་སོ། ། ཞེས་བྱིན་རླབས་བརྒྱུད་པའི་བཀའ་
ཁྱད་དུ་འཕགས་པར་གསུངས་པ་དང་། རིག་སྔགས་འདི་བརྒྱུད་ཚུལ་ཡང་། ཟ་མ་
ཏོག་བཀོད་པའི་མདོ་དེ་ཉིད་ལས། རིགས་ཀྱི་བུ། ངས་སྔོན་སངས་རྒྱས་དམར་བོ་
མཆོག་གིས་ལུང་བསྟན་པ་ལྟར། སངས་རྒྱས་པདྨ་དམ་པའི་ཞབས་ལ་མགོ་བོས་ཕྱག་
འཚལ་ཏེ་ཞུས། ཞེས་པ་ནས་སངས་རྒྱས་པདྨ་མཆོག་གི་ཡི་གེ་དྲུག་པའི་རིག་སྔགས་
ཆེན་མོའི་ཕྱིར། དེ་བཞིན་གཤེགས་པར་འགྱུར་བཞིན་དུ་འཇིག་རྟེན་གྱི་ཁམས་བྱེ་བ་
ཁྲག་ཁྲིག་བརྒྱ་སྟོང་དུ་གཤེགས་ཏེ་བཙལ་བས། ཡི་གེ་དྲུག་པའི་རིག་སྔགས་ཆེན་མོ་
འདི་གསོལ། ཞེས་པ་ལ་སོགས་པ་སངས་རྒྱས་སྣང་བ་མཐའ་ཡས་ཀྱིས་སྤྱན་རས་
གཟིགས་ལ་གནང་ཞིང་། དེས་སངས་རྒྱས་པདྨའི་མཆོག་དང་། དེས་སྟོན་པ་ཐུགས་
རྗེ་ཅན་དང་། ཡང་ན་སྤྱན་རས་གཟིགས་དབང་ཕྱུག་གིས་ཐད་ཀར་བརྒྱུད་པ་སོགས་
ཁུངས་དང་བཅས་པ་ཞིབ་ཏུ་གསུངས་པ་དང་། ཡང་དེ་ཉིད་ལས། བཅོམ་ལྡན་
འདས་ཀྱིས་སྒྲིབ་པ་རྣམ་སེལ་ལ། ཨོཾ་མ་ཎི་པདྨེ་ཧཱུཾ། འདི་བྱིན་པས་ས་རྣམ་པ་དྲུག་ཏུ་
གཡོས། ཏིང་ངེ་འཛིན་ཐམས་ཅད་ཐོབ་པར་གསུངས་པས་མཚོན། དངོས་ཀྱི་གདུལ་
བྱ་ཐམས་ཅད་ལ་གསུངས། དེ་ཡང་རྣམ་པ་གཟུངས་སྔགས་ཡིན་ཀྱང་། དོན་དངོས་
སུ་བདེན་པ་གཉིས་ཀྱི་ཆོས་ཚུལ་ཡིན་པ་ནི། རྩ་རྒྱུད་པདྨའི་དྲ་བ་ལས། ཨེ་མ་དངོས་
པོའི་ངོ་བོ་ཉིད། །མ་བྱུང་མ་སྐྱེས་མ་འགགས་པ། །སྐྱེ་འགག་ལྟ་བུའི་ཆོ་འཕྲུལ་ནི། །
སྐུ་དེས་ཕྱག་རྒྱ་སྔགས་སུ་སྣང་། ། ཞེས་དང་། འབྲས་བུའི་སྒོ་ནས་བསྡུས་ཏེ་སྟོན་པ་
ལ། རྩ་རྒྱུད་པདྨའི་དྲ་བར། བསྡུ་ན་ཡི་གེ་དྲུག་མ་སྟེ། །ཡི་གེ་དྲུག་ལ་གྲུབ་པ་ནི། །
སངས་རྒྱས་དྲུག་གི་རང་བཞིན་ཏེ། །འོད་ཟེར་རྣམ་པ་དྲུག་དང་བཅས། ། ཞེས་
དྲུག་པ་རྡོ་རྗེ་འཆང་གི་གོ་འཕང་འཕྲིན་ལས་དང་བཅས་པ་ཡི་གེ་དྲུག་ཡིན་པར་
གསུངས་པ་དང་། རྩ་རྒྱུད་ལས། དུས་གསུམ་བདེ་གཤེགས་ཐམས་ཅད་ཀྱི། །བྱིན་
171



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གྱིས་བརླབས་པའི་རིག་སྔགས་འདི། །རྒྱུན་མི་འཆད་དུ་བཟླ་བར་བྱ། །ཨོཾ་མ་ཎི་པདྨེ་
ཧཱུྃ། འདི་ནི་མཚན་གྱི་རྒྱལ་བོ་སྟེ། །མི་མཐུན་དྲི་མ་སྤོང་བྱེད་ཅིང་། །འདོད་པའི་
འབྲས་བུ་ཀུན་སྟེར་བས། །ཡིད་བཞིན་ནོར་བུ་ལྟ་བུ་འོ། ། ཞེས་སྤང་དང་རྟོགས་
པའི་ཡོན་ཏན་ཐམས་ཅད་འགྲུབ་བྱེད་ཀྱི་ཡིད་བཞིན་ནོར་བུ་ལྟ་བུ་ཡིན་པར་གསུངས་
པ་དང་། དེ་བཞིན་དུ་ཡིད་བཞིན་ནོར་བུའི་རྟོག་པ་ལས་ཀྱང་། སྤྱན་རས་གཟིགས་ཀྱི་
རྒྱུད་དཔག་ཏུ་མེད་པ་ཐམས་ཅད་ཀྱི་སྙིང་བོ་བསྡུ་ན་ཡི་གེ་དྲུག་པའོ། ། ཞེས་དང༌།
ཁྱད་པར་ཟ་མ་ཏོག་བཀོད་པའི་མདོ་ལས། ཡི་གེ་དྲུག་པའི་རིག་སྔགས་རྒྱལ་མོ་འདི་ནི་
དཀོན་པའི་ཚིག་སྟེ། འདི་ནི་རྡོ་རྗེའི་ཚིག་གོ ། རྡོ་རྗེ་མི་ཕྱེད་པའི་ཚིག་གོ ། བླ་ན་
མེད་པའི་ཡེ་ཤེས་ཀྱི་ཚིག་གོ ། ལྟག་ན་མེད་པའི་ཚིག་གོ ། མི་ཟད་པའི་ཡེ་ཤེས་ཀྱི་
ཚིག་གོ ། ཐར་བར་འཇུག་པར་བྱེད་པའི་ཚིག་གོ ། དེ་བཞིན་གཤེགས་པའི་ཡེ་
ཤེས་རྣམ་པར་དག་པའི་ཚིག་གོ ། འདོད་ཆགས་དང་ཞེ་སྡང་དང་གཏི་མུག་དང་།
འཁོར་བའི་སྡུག་བསྔལ་ཡོངས་སུ་སྤོང་བའི་ཚིག་གོ ། ཐབས་མཁས་པ་ཐམས་ཅད་ཀྱི་
ཚིག་གོ ། བསམ་གཏན་དང་རྣམ་པར་ཐར་བ་དང་ཏིང་ངེ་འཛིན་དང་སྙོམས་པར་
འཇུག་པའི་ཚིག་གོ ། ཆོས་ཐམས་ཅད་ལ་འཇུག་པར་བྱེད་པའི་ཚིག་གོ ། རྟག་ཏུ་
ལྷ་རྣམས་འདོད་པར་བྱེད་པའི་ཚིག་གོ ། ཞེས་གསུངས་པ་འདི་ནི། གཞི་བདེན་
གཉིས་དང་ལམ་ཐབས་ཤེས། འབྲས་བུ་ཆོས་གཟུགས་ཀྱི་སྐུ་ཐམས་ཅད་ཀྱི་ཡོན་ཏན་
ཡོངས་སུ་ཚང་བའི་རྒྱུད་ཀྱི་མཐར་ཐུག་གི་སྙིང་བོ། རྡོ་རྗེའི་ཚིག་ལྟ་བུ་ཤིན་ཏུ་རྟོགས་
དཀའ་བའི་གནས་སུ་གསུངས་པ་དང་། རིག་སྔགས་ཆེན་མོ་འདི་ཉམས་སུ་ལེན་ཚུལ་
ཤིན་ཏུ་མང་ནའང་། སྐབས་དོན་བཟླས་བརྗོད་ཅི་ལྟར་བྱེད་ཞེ་ན། ལམ་ཐུན་མོང་
བས་རྒྱུད་སྦྱངས་པ་སྔོན་དུ་བཏང་སྟེ། ལྷ་འདིའི་སྤྱི་སྒེར་གྱི་དཀྱིལ་འཁོར་དུ་ཞུགས་ཏེ།
དབང་གིས་སྣོད་རུང་དུ་བྱས་ནས་ཉམས་སུ་ལེན་དགོས་ཏེ། པད་དཀར་ཞལ་ཆེམས་
172



ཟི་
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ལས། ཇི་ལྟར་ནོར་བུ་སྣ་ཚོགས་གཟུགས། །ཚོན་དང་འབྱོར་ན་རྣམ་པར་མཛེས། །
ཞེས་སོགས་དང༌། ཟ་མ་ཏོག་བཀོད་པའི་མདོ་ལས། ཇི་ལྟར་ན་དཀྱིལ་འཁོར་ཡོངས་
སུ་དག་པས་རྟོགས་པར་འགྱུར་ཞེ་ན། དཀྱིལ་འཁོར་གྱི་མཚན་མ་ནི་ལྔ་སྟེ། དབུས་ཀྱི་
ཕྱོགས་སུ་སྣང་བ་མཐའ་ཡས། གཡས་ཕྱོགས་སུ་བྱང་ཆུབ་སེམས་དཔའ་ནོར་བུ་
འཛིན་པ། གཡོན་ཕྱོགས་སུ་ཡི་གེ་དྲུག་པའི་རིག་སྔགས་བགྱི་སྟེ། ཕྱག་བཞི་བ་ཁ་དོག་
དཀར་བ་གཡོན་པར་པདྨར་བགྱིའོ། ། ཕྱག་གཡས་པར་སྔགས་ཀྱི་ནོར་བུ་བགྱིའོ། །
ཕྱག་གཉིས་ཐལ་མོ་སྦྱར་བ། རྒྱལ་བའི་དབང་བོ་ཐམས་ཅད་ཅེས་བྱ་བའི་ཕྱག་རྒྱ་
བགྱིའོ། ། ཞེས་རིགས་དང་རིགས་ཅན་དང་སྐུ་གསུང་ཐུགས་དང་། ཕྱི་ནང་གསང་
བའི་དཀྱིལ་འཁོར་གྱི་གནས་དོན་རྣམས་གསུངས་པ་དང་། དེ་ལྟར་འཕགས་པ་སྤྱན་
རས་གཟིགས་གདན་འཛོམས་པའི་དཀྱིལ་འཁོར་མཇལ་ན་རབ་ཡིན་ཀྱང་། དག་སྣང་
ཅན་དང་སྟོན་པ་མ་གཏོགས་དཀྱིལ་འཁོར་མཐོང་བའི་སྐལ་བ་མེད་པས། དེ་གོ་བྱེད་
དུ་དྲང་དོན་གྱི་དཀྱིལ་འཁོར་སྣ་ཚོགས་གསུངས་པ་ཡིན། དེ་ཡང་རྣལ་འབྱོར་བའི་ཡིད་
ངོར་བཞུགས་པའི་བསམ་གཏན་གྱི་དཀྱིལ་འཁོར་ཡང་། གདུལ་བྱ་གཞན་ལ་ལྐོག་ཏུ་
གྱུར་པས་ན། ཕྱག་གི་མཚན་མ་སྣ་ཚོགས་ཀྱང་བརྡ་ཐབས་ཀྱིས་བསྟན་པ་ཡིན། ད་
དུང་དེ་བས་ཀྱང་ཟབ་པའི་དཀྱིལ་འཁོར་ནི་མ་མཐའ་ཡང་འདི་ལྟར་ཤེས་དགོས་ཏེ།
ཡི་གེ་མེད་པའི་སྒྲུབ་ཐབས་ལས། ལུས་གནས་ཨ་ཧ་ཧཱུཾ་ཡིག་ལ། །ཀ་དང་ཨ་ཕྲེང་
ཕྱོགས་གདགས་བཞི། །ཡེ་ཤེས་མེ་ལྕེ་ལྷན་ཅིག་འཇུག །དུ་བ་སྟོང་ཉིད་རྣམ་དག་
གོ ། ཞེས་དང་། བདེ་ལྡན་ཟད་པས་ཆགས་པ་དང་། །འབར་བྱེད་ཟད་པས་སྡང་
བ་ཉིད། །ས་བོན་ཟད་ཕྱིར་གཏི་མུག་ཀྱང་། །བརླག་འགྱུར་ཡི་གེ་ལས་ཡིག་མེད། །
ཅེས་དང་། ཟབ་མོ་ལྐོག་ཏུ་མ་གྱུར་དང་། །བྱེད་བཅས་བྱེད་པ་མེད་ཉིད་དང་། །ཅི་
ཙམ་སྣང་བ་དེ་ཙམ་དུ། །དམིགས་པ་ཚད་ཕྱིར་ཡི་གེ་བྲལ། ། ཞེས་དང་། སྟོང་ཉིད་
173



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
，
སྒོམ་པའི་མན་ངག་ཀྱང༌། །བསམ་གཏན་མཆོག་གི་ཕྱག་རྒྱ་ལ། །གནས་ནས་ངེས་
པར་སྦྱོར་བ་དང༌། །ཡང་དག་རྫོགས་པའི་རིམ་གྱིས་སུ། །སྤྲོས་བྲལ་ལ་ནི་སྤྲོས་བྲལ་
བཞག ། སོར་བཞག་ལྟ་ དང་ རང་གྲོལ་དང་། །གཉུག་མ་ཉིད་དང་འོད་ གསལ་
དང༌། །ལྷུན་གྱིས་གྲུབ་དང་དེ་སྦྱང་བ། །ཡོངས་སུ་དག་པ་ཉིད་ཀྱིས་སོ། ། ཞེས་
ངེས་དོན་གྱི་དཀྱིལ་འཁོར་ནི་བཟླས་བརྗོད་ཡན་ལག་བཞིའི་བསམ་གཏན་ལ་བརྟེན་
ནས་ཐོབ་པའི་ཟབ་གསལ་གཉིས་མེད་ཀྱི་ཡེ་ཤེས་མཐར་ཐུག་ཁོ་ན་ལ་གསུངས་པ་ཡིན།
ཐུགས་རྗེ་ཆེན་པོའི་ཆོས་སྐོར། བླ་མེད་སྤྱི་ བཀའི་ དབང་ ལ། སྤྱན་རས་
གཟིགས་གསང་སྒྲུབ་རྒྱལ་བ་རྒྱ་མཚོ་ལྷ་དགུ་དང་། པདྨ་ཅོད་པན་གྱི་རྒྱུད་ལས་བྱུང་བ་
རྟ་མགྲིན་པདྨ་ གར་ དབང་ལྷ་ བཅུ་ བདུན་ ལྟ་ བུ། རྣལ་ འབྱོར་རྒྱུད་ ལ་ སྤྱན་རས་
གཟིགས་ཕྱག་བཞི་བ་ལྷ་བཅུ་གསུམ་ལྟ་བུ། བྱ་རྒྱུད་ལ་སེང་གེའི་སྒྲ་ལྷ་ལྔ་ལྟ་བུའི་དབང་
སོགས་ཡོད་པ་དང་། ཟུར་བཀའི་དབང་དུ་བྱས་ན། བྱ་རྒྱུད་པདྨའི་རིགས་ཀྱི་བདག་
པོ་ཐུགས་རྗེ་ཆེན་པོ་བཅུ་གཅིག་ཞལ་གྱི་དབང་ལྟ་བུ་གལ་ཆེ། སྤྱི་བཀའི་རྗེས་གནང་ལ།
རྟོག་པ་ནས་བཤད་པའི་ཡི་གེ་དྲུག་པ་དཀར་བོ་ཞལ་གཅིག་ཕྱག་བཞི་བ་གཙོ་འཁོར་
གསུམ་པ། ཟ་མ་ཏོག་བཀོད་པའི་མན་ངག་གིས་མཛད་པའི་ཡི་གེ་དྲུག་པ་དཀར་བོ་
ཕྱག་བཞི་བ། འཇིག་རྟེན་མགོན་པོ་པདྨ་ཁ་འབྱེད་དཀར་བོ་ཞལ་གཅིག་ཕྱག་བཞི་བ།
ཡི་གེ་དྲུག་པ་དཀར་བོ་ཕྱག་བཞི་ གཙོ་འཁོར་གསུམ་པ་སོགས་ཡོད། གཞན་ཡང་
མཁའ་སྤྱོད་འཇིག་རྟེན་དབང་ཕྱུག་དཀར་བོ་ཞལ་གཅིག་ཕྱག་གཉིས་གཙོ་འཁོར་བཅུ་
གསུམ་པ། སྒྱུ་འཕྲུལ་དྲ་བའི་སྤྱན་རས་གཟིགས་ནག་པོ་ཞལ་ལྔ་ཕྱག་བཅུ་གཉིས་པ།
ཁམས་གསུམ་དབང་བྱེད་སྤྱན་རས་གཟིགས་དམར་བོ་ཞལ་གཅིག་ཕྱག་གཉིས་པ།
སེང་གེ་སྒྲ་དཀར་བོ་ཞལ་གཅིག་ཕྱག་གཉིས་པ། འཇིག་རྟེན་དབང་ཕྱུག་ཧ་ལ་ཧ་ལ་
དཀར་བོ་ཞལ་གསུམ་ཕྱག་དྲུག་པ། པདྨ་གར་དབང་དམར་བོ་ཞལ་གཅིག་ཕྱག་བཅུ་
174



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
གཉིས་པ་ལྷ་ལྔ། འཇིག་རྟེན་དབང་ཕྱུག་ཞལ་གཅིག་ཕྱག་དྲུག་པ་ཧ་རི་ཧ་རི་ལ་ཞོན་
པ། འཇིག་རྟེན་དབང་ཕྱུག་དམར་བོ་ཞལ་གཅིག་ཕྱག་བཞི་བ་གཙོ་འཁོར་གསུམ།
འཇིག་རྟེན་གསུམ་ལྷག་པར་དབང་བྱེད་སྤྱན་རས་གཟིགས་དམར་བོ་ཞལ་གཅིག་ཕྱག་
གཉིས་པ། འཇིག་རྟེན་དབང་ཕྱུག་མགྲིན་སྔོན་ཅན་སེར་བོ་ཞལ་གཅིག་ཕྱག་གཉིས་
པ། དོན་ཞགས་དཀར་བོ་ཞལ་གཅིག་ཕྱག་བཅུ་གཉིས་པ་གཙོ་འཁོར་ལྔ། འཇིག་
རྟེན་དབང་ཕྱུག་བྷུ་ག་མ་དམར་བོ་ཞལ་གཅིག་ཕྱག་གཉིས་པ་ལྷ་ལྔ་སོགས་བྱ་རྒྱུད་
དང་། ཁ་སར་པ་ཎི་དཀར་བོ་ཞལ་གཅིག་ཕྱག་གཉིས་པ་ལྷ་ལྔ་སོགས་སྤྱོད་རྒྱུད། རྡོ་
རྗེ་ཆོས་དམར་བོ་ཞལ་གཅིག་ཕྱག་གཉིས་སོགས་རྣལ་འབྱོར་རྒྱུད། པདྨ་གར་དབང་
དམར་བོ་ཞལ་གཅིག་ཕྱག་གཉིས་པ་གཙོ་འཁོར་དགུ་སོགས་བླ་མེད་ཀྱི་རྗེས་གནང་གི་
རྒྱུན་དང་། ཟུར་བཀའི་རྗེས་གནང་ལ་ཇོ་ལུགས་སྤྱན་རས་གཟིགས་ཕྱག་བཞི་བའི་
རྗེས་གནང་། ལྷ་བཞིའི་ནང་ཚན་སྤྱན་རས་གཟིགས་ཀྱི་བཟླས་ལུང་། དཔལ་མོའི་
ལུགས་བཅུ་གཅིག་ཞལ་གྱི་རྗེས་གནང་དང༌། བ་ལུགས་དོན་ཞགས་ལྷ་ལྔ། པཎ་
ལུགས་དོན་ཞགས་ལྷ་ལྔ། ནགས་ལུགས་ཁ་སར་པ་ཎི་ལྷ་ལྔ། ཡིད་བཞིན་འཁོར་ལོ་ལྷ་
ལྔ། སེམས་ཉིད་ངལ་གསོའི་རྗེས་གནང་། གསང་སྒྲུབ་མི་ཏྲའི་ལུགས་ཀྱི་བྱིན་རླབས།
སྤྱན་རས་གཟིགས་ནམ་མཁའ་རྒྱལ་བོར་གྲགས་པའི་སྒོམ་ལུང་། ཡིད་བཞིན་འཁོར་
ལོའི་བཟླས་ལུང་། བཅུ་གཅིག་ཞལ་འཇིགས་སྐྱོབ་ཀྱི་རྗེས་གནང་། སྣ་ཚོགས་དབང་
བོ། པདྨའི་ཕྱག སུ་ཁ་བ་ཏི། དོན་ཡོད་ལྕགས་ཀྱུ། དོན་ཡོད་མཆོད་པའི་ནོར་བུ་
སོགས་ཀྱི་བཟླས་ལུང་རྣམས་བཞུགས་ལ། གཞན་ཡང་སྐྱེར་ལུགས་སྤྱན་རས་གཟིགས་
གཙོ་འཁོར་གསུམ་པ། དཔལ་ལུགས་ཕྱག་སྟོང་སྤྱན་སྟོང་བདེ་གཤེགས་རིགས་བཞིས་
བསྐོར་བ། ཐུགས་རྗེ་ཆེན་པོ་མཁའ་འགྲོ་ལྔ་སྐོར། དག་སྣང་སེམས་ཉིད་ངལ་གསོ།
ངན་སོང་ཀུན་གྲོལ། འཁོར་བ་དབྱིངས་སྒྲོལ་སོགས་ཀྱི་རྒྱུན་བཞུགས་པ་ཡིན་ལ། དེ་
175



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དག་ཅི་རིགས་མ་ཐོབ་པར་རིག་སྔགས་འདི་ཉམས་སུ་ལེན་པའི་སྣོད་དུ་མི་རུང་།
དེ་ལྟར་མན་ངག་ལེགས་པར་ཐོབ་ནས་ཀྱང་། སོ་ཐར་གྱི་བསླབ་པའི་རྨང་གཞི་
བརྟན་པོ་བྱས་ཏེ། རྒྱུའི་ཐེག་པ་ནས་བཤད་པའི་འཇུག་སྡོམ་རྩ་ལྟུང་བཅོ་བརྒྱད་དང་
ཉེས་བྱས་ཞེ་དྲུག ལྷ་རང་རང་གི་སྤྱི་སྒེར་གྱི་དམ་ཚིག་གི་རྣམ་གྲངས་མང་བོ་བསྲུང་བ་
ལ་བརྟེན་ནས་མཚན་བཅས་མཚན་མེད་ཀྱི་རྣལ་འབྱོར་བསྒོམ་དགོས་སོ། ། དེར་
བསམ་གཏན་བཞིའི་དང་བོ་ལ། བཟླས་བརྗོད་ཡན་ལག་བཞི་ཡོད། དེ་ཡང་དང་བོ་
རང་གི་གཞི་ལ་གཞོལ་བ་ནི་བདག་བསྐྱེད་དེ། སྟོང་བ་ཡི་གེ་སྒྲ་གཟུགས་ཕྱག་རྒྱུ་མཚན་
མ་སོགས་ལྷ་དྲུག་བསྒོམས་ཏེ། རང་གི་སྙིང་གའི་ཡི་གེའི་གཟུགས་ལ་དམིགས་པའི་
བཟླས་བརྗོད་བྱ་བ་དང༌། གཉིས་པ་གཞན་གྱི་གཞི་ལ་གཞོལ་བའི་མདུན་བསྐྱེད་དེ།
རྟེན་དང་བརྟེན་པའི་དཀྱིལ་འཁོར་མདུན་དུ་བསྐྱེད་ནས། ཡེ་ཤེས་པ་དགུག་གཞུག་
དང་དབང་བསྐུར་རྒྱས་གདབ་ཕྱག་རྒྱ་མཆོད་བསྟོད་སོགས་བྱས་ཏེ། མདུན་བསྐྱེད་ཀྱི་
ལྷའི་ཐུགས་ཀའི་ཡི་གེའི་གཟུགས་ལ་དམིགས་པའི་བཟླས་བརྗོད་བྱ་བ་དང་། གསུམ་
པ་སེམས་ཀྱི་གཞི་ལ་གཞོལ་བ་ནི། རང་ལྷར་གསལ་བའི་ཐུགས་ཀའི་ཟླ་བ་ལ་སྲོག་རྩོལ་
སྡོམ་པ་སྟེ། གསལ་སྣང་དང་ང་རྒྱལ་འབྱུང་བའི་ཆེད་དུ་རྣམ་རྟོག་གི་བཞོན་པའི་རླུང་
གི་འགྲོ་འོང་བཀག་ནས་དམིགས་པ་རྩེ་གཅིག་ཏུ་སྐྱོང་བ་དང་། བཞི་བ་སྒྲའི་གཞི་ལ་
གཞོལ་བ་ནི། རང་ལྷར་གསལ་བའི་ཐུགས་ཀའི་ཟླ་སྟེང་ས་བོན་དང་མཐའ་སྐོར་རང་
རང་གི་སྔགས་ཀྱིས་བསྐོར་བ་ལ་དམིགས་པ་རྩེ་གཅིག་ཏུ་གཏོད་པའོ། །
མེ་གནས་ཀྱི་བསམ་གཏན་ནི། རང་ལྷར་གསལ་བའི་ཐུགས་ཀར་རང་སེམས་
དང་འཁོར་འདས་ཀུན་གྱི་ཆོས་དབྱིངས་དེ་ཁོ་ན་ཉིད་དབྱེར་མེད་གཅིག་ཏུ་འདྲེས་པ་
མར་མེའི་མེ་ལྕེ་འབར་བ་ལྟ་བུའི་གདངས་དྲིལ་བུའི་སྒྲ་བཞིན། སྔགས་ཀྱི་སྒྲ་སྒྲོགས་
པར་དབུགས་འབྱུང་རྔུབ་བསྡམས་ཏེ་བྱིང་རྒོད་དང་བྲལ་བར་བསྒོམས་པ་དང་། འདི་
176



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
མཐར་ཕྱིན་པ་ན། བཟའ་བཏུང་མ་སྤྱད་ཀྱང་བཀྲེས་སྐོམ་མི་འབྱུང་ཞིང་། བར་ཆད་
ཕྲ་མོས་ཀྱང་མི་ཚུགས། བདེ་དྲོད་ལ་བརྟེན་པའི་ཏིང་ངེ་འཛིན་སོགས་སྐྱེས་པ་ཡིན། །
སྒྲ་གནས་ཀྱི་བསམ་གཏན་ནི། རྟེན་དང་བརྟེན་པ་ཟླ་གདན་ས་བོན་སྔགས་
གང་ཡང་མི་དམིགས་པར་སྙིང་ཁར་གནས་པའི་སྔགས་ཀྱི་སྒྲ་གདངས་འབའ་ཞིག་ལ་
མཉམ་པར་འཇོག་པ་སྟེ། འདི་གྲུབ་ན་སྔགས་ཀྱི་ཡི་གེ་རྣམས་རིམ་ཅན་མ་ཡིན་པར་
ཅིག་ཆར་རྣ་བས་མངོན་སུམ་དུ་ཐོས་པ་ལས་ཀྱང་གསལ་བ་དང༌། སྟོང་ཉིད་ལ་
དམིགས་པའི་ཞི་གནས་ཐོབ་པ་དང༌། མཚན་བཅས་ཀྱི་རྣལ་འབྱོར་ཀྱང་རྫོགས་པར་
འགྱུར། །
སྒྲ་མཐར་ཐར་བ་སྟེར་བའི་བསམ་གཏན་ནི་མཚན་མེད་ཀྱི་རྣལ་འབྱོར་ཏེ།
མཉམ་བཞག་གི་སྣང་ངོར་རྟེན་དང་བརྟེན་པའི་དཀྱིལ་འཁོར་ཀུན་མ་འདྲེས་པར་
གསལ་བར་སྣང་ཡང་། ངེས་དོན་དེ་དག་རང་བཞིན་གྱིས་གྲུབ་པ་རྡུལ་ཙམ་ཡང་མེད་
པའི་ངེས་ཤེས་ཀྱིས་སྟོང་ཉིད་ལ་དཔྱད་སྟོབས་ཀྱིས་དྲངས་པའི་ཞི་ལྷག་ཟུང་འབྲེལ་གྱི་
ཏིང་ངེ་འཛིན་ཐོབ་ཅིང་། བསམ་གཏན་འདིས་མཐར་སྒྲིབ་གཉིས་བག་ཆགས་དང་
བཅས་པ་ཟད་པར་བྱས་ནས། ཟབ་གསལ་གཉིས་མེད་ཀྱི་ཡེ་ཤེས་ཐུགས་རྒྱུད་ལ་
འཆང་བ། རྡོ་རྗེ་འཆང་གི་གོ་འཕང་ཚེའི་རིག་འཛིན་གྱི་སྒོ་ནས་ཚེ་གཅིག་ལ་མངོན་དུ་
བྱེད་ནུས་པ་ཡིན། དེའི་ཚེ་ན་ཡི་གེ་དྲུག་པའི་བཟླས་བརྗོད་མཐར་ཕྱིན་པའམ། ཡི་གེ་
དྲུག་པའི་བཟླས་བརྗོད་ཀྱི་འབྲས་བུ་མངོན་དུ་བྱས་པ་ཡིན་ནོ། ། སྤྱན་རས་གཟིགས་
དབང་ཕྱུག་གི་གཟུངས་བཅོམ་ལྡན་འདས་ཀྱིས་གསུངས་པ་ཡང་གཙོ་བོ་ཕྱག་བཞི་བ་
ལ་བརྟེན་པའི་གཟུངས་ཡི་གེ་དྲུག་མ་གསུངས་པ་ལས་ཀྱང་། ཨོཾ་མ་ཎི་པདྨེ་ཧཱུཾ་ཞེས་
བརྗོད་པས་འཕགས་པ་སྤྱན་རས་ གཟིགས་ཀྱི་ཞལ་མཐོང་བར་འགྱུར་ཞིང༌། ཚེ་
འཕོས་ནས་ཀྱང་འཇིག་རྟེན་གྱི་ཁམས་བདེ་བ་ཅན་དུ་སྐྱེ་སྟེ། འདི་ལ་ཐེ་ཚོམ་མམ།
3
A
177



མས
༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སོམ་ཉིའམ། ཡིད་གཉིས་མ་ཟ་ཞིག་ཅེས་གསུངས་པ་ལྟར་ཡིན་ལ། མགོན་པོ་ཀླུ་སྒྲུབ་
ཀྱིས་མཛད་པ་ལས་ཀྱང་། གསང་སྔགས་རྒྱལ་བོ་ཡི་གེ་དྲུག །ལུགས་འབྱུང་བ་དང་
ལུགས་ལྡོག་ལས། །རྒྱུད་དྲུག་འགོག་དང་ལམ་དྲུག་སྦྱོང་། །འབྲས་བུ་དྲུག་ལ་རབ་
སྦྱོར་ཉིད། །དེ་བཞིན་རྒྱུད་དྲུག་བསྐྱེད་པ་དང༌། །ལམ་དྲུག་ལ་ནི་སྦྱོར་བ་དང་། །
འབྲས་བུ་དྲུག་ནི་མངོན་དུ་བྱ། །གཟི་བརྗིད་དྲུག་པ་ཞེས་བཤད་དོ། ། ཞེས་དང་།
ཆོས་ཀུན་མཚན་མེད་མཁའ་འདྲའི་རྣལ་འབྱོར་དག་པ་ལ། །ཐུགས་རྗེ་སྤྱན་བསྐྱོད་
པདྨོ་ཟླ་དབུས་གཞོན་ནུའི་སྐུ། །ཞལ་གཅིག་ཕྱག་བཞི་ཇི་བཞིན་ཕྱག་རྒྱས་མཚན་པ་
དང༌། །དེ་བཞིན་གཡས་གཡོན་ནོར་བུ་པདྨ་འཛིན་པ་འོ། ། ཞེས་ཁྱད་པར་ཕྱག་
བཞི་བའི་སྙིང་བོར་གསུངས་པ་ཡིན་ལ། གཟུངས་མཆོག་ཡི་གེ་དྲུག་པ་འདི་ཉིད་ལྷ་
སྔགས་དབྱེར་མེད་དུ་སྒྲུབ་ཚུལ། སྤྲོས་བྲལ་ཆོས་སྐུ། སྣ་ཚོགས་གཟུགས་སྐུ། ཐབས་
ཤེས་ཟུང་འབྲེལ། ཕར་ཕྱིན་དྲུག་ལྡན་དུ་སྒྲུབ་ཚུལ་སོགས་དང་། གཟུངས་སྔགས་
དང་རིག་སྔགས་དང་གསང་སྔགས་ཀྱི་སྒྲུབ་ཚུལ། ཡི་གེ་དྲུག་པ་ལུགས་འབྱུང་གི་སྒོ་
ནས་རྒྱུད་དྲུག་འགོག་ཚུལ། ལུགས་ལྡོག་གི་སྒོ་ནས་ལམ་དྲུག་སྦྱོང་ཚུལ། འབྲས་བུ་
དྲུག་མངོན་དུ་བྱས་ཚུལ། སྐུ་གསུང་ཐུགས་སོ་སོའི་སྒྲུབ་ཚུལ་དང་། ཐུགས་གསང་བ་
རིགས་གཅིག་ཏུ་སྒྲུབ་ཚུལ། ཕྱི་ནང་གསང་གསུམ་གྱི་སྒྲུབ་ཚུལ། ཕྱག་མཚན་ས་བོན་
གྱི་སྒྲུབ་ཚུལ། གསང་གསུམ་ས་བོན་དང་བཅས་པ་ཕྱག་མཚན་མ་ཎི་ལ་སྦྱར་ཏེ་ཤེས་
རབ་སྒྲུབ་ཚུལ། གསང་གསུམ་ཕྱག་མཚན་པདྨ་ལ་སྦྱར་ཏེ་སྙིང་རྗེ་སྒྲུབ་ཚུལ། བསམ་
གཏན་བཞིའི་རྣལ་འབྱོར་ལ་བརྟེན་ནས་མཚན་བཅས་མཚན་མེད་སྒྲུབ་ཚུལ། ལྷ་
སྔགས་ཏིང་ངེ་འཛིན་གྱི་སྒོ་ནས་ལས་རབ་འབྱམས་ཀྱི་འཕྲིན་ལས་སྒྲུབ་ཚུལ་སོགས་
མང་ངོ་། །
གཟུངས་སྔགས་ཡི་གེ་དྲུག་མའི་སྔགས་དོན་གྱི་དབང་དུ་བྱས་ན། ཨོཾ་ནི་ཨ་ཨུ་
178



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
མཱ་གསུམ་འདུས་ཏེ་གྲུབ་ཅིང་། སྒྲ་མདོར་ཨུ་ལ་ཨོའོ་ཞེས་ཨ་སྔོན་མ་ཨོར་སོང་། ཨོ་
དང་མཱ་གཉིས་འཕྲད་པ་ན། མཱ་རྗེས་སུ་ང་རོའོ་ཞེས་མ་ཨོ་སྟེང་ང་རོར་གྱུར་ཏེ་ཨོ་གྲུབ།
དེ་བཞིན་ཧཱུྃ་ཡང་ཧ་དང་ཨུ་དང་ཨོཾ་གསུམ་འདུས་པས་གྲུབ་སྟེ། ཧ་ཨུ་ཐོག་ཏུ་དྲངས་
པས་ཧུ། དེ་ཨོ་ཐོག་ཏུ་དྲངས་པས་ཧཱུྃ་གྲུབ་ཅིང་། འདི་གཉིས་ལ་སྒྲ་སྒྲུབ་ཀྱི་དགོས་པ་
གཤམ་གསལ་ལྟར་འབྱུང་། པདྨ་ནི་ཆུ་སྐྱེས་མེ་ཏོག་གི་མིང་དང་། མེ་ནི་བདག་གི་སྤྱི་
སྒྲ་ཡིན་པས་པདྨ་ཞེས་པས་པདྨ་ཅན་སྟེ་སྤྱན་རས་གཟིགས་ལ་གོ་ཚུལ་ཁྱད་པར་བ་
འབྱུང་བ་དང༌། གོང་མ་རྣམས། མའི་སྲོག་ཏུ་ཨེ་ཞུགས་པ་ཡིན་ཀྱང་། ཨེ་དང་ཀྱེ་ནི་
ཡུལ་མི་རང་བཞིན་པའི་འབོད་སྒྲ་དང་ཕྱོགས་མཐུན་གྱི་སྒོ་ནས་བོད་པའི་སྒྲའི་དོན་
བྱས་ཏེ་སྒྲུབ་ཚུལ་ཡོད་པ་དང་། མ་ཎི་ཡང་ནོར་བུ་རིན་པོ་ཆེའི་མིང་སྟེ། འདི་དང་
པད་གཉིས་ཀ་རྗེས་གྲུབ་དོན་ལྡན་དུ་འདྲ་ཞིང༌། བླ་མེད་ལ་སྦྱར་ན་མ་གཏོགས་སྒྲ་
སྒྲུབ་བྱེད་མི་དགོས་པར་གསུངས་པས། ཨོཾ་མ་ཎི་པདྨེ་ཧཱུཾ་ཞེས་པ་འདི་བོད་སྐད་དུ་ཐད་
བསྒྱུར་བྱས་ན་ནོར་བུ་པདྨ་ཅན་ནམ་ཀྱེ་ནོར་བུ་པདྨ་ཞེས་འབྱུང་། དོན་སྒྱུར་བྱས་ན།
ནོར་བུ་པདྨ་ཅན་སྐུ་གསུང་ཐུགས་ཀྱི་དངོས་གྲུབ་སྩོལ་དང་། ཡང་ན་ཀྱེ་ནོར་བུ་པདྨ་སྐུ་
གསུང་ཐུགས་ཀྱི་དངོས་གྲུབ་སྩོལ་ཅེས་འབྱུང་སྟེ། འཕགས་པ་ཐུགས་རྗེ་ཆེན་པོ་ལ་ཉེ་
ཚིག་གིས་བོས་ཏེ་དངོས་གྲུབ་ཞུ་བའོ། ། མ་ཎིའི་དོན་བསྒྱུར་ན་ནོར་བུ་སྟེ་རིན་པོ་
ཆེའི་སྤྱི་མིང་། མཚོན་དོན་བཀྲལ་ན། རྩ་རྒྱུད་དུ། ནོར་བུ་དྲི་མེད་ཤེས་རབ་རྣམ་
པར་དག ། ཅེས་དང་། སྡུག་བསྔལ་སེལ་བྱེད་ནོར་བུ་རིན་པོ་ཆེ། ། ཞེས་དང་།
ཡི་གེ་དྲུག་པའི་སྒྲུབ་ཐབས་ལས་མ་ཎིའི་དོན་འཆད་སྐབས། ཤེས་རབ་ཆེན་པོ་དྲི་མ་
མེད། ། ཅེས་དང་། ཟ་མ་ཏོག་བཀོད་པའི་མདོ་ལས། ཡི་གེ་དྲུག་པའི་རིག་སྔགས་
ནི་ནོར་བུ་རིན་པོ་ཆེ་དང་འདྲ་བ་ཆོས་ཀྱི་མཛོད་ཡོངས་སུ་སྦྱོང་བ་ཞེས་དང་། རྩ་རྒྱུད་
པདྨའི་དྲ་བ་ལས། ནོར་བུ་སྔགས་ཀྱི་ཕྱག་རྒྱ་འཆང་། ། ཞེས་དང་། པད་དཀར་
179



༄༅ །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཞལ་ཆེམས་ལས། ཇི་ལྟར་ནོར་བུ་སྣ་ཚོགས་གཟུགས། ། ཞེས་སྔར་དྲངས་པ་རྣམས་
དང་། རྩ་བའི་རྒྱུད་ལས། ཕྱག་གཡས་སྔགས་ཀྱི་ནོར་བུ་འཛིན། ། ཞེས་དང་།
པད་མའི་དྲ་བ་ལས། འདི་ནི་མཚན་གྱི་རྒྱལ་བོ་སྟེ། །མི་མཐུན་དྲི་མ་སྤོང་བྱེད་
ཅིང་། །འདོད་ པའི་འབྲས་བུ་ཀུན་སྟེར་བའི། །ཡིད་བཞིན་ནོར་བུ་ལྟ་བུའོ། །
ཞེས་གསུངས། ། ཕྱག་མཚན་ནོར་བུ་ཡང་སྔགས་ཀྱི་བགྲང་ཕྲེང་ལ་གོ་བའི་ལུགས་
སོ། ། དེས་ན་འདི་ལ། སངས་རྒྱས་ཐམས་ཅད་འདི་ཡི་སྐུ་ལ་གནས། །དམ་ཆོས་
ཐམས་ཅད་འདི་ཡི་གསུང་ལ་གནས། །དགེ་འདུན་ཐམས་ཅད་འདི་ཡི་འཕྲིན་ལས་
ཏེ། །ཀུན་འདུས་ནོར་བུ་ཕྱག་ན་པདྨ་ཉིད། ། ཞེས་གསུངས། པདྨའི་དོན་བསྒྱུར་
ན་ཆུ་སྐྱེས་དང་ཆུའི་རྒྱུན། མཚོན་དོན། རྩ་རྒྱུད་ལས། བརྩེ་ཆེན་རང་བཞིན་པདྨོ་
འཛིན། ། ཞེས་དང་། པདྨ་ཅོད་པན་གྱི་རྒྱུད་ལས། པདྨ་འདམ་གྱིས་མ་གོས་པ། །
དེ་བཞིན་འཁོར་བའི་སྐྱོན་དང་བྲལ། ། ཞེས་དང༌། ཡི་གེ་དྲུག་པའི་སྒྲུབ་ཐབས་ལས་
པདྨའི་དོན་འཆད་སྐབས། སྙིང་རྗེ་ཆེན་པོ་ལྷུན་གྱིས་གྲུབ། ། ཅེས་སོགས་དྲངས་པ་
ལྟར་དང༌། རིགས་གསུམ་གྱི་བཀྲ་ཤིས་ལས། ཐུགས་རྗེའི་རྟགས་སུ་སྐུ་མདོག་ཟླ་བའི་
འོད་ཆགས་པ། །སྐྱོན་གྱིས་མ་གོས་ཕྱག་མཚན་ཕྱག་ན་པདྨ་བསྣམས། ། ཞེས་དང་།
འཇིག་རྟེན་དབང་ཕྱུག་གི་རྟོག་པ་ལས་ཀྱང་། ཇི་ལྟར་པདྨ་དཀར་བོ་འདི། །འདོད་
ཆགས་སྐྱོན་གྱིས་མ་གོས་པ། ། ཞེས་དང༌། སྤྱན་རས་གཟིགས་ཀྱི་མཚན་བརྒྱ་རྩ་
བརྒྱུད་པ་ལས། སྲིད་གསུམ་གཅིག་བུ་དཔའ་བོ་པདྨའི་སྤྱན། ། ཞེས་དང༌། པད་
དཀར་ཞལ་ཆེམས་མ་ལས། རིགས་ཀྱི་བུ་ཁྱོད་ནི་སྙིང་རྗེ་པདྨ་དཀར་བོ་ལྟ་བུར་སྐྱེས་པ་
ཡིན་ནོ་ཞེས་དང་། ཆོ་ག་ཞིབ་མོ་ལས། སེམས་ཅན་ལ་སྙིང་རྗེ་ཆེ་བའི་སེམས་ཁྱད་
པར་ཅན་ལྡན་པས་ཕྱག་ན་པདྨ་ཐོགས་པ་ཞེས་དང་། འདིའི་རྟོག་པ་ལས། གཟུངས་
སྔགས་འདི་བརྒྱུད་ རིམ་ གྱི་ སངས་རྒྱས་རྣམས་ཀྱང་པདྨའི་མཚན་དང་ལྡན་ཞིང་།
180



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
བཅོམ་ལྡན་འདས་ཀྱི་དྲུང་དུ་ཕེབས་པའི་ཚེ་ནའང༌། སྟོན་པའི་ཐུགས་རྒྱུད་ཀྱི་སྙིང་རྗེ་
མཚོན་བྱེད་ལྷའི་བཞིན་ལག་ཏུ་ཤར་བ་ཡིན་ཚུལ་གོ་སླ། ཕྱག་ན་པདྨ་འདབ་སྟོང་དང་
ལྡན་པ་ཐོགས་ཏེ་ཕུལ་བ་དང་། གཞན་ཡང་འདི་བྱ་རྒྱུད་པདྨའི་རིགས་ཀྱི་བདག་པོ་
སྤྱན་རས་གཟིགས་ཀྱི་སྙིང་བོ་ཡིན་པ་དང་། མདོར་ན། དཔལ་ལྡན་ཕ་རོལ་ཕྱིན་དྲུག་
དངོས། ། ཞེས་སོ། ། ཡང་ཡི་གེ་དྲུག་པའི་སྒྲུབ་ཐབས་ལས། དམ་ཚིག་རྡོ་རྗེ་ལྷ་
གསུམ་ལ། །ཡེ་ཤེས་མཁའ་སྤྱོད་གསུམ་བཅུག་ལ། ། ཐུན་མོང་ཐུན་མོང་མ་ཡིན་
པའི། །རྣལ་འབྱོར་རིམ་པས་བཟླས་པར་བྱ། །ལྷ་ཡི་རིམ་པས་སྔགས་རིམ་བཞིན། །
རྣམ་གསུམ་རྫོགས་པའི་རིམ་པ་ཡང་། །མཁས་པས་འབད་དེ་བསྒོམ་པར་བྱ། །
ཞེས་གསུངས། ཡི་གེ་དྲུག་པའི་རིག་སྔགས་ཕྱི་ནང་ཐུན་མོང་བ་མི་སྲིད་པ་ཡང༌། དེ་
ཉིད་ལས། འཇིགས་སྲིད་དང་། ནམ་མཁའ་ལྡིང་དང༌། གཅེར་བུ་བ་དང་། རི་མི་
དང༌། ཕྱི་རོལ་དེ་དག་ཏུ་རབ་ཏུ་བྱུང་བ་ལ་ཐར་བ་མེད་དོ། ། མགོན་ཡང་མ་ཡིན་
བརྟུལ་ཞུགས་ཅན་ཡང་མ་ཡིན། ཞེས་གསུངས་པ་དང་། རྩ་རྒྱུད་པདྨའི་དྲ་བ་ལས།
བསྡུ་ན་ཡི་གེ་དྲུག་མ་སྟེ། །ཡི་གེ་དྲུག་ལ་གྲུབ་པ་ནི། །སངས་རྒྱས་དྲུག་གི་རང་བཞིན་
ཏེ། །འོད་ཟེར་རྣམ་པ་དྲུག་དང་བཅས། ། ཞེས་དང་༌། བསྐྱེད་རིམ་རྡོ་ལག་བརྒྱུད་
མ་ལས། ལྷ་རྣམས་ཀྱི་ཐུགས་བདེ་བ་ཆེན་པོའི་ཡེ་ཤེས་སྐུལ་བྱེད་ཡིན་པས་ན་སྙིང་བོ་
དང་། ཉེ་བར་བསྐུལ་བས་ན་ཉེར་སྙིང་ཞེས་དང་། ཇོ་བོ་ཆེན་པོས་ཀྱང་། རྡོ་རྗེ་དང་
ཤེས་རབ་ཀྱི་ཐབས་ཤེས་དབྱེར་མེད་པའི་བྱང་ཆུབ་ཀྱི་སེམས་ནི་ལྷའི་སྙིང་བོ་ཡིན་ལ།
སེམས་དེ་སྐུལ་བར་བྱེད་པས་ན་སྙིང་བོ་ཞེས་གསུངས། མདོར་ན་འཐོབ་བྱ་འབྲས་
བུའི་ཡི་གེ་དྲུག་མ་ནི་རིགས་དྲུག་པའི་སངས་རྒྱས། ཐོབ་བྱེད་ལམ་གྱི་ཡི་གེ་དྲུག་མ་ནི་
ཕར་ཕྱིན་དྲུག་གི་ཚོགས། གསལ་བྱེད་རྟགས་ཀྱི་ཡི་གེ་དྲུག་མ་ནི་ཨོ་མ་ཎི་པདྨེ་ཧཱུྃ་གི་ཡི་
གེ་དྲུག་ཡིན།
༈
181



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཐུགས་རྗེ་ཆེན་པོའི་གཟུངས་རིང་གི་སྔགས་དོན་བསྡུས་པ། ཨོཾ་ན་མོ་རཏྣ་ཏྲ་ཡཱ་
ཡ། ཞེས་པ་ནི། ན་མོ་ཕྱག་འཚལ་ལོ། ། རཏྣ་དཀོན་མཆོག ཏྲ་ཡཱ་ཡ་གསུམ་ལ་
ཞེས་པ་སྟེ། དཀོན་མཆོག་གསུམ་ལ་ཕྱག་འཚལ་ལོ་ཞེས་པའོ། ། ན་མཨཱརྱ་ཛྙཱ་ན་
ས་ག་ར་བི་རོ་ཙ་ན་བྱུ་ཧ་རཱ་ཛཱ་ཡ། ཏ་ཐཱ་ག་ཏཱ་ཡ། ཞེས་པ་ནི། ན་མཕྱག་འཚལ་
ལོ། ། ཨཱརྱ་འཕགས་པ། ཛྷཱ་ན་ཡེ་ཤེས། སཱ་ག་ར་རྒྱ་མཚོ། བཻ་རོ་ཙ་ན་རྣམ་པར་
སྣང་མཛད། བྱུ་ཧ་རཱ་ཛཱ་ཡ་བཀོད་པའི་རྒྱལ་བོ་ལ། ཏ་ཐཱ་ག་ཏཱ་ཡ་དེ་བཞིན་གཤེགས་
པ་ཞེས་པ་སྟེ། དེ་བཞིན་གཤེགས་པ་འཕགས་པ་ཡེ་ཤེས་རྒྱ་མཚོ་རྣམ་པར་སྣང་མཛད་
བཀོད་པའི་རྒྱལ་བོ་ལ་ཕྱག་འཚལ་ལོ་ཞེས་པའོ། ། ན་མཿསརྦ་ཏ་ཐཱ་ག་ཏེ་བྷྱ ཨརྙ་
ཏེ་ སམྱཀ་སཾ་བུདྡྷེ་བྷྱ༔ ཞེས་པ་ནི། ན་མཿ ཕྱག་འཚལ་ལོ། ། སརྦ་ཏ་ཐཱ་ག་ཏེ་
དེ་བཞིན་གཤེགས་པ་རྣམས་ལ། ཨན་ཏེ་དགྲ་བཅོམ་པ་རྣམས་ལ། སམྱཀ་སཾ་
བུདྷེ་བྷྱཡང་དག་པར་རྫོགས་པའི་སངས་རྒྱས་རྣམས་ལ་ཞེས་པ་སྟེ། དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ལ་ཕྱག་འཚལ་
ལོ་ཞེས་པའོ། ། ན་མཿཨཱརྱ་ཨ་བ་ལོ་ཀི་ཏེ་ཤྭ་ར་ཡ། བོ་དྷི་ས་ཏྭཱ་ཡ། མ་ཧཱ་ས་ཏྭཱ་ཡ།
མ་ཧཱ་ཀཱ་རུ་ཎི་ཀཱ་ཡ། ཞེས་པ་ནི། ན་མ ཕྱག་འཚལ་ལོ། ། ཨཱརྱ་འཕགས་པ། ཨ་བ་
ལོ་ཀི་ཤྭ་ར་ཡ་སྤྱན་རས་གཟིགས་དབང་ཕྱུག་ལ། བོ་དྷི་ས་ཏྭཱ་ཡ་བྱང་ཆུབ་སེམས་དཔའ་
ལ། རང་དོན་བྱང་ཆུབ་ཐོབ་ཕྱིར་སེམས་དཔའ་སྟེ་སེམས་པ། མ་ཧཱ་ས་ཏྭཱ་ཡ་བྱང་ཆུབ་
སེམས་དཔའ་ཆེན་པོ་ལ། གཞན་དོན་སེམས་ཅན་སྒྲོལ་བའི་ཕྱིར་སེམས་པ་སྟེ་སེམས་
དཔའ་ཆེན་པོ་ཞེས་བྱའོ། ། མ་ཧཱ་ཀཱ་རུ་ཎི་ཀཱ་ཡ་ཐུགས་རྗེ་ཆེན་པོ་དང་ལྡན་པ་ལ་ཞེས་
པ་སྟེ། བྱང་ཆུབ་སེམས་དཔའ་སེམས་དཔའ་ཆེན་པོ་ཐུགས་རྗེ་ཆེན་པོ་དང་ལྡན་པ་
འཕགས་པ་སྤྱན་རས་གཟིགས་དབང་ཕྱུག་ལ་ཕྱག་འཚལ་ལོ་ཞེས་པའོ། ། ཏདྱཐཱ་
ཞེས་པ་མན་གྱི་དོན་ནི། ཏདྱཐཱ་ནི་འདི་ལྟ་སྟེ་ཞེས་པ་ཡིན། དྷ་ར་ནི་འཛིན་པ་སྟེ།
182



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
དོན་དམ་པའི་ལྷ་དེ་ཁོ་ན་ཉིད་འཛིན་པའོ། ། ཡང་དྷ་ར་ནི་འཛིན་པ་སྟེ། དོན་དམ་
པའི་ལྷ་དེ་ལས་ལངས་ནས་འཕགས་པ་སྤྱན་རས་གཟིགས་དབང་ཕྱུག་གི་གཟུངས་
སྔགས་གདངས་ཀྱི་རྣམ་པར་གྲགས་པ་ལ་དམིགས་པ་ནི། སྒྲའི་ལྷ་ སྟེ་ སྔགས་ ཀྱི་
གདངས་འཛིན་པའོ། ། དྷི་རུ་ནི་གཟུང་བ་སྟེ་ཡི་གེའི་ལྷ་སྟེ་གཟུང་བ་ཡི་གེ་བསམ་
པའོ། ། ཡང་དྷི་རུ་ནི་གཟུང་བ་སྟེ་གཟུགས་ཀྱི་ལྷ་སྟེ་གཟུང་བ་ལྷ་བསམ་པའོ། ། དྷུ་
རུ་ནི་དྲན་པ་སྟེ། ཕྱག་རྒྱའི་ལྷ་སྟེ་དམ་ཚིག་དྲན་པའོ། ། ཡང་རྒྱུ་རུ་ནི་དྲན་པ་སྟེ།
གཟུགས་ཀྱི་ལྷ་སྟེ་ལྷ་དྲན་པའོ། ། བཟླས་བརྗོད་ཡན་ལག་བཞི་ཨིཊྚེ་སོགས་སྔགས་
ཚན་བཞིས་སྟོན་པ་ནི། དེ་ཡང་། ཨིཊྚེབཏྟེ ནི་བསྐོར་ཞིང་བསྐོར་བ་བདག་དང་
གཞན་གྱི་གཞི་གཉིས་ཡིན་ཞེས་པའི་དོན་དང་། ཙ་ལེ་ཙ་ལེ་ནི་གཡོ་བ་གཡོ་བ་སྟེ།
གཡོ་བ་ཐུགས་ཀྱི་རང་བཞིན་ཟླ་བ་དང་། གཡོ་བ་རླུང་གི་རང་བཞིན་སྔགས་བཟླ་བར་
བཀོད་པ་ནི། རིམ་པར་སེམས་དང་སྒྲའི་ཡན་ལག་གོ ། ཤུབ་བུའི་བཟླས་པ་དང་
ཡིད་བཟླས་གཉིས་བྲ་ཙ་ལེ་ཞེས་པ་གཉིས་ཀྱིས་སྟོན་སྟེ། བྲ་ཙ་ལེ་པྲ་ཙ་ལེ་ནི་རབ་ཏུ་
གཡོ་བ་རབ་ཏུ་གཡོ་བ་སྟེ། ལྕེ་མཆུ་རབ་ཏུ་གཡོ་བ་ཤུབ་བུའི་བཟླས་པ་དང་། ཡིད་
རབ་ཏུ་གཡོ་བ་ཡིད་བཟླས་གཉིས་སོ། ། མེ་གནས་སྒྲ་གནས་སྒྲ་མཐར་ཐར་བ་སྟེར་
བའི་བསམ་གཏན་གསུམ་ཀུ་སུ་མེ་སོགས་སྔགས་ཚན་གཉིས་ཀྱིས་སྟོན་ཏེ། དེ་ཡང་།
ཀུ་སུ་མེ་ནི། མེ་ཏོག་མ་སྟེ། མེ་གནས་སྒྲ་གནས་ཀྱི་བསམ་གཏན་ཏེ་ཞི་གནས་སྒྲུབ་ལ།
ཀུ་སུ་མ་བ་རེ་ནི་མེ་ཏོག་མཆོག་མ་སྟེ། སྒྲའི་གདངས་ལ་དམིགས་པ་ན་བདག་མེད་
པའི་ལྟ་བས་ངེས་པར་བྱས་ཏེ་ལྟ་ཐོག་ཏུ་བཞག་ནས་བསྒོམ་པ་ནི། སྒྲ་མཐར་ཐར་བ་
སྟེར་བ་སོགས་ཏེ། དེས་སྒྲིབ་གཉིས་བག་ཆགས་དང་བཅས་པ་ཟད་པར་བྱས་ནས།
སྤྱན་རས་གཟིགས་ཀྱི་གོ་འཕང་ཐོབ་པར་བྱེད་པས་ན། མེ་ཏོག་མཆོག་མ་ཞེས་
བཏགས། སྒྲ་མཐའ་ནས་ལྷག་མཐོང་བསྒོམ་ཞིང་ཞི་ལྷག་ཟུང་འབྲེལ་གྱི་ལམ་བགྲོད་
183



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པར་བྱ་བ་ཡིན་ནོ། ། བསྙེན་པ་ལས་སུ་རུང་ནས་དངོས་གྲུབ་ཇི་ལྟར་སྒྲུབ་པ་ཨི་ལི་མི་
ལི་སོགས་ཀྱིས་སྟོན་ཏེ། ཨི་ལི་གང་ཞེ་ན། མི་ལི་ངེས་པར། ཙིཏི་ཛ་ལ་མཛེའི་ནད།
མ་བ་ན་ཡ་སེལ་བ། སྭཱ་ཧཱ་གཞི་ཚུགས་ཤིག་སྟེ། གང་ཞེ་ན། མཛེ་ནད་སེལ་བ་གཞི་
ཚུགས་ཤིག་ཅེས་སོ། ། དེ་ཡང་ལེགས་གྲུབ་ལས། ཤིན་ཏུ་མཆོག་གི་ལས་རྣམས་
ནི། །བཟླས་བརྗོད་ཁྱད་པར་ཅན་གྱིས་འགྲུབ། །སྔོན་དུ་བསྙེན་པ་བྱེད་པ་ཡང་། །
ལས་རྣམས་ལ་ནི་འགྲུབ་པར་འགྱུར། ། ཞེས་གསུངས་པ་ལྟར་བཟླས་བརྗོད་ཡན་
ལག་བཞིའི་རྣལ་འབྱོར་སྔོན་དུ་སོང་ནས་ལས་གང་བསྒྲུབ་པར་བྱ་ཞེ་ན། མཛེ་ནད་
སེལ་བ་སོགས་ཞི་བ། ཚེ་བསོད་འཕེལ་བ་རྒྱས་པ། བསད་བསྐྲད་སོགས་དྲག་ཤུལ་ཏེ།
དངོས་གྲུབ་རབ་འབྲིང་ཐ་གསུམ་འགྲུབ་པ་གཞི་ཚུགས་ཞེས་པའི་དོན་ཡིན། དེ་ལྟ་
བུའི་བྱ་རྒྱུད་ཀྱི་ལམ་ཉམས་སུ་བླངས་པས་མཆོག་མཐུན་གྱི་དངོས་གྲུབ་སྩོལ་བར་
ཐུགས་རྒྱུད་བསྐུལ་བའི་འདོད་གསོལ་བྱེད། ཙིཏྟི་ཛ་ལ་མཱ་པ་ན་ཡེ་སྭཱ་ཧཱ་ཞེས་པ་ལྟར།
སེམས་ཀྱི་འབར་བ་ཞི་བར་མཛོད་ཅེས་པ་སྟེ། སེམས་ཀྱི་འབར་བ་ནི་ཆགས་སོགས་
ཉོན་མོངས་པ་ལ་བྱ་ཞིང་ཆགས་སོགས་ཉོན་མོངས་པ་ཞི་བའི་དོན་དུ་ གསོལ་བ་
འདེབས་པ་ནི་ གསོལ་བ་འདེབས་ པའི་དོན་ གྱི་ སྙིང་ བོར་ཤེས་དགོས་སོ། ། རྗེ་
འཇིགས་མེད་བསམ་གཏན་དམ་ཆོས་རྒྱ་མཚོས། གཟུངས་རིང་གི་དོན་འགྲེལ་ཚད་
ལྡན་གཞན་དང་བསྟུན་ས་མ་རྙེད་ཀྱང་། རྩ་སྔགས་རྣམས་ལས་རྒྱུད་དོན་ཡོངས་སུ་
རྫོགས་པ་སྟོན་པའི་སྤྱི་ལུགས་ལ་ཁུངས་བཅོལ་ནས་གསུངས་པ་ཡིན་ཚུལ་བཀོད་པ་
ལས། མདོར་བསྡུས་ཙམ་ཞིག་ཟུར་དུ་བཤད་པ་ཡིན་ནོ། །
དེ་ཡང་གངས་ཅན་བོད་ཀྱི་ལྷ་སྐལ་འཕགས་པ་སྤྱན་རས་གཟིགས་དཔལ་མོའི་
ལུགས་སུ་གྲགས་པའི་བླ་མ་བརྒྱུད་པའི་རྣམ་པར་ཐར་བ་ཕྱོགས་ཙམ་ཞིག་བརྗོད་ན།
འཕགས་པ་ཐུགས་རྗེ་ཆེན་པོ་འདི་ཉིད་ཀྱིས་དང་བོ་ཐུགས་བསྐྱེད་ཚུལ་དང་། སེམས་
184



J་
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ཅན་གྱི་དོན་མཛད་ཚུལ་སྙིང་རྗེ་པདྨ་དཀར་བོའི་མདོ་དང་། ཟ་མ་ཏོག་བཀོད་པའི་
མདོ། པདྨ་ཅོད་པན་གྱི་རྒྱུད། དོན་ཡོད་ཞགས་པའི་རྒྱུད་སོགས་མདོ་རྒྱུད་རྣམས་
གསུང་ཚུལ་གོང་དུ་ཕྱོགས་ཙམ་ཞུས་ཟིན་པ་ལྟར་དང་། གཞན་ཡང་བསྟན་བཅོས་དུ་
མ་ལས་གསུངས་པས་ན་འདིར་མི་ཞུ་ལ། ཡང་འཕགས་པའི་ཐུགས་བསྐྱེད་ལས་བོད་
ཀྱི་འགྲོ་བ་བྱུང་ཚུལ། རྒྱལ་བོའི་བཀའ་འབུམ་དུ་འཕགས་པ་ཐུགས་རྗེ་ཆེན་པོའི་སྤྲུལ་
བ་སྤྲེའུ་བྱང་ཆུབ་སེམས་དཔའ་དང༌། བྲག་སྲིན་མོ་གཉིས་འདུས་པ་ལས་མིའི་འགྲོ་བ་
བྱུང་སྟེ། སྟོད་མངའ་རིས་སྐོར་གསུམ། བར་དབུས་གཙང་རི་བཞི། སྨད་མདོ་
ཁམས་སྒང་དྲུག་རྣམས་སུ་མིའི་འགྲོ་བས་ཁྱབ་ཅིང་གཅན་གཟན་ལྟར་ཡོད་ པའི་
སྐབས། འཕགས་པའི་སྤྲུལ་བ་སྣ་ཚོགས་པས་འབྲུ་རིགས་ཉེར་སྤྱོད་འབྱུང་བར་བྱིན་
གྱིས་བརླབས། སྒོ་གསུམ་གྱི་ཉེས་སྤྱོད་བཀག་ནས། དགེ་བཅུའི་བཀའ་ཁྲིམས་ལ་
བཀོད་པར་མཛད། ཡང་དེ་ནས་བོད་སྤྱི་དབང་གི་རྒྱལ་བོ་མེད་པར་རྒྱལ་ཕྲན་སིལ་མ་
བཅུ་གཉིས་སུ་གྱུར་ནས་ནང་འཁྲུགས་བྱུང་བའི་ཚེ། རྒྱ་གར། རྒྱ་ནག ཧོར་སོགས་
ཀྱིས་གནོད་འཚེ་བྱས་ཏེ་སྡུག་བསྔལ་བར་གྱུར་སྐབས། འཇམ་དཔལ་རྩ་རྒྱུད་དུ་ལུང་
བསྟན་པ་ལྟར། ཤཱཀྱ་ལི་ཙ་བིའི་རིགས་ལས་རྒྱལ་རྒྱུད་མཆེད་དེ་འོངས་པ་གཉའ་ཁྲི་
བཙན་པོ་དང་། དེའི་སྲས་དབུ་ཁྲི་བཙན་པོ་ནས་གནམ་གྱི་ཁྲི་བདུན་དང་། སའི་
ལེགས་དྲུག་སོགས་རྒྱལ་རབས་ཉེར་དྲུག་ན། ལྷ་ཐོ་ཐོ་རི་སྙན་བཙན་བྱོན་ནས་ཕོ་བྲང་
ཡུམ་བུ་བླ་སྒང་རྩེར་བཞུགས་སྐབས། མདོ་སྡེ་ཟ་མ་ཏོག་དང་སྤང་སྐོང་ཕྱག་རྒྱ་བ་
སོགས་བབས་པ། དེ་ནས་རྒྱལ་རབས་ལྔ་བར་སྲོང་བཙན་སྒམ་པོ་འཁྲུངས། ཡར་
འཕྲང་གི་བྲག་ལ་གསུང་གི་སྙིང་བོ་ཡི་གེ་དྲུག་པ། མར་འཕྲང་གི་བྲག་ལ་ཐུགས་ཀྱི་སྙིང་
བོ་ཤེལ་གྱི་མཆོད་རྟེན་གཅིག་རང་བྱོན་དུ་བྱུང་བ། སྐུའི་ངོ་བོ་ང་ཉིད་ཡིན་ནོ་ཞེས་
གསུངས་པ་ལྟར་འཕགས་པའི་རྣམ་སྤྲུལ་སྲོང་བཙན་སྒམ་པོ་འཁྲུངས། སྤྲུལ་བའི་དགེ་
185
རང



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སློང་མ་ཏི་ཤྲཱི་ལ་མངགས་ནས། སིངྒ་ལའི་བྱེ་ཐང་དུ་ཙན་དན་སྦྲུལ་སྙིང་གཤགས་པའི་
ནང་ནས་འཕགས་པའི་སྐུ་ཁྲུ་གང་ཞལ་བཅུ་གཅིག་ཕྱག་བཅུ་ཡོད་པ་སྐུ་མདོག་དམར་
བོ་ཅན་ཞིག་སྤྱན་དྲངས། ལྷོ་ཕྱོགས་པོ་ཏ་ལར་ཟླ་འོད་ལ་མེ་ཏོག་འཆར་བའི་ཙན་དན་
གོ་ཤིནྟ་ཞིག་དང་། རྒྱ་མཚོའི་གླིང་གི་འཇག་མ། མཆོད་རྟེན་པདྨའི་འཁོར་ལོ་ནས་
སངས་རྒྱས་བཞིའི་རིང་བསྲེལ། གཞན་ཡང་གནས་ཆེན་བརྒྱད་ཀྱི་ས། གངྒའི་བྱེ་མ་
སོགས་སྤྱན་དྲངས་ཏེ་རྒྱལ་བོ་ལ་ཕུལ། རྒྱལ་བོ་ཕོ་བྲང་དམར་བོ་རིར་བཞུགས་ཏེ།
ཙན་དན་སྦྲུལ་སྙིང་གི་སྐུ་ལ་གསོལ་བ་བཏབ་པར། ངའི་སྐུ་གཅིག་བཞེངས་ཞེས་
གསུང་བྱོན་པ་ལྟར། བྱང་ཆུབ་ཤིང་གིས་སྲོག་ཤིང་། རྒྱུ་ ཤིང་ཙན་དན་གོ་ཤིནྟ་།
རྩིབ་མ་རྒྱ་མཚོའི་འཇག་མ། སྐུ་ཤ་གནས་ཆེན་བརྒྱད་ཀྱི་ས་དང་། ནི་རཉྫའི་ཕྱེ་མ།
ཙན་དན་བརྡར་བའི་ཕྱེ་མ། བ་དཀར་གྱི་འོ་མས་སྤུས་པའི་འཇིམ་པ་རྣམས་ཀྱིས་བྱས།
ནང་རྫོང་མཆོད་རྟེན་གསུམ་དང༌། སངས་རྒྱས་བཞིའི་རིང་བསྲེལ། སྦྲུལ་སྙིང་གི་སྐུ་
ཐུགས་ཀར་བཞུགས་པར་བྱ་དགོས་དགོངས་པར། དེའི་ནངས་པར་སྦྲུལ་སྙིང་གི་སྐུ་ཇི་
འདྲ་བ་ཞིག་རང་འཁྲུངས་སུ་འདུག་པ་གཟིགས་སོ། ། དེ་ནས་རྒྱལ་བོའི་ཐུགས་ལ་
ཙན་དན་གྱི་སྐུ་ཡེ་ཤེས་སེམས་དཔའི་ཚུལ་དུ་བཞུགས་ན་ཅི་མ་རུང་སྙམ་ཚེ། སྐུ་དེས་
དར་ཤམ་བུའི་གོང་བར་བརྫེས་ནས། འོད་ཀྱིས་ཞབས་གཡས་པའི་མཐིལ་ནས་སྤྱན་
དྲངས་ཏེ་ཐུགས་ཀར་ཐིམ་མོ། ། དེ་ལྟར་རྒྱལ་བོས་ཀྱང་ཐུགས་རྗེ་ཆེན་པོ་ལ་གསོལ་
བ་བཏབ་པ་ལྟར། སྤྲུལ་བ་དུ་མས་སྒྲོལ་མ་དཀར་ལྗང་གི་སྤྲུལ་བ་རྒྱ་བཟའ་དང་བལ་
བཟའ་གཉིས་དང་། ཇོ་ཤཱཀ་རྣམ་གཉིས་སོགས་སྤྱན་དྲངས་ཏེ། ར་ས་འཁྲུལ་སྣང་གི་
གཙུག་ལག་ཁང་སོགས་བསྐྲུན། གློ་འབུར་བྱང་མར་རང་བྱོན་འཕགས་པ་སྤྱན་འདྲེན་
སྙམ་ཚེ། དམར་བོ་རི་ནས་ཞབས་ཐང་ལ་བྱོན་ནས་ཕྱག་སྟོང་རྒྱབ་ཡོལ་གྱི་ཚུལ་དུ་བྱས་
ནས་བཞུགས་སོ། ། དེའི་ཚེ་ཀླུ་དང་གནོད་སྦྱིན། ཕྱོགས་སྐྱོང་དང་། ཁྱད་པར་
186



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
དཔལ་ལྷ་མོས་གཟུགས་དངོས་སུ་བསྟན་ནས་གཙུག་ལག་ཁང་བསྲུང་བར་ཁས་བླངས།
དཔལ་ལྷའི་སྐུ་ཡང་བཞེངས། དེ་ནས་རྒྱལ་བོས་ཀྱང༌། ཐུགས་རྗེ་ཆེན་པོའི་ཆོས་སྐོར་
མང་དུ་མཛད་ནས་སྤེལ། དེ་ནས་ཆོས་རྒྱལ་རིམ་བྱོན་གྱི་སྐུ་དྲིན་ལས་བོད་དུ་དམ་པའི་
ཆོས་དར། རྒྱལ་བོའི་ཐུགས་རྗེ་ལས་རྒྱ་བལ་གྱི་ས་ཆ་ཞིག་ཏུ། འཕགས་པ་རང་བྱོན་
མཆེད་བཞི་ཡོད་པ་སྤྲུལ་བས་གདན་དྲངས་ཏེ། དང་བོ་འཕགས་པ་འཇའ་མ་ལི་བྱ་བ་
བལ་བོའི་གྲོང་ཁྱེར་ཡམ་བུར་བཞུགས། གཉིས་པ་འཕགས་པ་ཨུ་ཁང་བྱ་བ་བལ་བོའི་
གྲོང་ཁྱེར་ཡེ་རང་གི་གླིང་ན་བཞུགས། གསུམ་པ་འཕགས་པ་ཝ་རི་བཟང་བོ་བྱ་བ་ཞལ་
གཅིག་ཕྱག་གཉིས་པ་མང་ཡུལ་སྐྱིལ་གྲོང་དུ་བཞུགས། བཞི་བ་འཕགས་པ་ལོ་ཀི་ཤྭ་ར་
ཕོ་བྲང་པོ་ཏཱ་ལར་བཞུགས་པ་དང་། ཕྱིས་སུ་གུང་རུ་རྒྱུན་བཟང་བས། དཔལ་མོའི་
ཐུགས་དམ་གྱི་རྟེན་འཕགས་པ་བཅུ་གཅིག་ཞལ་ཕ་བོང་ཁ་བའི་བྲག་འོག་ཏུ་རྫུ་འཕྲུལ་
གྱིས་ཕེབས་པ་སེ་རའི་ཡང་སྟེང་དུ་སྤྱན་དྲངས་པ་དང༌། དཔལ་མོའི་ལྷུང་བཟེད་བཀྲ་
ཤིས་ལྷུན་པོའི་ནང་རྟེན་དུ་བྱུང་བ་དང་། ཡང་དཔལ་མོའི་སྐུ་བྱིན་ཅན་ཞིག་ནང་རྟེན་
བྱས་པའི་རྒྱལ་བ་རྒྱ་མཚོའི་སྐུ་གསུང་བྱོན་མ་ཞ་ལུའི་རྟེན་གཙོར་བཞུགས་པ་སོགས།
འཕགས་པའི་སྐུའི་རྟེན་རྣམས་ཀྱང་རང་ཅག་ཁ་བ་ཅན་ལ་ཐུགས་ཀྱིས་དགོངས་ནས་
བཞུགས་པར་གསུངས་པའང་དོན་ལ་གནས་སོ། །
ཐུགས་རྗེ་ཆེན་པོའི་ཆོས་སྐོར་ལ་མཚོན་ནའང་། སྲོང་བཙན་སྒམ་པོའི་དུས་
ཐུགས་རྗེ་ཆེན་པོའི་མདོ་རྒྱུད་ཉེར་གཅིག་བྱུང་བ་དང༌། ཁྲི་སྲོང་ལྡེ་བཙན་གྱི་དུས་
སུའང་ཆོས་སྐོར་མང་དུ་བསྒྱུར། དེ་ནས་རིམ་གྱིས་ཐུགས་རྗེ་ཆེན་པོའི་རྒྱུད་དང་
གཟུངས་མང་བོ་ལོ་ཙཱ་བ་ཚུལ་ཁྲིམས་འོད་ཟེར་གྱིས་བསྒྱུར། དོན་ཡོད་ཞགས་པའི་
སྐོར་དང་། འཇིག་རྟེན་དབང་ཕྱུག་གི་རྟོགས་པ་སོགས་བ་རི་ལོ་ཙཱ་བས་བསྒྱུར། བཅུ་
གཅིག་ཞལ་གྱི་གཟུངས་སོགས་སྐོར་འགའ་ཞིག་ལོ་ཙཱ་བ་ཆོས་གྲུབ་ཀྱིས་བསྒྱུར། ཕྱག་
187



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྟོང་སྤྱན་སྟོང་གི་སྒྲུབ་ཐབས་ཀླུ་སྒྲུབ་ཀྱིས་མཛད་པ་དང་། དཔལ་མོས་མཛད་པའི་
སྒྲུབ་ཐབས་དང་བསྟོད་པ་སོགས་ལོ་ཆེན་རིན་བཟང་གིས་བསྒྱུར། དོན་ཡོད་ཞགས་
པ་ལྷ་བཅུ་བདུན་གྱི་བསྟོད་པ་སོགས་འགོས་ལོས་བསྒྱུར། ཁ་སརྦ་ཎིའི་སྒྲུབ་ཐབས་
སོགས་མི་ཕམ་བཤེས་གཉེན་གྱིས་བསྒྱུར། སེངྒེ་སྒྲའི་སྒྲུབ་ཐབས་ཙནྡྲ་གོ་མིས་མཛད་
པ་རྩལ་ཆེན་ཆོས་བཟང་གིས་བསྒྱུར། ཐུགས་རྗེ་ཆེན་པོའི་རིགས་ཁྲོ་བོ་རྟ་མགྲིན་གྱི་
སྒྲུབ་ཐབས་ཉི་མ་རྒྱལ་མཚན་དང་། བྱམས་པའི་དཔལ་གྱིས་བསྒྱུར་པ་སོགས་མཛད།
དེ་ལྟ་བུའི་ཆོས་སྐོར་དར་ཞིང་འཕེལ་རྒྱས་སོང་ནས། དཔལ་མོའི་ལུགས་ནི། ལོ་ཆེན་
རིན་བཟང་དང་ཇོ་བོ་རྗེའི་དྲིན་ལས་མངའ་རིས་སྟོད་དུ་ཆེས་ཆེར་དར། གྲུབ་ཐོབ་ཉི་
ཕུག་པ་དང༌། བྱང་སེམས་ཟླ་རྒྱལ་ནས་བརྒྱུད་དེ་གཙང་ཕྱོགས་སུ་རྒྱ་ཆེར་དར། དེ་
ཡང་ཇོ་བོ་ནས་བརྒྱུད་པ་བྱང་ཆུབ་འོད་ནས་བརྒྱུད་དེ། རྒྱལ་བ་དགེ་འདུན་རྒྱ་མཚོས་
རྒྱ་ཆེར་སྤེལ་ཏེ་ཁྱབ་གདལ་ཆེ་བར་སོང་། ཉི་ཕུག་པ་ནས་བརྒྱུད་པ། པཎ་ཆེན་བློ་
བཟང་ཆོས་རྒྱན་གྱིས་གཙང་ཕྱོགས་སུ་སྤེལ། མི་ཏྲ་ཛོ་ཀི་ནས་བརྒྱུད་པའི་ཐུགས་རྗེ་
ཆེན་པོའི་སྐོར་ཁྲོ་ཕུ་ལོ་ཙཱ་ནས་བརྒྱུད་དེ། རྗེ་ཙོང་ཁ་བས་མཁས་གྲུབ་རྗེ་ལ་གནང་།
དེ་ནས་ཀུན་མཁྱེན་ལྔ་བའི་བར་བརྒྱུད། རྒྱལ་བ་རྒྱ་མཚོའི་དབང་པཎ་ཆེན་བློ་བཟང་
ཆོས་རྒྱན་དང་། བློ་བཟང་ཡེ་ཤེས་ཀྱིས་རྒྱ་ཆེར་སྤེལ། ཐུགས་རྗེ་ཆེན་པོའི་དམར་ཁྲིད་
སྙིང་བོ་དོན་གསུམ་དུ་གྲགས་པ་ཀུན་མཁྱེན་ལྔ་བ་ནས་བརྒྱུད་དེ་གྲུབ་མཐའ་རིས་མེད་
དུ་དར་ཞིང་རྒྱས་པར་སོང་། གཞན་ཡང་ཚེམ་བུ་ལུགས་ཀྱི་དམར་ཁྲིད་དང༌། སྲོང་
བཙན་ནས་བརྒྱུད་པའི་ཐུགས་རྗེ་ཆེན་པོ་རྒྱལ་བོའི་ལུགས་སོགས་ཐུགས་རྗེ་ཆེན་པོའི་
སྐོར་མཐའ་ཡས་པ་ཡོད།
བརྒྱུད་པ་རྣམས་ཀྱི་ནང་ནས། གྲགས་ཆེ་བ་དཔལ་མོའི་ལུགས་སོགས་ཀྱི་རྣམ་
ཐར་དང་འབྲེལ་བར་བཤད་ན། ཐོག་མར་དགེ་སློང་མ་དཔལ་མོ་ནི་ཨིནྡྲ་བོ་དྷི་ཆེ་བའི་
188



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
སྲས་མོ་དང་ཆུང་བའི་ལྕམ་མོ་ཡིན་པས་རྒྱལ་རིགས་སུ་འཁྲུངས་ཤིང་། གཞོན་དུས་
ནས་རབ་ཏུ་བྱུང༌། བླ་མ་མང་དུ་བསྟེན། སྡེ་སྣོད་གསུམ་དང་རྒྱུད་སྡེ་བཞི་ལ་ཤིན་ཏུ་
མཁས། དགེ་སློང་མའི་སྡོམ་པ་བཞེས་ནས། དགེ་སློང་མའི་རྣམ་འབྱེད་ནས་ཇི་ལྟར་
འབྱུང་བ་བཞིན། ཁྲིམས་སུམ་བརྒྱ་དྲུག་ཅུ་རྩ་བཞི་མིག་འབྲས་ལྟར་བསྲུངས། གྲུབ་
ཆེན་ཕག་ཚང་བ་སོགས་བླ་མ་མང་བོ་ལས་དབང་དང་གདམས་པའི་རྒྱུན་གསན་ནས་
ཉམས་བཞེས་མཛད། སྔོན་ལས་འཕྲལ་རྐྱེན་འཛོམས་པའི་མཐུ་ལས། སྒྲུབ་པ་ལ་
བསྐུལ་བའི་ཕྱིར་སྐུ་ལུས་ལ་མཛེ་ནད་ཀྱིས་ཟིན། ཕྱག་གཡས་པའི་མཁྲིག་མ་ནས་ཆད།
བསྙུང་ཟུག་ཚད་མེད་པ་བྱུང་བར། རྒྱལ་བོ་ཨིནྡྲ་བོ་དྷི་ལ་ཅི་ཙུག་བྱས་ན་ལེགས་ཞེས་
དྲིས་པར། རྒྱལ་བོར་ལྷས་ལུང་བསྟན་བྱུང་བ་ལྟར། ཀླུ་ས་བདག་གི་དེད་དཔོན་
ཐུགས་རྗེ་ཆེན་པོ་ཡིན། ལི་ཁ་ར་ཤིང་འཕེལ་ན་ཞལ་བཅུ་གཅིག་པ་བྱིན་རླབས་ཅན་
ཞིག་ཡོད། དེའི་ཕ་ཚད་ན་འདམ་བུ་མདའ་རྒྱུའི་ཚལ་བྱ་བ་ཡོད། དེ་ན་ཇོ་བོ་ཡི་གེ་
དྲུག་པ་གཙོ་འཁོར་གསུམ་པ་བྱིན་རླབས་ཅན་ཞིག་ཡོད་པས་དེར་སོང་ལ་སྒྲུབས་ཤིག་
གསུངས་པ་ལྟར། མདའ་རྒྱུའི་ཚལ་དུ་བྱོན་ནས་ཡི་གེ་དྲུག་པར་གསོལ་བ་བཏབ་པས། །
ཁམས་ལ་སྐྱེད་ཆེར་མ་བྱུང་སྟེ། ལི་ཁ་རར་བྱོན་ནས་ཉིན་མོ་ཐུགས་རྗེ་ཆེན་པོར་གསོལ་
བ་བཏབ། ནུབ་མོ་བུད་མེད་གནས་སུ་སྡོད་མི་འཇུག་ཟེར་ནས། དགེ་འདུན་གྱིས་
སྡོད་དུ་མ་བཅུག་པས་ཕྱིར་བྱོན་ཏེ་ཡི་གེ་དྲུག་པར་ཞག་བདུན་དུ་སྤྱན་བཙུམས་ནས་
གསོལ་བ་དྲག་ཏུ་བཏབ་པ། ཡི་གེ་དྲུག་པ་ཞལ་བཅུ་གཅིག་པར་གྱུར་འདུག མཛེ་
ཡང་སོས། བྱམས་སྙིང་རྗེ་ཤུགས་དྲག་སོགས་རྟོགས་པ་ཁྱད་པར་ཅན་བརྙེས། སྐུ་
ལུས་ཀྱི་སྐྱོན་བྲལ་ཏེ་སྔར་བས་ཀྱང་མཚར་བར་གྱུར། བདུད་དང་ལོག་འདྲེན་རྣམས་
བྱམས་སྙིང་རྗེ་བྱང་སེམས་ཀྱིས་བཏུལ། ཕྱོགས་སྐྱོང་བཅོ་ལྔ་བྲན་དུ་བཀོལ། ཁྱད་
པར་ཀླུ་ཆེན་བརྒྱད་ ཀྱིས་ ཞལ་ བཅུ་ གཅིག་པའི་སྒོས་ཀྱི་ཆོས་སྐྱོང་ དུ་ ཁས་བླངས།
189



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཞན་ཡང་སྒྲོལ་མ་དང་། དོན་ཞགས་ལྷ་ལྔ་སོགས་ཀྱིས་ཀྱང་ཞལ་གཟིགས། ཁྱད་
པར་ས་ག་ཟླ་བའི་ཚེས་བཅོ་ལྔའི་ཉིན་ཐུགས་རྗེ་ཆེན་པོའི་ཞལ་དངོས་སུ་བསྟན་ནས་
དབང་དང་གདམས་པ་གནང་བས། ཏིང་ངེ་འཛིན་གྱི་སྒོ་བརྒྱ་ཕྲག་མང་བོ་ཐུགས་
རྒྱུད་ལ་འཁྲུངས་ནས་གྲུབ་པ་ཐོབ་པོ། །དེ་ནས་གྲོང་ཁྱེར་དབུས་སུ་བྱོན་པ་ན། སྐུ་
ལུས་ཤིན་ཏུ་མཛེས་པ་ལ་སྐྱེ་བོ་མང་བོས་ཕམ་པའི་སྐུར་འདེབས་བྱུང་བ་ན། ཁ་སརྦ་
ཎིའི་དུས་མཆོད་ཀྱི་ཁྲོམ་གསེབ་དུ་བྱོན་ནས་རང་གི་དབུ་བཅད་དེ་འཁར་གསིལ་གྱི་རྩེ་
ལ་བཏགས་ནས་གར་སྣ་ཚོགས་མཛད་དེ། ཁོ་མོ་ལ་ཕམ་པ་བྱུང་ན་མགོ་བོ་འབྱར་དུ་
མི་འདོད་ཅིང་། མ་བྱུང་ན་སྔར་ལྟར་གྱུར་ཅིག་ཅེས་བདེན་སྟོབས་བརྗོད་པ་ན། དབུ་
སྔར་ལྟར་གྱུར་པ་སོགས་རྫུ་འཕྲུལ་ཡ་མ་ཟུང་དཔག་མེད་བསྟན་ནས་ཀུན་གྱི་ལོག་ལྟ་ཞི་
ཞིང་དད་པའི་ས་ལ་བཀོད། ཐུགས་རྗེ་ཆེན་པོ་ཞལ་བཅུ་གཅིག་པའི་སྒྲུབ་ཐབས་དང་
པོ་བསྟོད། ཕག་མོའི་སྒྲུབ་ཐབས་སོགས་མཛད་ནས་བསྟན་པ་རྒྱ་ཆེར་སྤེལ། ཁོང་
གིས་དབང་དང་གདམས་པ་གནང་བའི་སློབ་མའི་གཙོ་བོ་ནི། ཟླ་བ་གཞོན་ནུ་དང་ཡེ་
ཤེས་བཟང་བོ་གཉིས་ཡིན།
དགེ་སློང་མ་དཔལ་མོ་དེ་ཉིད་ཀྱིས་པོ་བསྟོད་གསུངས་པ་དེ་ཁ་བ་ཅན་པར་བྱིན་
རླབས་མྱུར་དུ་འཇུག་པའི་རྟེན་འབྲེལ་ཡོད་གསུངས། དགེ་སློང་མ་དཔལ་མོས་རང་གི་
ཐུགས་དམ་གྱི་རྟེན་ཐུགས་རྗེ་ཆེན་པོ་བཅུ་གཅིག་ཞལ་གྱི་སྐུ་དེ་བསྣམས་ནས་རྫུ་འཕྲུལ་
གྱིས་བོད་དུ་བྱོན། ཕ་བོང་ཁའི་བྲག་ནོར་བུ་དགའ་འཁྱིལ་འདྲ་བའི་སྟེང་དུ་བབས།
བྲག་དེའི་སྟེང་དུ་ཁོང་གི་ཞབས་རྗེས་ཡོད། འཕགས་པའི་སྐུ་བྲག་དེའི་འོག་གཏེར་དུ་
སྦས། དེ་རྗེས་དགེ་སློང་མ་དཔལ་མོའི་རྣམ་འཕྲུལ། གུང་རུ་རྒྱལ་མཚན་བཟང་བས་
སེ་རའི་མཁན་པོ་མཛད་སྐབས། ཉང་བྲན་པའི་ར་རྫི་ཉིན་ལྟར་རི་དེ་ལ་ར་འཚོ་བ་ལ།
ར་མ་ཞིག་བྲག་དེའི་འོག་ཏུ་རྟག་པར་འགྲོ་བ་མཐོང་བས། ཕུག་པའི་ནང་དུ་འུར་རྡོ་
ད
ག་
ཏེ
ཀལ
190



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
འཕང་བས་ཟངས་ཀྱི་སྐད་འདྲ་བ་ཞིག་ལྷང་ངེར་བྱུང་། ར་རྫིས་ནང་དུ་ཞུགས་ཏེ་
བལྟས་པ་ན། འཕགས་པའི་སྐུ་དེ་གན་རྐྱལ་དུ་བཞུགས་པ་ལ་འོ་མས་མཆོད་པ་མཐོང་
སྟེ། དེར་ཕྱིན་པས་འཕགས་པས་གསུང་བྱོན་ཏེ། རྒྱལ་མཚན་བཟང་བོ་ལ་ང་ལོངས་
ཞེས་གསུངས་ པའི་འཕྲིན་བསྐྱལ། དེ་མ་ ཐག་ཆོས་རྗེ་ཉིད་ ཕེབས་ ཏེ་སྐུ་རྒྱབ་ ཏུ་
བསྣབས་ནས་ གདན་དྲངས། ལམ་བར་དུ་ངལ་ གསོ་ གནང་ནས་བཞུགས་པས།
འཕགས་པའི་སྐུ་ འདིས་ཆོས་མང་ དུ་གསུངས་པས། དེར་བཀའ་བསྒོ་ནང་ཞེས་
གྲགས། ར་རྫིའི་ཡུལ་ལ་ར་མ་རྩེ་ཞེས་གྲགས། འུར་རྡོ་རྩ་ཕྱག་ལ་ཕོག་པས་བསྣད་
པའི་ཤུལ་རིམ་གྱིས་སོས་པ་ད་ལྟའང་གསལ་བར་བཞུགས། སྐུ་དེ་སེ་རའི་རྟེན་གཙོར་
བཞུགས། དེ་བཞིན་དགེ་སློང་མ་དཔལ་མོ་རང་གི་སྐུའི་ཉེར་སྤྱད་མང་བོ་ཡང་རིམ་
གྱིས་བོད་ཡུལ་གྱི་རྟེན་དུ་བྱོན། ཁོང་གི་ལྷུང་བཟེད་པཎ་ཆེན་བློ་བཟང་ཆོས་རྒྱན་གྱི་
ཕྱག་ཏུ་འབྱོར་བ་བཀྲ་ཤིས་ལྷུན་པོར་བཞུགས། ཁོང་གི་སྐུ་རྒྱན་ནང་རྟེན་དུ་བཞུགས་
པའི་ཐུགས་རྗེ་ཆེན་པོ་རྒྱལ་བ་རྒྱ་མཚོའི་སྐུ་གསུང་བྱོན་མ་ཞ་ལུའི་རྟེན་གཙོར་བཞུགས།
ཁོང་གི་ཕྱག་འཁར་སོགས་ཡོད་དོ། ། སྐྱོན་གྱིས་མ་གོས་སྐུ་མདོག་དཀར། །རྫོགས་
སངས་རྒྱས་ཀྱི་དབུ་ལ་བརྒྱན། །ཐུགས་རྗེ་སྤྱན་གྱིས་འགྲོ་ལ་གཟིགས། །སྤྱན་རས་
གཟིགས་ལ་ཕྱག་འཚལ་ལོ། ། ཞེས་པ་འདི་ཡང་དགེ་སློང་མ་དཔལ་མོས་གསུངས་པ་
དང༌། པོ་བསྟོད་ཡང་ཁོང་གི་གསུང་ཡིན། །
པཎྜི་ཏ་ཟླ་བ་གཞོན་ནུ་ནི། རྒྱ་གར་ནུབ་ཕྱོགས་ཀྱི་གྲོང་ཁྱེར་བདེ་སྐྱོང་བྱ་བར་
བྲམ་ཟེའི་རིགས་སུ་འཁྲུངས། བྱིས་པའི་དུས་ལྕེར་གུར་གུམ་གྱིས་དྷི༔བྲིས་པ་སོགས་བློ་
རྣོ་བའི་ཐབས་བྱས་པས་ཡི་གེ་འབྲི་ཀློག་སོགས་ཐོགས་མེད་མཁྱེན། མཚན་ལ་བྲམ་ཟེ་
བདེ་བའི་བློ་གྲོས་སུ་གྲགས། ལོ་བཅུ་གསུམ་པ་ལ་རབ་ཏུ་བྱུང་། གནས་ལྔ་སྤྱི་དང་སྒྲ་
ཚད་ལ་མཁས་པའི་གྲགས་པས་ས་སྟེང་ཁྱབ། དགུང་ལོ་ཉེར་གཅིག་པར་བསྙེན་པར་
A
དུ་
ས
191



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྫོགས། བས་མཐའི་གནས་ཀུན་ཏུ་རྒྱུ་ཞིང་སྒྲུབ་པ་ཁོ་ན་མཛད།
པཎྜི་ཏ་ཡེ་ཤེས་བཟང་བོ་ནི། གངྒཱའི་འགྲམ་ཕོ་བྲང་ཀི་ཤི་ལིར་རྒྱལ་རིགས་སུ་
འཁྲུངས། དགུང་ལོ་བདུན་པར་རབ་ཏུ་བྱུང་། རིག་པའི་གནས་ལྔ་དང་། འཆད་
རྩོད་རྩོམ་གསུམ་དང་ཁྱད་པར་རྩོམ་ལ་མངའ་བརྙེས། ནམ་ཞིག་སྐུ་སྟོད་དུ་རྨ་ཞིག་
བྱུང་བ་མི་མ་ཡིན་གྱི་གནོད་པ་ཡིན་སྙམ་ནས། གཤིན་རྗེ་གཤེད་ནག་པོའི་གྲུབ་ཐོབ་
ཅིག་སྤྱན་དྲངས་ཏེ་དབང་ཞུས། བསྙེན་པ་མཛད་པས་སྐུ་ལུས་སུམ་འགྱུར་གྱིས་ཆེ་
བར་སོང་། ལུས་ལ་ཆུ་བུར་དང་ཟུག་རྔུ་དྲག་པོ་མེ་འདྲ་བ་བྱུང་བས་མཚེའུ་ཞིག་བསྐྱིལ་
ནས་དེར་བཅུག མཚེའུ་ཁོལ་བ་བྱུང་ཡང་འགྲོངས་མ་འདོད། དེ་ནས་རྐང་མགྱོགས་
པ་ཞིག་པཎྜི་ཏ་ཟླ་བ་གཞོན་ནུ་གདན་འདྲེན་དུ་མངགས་པར། ཟླ་གཞོན་ཉིད་དང་ཕོ་
ཉ་བ་གཉིས་རྐང་མགྱོགས་ཀྱིས་བྱོན་པའི་ལམ་ནས་པཎྜི་ཏ་ཅུང་ཟད་མནལ་དུ་སོང་
བར། བུད་མེད་སྔོན་མོ་གོས་ཤིང་ལོའི་རིས་ཅན་གྱོན་པ་ཨུཏྤལ་ཐོགས་པ་ཞིག་གིས་ཟླ་
གཞོན་ཁྱོད་ཀྱི་སློབ་མ་ཡེ་ཤེས་བཟང་བོས་སྔོན་བླ་མ་ལ་དམ་ཚིག་ཉམས་པས། ད་ལྟ་
ལུས་ལ་ཕོལ་མིག་བྱུང་བ་ཁྱོད་ཀྱིས་གསོ་ཐབས་མེད། འགྲོན་བུ་ཟད་པའི་ཚལ་གྱི་
གཙུག་ལག་ཁང་ན་ཐུགས་རྗེ་ཆེན་པོས་བྱིན་གྱིས་བརླབས་པའི་གྲུབ་ཐོབ་དགེ་སློང་མ་
དཔལ་མོ་བཞུགས་པ་སྤྱན་དྲོངས་དང་ནད་ལས་ཐར་ཅིང་མཆོག་གི་དངོས་གྲུབ་ཀྱང་
འཐོབ་པོ་ཟེར་ནས་མི་སྣང་བར་གྱུར། དེ་ནས་ཟླ་གཞོན་ལམ་ནས་དགེ་སློང་མའི་དྲུང་
དུ་ཐོན་ནས་ལོ་རྒྱུས་ཞུས་པར། སྔོན་གྱི་ལས་འཕྲོ་ཡོད་པས་འགྲོ་གསུངས། བྱོན་ཏེ་
དགེ་སློང་མས་མཚེའུ་ཁར་ཐུགས་རྗེ་ཆེན་པོའི་བདག་བསྐྱེད་ཅིག་བསྒོམས་པས་ནད་
ལས་གྲོལ། པཎྜི་ཏ་གཉིས་ཀས་དབང་དང་གདམས་པ་མཉན་ཏེ་གྲུབ་པ་ཐོབ་ནས་
འཕགས་པ་དང་དངོས་སུ་མཇལ་ཞིང་། སྨྱུང་བར་གནས་པ་ལན་བདུན་མཛད་པས་
ཡེ་ཤེས་བཟང་བོའི་ནད་ཐམས་ཅད་གྲོལ། འདི་གཉིས་ཀས་ཐུགས་རྗེ་ཆེན་པོའི་ཆོས་
192



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
སྐོར་རྒྱ་ཆེར་སྤེལ་ཏེ་དབང་དང་གདམས་པ་རྣམས་པེ་ཉ་བ་ལ་གནང་ངོ༌། །
པེ་ཉ་བ་ནི། བལ་བོའི་གྲོང་ཁྱེར་ཡམ་བུ་ཡམ་མགལ་དུ་ཡབ་བཟང་བོ་དཔལ་
དང་། ཡུམ་ཀུན་མཛེས་གཉིས་ཀྱི་སྲས་སུ་སྐུ་འཁྲུངས། མཚན་མཛེས་པའི་མེ་ཏོག་
ཅེས་བཏགས། ཡབ་ཡུམ་གྱིས་ཁྱིམ་ཐབས་འཛིན་པར་གསོལ་ཀྱང་མ་གསན་པར་
འཇམ་དབྱངས་དམར་སེར་བསྒྲུབས་པས་ཞལ་གཟིགས། ཚེ་གཅིག་ལ་སངས་རྒྱས་
པའི་དངོས་གྲུབ་ཞུ་ཞུས་པར། ཞལ་ནས་རྒྱ་གར་དུ་ཡེ་ཤེས་བཟང་བོ་ལ་ཞལ་བཅུ་
གཅིག་པའི་སྒྲུབ་ཐབས་ཞུས་ལ་སྒྲུབས་ཤིག ཚེ་འདིར་སངས་རྒྱས་ཀྱི་གོ་འཕང་འཐོབ་
པོ་ཞེས་ལུང་བསྟན། ཡབ་ཡུམ་གཉིས་ལ་གསང་ནས། གསེར་གྱི་རྒྱུན་རྣམས་ཤིང་ལོ་
ལ་དྲིལ་ནས་གཡའ་ཚེ་ཁུང་དུ་བཅུག་ནས་རྒྱ་གར་དུ་བྲོས། རྒྱ་གར་ན་སུ་མཁས། སུ་
བཙུན། སུ་བཟང་། སུས་གྲུབ་པ་ཐོབ། སེམས་ཅན་ལ་ཕན་སེམས་སུ་ཆེ་སོགས་དྲིས་
པར། གངྒཱའི་གླུ་བ་ན་རེ། ཁྱོད་ཅི་ལ་འགྲོ་ཟེར། སྐྱེ་འགྲོར་ཕན་པའི་ཆོས་ཟབ་མོ་
སྒྲུབ་སླ་བ་ཞིག་འཚོལ་དུ་འགྲོ་ཞུས་པར། འདོད་པ་དག་ཆེ། སེམས་བསྐྱེད་ཀྱང་
བཟང་སྟེ། དེ་འདྲའི་བླ་མ་དཀོན། པཎྜི་ཏ་ཟླ་བ་གཞོན་ནུ་དང་ཡེ་ཤེས་བཟང་བོར་
མཇལ་སྲིད་ཟེར། དེ་གང་དུ་བཞུགས་ཁྱོད་ལ་རྔན་པ་སྟེར་བྱས་པས། ཁྱེད་སེམས་
ཅན་གྱི་དོན་བྱེད་ན་ང་ལ་རྔན་པ་མི་དགོས་ཏེ། ཁོང་གཉིས་རེ་འགར་པོ་ཏ་ལར་
འཕགས་པར་ཆོས་ཉན་དུ་འགྲོ། རེ་འགར་སེམས་ཅན་གྱི་དོན་བྱེད། འདིར་སྡོད་
དང་འདིར་གནས་མེད། ལས་དང་སྨོན་ལམ་དག་པར་གར་ཡང་མཇལ་ཡོང་། ཁྱེད་
སྡོད་ནུས་ན་ས་གའི་ཚེས་བརྒྱད་ལ། ཡུལ་དབུས་འགྱུར་ཚལ་དུ་ཁ་སརྦ་ཎིའི་དུས་
མཆོད་ལ་འོང་ཟེར། དུས་དེར་བྱོན་པས་ཟླ་བ་གཞོན་ནུ་དང་ཡེ་ཤེས་བཟང་བོ་གཉིས་
ལ་ཞལ་མཇལ། ལོ་རྒྱུས་ཞུས་པས། ཕ་ལ་ཕ་ལ་རྒྱལ་བར་གྱུར་ཅིག་གསུངས་ནས་རབ་
བྱུང་མཛད། གདམས་པ་ཟབ་མོ་སྒྲུབ་སླ་བ་ཞུས་པར། འདི་ལས་ཟབ་པ་མེད་
193



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གསུངས་ཏེ་ཞལ་བཅུ་གཅིག་པའི་དབང་དང་སྒྲུབ་ཐབས་གནང༌། ལོ་ལྔ་རུ་འཚོ་བ་
བསོད་སྙོམས་མཛད་ནས་བསྒྲུབས་པས། ཕྱག་སྟོང་སྤྱན་སྟོང་གིས་གཙོས། སངས་
རྒྱས་བྱང་སེམས་བསམ་གྱིས་མི་ཁྱབ་པའི་ཞལ་གཟིགས་ཏེ་ལུང་བསྟན་དང་གྲུབ་པ་
ཐོབ། ཚུར་ལམ་སྔར་གྱི་གྲུ་བ་མ་ཁོམ་པ་ལ་ཆུ་འགྲམ་དུ་བྱམས་པ་བསྒོམས་པས། ཆུ་
དེར་གནས་པའི་ཀླུ་སྟོབས་ཀྱི་རྒྱུ་ཞེས་བྱ་བས་ལུས་དངོས་སུ་བསྟན་ནས་ཁོ་སྦྲུལ་ཆེན་པོ་
གཅིག་ཏུ་བྱས་པའི་སྟེང་ནས་བྱོན་ཞིང་། ཁོའི་བཀའ་སྲུང་དུ་ཁས་བླངས། དེ་ནས་
བལ་ཡུལ་དུ་བྱོན་ནས་འགྲོ་དོན་དཔག་མེད་མཛད། ཁོང་གི་སློབ་མའི་གཙོ་བོ་བྱང་
སེམས་ཟླ་རྒྱལ་ཡིན། །
བྱང་སེམས་ཟླ་བ་རྒྱལ་མཚན་ནི་མངའ་རིས་སྤུ་རེངས་སུ་སྐུ་འཁྲུངས། གཞོན་
དུས་ནས་རབ་ཏུ་བྱུང༌། སྡེ་སྣོད་གསུམ་ལ་མཁས་ཤིང་། བྱ་བྲལ་བརྟུལ་ཞུགས་ཀྱི་སྒོ་
ནས་སྒྲུབ་པ་སྙིང་བོར་མཛད་པས་ ཐུགས་རྗེ་ཆེན་པོ་ སོགས་ ལྷག་ པའི་ ལྷའི་ ཞལ་
གཟིགས། བལ་ཡུལ་དུ་བྱོན་ནས་གྲུབ་ཐོབ་པེ་ཉ་བར་མཇལ་ཏེ། ཐུགས་རྗེ་ཆེན་པོའི་
དབང་དང་གདམས་པ་གསན། སྐྱིད་གྲོང་དུ་རང་བྱུང་བ་ཏི་བཟང་བོའི་མདུན་དུ་
སྨྱུང་གནས་མཛད། ཞག་བདུན་ལ་གསོལ་བ་བཏབ་པས། ཇོ་བོའི་ཞལ་ནས། བྱས་
པ་མེད་པའི་བྱས་ཡུས་མ་ཚེ་གསུངས། འོ་ན་ཇི་ལྟར་བགྱི་ཞུས་པར། ལོང་བ་བརྒྱར་
མིག་བྱིན། ལྷ་ཁང་བརྒྱ་རྩ་བཞེངས། དགེ་སློང་བརྒྱུར་འཚོ་བ་དྲོངས། ལམ་འཕྲང་
བརྒྱ་འཆོས་གསུངས། དེ་འདྲ་འགྲུབ་དཀའ་ཞུས་པས། ཕྱག་སྟོང་སྤྱན་སྟོང་ལ་གསོལ་
བ་ཐོབ་གསུངས། དེ་ནས་དགེ་སློང་བཞི་སྡེ་རེ་ཁྲིད་ཅིང་བསོད་སྙོམས་མཛད། ཕྱིས་
སྐུ་བསོད་ཆེན་པོ་བྱུང་ནས། གཙུག་ལག་ཁང་རྙིང་གསོ་གསར་བཞེངས་བརྒྱ་ལྷག་
མཛད། མི་གསོད་པ་དང་མིག་འདོན་པ་གཉིས་བརྒྱ་ཙམ་བླུས། ཆོས་དང་ཟང་ཟིང་
གི་སྦྱིན་པ་དཔག་མེད་མཛད། དགེ་སློང་ལྔ་བརྒྱར་འཚོ་བ་འདྲེན་པ་བྱུང༌། སློབ་མར་
194



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ས་ཆེན་ཀུན་དགའ་སྙིང་བོ་དང་། འགྲོ་མགོན་ཕག་མོ་གྲུབ་པ། གྲུབ་ཐོབ་ལ་ཡག་པ།
ཉི་ཕུག་པ་སོགས་མཐའ་ཡས་པ་བྱུང་། གཙོ་བོ་ཉི་ཕུག་པ་ཡིན། །
གྲུབ་ཐོབ་ཉི་ཕུག་པ་ནི། མངའ་རིས་སྟག་སྡེ་སེངྒེ་ལུང་དུ་སྐུ་འཁྲུངས། དགུང་
ལོ་བདུན་ནས་རྒྱུ་འབྲས་ལ་རང་ཤུགས་ཀྱིས་འཛེམས་ཤིང་། ཏིང་ངེ་འཛིན་བརྟན་པོ་
རང་འཁྲུངས་སུ་བྱུང་། ལོ་བཅུ་བཞི་བར་ཁྱུང་རིན་ཆེན་གྲགས་པ་ལས་རབ་ཏུ་བྱུང་།
མཚན་ཆོས་ཀྱི་གྲགས་པར་བཏགས། ལོ་ཉི་ཤུ་བར་བསྙེན་རྫོགས་མཛད། པཎྜི་ཏ་
འབུམ་ཕྲག་གསུམ་པར་བཀའ་ཆོས་ཟླ་གཅིག་རིང་གསན། ཟངས་དཀར་གྱི་དྲུང་དུ་
ལོ་དྲུག་ཏུ་བདེ་མཆོག་རྣམ་སྲས་སོགས་དང་། དགེ་བཤེས་གཤན་ཅན་དུ་ལོ་ཙཱ་བའི་
ཆོས་དྲུག མངའ་རིས་ཀྱི་སྟོད་ལ་ཕག་མོ་བདེ་མཆོག རྔོག་གཞུང་བ་ལ་དགྱེས་རྡོར།
དཔྱལ་བ་ཀུན་དགའ་རྡོ་རྗེ་ལ་དགྱེས་རྡོར་དང་ཕག་མོའི་སྐོར་སོགས་སྔགས་ཕྱོགས་
དང༌། འབྲེ་ཤེས་རབ་འབར་དང་། དགེ་བཤེས་དཀོན་མཆོག་མཁར་ལ་ཕར་ཕྱིན།
ཇོ་བཙུན་ཁྱུང་དང་། སྟོད་ལུང་བ་རྒྱ་དམར་ལ་དབུ་ཚད། རོང་དུ་ངུར་སྨིག་པ་ཆེན་པོ་
ལ་མངོན་པ། དགེ་བཤེས་ལྕང་ར་བ་ལ་བྱམས་ཆོས། བ་ཚབ་ལོ་ཙཱ་བར་རིགས་
ཚོགས། མཆིམས་ཆེན་མོ་ལ་མངོན་པ་གོང་འོག མཐའ་བཞི་བ་ལ་འདུལ་བ་སོགས་
གསན་ཏེ། མཁས་པའི་གྲགས་སྙན་གྱིས་ས་སྟེང་ཁྱབ། གཞན་ཡང་སྣེ་ཟུར་བར་
དཀའ་གདམས་ཀྱི་ཆོས་བཀའ་དང་། དྭགས་པོ་ལྷ་རྗེར་ན་རོ་ཆོས་དྲུག མ་སྒོམ་བྱ་
བར་ལམ་འབྲས་སོགས་གསན། བླ་མ་བྱང་སེམས་ཟླ་བ་རྒྱལ་མཚན་གྱིས་ཞལ་བཅུ་
གཅིག་པའི་དབང་སྒྲུབ་ ཐབས་ལག་ལེན་ལུང་བསྟན་བཅས་གནང་སྟེ། རྟར་སྒོའི་
གངས་ལ་ལོ་བཅུ་བཞིར་སྒྲུབ་པ་མཛད། ལྷ་བཙན་དམ་ལ་བཏགས། སྲུང་མར་ཁས་
བླངས། མངོན་ཤེས་དང་རྫུ་འཕྲུལ་བསམ་གྱིས་མི་ཁྱབ་པས་འགྲོ་དོན་མཛད་ཚུལ་
མང་། དེ་ལྟར་དགུང་ལོ་གོ་གསུམ་པ་རྟའི་ལོར་དབྱར་ཟླ་ཐ་ཆུང་ཡར་ངོའི་ཚེས་གསུམ་
མ
ས
195



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གྱི་ཉི་ཤར་དུས་སུ་མྱ་ངན་ལས་འདས། ཁོང་གི་སློབ་མའི་གཙོ་བོ་ནི་རྡོ་རྗེ་རྒྱལ་བོ་ཡིན།
སྤྲུ་བ་རྡོ་རྗེ་རྒྱལ་བོ་ནི། མུས་ཀྱི་ལུང་ལག་སྤུ་བྱ་བར་འཁྲུངས། བཙས་མ་ཐག་
ཚུལ་ཁྲིམས་ཀྱི་དྲི་ངད་འཕྲོ་བ་བྱུང་བས་མཚན་དཀོན་མཆོག་ཚུལ་ཁྲིམས་སུ་བཏགས།
ཉི་ཕུག་པའི་དྲུང་དུ་ཕྱིན་སྐབས་སུ། འདི་རྒྱལ་སྲས་རྣམས་ཀྱི་གསུང་འཛིན་པ་ཞིག་
འོང་གསུངས། བང་དུ་བླངས་ཏེ་བསྟོད་པ་མཛད། རིམ་གྱིས་རབ་བྱུང་དང་དགེ་ཚུལ་
བསྙེན་རྫོགས་སོགས་བསྒྲུབས། སྤྱན་རས་གཟིགས་ཀྱི་དབང་སྨྱུང་གནས་ལག་ལེན་
དང་བཅས་པ་གནང་། གྲུབ་ཐོབ་པ་ལ་སྨྱུང་གནས་བདག་མ་ཤི་བར་དུ་བྱེད་ཞུས་པས་
ཐུགས་མཉེས་ནས་བྱང་སེམས་ཟླ་རྒྱལ་གྱིས་གནང་བའི་ཐུགས་དམ་ཤེལ་གྱི་སྤྱན་རས་
གཟིགས་གནང་ནས་གྲུབ་པ་ཐོབ་པར་ལུང་བསྟན། དེ་ལྟར་ལོ་ལྔར་སྨྱུང་གནས་
མཛད་པའི་དྲུག་ཏུ་འགྲོ་བའི་ཟླ་བ་གསུམ་པའི་ཚེས་བརྒྱུད་ལ་འཕགས་པ་ཕྱག་སྟོང་
སྤྱན་སྟོང་གི་ཞལ་གཟིགས། རྟོགས་པའི་ཡོན་ཏན་བསམ་གྱིས་མི་ཁྱབ་པ་བརྙེས། ད་
ནི་ང་འགྲོ་སྡོད་ཀྱི་དབང་ཡོད་གསུངས། ད་བར་ ཤ་ ཁམ་གཅིག་དང་ཆང་ ཐིགས་
གཅིག་ཁོག་པར་མ་སོང་བར་སྨྱུང་གནས་བྱས་པས་སེམས་མི་སྐྱོ་ལ། ལུས་རྒས་ཆོས་
མེད་ཚེ་དམྱལ་བར་འགྲོ་བ་ལ་སེམས་སྐྱོ། ད་ང་འགྲོ་བས་ལས་ངན་ཅན་རྣམས་ལ་ཕན་
ཕྱིར་ངའི་ལུས་འདི་མེར་བསྲེག་སྟེ། དགོན་འོག་ཏུ་བྱང་ཆུབ་མཆོད་རྟེན་ཞིག་བརྩིགས་
ཏེ་རུས་བུ་རྣམས་དེར་ཆུག གདན་ས་དགྲ་འཇིགས་ཀྱིས་ཟུངས་གསུངས་ནས་སྐུ་
གཤེགས། གདུང་རུས་ལ་ཐུགས་རྗེ་ཆེན་པོའི་སྐུ་དང་རིང་བསྲེལ་མང་དུ་བྱུང་ངོ༌། །
ཁོང་གི་སློབ་མའི་གཙོ་བོ་ཞང་སྟོན་དགྲ་འཇིགས་ནི། སྤུ་བའི་ཕུར་སྐུ་འཁྲུངས།
བཙས་སྐབས་གློག་དང་འབྲུག་གི་སྒྲ་དང་ས་གཡོ་བ་བྱུང་བས། ཁོང་གི་ཕས་དགྲ་ཞིག་
ཡོང་བས་འདི་འདྲ་རང་འཇིགས་ཟེར་བ་བྱུང་བས་མཚན་དེ་ལྟར་བཏགས། དགུང་ལོ་
བདུན་པར་བྱང་སེམས་རྡོ་རྗེ་རྒྱལ་བོ་ལས་རབ་ཏུ་བྱུང་། ས་སྐྱར་ཕེབས་ཏེ་ཚད་མ་སྡེ་
196



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
བདུན། བྱམས་ཆོས་སྡེ་ལྔ། མངོན་པ་གོང་འོག་ཀུན་སྦྱངས། དབུས་གཙང་དུ་གྲྭ་
སྐོར་མཛད། སྨན་བླ་དང་སྒྲོལ་མར་ཐུགས་དམ་མཛད། ཁྱད་པར་བྱང་སེམས་རྡོ་རྗེ་
རྒྱལ་བོ་དང་སྒྲོལ་མས་ལུང་བསྟན་ལྟར་སྒྲུབ་པ་ཉམས་ལེན་བྱས་པས་སྒྲོལ་མ་ཉེར་
གཅིག་དང་། བདེ་གཤེགས་བདུན། ཐུགས་རྗེ་ཆེན་པོ་ཕྱག་སྟོང་སྤྱན་སྟོང་རྣམས་ཀྱི་
ཞལ་གཟིགས། དབང་བསྐུར་ལུང་བསྟན་བྱིན་རླབས་ཐོབ། བྱང་སེམས་རྡོ་རྗེ་རྒྱལ་
བོས་ལོ་གསུམ་ལ་གདན་ས་འདིར་གྲྭ་བ་རྣམས་སྐྱོངས་གསུངས་ཏེ་ཤེལ་གྱི་འཕགས་པ་
གནང༌། དེར་སྨྱུང་གནས་ཁོ་ན་མཛད་པས། གཞན་སེམས་ཤེས་པའི་མངོན་ཤེས་
བྱུང༌། ལོ་གསུམ་ནས་ན་བཟའ་སོགས་ཀུན་འགྱེད་མཛད། དགེ་བཤེས་བྱང་ཡེ་ལ་
གདན་ས་སོགས་གཏད་དེ་དབེན་པར་སྨྱུང་གནས་མཛད་པས་གྲུབ་པ་ཐོབ་ཅིང་ནམ་
མཁར་འཕུར་བ་སོགས་ཀྱི་རྫུ་འཕྲུལ་བསྟན། དགུང་ལོ་རེ་གཅིག་པར་སྐུ་གཤེགས།
གཟིམས་མལ་ནས་རིང་བསྲེལ་བྲེ་གང་བྱུང་བ་སྤུ་བའི་འབུམ་ནང་དུ་བཞུགས།
ཁོང་གི་སློབ་མའི་གཙོ་བོ་མཁན་ཆེན་རྩི་འདུལ་བ་ནི། བྱ་ཚང་ཆོས་སྡིངས་སུ་སྐུ་
འཁྲུངས། ཡི་གེ་འབྲི་ཀློག་ལ་ཐོགས་པ་མེད་ཅིང༌། འཁོར་བར་ཡིད་འབྱུང་དང་
སེམས་ཅན་ལ་སྙིང་རྗེ་ཆེ། འཆད་ཉན་བྱེད་པ་མཐོང་ན་དགའ་བས་དགུང་ལོ་ཉེར་
གཅིག་པར་རབ་ཏུ་བྱུང༌། སྡེ་སྣོད་གསུམ་ལ་མཁས་པར་གྲགས། མཁའ་འགྲོའི་ལུང་
བསྟན་ལྟར་མདོག་སྟོད་དུ་དགེ་འདུན་གྱི་སྡེ་བཙུགས་པར་དགེ་འདུན་སྟོང་ཕྲག་ལྷག་
འདུས། སྨན་བླ་དང་སྒྲོལ་མ་ཐུགས་དམ་མཛད་པས། མནལ་ལམ་དུ་བུད་མེད་སྔོ་
སངས་ཤིག་ གིས་ དུས་ གསུམ་ སངས་ རྒྱས་རྣམས་ ཀྱི་ངོ་བོ་འཕགས་པ་སྤྱན་རས་
གཟིགས་ཡིན་པས། ཞང་སྟོན་དགྲ་འཇིགས་ལ་བརྟེན་ན་འགྲོ་དོན་འོང་བར་ལུང་
བསྟན་པ་ལྟར། ཐུགས་རྗེ་ཆེན་པོ་བཅུ་གཅིག་ཞལ་གྱི་དབང་ཞུས། སྨྱུང་གནས་སྟོང་
ཕྲག་གཅིག་གི་དམ་བཅའ་མཛད་པས་སུམ་བརྒྱ་སོང་བའི་ཚེ། ས་གའི་ཚེས་བཅུ་དྲུག་
197



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཉིན་ཐུགས་རྗེ་ཆེན་པོའི་ཞལ་གཟིགས། གསུང་བྱོན་ཞིང་ལུང་བསྟན་པས་གྲུབ་པ་
ཐོབ་ནས། སེམས་ཅན་སྨིན་གྲོལ་ལ་བཀོད། དགུང་ལོ་གྱ་གཉིས་སུ་ཕེབས་སྐབས།
ད་ནི་རེ་ཞིག་བྱམས་པའི་དྲུང་དུ་འགྲོ། དེ་ནས་བདེ་བ་ཅན་དུ་འགྲོ་གསུངས་ཤིང་སྐུ་
གཤེགས།
ཁོང་གི་སློབ་མའི་གཙོ་བོ་བྱང་སེམས་བདེ་བ་ཅན་ནི། མདོག་སྨད་སྐུ་དུ་
འཁྲུངས། དགུང་ལོ་བདུན་པར་རབ་ཏུ་བྱུང་། ཕར་ཕྱིན་དང་འདུལ་བར་མཁས།
སྨན་བླ་དང་སྒྲོལ་མ་ཐུགས་དམ་མཛད་པས། སྒྲོལ་མའི་ཞལ་གཟིགས་ནས་ལུང་
བསྟན་ལྟར། མཁན་ཆེན་རྩི་འདུལ་བར་ཐུགས་རྗེ་ཆེན་པོ་ཕྱག་སྟོང་སྤྱན་སྟོང་གི་
དབང་ལུང་རྣམས་ཞུས། གྲངས་བསྙེན་ཞིག་ང་རང་གི་རྩར་སྡོད་ལ་ཐོངས་གསུངས་པ་
ལྟར་བཏང་། སྨྱུང་གནས་སྟོང་ཕྲག་ལྔའི་དམ་བཅའ་མཛད་ནས་སུམ་བརྒྱ་སོང་བའི་
ཚེས་བརྒྱད་ཅིག་གི་དངོས་གཞིའི་ནུབ་འོད་དཀར་བོ་ཞིག་མདུན་དུ་འདུག་པ་ཕྱག་
གིས་བཟུང་བས། འོད་དེས་ཁོང་ཁྱེར་ནས་པོ་ཏ་ལར་བསླེབས། ཤེལ་གྱི་ས་གཞི་མེ་
ཏོག་གི་སྐྱེད་ཚལ། རིན་པོ་ཆེའི་རི་དང་ཤིང་། སྤྲུལ་བའི་བྱ་དང་རི་དྭགས། ལྷ་ལྷ་མོ།
གཞལ་ཡས་ཁང་ལྟ་ན་སྡུག་པར་ འཕགས་ པ་འཁོར་བཅས་བཞུགས་པར་མཇལ།
གཞལ་ཡས་ཁང་གི་སྒོ་གཅིག་མིན་པ་གསུམ་ཕྱེ་སྟེ་ཕྱག་དང་སྐོར་བ་བྱས། འཕགས་
པའི་ཞལ་ནས་རིགས་ཀྱི་བུ་འོངས་པ་ལེགས་སོ། ། མ་ཤིའི་བར་སེམས་ཅན་གྱི་དོན་
གྱིས། ཤི་ཁར་ངས་འབོད་དུ་བཏང་གིས་གསུངས་ཏེ་འོད་ཟེར་དཀར་བོ་ཞིག་སྙིང་
གར་ཐིམ་པས་དགའ་བདེས་ལུས་ངག་ཡིད་གསུམ་ཁྱབ་ནས་མནལ་ལས་སད། དེ་
ནས་མཚན་མོར་འཕགས་པའི་དྲུང་དུ་ཆོས་གསན་དུ་གཤེགས། དུས་རེ་ཞིག་ན་སྤང་
ཡུལ་བདེ་བ་ཅན་དུ་ཐུགས་དམ་རྩེ་གཅིག་བཞུགས་པའི་ངང་ནས་པོ་ཏ་ལར་གཤེགས།
སྤུར་བཞུས་པར་རིང་བསྲེལ་དང་སྐུ་རང་བྱོན་མང་དུ་བྱུང་།
198



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ཁོང་གི་སློབ་མའི་གཙོ་བོ་བྱང་སེམས་ཆུ་བཟང་བ་ནི། མུས་སུ་འཁྲུངས། ལོ་
བཅུ་གཅིག་པར་དགེ་བསྙེན་དང་རབ་བྱུང་མཛད། སྤྱོད་འཇུག་དང་དབུ་མ་སོགས་
སྦྱངས་པས་མཁས་པར་གྲགས། དབེན་པར་སྒྲུབ་པ་ལ་གཞོལ་བར་མཛད། ནུབ་
ཅིག་རྨི་ལམ་དུ་མི་དཀར་བོ་ཞིག་གིས་ཁྱོད་དང་ང་ལ་ལས་འབྲེལ་ཡོད། ང་དང་ཁྱད་
མེད་པའི་བྱང་སེམས་བདེ་བ་ཅན་ལ་སྤྱན་རས་གཟིགས་ཀྱི་སྒྲུབ་ཐབས་སོགས་ཞུས་
ནས་ཉམས་སུ་ལོངས་དང་གསུངས་པ་ལྟར། ནངས་པར་སོང་ནས་ཞུས་ཚེ། སྐྱབས་
སུ་མཆི་འཕགས་པ་ཡིན་པའང་། ང་ལ་རྨི་ལམ་བཟང་བོ་ཞིག་བྱུང་གསུངས། སྒྲུབ་
ཐབས་ལག་ལེན་དང་བཅས་པ་གནང་། སྨྱུང་གནས་བརྒྱ་རྩ་གཅིག་མཛད་ནས་འགྲོ་
ཞུས་པར། འཕགས་པའི་ཞལ་མ་གཟིགས་བར་དུ་སྡོད་གསུངས། སྨྱུང་གནས་སུམ་
བརྒྱའི་མཚམས་བཅོ་ལྔའི་ནུབ། ནམ་མཁའ་འོད་ཀྱིས་ཁྱབ་པར་བྱུང་བས། འཕགས་
པ་ཕྱག་སྟོང་སྤྱན་སྟོང་འཁོར་བཀའ་གདམས་བརྒྱུད་པས་བསྐོར་བ་ལྷ་དུ་མས་མཆོད་པ་
འབུལ་བ་ གཟིགས། ད་ ལྟའི་ བར་ ཐུགས་ རྗེ་ མི་ འཛིན་ པ་ ཅིས་ ལན་ དྲིས་ པས།
འཕགས་པས་ང་ཁྱོད་དང་སྐད་ཅིག་མ་བྲལ་བར་ཡོད། ངས་ལུང་བསྟན་དུས་ཁྱོད་ཀྱི་
རྣམ་རྟོག་ལ་འདི་བདུད་ཡིན་སྙམ་པས་ལན། ད་ངའི་གདམས་པ་འདི་སེམས་ཅན་
བསོད་ནམས་ཅན་རྣམས་ལ་སྟོན་ཅིང་སྒོམས་ཤིག་གསུངས། ཕྱི་ཉིན་བླ་མར་དེ་ལྟར་
ཞུས། མུས་སུ་བྱོན་ནས་ཟླ་རེར་སྨྱུང་གནས་སྒྲུབ་པ་ཆེན་མོ་རེ་མཛད། དགུང་ལོ་གྱ་
བརྒྱད་པར་ནམ་འཐོང་གི་ཟླ་བར་དོན་ཞགས་ཀྱི་སྒྲུབ་པ་མཛད་པས་མེ་ཏོག་གི་ཆར་
དང་སྒྲ་འོད་སོགས་ལྟས་དུ་མ་དང་། གནས་བཅུའི་མཆོད་པ་མཛད་པས་ཚད་ལྡན་གྱི་
དགེ་སློང་མང་བོ་བྱོན། སངས་རྒྱས་སྨན་བླའང་བྱོན་ནས་ཞལ་གཟིགས། གནོད་
སྦྱིན་གྱི་སྡེ་དཔོན་རྣམས་ཀྱིས་ལྷའི་བདུད་རྩི་དྲངས་ཏེ་སྐྱེམས་པའི་གདུང་བ་བསལ།
དེ་བཞིན་རིགས་གསུམ་མགོན་པོའི་ཞལ་གཟིགས་པ་སོགས་མང་། ཞལ་ཆེམས་སུ་
199



༄༅
རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྒྱགས་ལྷག་གང་ཡོད་སྨྱུང་གནས་ཕྱོགས་སུ་ཐོངས། ཐོར་ཐུག་རེའམ། འོ་མ་རེའམ།
ཚྭ་སྤར་རེ་ཙམ་ཐོབ་དང་ང་ལ་འཕགས་པས་ལུང་བསྟན་པས་བསོད་ནམས་དཔག་ཏུ་
མེད་པ་ཡོད། སྨྱུང་གནས་ཀྱི་ཕྱོགས་སུ་ཅི་འགྱུར་གྱིས་གསུངས་ཏེ་སྐུ་གཤེགས།
ཁོང་གི་སློབ་མའི་གཙོ་བོ་རྗེ་རིན་ཆེན་ཤེར་འབུམ་ནི། མདོག་སྟོད་དུ་སྐུ་
འཁྲུངས། ཆུང་དུས་ནས་རབ་ཏུ་བྱུང༌། ཇོ་ནང་ཀུན་སྤངས་ཀྱི་དྲུང་དུ་བཀའ་ཆོས་
མང་དུ་ཞུས། རི་ཁྲོད་དུ་བཞུགས་ནས་འཚོ་བ་དཀའ་ཐུབ་བསྟེན་ཏེ་སྒྲུབ་པ་སྙིང་བོར་
མཛད། མཁན་ཆེན་ཆུ་བཟང་ བར་ ཐུགས་རྗེ་ཆེན་པོའི་ དབང་ དང་ གདམས་ པ་
གསན། སྨྱུང་གནས་མཛད་པས་ཐུགས་རྗེ་ཆེན་པོའི་ཞལ་གཟིགས། ཁོང་གི་སློབ་
མའི་གཙོ་བོ་རྒྱལ་སྲས་ཐོགས་མེད་ཡིན།
རྒྱལ་སྲས་ཐོགས་མེད་བཟང་བོ་ནི། ཡུལ་ཕུལ་བྱུང་བྲག་སྐྱེ་བྱ་བར་ཤིང་ལུག་
ལོར་སྐུ་འཁྲུངས། ཡི་གེ་ཀློག་འདོན་དང་རིག་གནས་སོགས་མཐོང་ཙམ་གྱིས་ཤེས།
དགུང་ལོ་བཅུ་ གཉིས་ པར་ རབ་ ཏུ་ བྱུང་། མཚན་ལ་བཟང་ བོ་ དཔལ་ དུ་ གསོལ།
དགུང་གྲངས་བཅོ་ལྔ་བར་བོ་དོང་བའི་ཆོས་གྲྭར་བྱོན། བླ་མ་ཀུན་རྒྱལ་བར་མངོན་པ་
ཀུན་བཏུས་ གསན། རྩོད་པ་མཛད་པས་རིགས་ལུང་སོགས་ལ་ཀུན་ངོ་མཚར་ཏེ་
ཐོགས་མེད་གཉིས་པ་ཡིན་ཞེས་གླེང་བས་མཚན་ཡང་དེ་ལྟར་གྲགས། བྱམས་ཆོས་ལྔ།
བསླབ་སྤྱོད། རིགས་ཚོགས་དྲུག ཚད་མ་སྡེ་བདུན་ སོགས་ལ་སྦྱངས། འཇམ་
དབྱངས་ས་སྐྱ་བ་དང༌། བུ་སྟོན་རིན་པོ་ཆེ་སོགས་བླ་མ་བཞི་བཅུ་ཙམ་ཡོད། ཁྱད་
པར་བྱང་སེམས་བསོད་གྲགས་པ་དང༌། རིན་ཆེན་ཤེར་འབུམ་གཉིས་བཀའ་དྲིན་ཟླ་
མེད་དུ་འཛིན། དེ་གཉིས་ལས་ཐེག་ཆེན་བློ་སྦྱོང་གི་གནད་རྣམས་དང༌། བྱང་ཆུབ་ཀྱི་
སེམས་རྣམས་ལ་ངེས་པ་བརྟན་པོ་འཁྲུངས། དགུང་ལོ་སུམ་ཅུར་བྱང་སེམས་རིག་
མགོན་པ་ལས་བསྙེན་པར་རྫོགས། དགུང་ལོ་སོ་གཉིས་པ་ནས་བོ་དོང་རྟ་རའི་གདན་
200



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ས་མཛད་དེ་དུས་ཆོས་སུ་ཕར་ཕྱིན། ཚད་མ། མངོན་པ། མདོ་སྡེ་རྒྱན། རྒྱུད་བླ་མ།
སྤྱོད་འཇུག་སྟེ་པོ་ཏི་དྲུག་གི་བཤད་པ་བཅས་གནང་ནས་བསྟན་འགྲོའི་དོན་མཛད།
དགུང་གྲངས་ཞེ་གསུམ་པ་ལ། པོ་ཏ་ལ་དང་མཚུངས་པའི་དངུལ་ཆུ་ཆོས་རྫོང་དུ་བྱོན་
ནས་སྐུ་མཚམས་མཛད། དོན་གཉེར་ཅན་ལ་བློ་སྦྱོང་གི་ཆོས་མང་དུ་གནང་། སྤྱོད་
འཇུག་གསུང་དུས་ནམ་མཁའ་ནས་མེ་ཏོག་གི་ཆར་བབས། མདོ་སྡེ་རྒྱན་གྱི་ཊཱིཀྐ་
སོགས་ལེགས་བཤད་ཀྱི་རྩོམ་པ་མང་དུ་མཛད། བྱང་ཆུབ་ཀྱི་སེམས་བཅོས་མིན་
ཐུགས་ལ་འཁྲུངས་པས། མདུན་ན་ཤ་ཁྱི་ཞིག་ཡོད་པས་རྨུགས་འཕྲོ་ཆད་ནས་རྣ་བ་
མོར་རྩེ་གདུང་དང་། སྤྱང་ཁུ་ཞིག་ཡོད་པ་གཞན་ལ་མི་འཚེ་ཞིང་ཤ་མི་ཟ་བ་སོགས་
བྱུང༌། ངང་བ་གཅིག་ཡོད་པས་སྐོར་བ་བྱེད་པ་སོགས། དེ་ལྟར་སྣེ་གདོང་དང་ཁྲ་
འབྲུག རྩེད་ཐང་སོགས་དབུས་ཕྱོགས་དང་། གཙང་སྟོད་ཀུན་ཏུ་བསྟན་འགྲོའི་དོན་
རྒྱ་ཆེར་མཛད། དགུང་ལོ་དོན་ལྔ་བ་ས་བྱ་ལོའི་ཟླ་བ་བཅུ་བའི་ཚེས་ཉི་ཤུའི་དགོང་མོར་
སྐུ་གཤེགས། སློབ་མ་མཁན་ཆེན་ཤེས་རབ་རྩེ་མོ། རེད་མདའ་བ་སོགས་མང་ཡང་
འདིའི་རྒྱུད་འཛིན་གཙོ་བོ་ཤངས་པ་ཀུན་མཁྱེན་པ་ཡིན།
ཤངས་པ་ཀུན་མཁྱེན་ཤེས་རབ་དཔལ་བཟང་ནི། གཡས་རུ་ ཤངས་སུ་སྐུ་
འཁྲུངས། གཞོན་དུས་ནས་རབ་ཏུ་བྱུང༌། རྒྱལ་སྲས་ཐོགས་མེད་བཟང་བོ་སོགས་
བསྟེན་ཏེ་མདོ་སྔགས་ཀྱི་ཆོས་གསན་ཅིང་སྦྱངས་པ་མཐར་ཕྱིན། ཉུག་ཆོས་སྡེ་བཏབ་
ཀྱང་གྲོང་དང་ཉེ་བས་དགོན་གནས་གཞན་འཚོལ་བར་བྱོན་ཚེ། མི་དཀར་རྟ་དཀར་
ཅན་ཞིག་གིས་ལམ་སྣ་ཁྲིད་དེ་ཤངས་མདོའི་རི་གླང་ཆེན་ཆུ་འཐུང་འདྲ་བའི་ངོས་སུ་
གནས་བརྟན་བཅུ་དྲུག་ཞལ་འཛོམས་པ་དངོས་སུ་གཟིགས་ནས་གནས་དེར་རི་བོ་
དགེ་འཕེལ་ཞེས་བྱ་བའི་ཆོས་སྡེ་བཏབ། དགེ་འདུན་མང་དུ་འཕེལ་ཏེ། གྲྭ་ཚང་
གསུམ་དུ་བཀྱེས་ནས་འཕྲིན་ལས་རྒྱ་ཆེར་འཕེལ། བླ་མ་འདིའི་ཞབས་ལ་རྗེ་དགེ་
201



་
༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འདུན་གྲུབ་ཀྱིས་ཀྱང་གཏུགས་ཤིང༌། འདིར་བཞུགས་སྐབས་འཇམ་མགོན་ཙོང་ཁ་
བའི་ཞལ་གཟིགས་ཏེ་བཀྲ་ཤིས་ལྷུན་པོ་འདེབས་པའི་ལུང་བསྟན་ཐོབ་པ་སོགས་བྱུང་།
འདིའི་སློབ་མའི་གཙོ་བོ་ཚུལ་ཁྲིམས་དཔལ་བཟང་ཡིན་ནོ། །
སེམས་དཔའ་ཆེན་པོ་ཚུལ་ཁྲིམས་དཔལ་བཟང་ནི། ཉུག་རུར་སྐུ་འཁྲུངས་ཤིང་
ལུང་རྟོགས་ཀྱི་ཡོན་ཏན་བརྙེས། ཀུན་མཁྱེན་ཤེས་རབ་དཔལ་བཟང་གི་ཞབས་ལ་
གཏུགས། དེ་ཉིད་འདས་ནས་རི་བོ་དགེ་འཕེལ་གྱི་གདན་ས་བསྐྱངས་ནས་འགྲོ་དོན་
རྒྱ་ཆེར་འཕེལ། འདིའི་རྒྱུད་འཛིན་གྱི་གཙོ་བོ་བླ་མ་རིན་ཆེན་བཤེས་གཉེན་ཡིན།
སློབ་མའི་གཙོ་བོ་མཁས་གྲུབ་སངས་རྒྱས་རྒྱ་མཚོ་ཡིན། འདི་ཉིད་ཀྱི་རྣམ་ཐར་ཞིབ་
པར་མ་རྙེད་པས་གཞན་ལས་ཤེས་དགོས། མཁས་གྲུབ་སངས་རྒྱས་རྒྱ་མཚོ་ལས་
སྐྱབས་མཆོག་དཔལ་བཟང་ལ་བརྒྱུད།
སྐྱབས་མཆོག་ དཔལ་ བཟང་ནི། རྟ་ཕུའི་ བླ་ གཤོང་ཟེར་བར་སྐུ་འཁྲུངས།
དགུང་ལོ་བཅུ་གསུམ་པར་མཁས་གྲུབ་གྲགས་པ་བསམ་འགྲུབ་ཀྱི་སྤྱན་སྔར་རབ་ཏུ་
བྱུང་ཞིང་མཚན་སྐྱབས་མཆོག་དཔལ་བཟང་གསོལ་ཞིང༌། ཕར་ཕྱིན་དང་ཚད་མ།
དབུ་མ། འདུལ་བ་སོགས་ལ་མཁས། ཆོས་རྗེ་སྟོབས་ལྡན་འོད་ཟེར་བར་ལམ་རིམ་
གཟབ་བཤད་དང་། བཀྲ་ཤིས་ལྷུན་པོར་ཀུན་མཁྱེན་ཆོས་འབྱོར་དཔལ་བཟང་ཡབ་
སྲས་ལ་དཀའ་ཆེན་བཞི་སོགས་གཞུང་ཆེན་དུ་མ་དང་། པཎ་ཆེན་ཡེ་ཤེས་རྩེ་མོར་
བཅས་ལ་མདོ་སྔགས་ཀྱི་ཆོས་མང་དུ་གསན། མཁས་གྲུབ་སངས་རྒྱས་རྒྱ་མཚོར་རྗེ་
ཡབ་སྲས་ཀྱི་མན་ངག་རྣམས་དང་། བཀའ་དང་དགོངས་འགྲེལ་བོད་དུ་འགྱུར་བ་
ཕལ་ཆེར་ཉན། ཁྱད་པར་ཐུགས་རྗེ་ཆེན་པོའི་དབང་གསན། དགུང་ལོ་ཞེ་བཞི་བར་
པཎ་ཆེན་ལས་བསྙེན་པར་རྫོགས། དབེན་པའི་གནས་སུ་སྒྲུབ་པ་ལ་བཞུགས། ལྷག་
པའི་ལྷའི་ཞལ་གཟིགས། རང་གཞན་གྱི་ཚེ་རབས་བརྒྱ་སྟོང་གཟིགས་པའི་མངོན་ཤེས་
202



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
དང་། ནམ་མཁར་སྐྱིལ་ཀྲུང་བཅས་པ་སོགས་རྫུ་འཕྲུལ་ཡ་མ་ཟུང་བསྟན། དགུང་ལོ་
རེ་གཅིག་པར་བཅུ་གཅིག་ཞལ་དང་དོན་ཞགས་ཀྱི་བསྙེན་སྒྲུབ་མཛད་པས། འཕགས་
པས་དབང་བསྐུར། བྱིན་གྱིས་བརླབས་ཤིང་ལུང་བསྟན་ཐོབ་པ་སོགས་གསང་བའི་
རྣམ་ཐར་མང་། སློབ་མའི་གཙོ་བོ་དབེན་ས་བ་ཡིན། །
དབེན་ས་བ་བློ་བཟང་དོན་གྲུབ་ནི། དབེན་ས་ཟེར་བར་ཡབ་བསོད་ནམས་རྡོ་
རྗེ་དང་། ཡུམ་བལ་འཛོམས་སྐྱིད་གཉིས་ཀྱི་སྲས་སུ་སྐུ་འཁྲུངས། འཁྲུངས་མ་ཐག་
མར་གྱུར་སེམས་ཅན་ཐམས་ཅད་སྙིང་རེ་རྗེ། ཨོཾ་མ་ཎི་པདྨེ་ཧཱུཾ་ཞེས་ཡིག་དྲུག་བརྗོད།
དགུང་ལོ་ལྔ་དྲུག་ཙམ་ནས་ཐུབ་དབང་དང་། རྗེ་ཙོང་ཁ་བའི་ཞལ་གཟིགས་ཏེ་གསུང་
གི་གནང་བ་ཐོབ། དགུང་ལོ་བཅུ་གཅིག་པར་ཆོས་རྗེ་ལྷ་རི་རྩེ་བའི་དྲུང་དུ་རབ་ཏུ་
བྱུང་། མཚན་བློ་བཟང་དོན་གྲུབ་གསོལ། ལམ་རིམ་སོགས་གསན། བཀྲ་ཤིས་ལྷུན་
པོར་གསན་སྦྱོང་གནང་། རྗེ་སྐྱབས་མཆོག་དཔལ་བཟང་བོས་ཐུགས་རྗེ་ཆེན་པོ་བཅུ་
གཅིག་ཞལ་གྱི་དབང་བསྐུར་དུས་དཀྱིལ་འཁོར་གྱི་འདོད་སྣམ་སྟེང་ན་ལྷ་རྣམས་གར་
མཛད་པ་དང་། རི་བོ་དགེ་འཕེལ་དུ་རང་ཉིད་བཅུ་གཅིག་ཞལ་གྱི་སྐུར་བཞེངས་ཏེ་
གཞན་ལ་བསྟན་པར་མཛད། བ་རྣམ་ཇོ་མོ་ལྷ་རིར་གྲུབ་ཆེན་ཆོས་རྡོ་རྗེ་ལས་རྗེ་བླ་
མའི་སྙན་བརྒྱུད་ཐུན་མོང་མ་ཡིན་པ་སྤྲུལ་བའི་གླེགས་བམ་བཅས་ཐོབ་སྟེ་དགེ་ལྡན་
སྙན་བརྒྱུད་ཀྱི་བདག་པོར་གྱུར། དགུང་ལོ་བཅུ་བདུན་ནས་ཞེ་གཉིས་བར་བྲག་སྐྱ་རྡོ་
རྗེ་ཕོ་བྲང་སོགས་སུ་འཚོ་བ་དཀའ་སྤྱད་ལ་བརྟེན་ནས་ཟབ་ལམ་རྡོ་རྗེའི་རྣལ་འབྱོར་ལ་
གཞོལ་བས་ཟུང་འཇུག་གི་གོ་འཕང་བརྙེས། མདོ་རྒྱུད་རྣམས་སཾ་ཀྲྀ་ཏའི་སྐད་དུ་ཉན་
པ། ནམ་མཁར་འཕུར་བ། བྲག་ལ་ཐོགས་པ་མེད་པ་སོགས་མཛད། གྲུབ་ཆེན་ཆོས་
རྡོ་རྗེ་དང་རྣམ་གཉིས་དབུས་གཙང་གི་ས་ཆ་ཕལ་ཆེར་ཞབས་ཀྱིས་བཅགས། ཡེ་ཤེས་
ཀྱི་མགོན་པོ་སོགས་ལྷ་བླ་མའི་ལུང་ལྟར་དབེན་ས་ཆོས་ཀྱི་ཕོ་བྲང་བཏབ། སྒྲུབ་བརྒྱུད་
203



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཀྱི་བསྟན་པ་སྤེལ། སྙན་བརྒྱུད་ ཟབ་མོ་བླ་མའི་རྣལ་ འབྱོར་དང་། བདེ་ གསང་
འཇིགས་གསུམ་གྱི་ཁྲིད་ཞལ་ཤེས་སོགས་ཡི་གེར་བཀོད་པའི་གླེགས་བམ་བཞག ཆོ་
འཕྲུལ་ཟླ་བའི་ཉེར་གསུམ་ལ་སྐུའི་བཀོད་པ་བསྡུས། སྐུ་གདུང་རིལ་བོ་དབེན་སར་
བཞུགས། སློབ་མའི་གཙོ་བོ་སངས་རྒྱས་ཡེ་ཤེས་སོ། ། །
མཁས་གྲུབ་སངས་རྒྱས་ཡེ་ཤེས་ནི། གཡག་སྡེ་པཎ་ཆེན་གྱི་སྐུ་རིགས་སུ་ཤིང་
བྱིའི་ལོར་འཁྲུངས། བླ་མ་ཡོན་ཏན་བཟང་བོའི་དྲུང་དུ་དགེ་བསྙེན་བསྒྲུབས། མཚན་
ཆོས་སྐྱབས་རྡོ་རྗེ་གསོལ། ཡང་དགེ་ཚུལ་བསྒྲུབས་པས་སངས་རྒྱས་ཡེ་ཤེས་གསོལ།
དགུང་ལོ་བཅོ་ལྔ་བར་བཀྲ་ཤིས་ལྷུན་པོའི་ལེགས་གྲུབ་གྲྭ་ཚང་དུ་ཕེབས་ནས་འཇམ་
དབྱངས་དགེ་འདུན་བློ་བཟང་ལས་ཚད་མ་རྣམ་འགྲེལ་གསན། དེའི་རྗེས་བཀའ་ཆེན་
གཞན་ལ་སྦྱང་། དེ་ནས་གངས་ཅན་ཆོས་འཕེལ་དུ་པཎ་ཆེན་དོན་ཡོད་རྒྱལ་མཚན་
པར་བློ་སྦྱོང་སོགས་ཀྱི་ཁྲིད་མང་དུ་གསན། རྒྱུད་སྨད་དུ་ལོ་གཅིག་ལྷག་བཞུགས།
དབེན་དགོན་དུ་རྒྱལ་བ་དབེན་ས་བ་ཆེན་པོར་མཇལ་ཏེ། ཐུགས་རྗེ་ཆེན་པོའི་དབང་
སོགས་དང༌། རྗེའི་སྙན་བརྒྱུད་སྐོར་གསན། དབེན་དགོན་དུ་ལས་གྲལ་བ་མ་འགྲིག་
པར་ཤངས་མདོར་རི་བོ་དགེ་འཕེལ་དུ་རྗེ་ཕྱོགས་ལས་རྣམ་རྒྱལ་བའི་དྲུང་དུ་བསྙེན་
རྫོགས་མཛད། དབེན་ས་ཆོས་ཀྱི་ཕོ་བྲང་དུ་དབེན་ས་བ་ཆེན་པོ་འདས་ནས་སྐུ་བརྙན་
རིན་པོ་ཆེས་གཙོས་སྐུ་གསུང་ཐུགས་རྟེན་གཙུག་ལག་ཁང་མང་དུ་བཞེངས་ཤིང་སྙན་
བརྒྱུད་ཀྱི་ བསྟན་ པ་ སྤེལ། སློབ་ མའི་ གཙོ་ བོ་ པཎ་ ཆེན་ བློ་ བཟང་ ཆོས་ ཀྱི་ རྒྱལ་
མཚན་ཡིན།
པཎ་ཆེན་བློ་བཟང་ཆོས་ཀྱི་རྒྱལ་མཚན་ནི། གཡག་སྡེ་པཎ་ཆེན་དང་མཁས་
གྲུབ་སངས་རྒྱས་ཡེ་ཤེས་ཀྱི་སྐུ་རིགས་སུ་ཡབ་འཚོ་བྱེད་ཚེ་རིང་དཔལ་འབྱོར་དང་།
ཡུམ་མཚོ་རྒྱལ་གཉིས་ཀྱི་སྲས་སུ་ལྕགས་རྟ་ལོར་སྐུ་འཁྲུངས། མཚན་ཆོས་རྒྱལ་དཔལ་
204



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ལྡན་བཟང་བོར་བཏགས། དགུང་ལོ་གསུམ་ནས་འཇམ་དཔལ་མཚན་བརྗོད་མ་
བསླབ་པར་ཤེས། གཅོད་པ། ཆོས་སྤྱོད་སོགས་གཟིགས་ཙམ་གྱིས་མཁྱེན། མཁས་
གྲུབ་སངས་རྒྱས་ཡེ་ཤེས་ཀྱིས་དབེན་ས་བའི་སྤྲུལ་སྐུར་ངོས་བཟུང་སྟེ་བསྐྱངས། དགུང་
ལོ་བཅུ་གསུམ་པར་དབེན་སར་ཕེབས་ནས་སངས་རྒྱས་ཡེ་ཤེས་ཀྱི་དྲུང་དུ་རབ་བྱུང་
དགེ་ཚུལ་བཞེས། མཚན་བློ་བཟང་ཆོས་རྒྱན་དུ་གསོལ། དབེན་སའི་སྙན་བརྒྱུད་
གསན། འབྱུང་འགྱུར་ལུང་སྟོན་དང་མདོ་སྔགས་ཀྱི་གཞུང་ལ་ ཐོགས་པ་མེད་པ་
སོགས་ཀྱིས་དབེན་ས་བའི་སྤྲུལ་སྐུ་ཡིན་པར་ཀུན་ཡིད་ཆེས་ནས་དགེ་འདུན་རྒྱ་མཚོའི་
དབུས་སུ་ཁྲི་ལ་བཀོད། ནམ་མཁར་མེ་ཏོག་ཁ་དོག་སྣ་ལྔའི་ཆར་བབས། འཆད་རྩོད་
རྩོམ་གསུམ་ལ་ཐོགས་པ་མེད། ལམ་རིམ་ཆེ་ཆུང་གཉིས་ཐུགས་ལ་བཟུང་། མཁས་
གྲུབ་སངས་རྒྱས་ཡེ་ཤེས་ལས་ཐུགས་རྗེ་ཆེན་པོ་སྤྱི་བཀའ་དང་ཟུར་བཀའི་དབང་རྗེས་
སོགས་གསན། དགུང་ལོ་བཅོ་བརྒྱུད་པར་བཀྲ་ཤིས་ལྷུན་པོར་དཀའ་ཆེན་བཞི་སོགས་
གསན་སྦྱོང་མཐར་ཕྱིན། དགུང་ལོ་ཉེར་གཉིས་པར་པཎ་ཆེན་དམ་ཆོས་ཡར་འཕེལ་
ལས་བསྙེན་པར་རྫོགས། སྲད་དུ་ཕེབས་ཏེ་རྒྱུད་ཆེན་སངས་རྒྱས་རྒྱ་མཚོར་དབང་ལུང་
གསན། ཁྱད་པར་རྗེ་ཤེས་རབ་སེངྒེ་ལས་སྙན་བརྒྱུད་མང་དུ་གསན། རྒྱལ་བ་ཡོན་
ཏན་རྒྱ་མཚོས་དབུས་སུ་གདན་དྲངས་ཏེ་དབང་ལུང་གསན། མེ་ལུག་ལོར་རྗེ་ཡོན་
ཏན་རྒྱ་མཚོ་གཙང་དུ་ཕེབས་ནས་མཇལ། བཀྲ་ཤིས་ལྷུན་པོར་རྒྱུད་གྲྭ་བཙུགས་ནས་
འགྲེལ་བ་བཞི་སྦྲགས་ཀྱི་འཆད་ཉན་སྤེལ། ལྷ་སའི་སྨོན་ལམ་གྱི་ཚོགས་དབུར་ཕེབས།
སེ་འབྲས་གཉིས་ཀས་གསོལ་བ་བཏབ་པ་བཞིན་མཁན་པོ་མཛད། མངའ་རིས་སུ་
བྱོན་ཏེ། གུ་གེ་རྒྱལ་བོ་སོགས་ལ་ཆོས་བཀའ་བསྩལ། གསེར་གདུང་དབུ་ཐོག་ཏུ་རྒྱ་
ཕིབས་བྱ་འདབ་ཅན་བསྐྲུན། རྗེ་བླ་མའི་བཞུགས་ཁྲིའི་སྟེང་ནས་ལམ་རིམ་ཆེན་མོ་
སོགས་ཆོས་བཀའ་གནང་། རྒྱལ་དབང་སྐུ་སྐྱེ་རྗེ་འདིས་འཕྱོང་རྒྱས་རྫོང་ནས་ངོས་
205



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཟུང་སྟེ་འབྲས་སྤུངས་སུ་གདན་དྲངས། རབ་བྱུང་དང་དགེ་ཚུལ་སྒྲུབ་སྟེ་མཚན་ལ་
ངག་དབང་བློ་བཟང་རྒྱ་མཚོ་ཞེས་གསོལ། དགུང་ལོ་གོ་གསུམ་པར་སྐུ་འདའ་ཚུལ་
བསྟན།
སློབ་མའི་གཙོ་བོ་རྡོ་རྗེ་འཛིན་པ་དཀོན་མཆོག་རྒྱལ་མཚན་ནི། ལྷུན་གྲུབ་སྒང་
ཆེན་ནས་ཀྱི་སྲས་སུ་སྐུ་འཁྲུངས། གཞོན་དུས་ནས་བཀྲ་ཤིས་ལྷུན་པོར་བྱོན། དཀའ་
ཆེན་བཞི་ལ་སྦྱངས་པ་མཐར་ཕྱིན། པཎ་ཆེན་བློ་བཟང་ཆོས་རྒྱུན་ གྱིས་བསྐྱངས།
དབེན་ས་སྙན་བརྒྱུད་ཀྱི་གདམས་པ་མ་ལུས་པ་གནང་། དབེན་དགོན་དུ་སྒྲུབ་པར་
བཞུགས། པཎ་ཆེན་གྱི་བཀས་སྔགས་ཁང་གི་གདན་སར་ཕེབས་ནས་འགྲེལ་བ་བཞི་
སྦྲགས་སོགས་གནང་། པཎ་ཆེན་བློ་བཟང་ཡེ་ཤེས་ཀྱིས་གདན་དྲངས་ཏེ་ལམ་རིམ་
དང་བདེ་གསང་འཇིགས་གསུམ་གྱི་དབང་ལུང་། ཁྱད་པར་ཐུགས་རྗེ་ཆེན་པོའི་ཆོས་
སྐོར་གསན།
སློབ་མའི་གཙོ་བོ་པཎ་ཆེན་བློ་བཟང་ཡེ་ཤེས་ནི། ཐོབ་རྒྱལ་བྲུལ་ཚང་དུ་ཆུ་ཡོས་
ལོར་སྐུ་འཁྲུངས། དགུང་ལོ་གསུམ་གྱི་དུས་བཀྲ་ཤིས་ལྷུན་པོར་ཕེབས། དགུང་ལོ་ལྔ་
བའི་དུས་ལྔ་བ་ཆེན་པོས་པཎ་ཆེན་གྱི་གདན་སར་མངའ་གསོལ་ནས་མཚན་བློ་བཟང་
ཡེ་ཤེས་སུ་གསོལ། དགུང་ལོ་བརྒྱད་ཀྱི་དུས་དབུས་སུ་ཕེབས། ཀུན་མཁྱེན་ལྔ་བས་
དགེ་ཚུལ་དང་འཇིགས་བྱེད་དབང་སོགས་གནང༌། དགུང་ལོ་བཅུ་བར་རྣམ་འགྲེལ་
དབུ་ཕར་སོགས་སྦྱངས། དགུང་ལོ་བཅུ་བདུན་པར་ལྔ་བ་ཆེན་པོ་ལས་སྨན་བླའི་རྗེས་
གནང་གསན། གཙང་དུ་ཡོངས་འཛིན་བསོད་ནམས་གྲགས་པ་དང་བློ་བཟང་དོན་
གྲུབ་སོགས་ལས་མདོ་སྔགས་ཀྱི་ཆོས་མང་དུ་གསན། རྡོ་རྗེ་འཛིན་པ་དཀོན་མཆོག་
རྒྱལ་མཚན་ལས་ལམ་རིམ་བདེ་ལམ། བདེ་གསང་འཇིགས་གསུམ་གྱི་སྐོར། དགེ་
ལྡན་ཕྱག་ཆེན་སོགས་ཆོས་བཀའ་མང་དུ་གསན། དགུང་ལོ་ཉེར་ལྔ་བའི་དུས་བསྙེན་
206



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
རྣམས
2
རྫོགས་བཞེས། རྒྱལ་དབང་སྐལ་བཟང་རྒྱ་མཚོའི་བླ་མ་གནང་། དགུང་ལོ་དོན་ལྔ་བ་
མེ་སྦྲུལ་ལོར་སྐུ་གཤེགས། །
ཁྲི་བློ་བཟང་རྒྱལ་མཚན་སེངྒེའི་བརྒྱུད་པ་ལྟར་ན། པཎ་ཆེན་བློ་བཟང་ཡེ་ཤེས་
ནས་ཞབས་དྲུང་བློ་བཟང་འཕྲིན་ལས་ལ་བརྒྱུད། འདི་བས་པཎ་ཆེན་ཆོས་རྒྱུན་གྱི་
སློབ་མ་ནམ་མཁའ་རྡོ་རྗེའི་སྲས་ཀྱི་ཐུ་བོ་བླ་མ་རིན་ཆེན་དོན་གྲུབ་པར་དབེན་ས་སྙན་
བརྒྱུད་ཀྱི་གདམས་པ་གསན། འདི་བ་ནས་གྲུབ་དབང་བླ་མ་བློ་བཟང་རྣམ་རྒྱལ་ལ་
བརྒྱུད་པའི་ཁུངས་ནི། གཞིས་ཀ་རྩེར་བློ་བཟང་ཡེ་ཤེས་བལྟམས་ནས་དགུང་ལོ་བརྒྱད་
ཀྱི་དུས་ལྕགས་བྱ་ལོར་འཁྲུངས། བཀྲ་ཤིས་ལྷུན་པོའི་ཐོས་བསམ་གླིང་དུ་བཞུགས།
དགུང་ལོ་ཉེར་དགུའི་སྟེང་བློ་བཟང་འཕྲིན་ལས་དྲུང་དུ་བཅུ་གཅིག་ཞལ་གྱི་དབང་
གསན། དགུང་ལོ་དོན་གཉིས་ལྕགས་བྱ་ལོའི་ཟླ་གསུམ་པའི་ཚེས་བཅུ་ལ་སྐུ་གཤེགས།
འདི་ནས་ཀྱང་ཡོངས་འཛིན་རིན་པོ་ཆེས་གསན།
ཡང་པཎ་ཆེན་བློ་བཟང་ཡེ་ཤེས་ནས་བློ་བཟང་རིག་གྲོལ་ལ་གནང་། རྡོ་རྗེ་
འཛིན་པ་རིག་གྲོལ་ནི། གཙང་སྟོད་ཉ་རི་བྱ་བར་འཁྲུངས། བཀྲ་ཤིས་ལྷུན་པོར་
བཞུགས། སྔགས་ཁང་གི་གདན་སར་ཕེབས། རྒྱ་ནག་གོང་མའི་རྒྱལ་ཁབ་ཏུ་བྱོན།
དབེན་སའི་སྙན་བརྒྱུད་ཡི་གེར་བཀོད་པ་པོད་གཉིས་བཞུགས།
དེའི་སློབ་མ་རྡོ་རྗེ་འཛིན་པ་ཡེ་ཤེས་དཔལ་འབྱོར་གཙང་སྟོད་དུ་སྐུ་འཁྲུངས།
གངས་ཅན་ཆོས་འཕེལ་དང་བཀྲས་ལྷུན་གཉིས་ནས་མཚན་ཉིད་སྦྱངས། པཎ་ཆེན་བློ་
བཟང་ཡེ་ཤེས་དང་བློ་བཟང་རིག་གྲོལ་གཉིས་བསྟེན།
པཎ་ཆེན་བློ་བཟང་ཆོས་རྒྱན་གྱིས་དྲུང་བ་རྒྱལ་ཚབ་པ་དང་དྲུང་བ་རྟ་ཕུག་པ་
གཉིས་ལ་གནང་། དྲུང་བ་རྒྱལ་ཚབ་པ་ནི་མངའ་རིས་ཆོས་རྒྱལ་གྱི་གདུང་རྒྱུད་ལྷ་
བཟང་རྒྱལ་བོའི་སྲས་སུ་འཁྲུངས། དགུང་ལོ་ཉེར་ལྔ་བར་དབུས་ཀྱི་སེ་རར་ཕེབས།
207



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྒྱུད་སྟོད་དུ་ཕེབས་ནས་པཎ་ཆེན་བློ་བཟང་ཆོས་རྒྱན་བསྟེན། རྟ་ནག་ སའི་ཡོལ་
དཀར་སོགས་སུ་སྒྲུབ་པ་མཛད། དགུང་ལོ་གྱ་བཞི་བར་སྐུ་གཤེགས།
དྲུང་བ་རྟ་ཕུག་པ་ནི་རྒྱལ་ཚབ་པ་དང་གདུང་རྒྱུད་གཅིག་ཏུ་འཁྲུངས། དགུང་
ལོ་བཅུ་གསུམ་སྟེང་རབ་ཏུ་བྱུང་། དགུང་ལོ་ཉེར་ལྔའི་བར་མངའ་རིས་སུ་བཞུགས་
ནས་གསན་སྦྱོང་ དང་བསྙེན་སྒྲུབ་མཛད། དེ་ནས་བཀྲ་ཤིས་ ལྷུན་པོར་ཕེབས།
དཀྱིལ་ཁང་དུ་མཚན་ཉིད་སྦྱངས། བློ་བཟང་ཆོས་རྒྱན་གྱིས་བརྩེ་བས་བསྐྱངས། །
སློབ་མའི་གཙོ་བོ་སྒྲུབ་ཁང་བ་དགེ་ལེགས་རྒྱ་མཚོ་ཡིན། དྲུང་བ་རྣམ་གཉིས་
དང་གདུང་རྒྱུད་གཅིག་ཏུ་འཁྲུངས། དགུང་ལོ་བཅུ་དྲུག་བར་ཡུམ་གྱི་བཀའ་ལྟར་ཁྱིམ་
དུ་བཞུགས། ཡུམ་གཤེགས་རྗེས་རབ་ཏུ་བྱུང༌། ཤངས་མདོ་རྒོད་ཚང་དུ་དྲུང་བ་རྒྱལ་
ཚབ་པར་མཇལ། དགེ་ཚུལ་བཞེས་ཏེ་མཚན་དགེ་ལེགས་རྒྱ་མཚོར་གསོལ། དྭགས་
པོ་གྲྭ་ཚང་དུ་དཀའ་ཆེན་བཞི་ལ་སྦྱངས། རྒྱལ་ཚབ་པ་བརྩོན་འགྲུས་རྒྱལ་མཚན་
འདས་ནས། དྲུང་བ་རྟ་ཕུག་པ་བློ་བཟང་རྒྱལ་མཚན་པར་ཐུགས་རྗེ་ཆེན་པོའི་ཆོས་
བཀའ་དུ་མ་གསན། བླ་མ་ལ་ཀློག་སློབ་པའི་སློབ་དཔོན་བཙུན་ལོག་ཅིག་ཡོད་པ་དེར་
སངས་རྒྱས་དངོས་ཀྱི་འདུ་ཤེས་སྐྱེ་དཀའ་ཞུས་པར། ཚོགས་ཞིང་གཙོ་བོ་ཐུབ་པའི་
དབང་བོར་སྒོམས་ལ་དད་པ་སྦྱོངས་གསུངས། རིམ་གྱིས་ཉམས་རྟོགས་ཤར། སྔགས་
ཆེན་དཀོན་མཆོག་རྒྱལ་མཚན་ལས་བདེ་གསང་འཇིགས་གསུམ་གྱི་དབང་གསན། དེ་
ནས་སེ་རར་ཕེབས། ཇོ་ གདན་མཁན་པོ་བསོད་ནམས་རྒྱལ་མཚན་དང་མཇལ།
རྗེའི་སྒྲུབ་ཁང་བསྟན་ནས་བློ་བཟང་གྲགས་པའི་སྒྲུབ་ཁང་འདུལ་བ་དང་མཐུན་པ་ཡོད།
དེར་བཞུགས་དང་འཚོ་བ་ངས་སྦྱོར་གསུངས། དེར་ལམ་རིམ་དང་གཅོད་ཀྱི་སྒྲུབ་པ་
མཛད། གཞི་བདག་རྡོ་རྗེ་དཔལ་ལྡན་དང་། ཐ་འོག་ཆོས་རྒྱལ་གཉིས་ཀྱིས་ཐ་ཚིག་
ཕུལ་ནས་འཕྲིན་ལས་བསྒྲུབས། མཁན་པོ་གཤེགས་ནས་འཚོ་བ་ཟད་སྐབས། སྙིང་
208



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
རུས་ཀྱིས་སྒོམ་བརྒྱབ་ནས་བཞུགས། སྦྲང་བུའི་བྲང་ལ་གྲོག་མས་མཆུ་བཙུགས་པ་
ཡང་ཡང་ས་ལ་ལྷུང་བ་གཟིགས་པས་ལས་འབྲས་ལ་ངེས་ཤེས་སྐྱེས། ཡོངས་འཛིན་ཡེ་
ཤེས་རྒྱལ་མཚན་པས། རྗེ་འདིས་ལས་འབྲས་ལ་བརྟེན་ནས་ལྟ་བ་རྟོགས་གསུངས།
དྲུང་རམས་པ་དོན་གྲུབ་རྒྱ་མཚོ་དང་། ཆོས་འཕེལ་རྒྱ་མཚོ་གཉིས་ལ་གཅོད་སྐོར་མང་
དུ་གསན། དགུང་ལོ་དྲུག་ཅུ་བ་ལྕགས་འབྲུག་ལ་ཕུར་བུ་ལྕོག་ཏུ་གཟིམ་ཁང་བསྐྲུན་ཏེ་
རིགས་གསུམ་མགོན་པོའི་སྐུ་བཞེངས། མཚན་ལམ་དུ་ཕུར་བུ་ལྕོག་གི་རི་ཡི་གེ་དྲུག་
མའི་རང་བཞིན་དུ་གཟིགས། ཕུར་བུ་ལྕོག་ཏུ་སྒྲུབ་སྡེ་ཁྱད་འཕགས་བཙུགས། སེ་
འབྲས་དགེ་གསུམ་དང་རྒྱུད་སྟོད་སྨད་རྣམས་སུ་ཆོས་བཀའ་མང་བོ་གནང༌། དགུང་
ལོ་དོན་གསུམ་པ་ཆུ་སྦྲུལ་ཟླ་བ་དང་བོའི་ཚེས་བདུན་ཉིན་སྐུ་གཤེགས། ཁྲི་ཆེན་བློ་
བཟང་དར་རྒྱས། ཁྲི་ངག་དབང་མཆོག་ལྡན། བླ་མ་བྱམས་པ་རིན་པོ་ཆེ་སོགས་སློབ་
མ་མང་།
གྲུབ་དབང་བྱམས་པ་རིན་པོ་ཆེ་ནི། ཆབ་མདོ་དང་ཉེ་བར་ཁྲི་སྲོང་གི་བློན་པོ་
རླང་གོ་ཆའི་རྒྱུད་པ། ཡབ་ཨ་བུ་འཕགས་པ་དང་། ཡུམ་བཀྲ་ཤིས་མཚོ་གཉིས་ཀྱི་སྲས་
སུ་ཆུ་བྱི་ལོར་འཁྲུངས། སེར་བྱེས་ནས་བཞུགས། ཚངས་དབྱངས་རྒྱ་མཚོ་སེ་རར་
ཕེབས་སྐབས་ཚོགས་ལང་ས་མཛད། དགུང་ལོ་ཉེར་གཅིག་སྟེང་གླིང་བསྲེ་གྲྭ་སྐོར།
དགུང་ལོ་ཉེར་ལྔ་བར་ལྷ་རམས་པའི་གྲྭ་སྐོར་མཛད་པས་སྙན་པའི་གྲགས་པ་འབར།
རྗེ་སྒྲུབ་ཁང་བའི་སྐུ་ཡོན་གྱིས་ཐུགས་འཕྲོག་སྟེ་སློབ་མ་མཛད། ཁྱི་ལོའི་སྟོན་འཇུག་ཏུ་
སྒྲུབ་ཁང་བའི་བཀའ་ལྟར་ཕུར་བུ་ལྕོག་ཏུ་ཕེབས། ཆུ་འབྲུག་ལོར་སྒྲུབ་ཁང་བ་དགེ་
ལྡན་དུ་གཤེགས་པའི་གདན་ས་ཕུར་བུ་ལྕོག་བྱང་ཆུབ་གླིང་དུ་གདན་ཚབ་མཛད། རྗེ་
སྒྲུབ་ཁང་བ། ཞོག་དོན་ཡོད་མཁས་གྲུབ། ཁྲི་ངག་དབང་མཆོག་ལྡན། ཁྲི་བློ་བཟང་
དར་རྒྱས། ཁྲི་རྒྱལ་མཚན་སེངྒེ། བཀའ་འགྱུར་བ་བློ་བཟང་ཚུལ་ཁྲིམས་སོགས་ལས་
D8)
209



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མདོ་སྔགས་ཀྱི་ཆོས་བཀའ་མཐའ་ཡས་པ་གསན། དེ་ནས་རྒྱལ་བ་འཇམ་དཔལ་རྒྱ་
མཚོའི་ཡོངས་འཛིན་མཛད། སློབ་མ་ལ་པཎ་ཆེན་དཔལ་ལྡན་ཡེ་ཤེས། རྒྱལ་དབང་
འཇམ་དཔལ་རྒྱ་མཚོ། ལྕང་སྐྱ་རོལ་བའི་རྡོ་རྗེ། གཙང་བ་མཁན་ཆེན་ཡེ་ཤེས་དཔལ་
འབྱོར། བྲག་རི་ངག་དབང་དོན་གྲུབ། ཡོངས་འཛིན་ཡེ་ཤེས་རྒྱལ་མཚན། ཧ་ལ་
ཤན་ཐོ་ཡོན་ཏན་དར་རྒྱས། ཀུན་མཁྱེན་འཇིགས་མེད་དབང་བོ། ཐུའུ་བཀྭན་ཆོས་
ཀྱི་ཉི་མ། རྒྱལ་ཚབ་དེ་མོ་བ། སྒྲུབ་ཁང་བ། སེམས་དཔའ་རྒྱལ་སྲས། མཁར་རྡོ།
བཙན་པོ། འཕགས་པ་ལྷ། ཞི་བ་བཟང་བོ་སོགས་དང་། མི་དབང་ཕོ་ལྷ་བ་བློན་
ཆེན་གུང་པཎྜི་ཏ། མདོ་མཁར་ཚེ་རིང་དབང་རྒྱལ་སོགས་སོ། ། དགུང་ལོ་གྱ་གཅིག་
པར་སྐུ་གཤེགས། །
པཎ་ཆེན་དཔལ་ལྡན་ཡེ་ཤེས་ཀྱི་སློབ་མའི་གཙོ་བོ་རྒྱ་མཚོ་མཐའ་ཡས་པའམ།
སྐལ་བཟང་ཡེ་ཤེས་དཔལ་བཟང་བོ་ནི། སྐྱིད་ཤོད་དབུས་རུའི་ཆར་སྐུ་འཁྲུངས།
དགུང་ལོ་བདུན་གྱི་སྟེང་རབ་ཏུ་བྱུང་ནས་སེར་བྱེས་གྲྭ་ཚང་དུ་བཞུགས། སྨོན་ལམ་གྲྭ་
སྐོར་གནང་། རྒྱལ་བ་སྐལ་བཟང་བ། པཎ་ཆེན་དཔལ་ལྡན་ཡེ་ཤེས། འཕགས་པ་ལྷ་
དགེ་ལེགས་རྒྱལ་མཚན། ལྕང་སྐྱ་རོལ་བའི་རྡོ་རྗེ། བླ་མ་བྱམས་པ། བྲག་རི་ངག་
དབང་དོན་གྲུབ་སོགས་ལས་ཆོས་རྒྱུན་མང་བོ་གསན། སྔགས་ཀྱི་ཟབ་གནད་མང་བོ་
དང་དབུ་མའི་དཀའ་གནད་འཆད་སྐབས་འདི་འདྲ་སྔོན་བྱུང་མ་མྱོང་བ་ལྟ་བུ་ཡིན་
ཞེས་ཤིང་བཟའ་བློ་བཟང་དར་རྒྱས་པ་དང་ཟུང་ཆུ་ཁྲིམས་ཆོས་མཛད་ལྷ་རམས་པས་
ཡང་ཡང་གླེང་ཞེས། ངག་དབང་ཆོས་འཕེལ་བས་ཡང་ཡང་གསུངས། རྡོ་རྗེ་འཆང་བློ་
བཟང་རྒྱལ་མཚན་སེངྒེས་རིགས་ཀྱི་ཅོད་པན་དུ་བསྟེན། བཅུ་གཅིག་ཞལ་དཔལ་མོའི་
ལུགས་ཀྱི་དབང་གསན། རྣམ་ཐར་རྒྱས་པ་ལྕང་ལུང་བློ་བཟང་བསྟན་པའི་རྒྱལ་མཚན་
གྱིས་གསུངས་ཡོད།
hi
210



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
དེ་ལ་ཁྲི་བློ་བཟང་རྒྱལ་མཚན་སེངྒེས་གསན། རྗེ་རང་སྐུ་ཚེ་སྨད་དུ་ཉིན་རེར་
གཟུངས་རིང་བརྒྱ་རྩ་དང་མ་ཎི་ཕལ་ཆེར་ཁྲི་རེ་ཆགས་མེད་མཛད། མཆོད་རྟེན་
མཐར་མ་ཎིའི་འཁོར་ལོ་བརྒྱ་དང་བརྒྱད་བཞག་པ་སོགས་དང་། ཁོང་གི་སློབ་མ་
བྱམས་མེའི་སང་སང་སྨྱུང་གནས་པ་བློ་བཟང་ཆོས་འཛིན་པས་སྨྱུང་གནས་ཁོ་ན་
མཛད་དེ། དགུང་ལོ་སུམ་ཅུའི་དུས་ནས་ཁོ་བོ་སྨྱུང་གནས་ཁྲི་གཅིག་འདུག་ཨེ་ཐུབ་
སྙམ་ཡོད་པས། དགུང་ལོ་བརྒྱད་ཅུ་བར་འཚོ་དགོས་པས་སྐྱབས་མགོན་མཆོག་ལ་
སྐྱབས་འཇུག་ཞུས། དམ་བཅའ་བརྟན་པོ་མཛོད་དང་བར་ཆད་རེ་ཡོད་ཀྱང་འཕགས་
པའི་ཐུགས་རྗེས་བཟློག་འགྲོ། དགུང་ལོ་བརྒྱད་ཅུར་འཚོ་བ་དང་སྨྱུང་གནས་ཁྲི་བྱེད་
ཐུབ་པའི་ཁག་ངས་ཐེག་ཅེས་འགྱུར་མེད་བདེན་པའི་གསུང་བྱོན། རྟར་སྒོའི་བཙན་གྱི་
གཏོར་འབུལ་ཞིག་ཞུས་པར། གྲུབ་ཐོབ་ཉི་ཕུག་པ་བྱང་ཕྱོགས་རྟར་སྒོའི་གངས་ལ་
བསྒྲུབ་ཏུ་སོང་བའི་ལོ་རྒྱུས་གསུངས་ནས་གཏོར་འབུལ་ངེས་པར་དགོས་ཞེས་འཕྲལ་དུ་
གསུང་རྩོམ་གནང་ཞིང་ལུང་ཡང་གནང་། ཉིན་མཚན་གཉིས་ཀར་ཁྲི་ཆེན་གྱི་གཟིམ་
གུར་མཐར་སྐོར་བ་དང་ཕྱག་སྟོང་རེ་འཚལ་བ་སོགས་ཀྱི་ལོ་རྒྱུས་ཡོད། ཁོང་ནས་ཀྱང་
སྨྱུང་གནས་པ་བློའི་ཁོ་ཚང་འདི་གཞན་དང་མི་འདྲ་བ། གྲང་རེག་གིས་མི་གདུང་བ་ནི་
འཕགས་པའི་བྱིན་རླབས་ཏེ། བདེ་དྲོད་ལ་བརྟེན་པའི་མེ་གནས་ཀྱི་བསམ་གཏན་
ཡིན་འདུག་གསུངས། སྨྱུང་གནས་བྱས་པའི་གང་ཟག་ལ་འཚོ་བ་དྲངས་པ་ས་བརྒྱད་
པའི་བྱང་ སེམས་ ལ་ དྲངས་ དང་མཉམ། སྨྱུང་གནས་བྱས་ པའི་ མི་དེ་ སྤྱན་རས་
གཟིགས་དངོས་དང་མཚུངས། དེ་མཐོང་བ། ཁ་རླངས་འདྲེས་པའི་རླུང་ཕོག་པ།
གྲིབ་མ་ཕོག་པ། བརྒལ་བའི་ཆུ་འཐུང་ན་ངན་འགྲོར་མི་འགྲོ་ཞིང་བདེ་བ་ཅན་དུ་སྐྱེ་
བར་གསུངས། ཁྲི་ཆེན་ཉིད་དག་ཞིང་དགོངས་པའི་སྔོན་དེར་བྱམས་མེ་དགོན་འོག་
མར་ཕེབས་སྐབས་སྨྱུང་གནས་ཚང་དགུང་ལོ་དྲུག་ཅུའི་ནང་ཕེབས་པ་བད་ཀན་གྱི་སྐུ་
211



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལྷུང་འདུག་པར་དྲུག་ཅུ་བ་ཞིག་གསུང་དགོས་ཞུས་པས། སྐྱོན་མེད་སྨྱུང་གནས་
མཐར་ཕྱིན་འགྲོ། ཉི་ཕུག་པར་སྒྲོལ་མས་སྐུ་ཚེ་ཞག་བདུན་ལས་མེད་པར་ལུང་བསྟན་
སྐབས་སྨྱུང་གནས་མཛད་པས་བར་ཆད་བཟློག་སྟེ་སྐུ་ཚེ་སྲིང་བ་ལ་སྨྱུང་གནས་ལས་
ལྷག་པ་མེད་གསུངས། ཨ་བསྟན་གྱིས་ཐུགས་རྗེ་ཆེན་པོའི་བླ་བརྒྱུད་རྣམ་ཐར་རྩོམ་
པའི་ས་སྦྲུལ་ལོར་སྨྱུང་གནས་པ་ཚང་དགུང་ལོ་གྱ་གཅིག་ཏུ་སླེབས་པར་བཤད་འདུག
རྡོ་རྗེ་འཆང་འདི་ཉིད་འཕགས་པའི་སྤྲུལ་གཞི་འོད་དཔག་མེད་དངོས་ཡིན་པ་སྟག་ཕུ་
གར་གྱི་དབང་ཕྱུག་སོགས་ཀྱིས་དག་པ་ཡེ་ཤེས་ཀྱི་སྣང་ངོར་ཤར། དགུང་ལོ་བདུན་
བརྒྱད་ཀྱི་དུས་ཀུན་གྱིས་ཞབས་བརྟན་གསོལ་འདེབས་ཞུས་སྐབས། བློ་བཟང་རྒྱལ་
བའི་ཐུགས་རྗེ་སྒྱུ་འཕྲུལ་གར་སོགས་སྐུ་བསྟོད་འདི་རྩོམ་ཐམས་ཅད་ཀྱི་ཐོག་མ་ཡིན་
གསུངས། འདིའི་མཇུག་ཏུ། དེ་ཚེ་འདྲེན་པ་ཁྱོད་དང་དབྱེར་མེད་པའི། །བདེ་ལྡན་
ཞིང་གི་མགོན་པོ་འོད་དཔག་མེད། །མངོན་སུམ་མཐོང་ཞིང་གསུང་གིས་དབུགས་
དབྱུང་སྟེ། །ཐུགས་རྗེ་ལྕགས་ཀྱུས་མྱུར་དུ་དྲང་དུ་གསོལ། ། ཞེས་འདུག་པ་ཉིད་ཀྱི་
ཁུ་བོ་ཏཱ་དབོན་བསོད་ནམས་སེངྒེས་འདི་ཅི་ཡིན་ཞུས་ཚེ། བདག་ལ་འབྲེལ་ཐོགས་
ཀུན་ཞིང་དེར་སྐྱེ་བའི་རྟེན་འབྲེལ་ཡོད་གསུངས། དངུལ་སྲང་ཁྲི་ཕྲག་གིས་འོད་དཔག་
མེད་ཀྱི་སྐུ་བརྙན་ཁྲུ་བཅོ་ལྔ་ཅན་ཡང་བཞེངས། དགུང་ལོ་གོ་གསུམ་བཞུགས།
དེ་ཡང་བྱ་བ་སྤྱིའི་རྒྱུད་ལ། གསང་བ་སྤྱི་རྒྱུད། ལེགས་གྲུབ་ཀྱི་རྒྱུད། དཔུང་
བཟང་གིས་ཞུས་པ། བསམ་གཏན་ཕྱི་མ་དང་བཞི་ཡོད། དང་བོ་གསང་བ་སྤྱི་རྒྱུད་དུ་
སྨིན་བྱེད་དབང་གི་སྐོར་བསྟན་ཞིང་ས་ཆོག་དང་སྟ་གོན་གྱི་ཚུལ་སྟོན། གཉིས་པ་
ལེགས་གྲུབ་ཀྱི་རྒྱུད་ཀྱིས་རིག་སྔགས་སྒྲུབ་པའི་ཆོ་ག་དང་། ལས་རབ་འབྱམས་ཀྱི་
དངོས་གྲུབ་སྒྲུབ་ཚུལ། བྱ་རྒྱུད་ཀྱི་བསྲུང་བའི་སྐོར། བྱ་རྒྱུད་ཀྱི་དཀྱིལ་འཁོར་དུ་
དབང་ཐོབ་པ་རྣམས་ཀྱིས་སྤང་བླང་དམ་ཚིག་གི་སྐོར་བསྟན། གསུམ་པ་དཔུང་བཟང་
212



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
གིས་ཞུས་པ། གསང་བ་སྤྱི་རྒྱུད་ཀྱི་དབང་གི་ཆོ་ག་དང༌། ལེགས་གྲུབ་ཏུ་མ་བཤད་
པའི་རིག་སྔགས་སྒྲུབ་ཚུལ་དང་། དངོས་གྲུབ་སྒྲུབ་ཚུལ་རྣམས་དང༌། ཚུལ་ཁྲིམས་
དག་པར་བསྲུང་བ་སོགས་སྟོན། བཞི་བ་བསམ་གཏན་ཕྱི་མ་ནི། བྱ་རྒྱུད་རྡོ་རྗེ་གཙུག་
ཏོར་ཞེས་བྱ་བའི་རྒྱུད་ཆེན་པོ་ཞིག་གི་དུམ་བུ་ཡིན་ལ། རྒྱུད་འདིར་ལམ་གྱི་རིམ་པ་དེ་
ཉིད་བཅུར་བསྡུས་ནས་གསུངས། དེ་ཉིད་བཅུ་ནི། གནས་ཀྱི་དེ་ཉིད། བདག་གི་དེ་
ཉིད། ལྷའི་དེ་ཉིད། སྔགས་ཀྱི་དེ་ཉིད། མེ་གནས་ཀྱི་བསམ་གཏན། སྒྲ་གནས་ཀྱི་
བསམ་གཏན། སྒྲ་མཐར་ཐར་བ་སྟེར་བའི་བསམ་གཏན། བཟླས་བརྗོད་ལ་འཇུག་
པའི་བསམ་གཏན། སྔགས་ཀྱི་སྒྲུབ་པའི་ཆོ་ག་དང་དབང་གི་སྐོར། སྦྱིན་སྲེག་སྟེ་བཅུ་
གསུངས། དེ་དག་ཤེས་ན་བྱ་རྒྱུད་ཀྱི་ལམ་གྱི་ལུས་ལ་ངེས་པ་རྙེད་པར་འགྱུར་བས་
གལ་ཆེའོ། །
བྱ་རྒྱུད་ རིགས་གསུམ་གྱི་ནང་ནས་པདྨའི་རིགས་ཐུགས་རྗེ་ཆེན་པོའི་རྒྱུད་
གསུང་ཚུལ་ནི། སྤྱན་རས་གཟིགས་ཞལ་བཅུ་གཅིག་པའི་གཟུངས་དང་། ཐུགས་རྗེ་
ཆེན་པོའི་ཆོས་སྐོར་མང་བོ་ཡངས་པ་ཅན་དང་བྱ་རྒོད་ཕུང་བོ་སོགས་གནས་སྣ་ཚོགས་
སུ་གསུངས། ཐུགས་རྗེ་ཆེན་པོ་དོན་ཡོད་ཞགས་པའི་རྒྱུད་ནི། བཅོམ་ལྡན་འདས་
ཀྱིས་རི་བོ་པོ་ཏ་ལའི་རྩེར་གསུངས། ཐུགས་རྗེ་ཆེན་པོ་སེངྒེའི་སྒྲའི་གཟུངས་ལ་ཆེ་ཆུང་
གཉིས་ཡོད་ པས། ཆུང་བ་ནི་བཅོམ་ ལྡན་ འདས་ ཀྱིས་ རྡོ་ རྗེ་ གདན་ དུ་ གསུངས།
གཟུངས་ཆེ་བ་ནི་རྒྱལ་བོ་དབང་ཕྱུག་འོད་ཅེས་བྱ་བ་མཛེ་ནད་ཀྱིས་ཟིན་པ་གསོ་བའི་
དོན་དུ་འཕགས་པ་འཇམ་དཔལ་གྱིས་ཞུས་ནས། བཅོམ་ལྡན་འདས་ཀྱིས་རི་བོ་པོ་ཏ་
ལར་གསུངས། གཞན་ཡང་ཐུགས་རྗེ་ཆེན་པོའི་ཆོས་སྐོར་མཐའ་ཡས་པ་ཞིག་གསུངས་
པ་ལས་བོད་དུ་མ་འགྱུར་བ་དང་། སྔར་འགྱུར་བའི་རྒྱུད་རྣམས་ལ་ཡང་སྒྱུར་འཕྲོར་
ལུས་པ་ཡང་མང་། ཐུགས་རྗེ་ཆེན་པོ་དོན་ཡོད་ཞགས་པའི་རྒྱུད་ལ་ལེའུ་མང་དུ་ཡོད་
213



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རབ
པར་གསུངས་ཀྱང་། འདིར་ལེའུ་ཁ་ཤས་ལས་མ་འགྱུར་ཞེས་ཡོངས་འཛིན་ཡེ་ཤེས་
རྒྱལ་མཚན་གྱིས་གསུངས། པདྨའི་རིགས་ཀྱི་ཁྲོ་བོ་རྟ་མགྲིན་གྱི་སྐོར་ལ། རྟོག་པ་
བདུན་ཅུ་བ་ལ་སོགས་པའི་རྒྱུད་ཆེན་པོ་རྣམས་ཡོད་ཀྱང་བོད་དུ་མ་འགྱུར། ཧ་ཡ་གྲི་
ཝའི་གཟུངས་ཞེས་བྱ་བ་ཁོལ་བྱུང་ཞིག་འགྱུར་བ་ད་ལྟ་སྣང་བ་འདི་དང་། བྱ་རྒྱུད་སྤྱིའི་
ཁུངས་མཐར་ཐུག་པ་གསང་བ་སྤྱི་རྒྱུད། ལེགས་གྲུབ་ཀྱི་རྒྱུད། དཔུང་བཟང་གིས་
ཞུས་པ། བསམ་གཏན་ཕྱི་མ་རྣམས་བོད་དུ་འགྱུར། རྒྱལ་བའི་གསུངས་པའི་རྒྱུད་
མཐའ་ཡས་ཀྱང་། ད་ལྟ་མི་སྣང་བ་གང་ན་བཞུགས་སྙམ་ན། དབྱིག་གཉེན་གྱིས།
ཡང་དག་བསྡུ་བའི་ གཞི་ཉམས་ ཕྱིར། །མཐའ་དག་མིན་པར་རྟོགས་པར་བྱ། །
ཞེས་པ་ལྟར། རྒྱལ་བ་མྱ་ངན་ལས་འདས་ནས་རིང་བོ་མ་ལོན་པར་བདུད་སྡིག་ཏོ་ཅན་
དང་། དེའི་བྱིན་གྱིས་བརླབས་པའི་སྐྱེ་བོ་མ་རུངས་པ་མང་བོ་དང༌། ལྷག་པར་སྤྲང་
བོ་ཉི་མའི་དངོས་གྲུབ་ཞེས་པ་སོགས་མུ་སྟེགས་པ་མང་བོས་གཙུག་ལག་ཁང་བསྲེགས་
པས་རྒྱལ་བའི་བཀའ་མང་བོ་བསྣུབས། ཀླུ་སྒྲུབ་སོགས་བྱོན་དུས་བཀའ་མང་དུ་མ་
བཞུགས་པར་གསུངས། བོད་འདིར་ཡང་། ཆོས་རྒྱལ་སྲོང་བཙན་གྱི་སྐུ་རིང་ལ།
ཐུགས་རྗེ་ཆེན་པོའི་མདོ་རྒྱུད་ཉེར་གཅིག་བོད་དུ་འགྱུར་བ་རྒྱལ་བོའི་བཀའ་འབུམ་ལས་
བཤད། ཁྲི་སྲོང་གི་སྐུ་རིང་ལ། ཐུགས་རྗེ་ཆེན་པོའི་གཟུངས་དང་རྒྱུད་དུ་མ་ལོ་ཙཱ་བ་
ཚུལ་ཁྲིམས་འོད་ཟེར་ གྱིས་བསྒྱུར། ཐུགས་རྗེ་ཆེན་པོ་དོན་ཞགས་ཀྱི་སྐོར་དང་།
འཇིག་རྟེན་དབང་ཕྱུག་གི་རྟོག་པ་སོགས་ནི་བ་རི་ལོ་ཙཱ་བས་བསྒྱུར། བཅུ་གཅིག་ཞལ་
གྱི་གཟུངས་ལ་སོགས་པ་སྤྱན་རས་གཟིགས་ཀྱི་ཆོས་སྐོར་མང་བོ་ལོ་ཙཱ་བ་ཆོས་གྲུབ་ཀྱིས་
བསྒྱུར། ལོ་ཆེན་རིན་བཟང་གིས་སློབ་དཔོན་ཀླུ་སྒྲུབ་ཀྱིས་མཛད་པའི་ཐུགས་རྗེ་ཆེན་
པོ་ཕྱག་སྟོང་སྤྱན་སྟོང་གི་སྒྲུབ་ཐབས་དང་། དགེ་སློང་མ་དཔལ་མོས་མཛད་པའི་
ཐུགས་རྗེ་ཆེན་པོའི་སྒྲུབ་ཐབས་དང་བསྟོད་པ་སོགས་མང་དུ་བསྒྱུར། འགོས་ལོ་ཙཱ་
214



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
བས་ཀྱང་དོན་ཞགས་ལྷ་བདུན་གྱི་བསྟོད་པ་སོགས་ཐུགས་རྗེ་ཆེན་པོའི་སྐོར་མང་དུ་
བསྒྱུར། ལོ་ཙཱ་བ་མི་ཕམ་བཤེས་གཉེན་གྱིས་ཀྱང་ཐུགས་རྗེ་ཆེན་པོ་ཁ་སརྦ་ཎིའི་སྒྲུབ་
ཐབས་སོགས་སྣ་ཚོགས་བསྒྱུར། ལོ་ཙཱ་བ་རྩལ་ཆོས་བཟང་གིས་ཙནྡྲ་གོ་མིས་མཛད་
པའི་ཐུགས་རྗེ་ཆེན་པོ་སེངྒེའི་སྒྲའི་སྒྲུབ་ཐབས་བསྒྱུར། ཐུགས་རྗེ་ཆེན་པོའི་རིགས་ཀྱི་
ཁྲོ་བོ་རྟ་མགྲིན་གྱི་སྒྲུབ་ཐབས་རྣམས་ལོ་ཙཱ་བ་ཉི་མ་རྒྱལ་མཚན་དང་། ལོ་ཙཱ་བ་བྱམས་
པའི་དཔལ་སོགས་ཀྱིས་བསྒྱུར། དཔལ་ལུགས་ཀྱི་ཆོས་སྐོར་རྣམས། ལོ་ཆེན་རིན་
བཟང་དང་། ཇོ་བོ་རྗེ་གཉིས་ཀྱི་དྲིན་ལས་མངའ་རིས་སྟོད་དུ་དར། གྲུབ་ཆེན་ཉི་ཕུག་
པ་དང་། བྱང་སེམས་ཟླ་བ་རྒྱལ་མཚན་ནས་བརྒྱུད་དེ་གཙང་ཕྱོགས་སུ་རྒྱ་ཆེར་དར།
ཇོ་བོ་ནས་བརྒྱུད་པ། ལྷ་བླ་མ་བྱང་ཆུབ་འོད་ནས་བརྒྱུད་དེ་རྗེ་དགེ་འདུན་རྒྱ་མཚོས་
སྤེལ་ཏེ་གནས། ཉི་ཕུག་པ་ཡབ་སྲས་ནས་བརྒྱུད་པ་པཎ་ཆེན་བློ་བཟང་ཆོས་ཀྱི་རྒྱལ་
མཚན་གྱིས་སྤེལ་ཏེ་གཙང་ཕྱོགས་ན་བཞུགས་པས་འཕྲིན་ལས་ཆེ། ཉི་ཕུག་པ་ནས་
བརྒྱུད་པ་འདི་ལ། ཇོ་བོ་ནས་བརྒྱུད་པ་དང་། བལ་བོ་པེ་ཉ་བ་ནས་བརྒྱུད་པ་གཉིས་
བཞུགས། མི་ཏྲ་ཛོ་ཀི་ནས་བརྒྱུད་པའི་ཐུགས་རྗེ་ཆེན་པོ་ཁྲོ་ཕུ་ཡབ་སྲས་ནས་བརྒྱུད་
དེ། རྗེ་ཐམས་ཅད་མཁྱེན་པ་དང་ཁོང་གིས་མཁས་གྲུབ་རྗེ་ལ་གནང་། དེ་ནས་རིམ་
པར་པཎ་ཆེན་བློ་བཟང་ཆོས་རྒྱན་དང༌། ཀུན་གཟིགས་ལྔ་བ་ཆེན་པོའི་བར་བརྒྱུད།
པཎ་ཆེན་བློ་བཟང་ཆོས་རྒྱུན་གྱིས་ཐུགས་རྗེ་ཆེན་པོ་རྒྱལ་བ་རྒྱ་མཚོ་གནང་བ་ཕྱོགས་
ཐམས་ཅད་དུ་དར་ཆ་ཆེ། ལྷག་པར་པཎ་ཆེན་བློ་བཟང་ཡེ་ཤེས་ཀྱིས་རྒྱ་ཆེར་སྤེལ་ཡོད།
ལྔ་བ་ཆེན་པོ་ནས་བརྒྱུད་པའི་ཐུགས་རྗེ་ཆེན་པོའི་དམར་ཁྲིད་སྙིང་བོ་དོན་གསུམ་ནི་
གྲུབ་མཐའ་རིས་སུ་མ་ཆད་པར་ཁྱབ་ཡོད་ལ། གཞན་ཡང་ཚེམ་བུ་དམར་ཁྲིད་དང་།
སྲོང་བཙན་ནས་བརྒྱུད་པའི་ཐུགས་རྗེ་ཆེན་པོའི་ཆོས་སྐོར་མང་བོ་དང་། མན་ངག་
ཐོར་བུའི་སྐོར་མང་། བྱ་རྒྱུད་རིགས་གསུམ་གྱི་མན་ངག་ཚང་ལ་མ་ནོར་བ་རྗེའི་སྔགས་
215



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རིམ་ན་བཞུགས་ལ། དེའི་དགོངས་འགྲེལ་འདུལ་འཛིན་པས་བྱ་རྒྱུད་རིགས་གསུམ་གྱི་
ལག་ལེན་གསལ་བར་སྟོན་པའི་བསྟན་བཅོས་མཛད་པ་དང་། མཁས་གྲུབ་རྗེས་ཀྱང་
རྒྱུད་སྡེ་བཞིའི་རྣམ་བཞག་སྟོན་པའི་ལེགས་བཤད་མཛད་པ་རྣམས་སྙིང་ནས་སྒྲུབ་པ་
བྱ་འདོད་རྣམས་ལ་ལམ་བཟང་སྟོན་པའི་ལེགས་བཤད་བླ་ན་མེད་པ་ཡིན། ཡང་ཀླུ་
སྒྲུབ་ཡབ་སྲས་དང༌། སློབ་དཔོན་ཛེ་ཏ་རི། རྡོ་རྗེ་གདན་པ་ཡབ་སྲས་ནས་བརྒྱུད་པ་
སོགས་བརྒྱུད་ཚུལ་མང་ཡང་། དགེ་སློང་མ་དཔལ་མོས་གྲུབ་ཆེན་ཕག་ཚང་བ་སོགས་
མཁས་གྲུབ་ཀྱི་བླ་མ་མང་དུ་བསྟེན། རྒྱུད་སྡེ་བཞི་ལ་གསན་རྒྱ་ཆེ་བའི་བརྒྱུད་པ་མང་
ཡང་། དེང་སང༌། དགེ་སློང་མ་དཔལ་མོ་ལ་ཐུགས་རྗེ་ཆེན་པོས་དངོས་སུ་ཞལ་
གཟིགས་ཤིང་དབང་དང་གདམས་པ་གནང་བས་ན། བྱིན་རླབས་ཉེ་བརྒྱུད་ཀྱི་དབང་
དུ་བྱས་པ་ཡིན། མགོན་པོ་སྤྱན་རས་གཟིགས་ཀྱི་སྐུ་གསུང་ཐུགས་ཀྱི་ཡོན་ཏན་བསམ་
གྱིས་མི་ཁྱབ་པ་ནི། ཟ་མ་ཏོག་བཀོད་པའི་མདོ་དང༌། དོན་ཡོད་ཞགས་པའི་རྒྱུད་ལ་
སོགས་པ་ནས་རྒྱ་ཆེར་གསུངས་པས་ཤེས་དགོས། འདིའི་རྣམ་ཐར་རྒྱས་པ། ཡོངས་
འཛིན་པས་ཐུགས་རྗེ་ཆེན་པོའི་སྒྲུབ་ཐབས་ཀྱི་དོན་རྣམ་པར་བཤད་པ་བྱ་བའི་རྒྱུད་ཀྱི་
དོན་གསལ་མཁས་པའི་དགའ་སྟོན་གསུང་འབུམ་ཏ་བར་བཞུགས་པ་སོགས་ལས་ཤེས་
དགོས། །
216



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
པ་
-
-
-
༄༅། །བཅོམ་ལྡན་འདས་སྨན་གྱི་བླའི་གཟུངས་ཀྱི་ཕན་
ཡོན་དང་། བདེ་བར་གཤེགས་པ་བདུན་
གྱི་སྨོན་ལམ་གྱི་ཁྱད་པར་སོགས་
བརྗོད་པའི་ཟིན་བྲིས།
༄༅ ། །སྲིད་ཞིའི་གདུང་སེལ་བིཌཱུར་ནོར་བུའི་ཁམས། །
གསོ་དཔྱད་ཕན་བདེའི་གདུགས་དཀར་གྲིབ་བསིལ་ཅན། །
འདེགས་པའི་ཐུགས་བསྐྱེད་མ་ལྷོད་བཅོམ་ལྡན་འདས། །
བདེར་གཤེགས་བདུན་དང་དྲང་སྲོང་རྣམས་ལ་གུས། །
དེ་ལ་འདིར་ཡང་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་
དག་པར་རྫོགས་པའི་སངས་རྒྱས་སྨན་བླའི་གཟུངས་ཀྱི་ཕན་ཡོན་མདོ་ཙམ་བསྟན་པ་
དང་། བདེ་བར་གཤེགས་པ་བདུན་གྱི་སྨོན་ལམ་གྱི་ཁྱད་པར་གསལ་བར་བརྗོད་པ།
བརྒྱུད་པའི་རིམ་པ་ བཤད་ པའོ། ། དང་བོ་ནི། བཅོམ་ལྡན་འདས་དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སྨན་གྱི་བླ་བཻཌཱུརྱའི་
འོད་ཀྱི་རྒྱལ་བོ་ནི། གསང་བ་བསམ་གྱིས་མི་ཁྱབ་པའི་མདོ་ལྟར་ན། བསྐལ་བ་འདི་
ལ་སངས་རྒྱས་སྟོང་འབྱོན་པར་འགྱུར་བའི་ནང་གི་ཐ་ཆུང་གཞོན་ནུ་བློ་གྲོས་མཐའ་
ཡས་ཞེས་བྱ་བར་གྱུར་པའི་ཚེ་ན། སངས་རྒྱས་རིན་ཆེན་སྙིང་བོའི་དྲུང་དུ་ཐུགས་
བསྐྱེད་དེ་རབ་ཏུ་བྱུང་ནས། མདོ་རྒྱུད་ལུང་མན་ངག་དང་བཅས་པ་ལ་སྦྱང་ཞིང་
217



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བསླབ་པས། བྱང་ཆུབ་སེམས་དཔའ་སེམས་དཔའ་ཆེན་པོ་སྐར་མ་དྲི་མེད་ཅེས་བྱ་
བར་གྱུར་ཏེ། བྱང་ཆུབ་སེམས་དཔའི་སྤྱད་པ་སྤྱོད་པ་ན། སྨོན་ལམ་ཆེན་པོའི་སྟོབས་
བརྗོད་པ་འདི་ལྟར་ཡིན་ཏེ། ཁོང་གི་ཞལ་ནས། ཨེ་མ་བདག་སྨན་པའི་རྒྱལ་བོ་བཻཌཱུརྱ་
འོད་ཀྱི་རྒྱལ་བོར་གྱུར་པའི་ཚེ། བདག་གི་གཟུངས་དང་། མཚན་ཐོས་ཞིང་དྲན་པ་
དང་། གཟུངས་དང་མཚན་གྱི་ཡི་གེ་ལ་རེག་པ་དང་། བཟླས་པ་དང་། སྒོམ་པའི་
གང་ཟག་དེ་ནད་མེད་པ་དང་། གནོད་པ་མེད་པ་དང་། ཚེ་རིང་ཞིང་ཆོས་ནོར་བདེ་
བ་འཕེལ་བ་དང་། མི་དགེ་བའི་སྡུག་བསྔལ་དང་བྲལ་བ། དགེ་བ་བཅུའི་ལམ་དང་
ལྡན་པར་འགྱུར་བ་སོགས་ཀྱི་སྨོན་ལམ་ཆེན་པོ་བཏབ་པ་དང་། ཡང་དེ་བཞིན་དུ་སྐྱེ་བ་
དང༌། ན་བ་དང་། ན་བ་དང་། འཆི་བ་དང་། མྱ་ངན་དང་། ཡིད་མི་བདེ་བ་དང་།
འཁྲུགས་པ་དང་། སྨྲེ་སྔགས་འདོན་པ་དང་། སྡུག་བསྔལ་བ་དང་། ཉོན་མོངས་པ་
མེད་པ་བདེ་བ་ཐམས་ཅད་དང་ལྡན་པར་གྱུར་ཅིག་ཅེས་སྨོན་ལམ་གནང་བ་དང་། དེ་
བཞིན་དུ་ཡང་། བདག་ཉིད་ལ་འབྲེལ་ཚད་དོན་དང་ལྡན་པ། མཐོང་ཐོས་དྲན་རེག་
དོན་དང་ལྡན་པར་གྱུར་ཅིག བདག་ལ་ཡིད་འགྱུས་པ་དང་། བདག་གི་སྐུ་རྟེན་
བཞེངས་པ་དང་། སེམས་མཉམ་པར་བཞག་པས་ལྟ་ཅི་སྨོས། མ་བཞག་པས་ཀྱང་
བདག་གི་མིང་བརྗོད་པ་དང་། བདག་གི་ཕྱོགས་སུ་གོམ་པ་བདུན་བོར་ན། འཁོར་བ་
དང་ངན་སོང་གི་སྒོ་ཁེགས་ཤིང་། མཐོ་རིས་སུ་སྐྱེ་བའི་ཡོན་ཏན་ཐམས་ཅད་དང་ལྡན་
པ་བླ་ན་མེད་པའི་སངས་རྒྱས་ཐོབ་པར་གྱུར་ཅིག བསྐལ་བཟང་གི་སངས་རྒྱས་སྟོང་
ཐམས་ཅད་ཀྱི་སྨོན་ལམ་གྱི་སྟོབས་དང་། ཁྱད་པར་ཟབ་ཅིང་རྒྱ་ཆེ་བ་དང་ནུས་པ་
མཉམ་ཞིང་། སྐུ་ཚེ་དང་། འཕྲིན་ལས་དང་། ཆོས་དང༌། འདུལ་བའི་ཞིང་དང་།
བསྟན་པ་ལ་ཞུགས་ཡུན་དང་། འདུལ་ཞིང་མཉམ་པར་གྱུར་ཅིག བདག་གི་མཚན་
དང་གཟུངས་དུས་རྒྱུན་དུ་བཟླ་ཞིང་། བདག་གི་ཡོན་ཏན་དྲན་ཞིང་། མཆོད་པར་
218



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
བརྗོད་པའི་གང་ཟག་དེ། སྐྱེ་བ་གསུམ་ནས་བདག་གི་དྲུང་དུ་སྐྱེས་ཏེ་ཡོན་ཏན་གྱི་
མཛོད་འཛིན་པར་གྱུར་ཅིག བདག་གི་མིང་དྲན་ཞིང་གཟུངས་བཟླ་བ་དང༌། རྣལ་
འབྱོར་སྒོམ་པ། ཡོན་ཏན་བརྗོད་པ། གསོལ་བ་འདེབས་པའི་གང་ཟག་དེ། འདི་
ནས་ཚེ་འཕོས་མ་ཐག་ཏུ་སངས་རྒྱས་ཀྱི་ཞིང་དུ་སྐྱེས་ནས་བདག་གི་ཡོན་ཏན་གྱི་མཛོད་
འཛིན་པར་གྱུར་ཅིག སེམས་ཅན་ཐམས་ཅད་ཀྱང་དེ་ལྟ་བུར་གྱུར་ཅིག ཅེས་སོགས་
ཀྱི་སྨོན་ལམ་མཛད་ཡོད། དེའི་ཕྱིར་བྱང་ཆུབ་སེམས་དཔའི་སྤྱོད་པ་ནི་ཚད་མེད་དོ། །
ཐབས་ལ་མཁས་པ་ཡང་ཚད་མེད་དོ། ། སྨོན་ལམ་གྱི་ཁྱད་པར་རྒྱས་པ་ཡང་ཚད་མེད་
དོ། ། ཞེས་གསུངས་པ་དང་། དེ་ལྟར་བྱང་ཆུབ་སེམས་དཔའ་སྐར་མ་དྲི་མེད་འོད་
ཀྱི་སྐུའི་སྐྱེ་བ་བཞེས་པ་སོགས་ཀྱི་དུས་སུ་བྱང་ཆུབ་སེམས་དཔའི་སྤྱོད་པ་རླབས་པོ་ཆེ་
སྤྱད་པ་ཡིན་པས་ན། མདོ་འདིར་ཡང་བསྐལ་བའི་བསྐལ་བ་ལས་ལྷག་པའི་བར་དུ་
བྱང་ཆུབ་ཀྱི་སྤྱོད་པ་མཐར་ཕྱིན་པར་མཛད་ཚུལ་གསུངས་ཡོད་དེ། བསྐལ་བ་ཟད་པར་
འགྱུར་གྱི། དེའི་སྨོན་ལམ་གྱི་མཐའ་རྟོགས་པར་མི་འགྱུར་རོ་ཞེས་གསུངས། བྱང་
ཆུབ་སེམས་དཔའ་སྐར་མ་དྲི་མེད་དེ་ཉིད། ཤར་ཕྱོགས་བཻཌཱུརྱའི་ཞིང་དུ། སྨན་གྱི་བླ་
བཻཌཱུརྱའི་འོད་ཀྱི་རྒྱལ་བོའི་ངོ་བོར་སངས་རྒྱས་སོ། ། ཀུན་དགའ་བོ་ཁྱོད་ཅི་སྨོས་པ་དེ་
ནི་དེ་བཞིན་གཤེགས་པའི་མཐུ་ཡིན་པར་བལྟའོ།། ཞེས་གསང་བ་བསམ་གྱིས་མི་ཁྱབ་
པའི་མདོར་གསུངས་ལ། མོངྒལ་གྱི་བུས་ཞུས་པའི་མདོ་ལས་ཀྱང་གསུངས་སོ། །
གཞན་ཡང་སངས་རྒྱས་སྨན་གྱི་བླའི་མཚན་བརྗོད་པ་དང་གཟུངས་ཀྱི་ཕན་
ཡོན་ནི་བསམ་གྱིས་མི་ཁྱབ་སྟེ། གཡུ་ཐོག་ཡོན་ཏན་མགོན་པོའི་རྣམ་ཐར་ལས། སློབ་
མ་ལྷུན་གྲུབ་བཟང་བོས་ཞུས་ལན་དུ། འདྲེ་རྗེ་ཆེན་པོའི་ཞལ་ནས། ཁྱེད་བུ་སློབ་
རྣམས་ཀྱིས་ཡིད་ཆེས་པར་མཛོད་ལ། ཀུན་འདུས་རྒྱལ་བོ་ཁོང་ལ་རྩེ་གཅིག་གསོལ་བ་
དྲག་པོ་ཐོབ། སངས་རྒྱས་དེའི་མཚན་དང་གཟུངས་སྔགས་མང་བོ་རེམ་ལ་བཟླས།
219



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཡིད་མི་ཆེས་པ་རྣམས་ལ་རྒྱབ་རྟེན་གྱི་ལུང་འདི་རྣམས་སྟོན། ལྷའི་སྨན་པ་སྐྱེ་དགུའི་
བདག་པོས་ཞུས་པའི་མདོ་ལས། སྨན་པ་སྐྱེ་དགུའི་བདག་པོ་ཉོན་ཅིག འདི་ནས་
ཤར་ཕྱོགས་ལོགས་སུ་དཔག་ཚད་བརྒྱ་འདས་པ་ན། ཤར་ཕྱོགས་བཻཌཱུརྱའི་ཞིང་ཁམས་
ཆེན་པོ་ན། སངས་རྒྱས་སྨན་པའི་རྒྱལ་བོ་ཞེས་བྱ་བ་ཡོད་དེ། དེ་ནི་སྨོན་ལམ་རྒྱ་ཆེན་
པོ་འགྲུབ་ཅིང་ཐུགས་བསྐྱེད་བཟང་བོའི་མཐུས་ཐུགས་རྗེ་དང་ནུས་མཐུ་ཤིན་ཏུ་ཆེ།
སངས་རྒྱས་དེ་ལ་གསོལ་བ་བཏབ་པ། ཕྱག་འཚལ་བ། མཆོད་པ་འབུལ་བ། སྡིག་
ལྟུང་བཤགས་པ། རྗེས་སུ་ཡི་རང་བྱེད་པ། ཆོས་འཁོར་བསྐོར་བར་བསྐུལ་བ། མྱ་
ངན་མི་འདའ་བར་གསོལ་བ་འདེབས་པ། རང་གི་དགེ་རྩ་ཐམས་ཅད་རྫོགས་པའི་
བྱང་ཆུབ་ཏུ་བསྔོ་བ་སྟེ། ཡན་ལག་བདུན་གྱི་སྒོ་ནས་དགེ་བའི་ལས་གང་དང་གང་
བགྱིས་ན། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཡན་ལག་བདུན་
གྱི་སྒོ་ནས་དགེ་བ་བསགས་པའི་བསོད་ནམས་ཐོབ་པོ། །སངས་རྒྱས་བྱང་ སེམས་
ཐམས་ཅད་ལ་བཀུར་སྟི་བྱས་པ་ཡིན་ནོ། ། རིམ་གྲོ་བྱས་པ་ཡིན་ནོ་ཞེས་སོགས་རྒྱ་
ཆེར་གསུངས་པ་དང་། །
སྨན་རྒྱུད་རིན་ཆེན་སྤུངས་པ་ལས། བཅོམ་ལྡན་འདས་དེ་བཞིན་གཤེགས་པ་
སྨན་གྱི་བླ་བཻཌཱུརྱའི་འོད་ཀྱི་རྒྱལ་བོའི་མཚན་དང་གཟུངས་ཀྱི་ཚིག་འདི་དག་ཐ་ན་ལན་
གཅིག་བརྗོད་ན། ཞེས་པ་ནས། མཚན་དེ་ནི་དེ་བཞིན་གཤེགས་པ་ཀུན་འདུས་ཀྱི་ལྷ་
ཚོགས། གཟུངས་དེ་ནི་དེ་བཞིན་གཤེགས་པ་ཀུན་འདུས་ཀྱི་གཟུངས་ཡིན་པའི་ཕྱིར་
རོ། ། གནས་སྐབས་དང་མཐར་ཐུག་གི་བསམ་པ་དང་འདོད་དོན་ཐམས་ཅད་
འགྲུབ་པར་འགྱུར་རོ། ། མི་དགེ་བ་བཅུའི་སྟོབས་བཅོམ་ནས་སྡིག་སྒྲིབ་ཐམས་ཅད་
བྱང་བར་འགྱུར་རོ། ། ཤི་འཕོས་མ་ཐག་ཏུ་སངས་རྒྱས་ཀྱི་ས་ལ་འཁོད་དོ། ། འདི་
ལ་ཐེ་ཚོམ་དང་སོམ་ཉི་ཡིད་གཉིས་མ་བྱེད་ཅིག ཅེས་གསུངས།
220



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ཡང་མདོ་དེ་ཉིད་འདུས་པ་ལས་ཀྱང་། བྱ་གཤོག་ཅན་དམྱལ་བ་མནར་མེད་དུ་
ལྟུང་བ་ན། བྱ་གཤོག་ཅན་གྱིས་སྟོན་པ་བདེ་གཤེགས་ཀུན་འདུས་སྨན་པའི་རྒྱལ་བོའི་
མཚན་དང་གཟུངས་སྔགས་བཟླས་ཤིང་སྨན་པའི་རྒྱལ་བོའི་ཡོན་ཏན་དྲན་པར་བྱས་
པས། ཞག་བདུན་ནས་བྱ་གཤོག་ཅན་གྱི་གམ་དུ་དགེ་སློང་སྨན་པའི་ཆ་བྱད་ཅན་ཞིག་
བྱུང་སྟེ། རིགས་ཀྱི་བུ་ངའི་ཆོས་གོས་ཀྱི་གྲ་ལ་འཇུས་ཤིག སྨན་གྱི་གྲོང་ལྟ་ན་སྡུག་ཏུ་
འགྲོ་ཟེར། དེ་མ་ཐག་ཆོས་གོས་ལ་འཇུས་པས། བྱ་གཤོག་ཅན་ཕུང་བོ་ལྷག་མ་མེད་
པར་སངས་རྒྱས་པར་གྱུར་ཏོ། ། ཞེས་གསུངས། །
གསེར་སྒྲོམ་སྨུག་པོའི་རྒྱུད་ལས། ཀུན་དགའ་བོར་གསུངས་པའི་བདེ་གཤེགས་
ཀུན་འདུས་སྨན་པའི་རྒྱལ་བོའི་མཚན་དང་གཟུངས་ཀྱི་ཚིག་ལན་གཅིག་བརྗོད་ན་
བསྐལ་བ་བརྒྱད་ཁྲིའི་སྡིག་སྒྲིབ་འདག ལན་བཅུ་བཟླས་ན་བསྐལ་བ་འབུམ་ཕྲག་
བརྒྱད་ཀྱི་སྡིག་སྒྲིབ་འདག བྱེ་བ་བརྒྱད་བཟླས་ན་ཚེ་འཁོར་བ་ཐོག་མཐའ་མེད་པའི་
སྡིག་སྒྲིབ་འདག ཐོས་པ་དང་དྲན་པས་མཚམས་མེད་པ་ལྔའི་ལས་འདག ཅེས་
སོགས་དང་། ཡང་ཁྱིམ་བདག་མོ་ཉི་མའི་མདངས་ལྡན་མས། སངས་རྒྱས་ག་ལ་བ་
དེར་ཕྱིན་ཏེ། སངས་རྒྱས་ལ་ཕྱག་བྱས་སོ། ། ཆོས་ལ་ཕྱག་བྱས་སོ། ། དགེ་འདུན་
ལ་ཕྱག་བྱས་སོ། ། རྒྱུ་དང་འབྲས་བུ་འདུས་པའི་ནད་དང༌། ངན་སོང་ངན་འགྲོའི་
སྡུག་བསྔལ་ལས་སྐྱོབ་པའི་ལྷ་ལ་ཕྱག་འཚལ་ལོ། །དགོངས་ཤིག བཅོམ་ལྡན་འདས་
བདག་དང་སེམས་ཅན་ཐམས་ཅད་གནས་སྐབས་སུ་ནད་མཚོན་མུ་གེ མཐར་ཐུག་
ངན་སོང་ངན་འགྲོ་ལས་བསྐྱབ་ཏུ་གསོལ་ཞེས་ཞུས་པས། སྟོན་པས་གསུངས་པ།
ཁྱིམ་བདག་མོ་ཉོན་ཅིག ཤར་ཕྱོགས་བཻཌཱུརྱའི་ཞིང་ཁམས་ཆེན་པོ་ན། ཐུགས་མཁྱེན་
པའི་ཡེ་ཤེས། བརྩེ་བའི་ཐུགས་རྗེ། མཛད་པའི་འཕྲིན་ལས། ནུས་པའི་རྒྱ་མཚོ།
སྟོབས་ཀྱི་རི་བོ། གཞན་ལ་ཕན་འདོགས་ཀྱི་བསམ་སྦྱོར་ཅན་སངས་རྒྱས་སྨན་གྱི་བླ་
221



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཞུགས་ཡོད་པས། མཚན་དང་གཟུངས་སྔགས་བཟླ་བ། མཆོད་ཅིང་གསོལ་བ་
བཏབ་ན་ལྟ་ཅི་སྨོས། མཚན་ཙམ་ཐོས་པ། སྐུ་རྟེན་མཐོང་བ་དྲན་པ་ཙམ་གྱིས་ཀྱང་།
རྒྱུ་འབྲས་ཀྱི་ནད་དང་། འཁོར་བའི་སྡུག་བསྔལ་དང་ངན་སོང་དུ་འགྲོ་བའི་ལས་
འཇོམས་ནུས་པ། གང་འདོད་དངོས་གྲུབ་སྐད་ཅིག་ལ་སྩོལ་བ་བདེ་གཤེགས་ཀུན་
འདུས་ཀྱི་རྒྱལ་བོ་ཞེས་སོགས་གསུངས་ཡོད།
གཡུ་ཐོག་པ་ཆེན་པོའི་ཞལ་ནས་ཀྱང་། བྱང་ཆུབ་སེམས་དཔའ་དཔལ་ལྡན་
པདྨོས་ཞུས་པའི་མདོ་ལས་ལུང་དྲངས་ནས། སྐར་མ་དྲི་མེད་ཀྱི་གཟུངས་དང་མཚན་
མཐོང་ཐོས་དྲན་དང་རེག་པ་དང༌། སྒོམ་ཞིང་བཟླས་བརྗོད་བྱས་པས། ལྟས་ངན་པ་
དང་བཀྲ་མི་ཤིས་པའི་དངོས་པོ་དང་རྨི་ལམ་ངན་པ་མཐོང་བར་མི་འགྱུར་རོ། ། གང་
ཞིག་འབྱུང་བ་བཞིའི་འཇིགས་པ་དང༌། གཅན་གཟན་ཁྲོ་བོའི་འཇིགས་པ་དང་། ཕ་
རོལ་གྱི་དམག་ཚོགས་དང་རྐུན་པོ་དང་ཆོམ་རྐུན་གྱི་འཇིགས་པ་འབྱུང་བར་མི་འགྱུར་
རོ། ། ནད་གདོན་བར་ཆད་ཀྱིས་མི་ཚུགས་ཤིང་འཁོར་བ་དང་ངན་སོང་ལས་གྲོལ་
བར་འགྱུར་རོ། ། ཞེས་སོགས་གསུངས་པ་སྨན་མདོ་བརྒྱད་བརྒྱ་བ་དང་། སྨན་ཆོག་
ཆེན་མོ་རྣམས་སུ་བདེ་གཤེགས་བདུན་གྱི་སྨོན་ལམ་གྱི་ཁྱད་པར་རྒྱས་པར་གསུངས་པ་
དང་། དེར་མ་ཟད་པཎ་ཆེན་ཐམས་ཅད་མཁྱེན་པས། སྨན་ཆོག་བསྡུས་པར་ཡང་།
ནད་རིམས་གཤེད་བྱེད་སྡིག་ཅན་གདོན་ལས་ཐར། ། ཞེས་སོགས་སྨོན་ལམ་བརྒྱུད་
གྲུབ་པ་དང་། བཅུ་གཉིས་གྲུབ་པ་སོགས་སྨོན་ལམ་གྱི་ཁྱད་པར་རྒྱས་པའི་མདོ་ཆོག་ཏུ་
གསུངས་པ་བཞིན་ཡིན། །
གཞན་ཡང་རྒྱལ་བོ་ཆེན་པོ་བཞིས་དམ་བཅས་པ་ལས་ཀྱང་འདིའི་ཕན་ཡོན་
གསུངས་པ་དང་། གནོད་སྦྱིན་གྱི་སྡེ་དཔོན་ཆེན་པོ་བཅུ་གཉིས་ཀྱིས་དམ་བཅས་པ་
ལས་ཀྱང་དེ་ལྟར་གསུངས་ལ། སྨན་གྱི་ལྷ་མོ་ཉི་ཤུས་དམ་བཅས་པ་ལས་ཀྱང་། སྨན་
222



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
པའི་རྒྱལ་བོ་ལ་གསོལ་བ་རྩེ་གཅིག་ཏུ་འདེབས་པའི་གང་ཟག་དེ་ལ། སྨན་བླ་དྲང་སྲོང་
ལྷ་མོ་འཚོ་བྱེད་རིག་འཛིན་རྣམས་ཀྱིས་དེ་བཞིན་དབང་བསྐུར་བྱིན་གྱིས་བརླབས་ཏེ།
ངའི་བུ་སྐལ་ལྡན་འདི་ལ་ཕྱོགས་བཅུ་དུས་གསུམ་གྱི་དབང་དང་བྱིན་རླབས་མཛོད་ལ།
སྨན་བསོད་དང་འགྲོ་དོན་རྒྱས་པར་གྱུར་ཅིག གསོ་དཔྱད་ལ་རང་དབང་ཐོབ་སྟེ་ནད་
པའི་བྱ་བ་སྐད་ཅིག་མི་གཡེལ་བར་ནད་པའི་བྱ་བ་སྒྲུབ་ནུས་པར་གྱུར་ཅིག ང་དང་
སྐད་ཅིག་མི་འབྲལ་བ་དང་ལུས་དང་གྲིབ་མ་ལྟར་འགྲོགས་པར་གྱུར་ཅིག བདུད་རྩི་
སྨན་གྱི་ཡོ་བྱད་ཐམས་ཅད་འབད་མེད་ལྷུན་གྱིས་གྲུབ་ནས་བསིལ་དྲོད་སྡེབ་ལ་མཁས་
ཤིང་ནད་ཚ་གྲང་གི་གཉེན་པོ་ཐོག་མདའ་ལྟར་རྒྱུག་ནུས་པར་གྱུར་ཅིག ཅེས་སོགས་
རྒྱ་ཆེར་གསུངས།
གསང་བའི་དྲང་སྲོང་གསུམ་གྱིས་དམ་བཅས་པ་ལས། སྔོན་གྱི་བསྐལ་བ་དང་
བོ་འདས་པའི་དུས་སུ། ཤར་ཕྱོགས་ཀྱི་འཇིག་རྟེན་གྱི་ཁམས་ནས། སངས་རྒྱས་ཀྱི་
ཞིང་མ་སྨོས་སྣ་ཞེས་བྱ་བའི་ཞིང་ཁམས་ན་སངས་རྒྱས་མོས་པ་ཞེས་བྱ་བ་བཞུགས་
སོ། ། སངས་རྒྱས་དེ་ཡི་ཞལ་ནས་བཻཌཱུརྱ་འོད་ཀྱི་རྒྱལ་བོའི་གཟུངས་དང་མཚན།
མཐོང་ཐོས་དྲན་ཞིང་སྒོམ་པའི་ཕན་ཡོན་རྒྱ་ཆེར་གསུངས་པ་ན། དྲང་སྲོང་རྣམས་
ཀྱིས་དམ་བཅས་པ་ནི་དེ་ལྟ་བུའི་གང་ཟག་ལ་ཉིན་མཚན་དུས་དྲུག་ཏུ་བསྲུང་བ་དང༌།
བསྐྱབ་པ་དང་སྦ་བར་འགྱུར་ཞིང་། སྨན་གྱི་ལས་ཐམས་ཅད་འགྲུབ་པ་དང༌། ནད་ཀྱི་
སྟོབས་བཤིག་ནུས་པ། ནད་པའི་དོན་རྒྱ་ཆེན་པོ་བྱེད་ནུས་པ། སྨན་པ་རྣམས་ཀྱི་
མཆོག་ཏུ་འགྱུར་བ། སྨན་བསོད་རྒྱས་པའི་སྨོན་ལམ་བཟང་བོ་དུས་རྒྱུན་དུ་བཏབ་
པར་བྱའོ། ། ཞེས་སོགས་གསུངས།
གཡུ་ཐོག་པ་ཆེན་པོས་སྒྲུབ་པ་མཛད་པའི་ཚེ། འཚོ་བ་ཆད་ནས་ཞག་འགའ་ལ་
ཐུགས་རུས་བསྐྱེད་ཀྱང་། སྐུ་ལུས་བཀྲེས་ནས་སོར་མོས་གཡོས་པའི་ཚེ། ཁོང་གི་
223



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཐུགས་ལ་སངས་རྒྱས་སྒྲུབ་པའི་རྟེན་མཆོག་འདི་དང་བྲལ་བ་འདྲ་ དགོངས་ནས།
འཚོ་བ་བཙལ་བའི་སྟ་གོན་མཛད་གྲབས་བྱས་པས། གཟུགས་མེད་པའི་སྐད་གཅིག་
གིས་འདི་སྐད་གསུངས། གཡུ་ཐོག་པ། ཆོས་ཕྱིར་ལུས་སེམས་བྲལ་ཀྱང་འགྱོད་པ་
མེད། །དཀའ་སྤྱད་ཐུབ་ན་ཡོན་ཏན་སྐྱེ་ངེས་ཏེ། །ལྟོ་གོས་གཏམ་ལ་སྡུག་ཁུར་མ་ནུས་
པས། །ཆོས་ཕྱིར་ཤི་ན་འབད་པ་དོན་ཡོད་ཡིན། །ན་ན་ན་དགའ་ཤི་ན་ཤི་དགའ་
སྒོམས། །ཆོས་པ་སྡུག་ནས་ཤི་བའང་ངས་མ་མཐོང༌། །ཆོས་བཞིན་བྱས་ན་ལོངས་
སྤྱོད་ཆར་བཞིན་འབེབས། །སྨན་བླའི་གཟུངས་སྔགས་རྒྱལ་བོ་འདི་བཟླས་ན། །
བསམ་དོན་ཆོས་བཞིན་འགྲུབ་ལ་ཐེ་ཚོམ་མེད། ། ཅེས་གསུངས་པ་བཞིན་ནོ། ། །
གཉིས་པ། བདེ་གཤེགས་བདུན་གྱི་སྨོན་ལམ་གྱི་ཁྱད་པར་བརྗོད་པ་ལ། ཤར་
ཕྱོགས་འཇིག་རྟེན་གྱི་ཁམས་གཞན་གྱིས་མི་ཐུབ་པ་ན་མཚན་ལེགས་ཡོངས་བསྒྲགས་
དཔལ་བཞུགས། དང་བོ་ཐུགས་བསྐྱེད་པ་ནས་སྨོན་ལམ་ཆེན་པོ་བརྒྱད་བཏབ།
༡ ནད་སྣ་ ཚོགས་ ཀྱིས་ གཟིར་ བ། རིམས། གཤེ་ བྱེད། བྱད། རོ་ ལངས།
འཇིགས་པས་གཙེས་པ་རྣམས་ཀྱིས་བདག་གི་མིང་ལན་བདུན་བརྗོད་པས་ཞི་བ་དང་།
༢ ལོང་བ། འོན་པ། སྨྱོས་པ། ཤ་བཀྲ་ཅན། ནད་ཚབས་ཆེན་པོས་བཏབ་པ་ཞི་བ་
དང་དབང་བོ་ཚང་ཞིང་སྡུག་བསྔལ་དང་སྡུག་བསྔལ་གྱི་རྒྱུན་ཆད་པ་དང༌། ༣ འདོད་
ཆགས་དང༌། ཞེ་སྡང་དང་། གཏི་མུག་གི་སྒྲིབ་པ། མཚམས་མེད་ལྔ་བྱེད་པ། བྱ་བ་
མ་ཡིན་པའི་སྤྱོད་པ་མང་བ། དམ་ཆོས་སྤོང་བ། མི་དགེ་བའི་སྡིག་ལས་སྣ་ཚོགས་བྱེད་
པ། ངན་སོང་གསུམ་དང་དམྱལ་བར་སྐྱེ་བ་དག་གིས་བདག་མིང་ཡིད་ཀྱིས་བརྗོད་
པས། ལས་སྒྲིབ་བྱང་ཞིང་ཟད་ནས་ངན་འགྲོར་མི་ལྟུང་བ་དང་། མངོན་མཐོ་ལྷ་མིའི་
བདེ་བ་མྱོང་བར་གྱུར་ཅིག ༤ བཀྲེས་སྐོམ་དབུལ་ཕོངས་ཅན་དག་བྱང་ཆུབ་མཐར་
ཐུག་གི་བར་དུ། དབྱིག གོས། ནོར། འབྲུ། མལ་ཆ། སྤོས། ཕྲེང་བ། རྒྱན།
224



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ཡོ་བྱད་རྣམས་འཕེལ་བར་གྱུར་ཅིག ༥ སེམས་ཅན་གང་དག་བཅིངས་པ་དང་།
བརྡེག་པ། གོ་རར་གཞུག་པ། མཚོན་ཆས་གཟིར་བ་རྣམས། མཐར་ཐུག་གི་བར་དུ་
བཅིངས་པ་དང་བརྡེག་པ་ཐམས་ཅད་ལས་ཐར་བར་གྱུར་ཅིག ལུས་ཀྱི་གདུང་བ་རྒྱུན་
ཆད་པར་གྱུར་ཅིག ༦ ལུས་ལ་གདུང་བའི་མེ་འབར་བ། སེངྒེ་དང་། སྟག དོམ།
དྲེད། སྦྲུལ་སོགས་ཀྱི་འཚེ་བ་དང་བྲལ་ནས། གདུང་བའི་མེ་ཞི་བ། གདུག་པ་
ཅན་རྣམས་བྱམས་པ་ལ་གནས་པ། འཇིགས་མེད་ཞི་བའི་གནས་ཐོབ་པར་གྱུར་ཅིག
༧ ཕན་ཚུན་འཐབ་རྩོད་འགྱེད་པ། འཁྲུགས་ཤིང་འཇིགས་སྐྲག་པ་ཐམས་ཅད་ཞི་
ནས་ཕན་ཚུན་བྱམས་པར་གྱུར་ཅིག ༨ ཆུའི་ནང་དུ་སོང་བ། གྲུར་ཞུགས་པ།
གླིང་མེད་པར་ཕྱིན་པ་སྲོག་འདོར་བ་རྣམས། ཆུ་ཀླུང་དེ་དག་ལས་དབུགས་དབྱུང་
ཞིང་འཇིགས་མེད་བརྒལ་བར་གྱུར་ཅིག ཅེས་སྨོན་ལམ་ཆེན་པོ་བརྒྱད་དོ། །
ཤར་ཕྱོགས་རིན་པོ་ཆེ་དང་ལྡན་པའི་འཇིག་རྟེན་གྱི་ཁམས་ན། སངས་རྒྱས་
རིན་པོ་ཆེ་དང་ཟླ་བ་དང་པདྨས་རབ་ཏུ་བརྒྱན་པ་མཁས་པ་གཟི་བརྗིད་སྒྲ་དབྱངས་ཀྱི་
རྒྱལ་བོ་བཞུགས་ཏེ། སྔོན་སྤྱད་པ་སྤྱོད་པའི་སྐབས་སྨོན་ལམ་ཆེན་པོ་བརྒྱད་བཏབ།
༡ སེམས་ཅན་གང་དག་ཞིང་སླས་ཀྱི་ལས་ཀྱི་མཐའ་དང་། ཚོང་ལས་ལ་གཡེང་སྟེ་
དགེ་བའི་ཆོས་ཉམས་ནས་འཁོར་བའི་སྡུག་བསྔལ་མྱོང་བ་དང༌། རྒ་བ་དང་། ན་བ།
འཆི་བ། མྱ་ངན། ཡིད་མི་བདེ་བ་རྣམས་ཀྱིས་ངའི་མིང་བརྗོད་པས། ནོར་དབྱིག་
འབྱུང་ཞིང་དགེ་བའི་ཆོས་འཕེལ་བ་དང༌། བྱང་ཆུབ་ཀྱི་སེམས་དང་མི་འབྲལ་ཞིང་ངན་
སོང་ལས་ཐར་བར་གྱུར་ཅིག ༢ སྒོང་སྐྱེས། མངལ་སྐྱེས། དྲོད་སྐྱེས། རྫུས་སྐྱེས་
རྣམས་སུ་སྐྱེས་པའི་སེམས་ཅན་རྣམས། ཚ་གྲང་བཀྲེས་སྐོམ་གྱིས་ལུས་གདུང་བའི་
སེམས་ཅན་རྣམས་བདག་མིང་རྣ་ལམ་དུ་གྲགས་པས། བདག་གི་མིང་དྲན་པ་དང་
བརྗོད་པས། སྔོན་གྱི་ལས་སྒྲིབ་བྱང་བ་དང་། སྡུག་བསྔལ་ཐམས་ཅད་ལས་ཐར་བ་
225



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དང་ལྷའི་བདེ་བ་མྱོང་བའི་སྨོན་ལམ་གནང་། ༣ བཙའ་བའི་དུས་ཀྱི་སྡུག་བསྔལ་གྱི་
ཚོར་བ་རྒྱུན་ཆད་ ཅིང་མཐར་ ཐུག་ པར་ སྐྱེས་པ་ ཉིད་ ཀྱི་ལུས་ཐོབ་པར་གྱུར་ཅིག
༤ འཆི་བ་དང་། དགྲ་དང་དགོན་པའི་གནོད་པས་གཙེས་པ། ཕ་མ་སྲིང་མོ་མཛའ་
བཤེས་ཉེ་དུའི་མྱ་ངན་རྣམས་བྲལ་བར་གྱུར་ཅིག ༥ མཚན་མོ་མུན་པར་རྒྱུ་བ།
ལས་ཀྱི་མཐའ་སྣ་ཚོགས་ལ་ཞུགས་པ། གདུག་ཅན་གདོན་སྣ་ཚོགས་ཀྱིས་གཙེས་པ་
རྣམས་མེད་པར་གྱུར་ཅིག གདོན་ཐམས་ཅད་བྱམས་པ་དང་མཆོད་དང་རིམ་གྲོ་བྱ་བ་
སྣ་ཚོགས་ལ་བརྩོན་པར་གྱུར་ཅིག ༦ དམན་ལ་མོས་ཤིང་། ཤེས་རབ་ཆུང་བ།
དྲན་པ་རྨོངས་ཏེ་དགེ་ཆོས་ལས་ཉམས་པ་དེ་དག་གིས་བདག་གི་མིང་ལན་བདུན་
བརྗོད་པས། ཏིང་ངེ་འཛིན་དང༌། ཤེས་རབ། དྲན་པ། སྟོབས། བྱང་ཆུབ་ཀྱི་ཡན་
ལག་གཟུངས་ཀྱི་སྒོ་རྣམས་མངོན་དུ་གྱུར་ཅིག ༧ ཉན་རང་གི་ཐེག་པར་མོས་ནས་
བླ་མེད་བྱང་ཆུབ་སྒྲུབ་པ་ལ་རྒྱབ་ཀྱིས་ཕྱོགས་པ་རྣམས་ཀྱིས་བདག་གི་མིང་ལན་བདུན་
བརྗོད་པས། བླ་མེད་བྱང་ཆུབ་ལས་ཕྱིར་མི་ལྡོག་པར་གྱུར་ཅིག བྱང་ཆུབ་ཀྱི་སེམས་
དང་མི་འབྲལ་བར་གྱུར་ཅིག ༨ བསྐལ་བ་འཇིག་ནས་འབར་བའི་ཚེ་སྔོན་གྱི་སྡུག་
བསྔལ་མྱོང་ཞིང་མགོན་མེད་པ་རྣམས་ཀྱིས་བདག་གི་མིང་ལན་བདུན་བརྗོད་པས་སྡུག་
བསྔལ་དང་མྱ་ངན་བྲལ་ནས། བསིལ་བའི་གནས་ཐོབ་པར་གྱུར་ཅིག ཤི་འཕོས་ནས་
སངས་རྒྱས་ཀྱི་ཞིང་དུ་སྐྱེ་བར་གྱུར་ཅིག ཅེས་སྨོན་ལམ་ཆེན་པོ་བརྒྱད་དོ། །
ཤར་ཕྱོགས་སངས་རྒྱས་ཀྱི་ཞིང་ཁམས་སྤོས་ཀྱིས་ཡོངས་སུ་གང་བ་རིན་ཆེན་
བརྩེགས་པ་ན། གསེར་བཟང་དྲི་མེད་རིན་ཆེན་སྣང་བརྟུལ་ཞུགས་གྲུབ་པ་བཞུགས་
ཏེ། སྨོན་ལམ་བཞི་གནང་། ༡ སེམས་ཅན་གང་དག་སྲོག་གཅོད་བྱས་པས་ཚེ་ཐུང་
ཞིང་ནད་མང་བ། མེ་ཆུ་དུག་མཚོན་སྣ་ཚོགས་ཀྱིས་འཆི་བ་རྣམས་ཀྱིས་བདག་གི་མིང་
ཐོས་པའི་ཚེ། སྔོན་གྱི་ལས་སྒྲིབ་བྱང་ཞིང་ནད་མེད་ཅིང་ཚེ་རིང་དུ་འཚོ་བར་གྱུར་ཅིག
226



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
༢ སྡིག་པ་མི་དགེ་བ་སྣ་ཚོགས་བྱས་ཏེ། གཞན་གྱི་རྫས་འཕྲོག་པས་དབུལ་བོའི་ཁྱིམ་
དུ་སྐྱེས་ཏེ་བཀྲེས་སྐོམ་དང་གོན་པས་གདུང་སྟེ་སྡུག་བསྔལ་མྱོང་བ་རྣམས་ཀྱིས་བདག་
གི་མིང་བརྗོད་པས། སྡིག་པ་བྱང་ཞིང་དབང་ཕྱུག་ཕུན་སུམ་ཚོགས་པ་མ་ཚང་བ་མེད་
པ་ཐོབ་པར་གྱུར་ཅིག ༣ གཅིག་ གིས་ གཅིག་ལ་ གནོད་སེམས་དང་ལྡན་ཞིང་།
ཕན་ཚུན་སྲོག་གཅོད་པར་བྱེད་པ། འཐབ་པ་དེ་དག་གིས་བདག་གི་མིང་བརྗོད་པས།
ཕན་ཚུན་མ་ལྟར་བྱམས་པ་ལ་གནས་པར་གྱུར་ཅིག ༤ སེམས་ཅན་གང་དག་དུག་
གསུམ་གྱིས་སྒྲིབ་སྟེ། ཚུལ་ཁྲིམས་འཆལ་བར་གྱུར་ནས་ངན་སོང་དུ་ལྟུང་བ་དེ་དག་
གིས་བདག་གི་མིང་བརྗོད་པའི་མཐུས། ལས་ཀྱི་སྒྲིབ་པ་བྱང་ཞིང་། ཉེ་བའི་ཉོན་
མོངས་པ་དང་བྲལ་ཞིང་། ཚུལ་ཁྲིམས་འཛིན་པ་དང་ལུས་ངག་ཡིད་ཀྱི་སྡོམ་པ་ལ་
གནས་པར་གྱུར་པ་དང་། བྱང་ཆུབ་ཀྱི་སེམས་ཡིད་ལ་བྱེད་པ་དང་མི་འབྲལ་བར་གྱུར་
ཅིག ཅེས་སྨོན་ལམ་ཆེན་པོ་བཞིའོ། །
ཤར་ཕྱོགས་འཇིག་རྟེན་གྱི་ཁམས་མྱ་ངན་མེད་པ་ན། མྱ་ངན་མེད་མཆོག་
དཔལ་བཞུགས་ཏེ། སྔོན་སྨོན་ལམ་ཆེན་པོ་བཞི་བཏབ་སྟེ། ༡ སེམས་ཅན་གང་
དག་སྡུག་བསྔལ་དང་ཡིད་མི་བདེ་བ་འཁྲུག་པ་མང་བ། སྡུག་བསྔལ་གྱི་ཚོར་བ་དྲག་པོ་
མྱོང་བ་དག་གིས་བདག་མིང་ཐོས་པའི་མཐུས། དེ་དག་རབ་ཏུ་ཞི་ནས་སྡུག་བསྔལ་
མྱོང་བར་མ་གྱུར་ཅིག ༢ སེམས་ཅན་དམྱལ་བར་སྐྱེས་པ་དེ་དག་ལ་བདག་གི་
མཐུས། བདག་གི་ལུས་ལས་འོད་ཟེར་གྱི་སྣང་བ་བྱུང་སྟེ་རེག་ཅིང་མཐོང་མ་ཐག་ཏུ་
སྡིག་པ་བྱང་ནས། སེམས་ཅན་དམྱལ་བ་ཆེན་པོའི་སྡུག་བསྔལ་གྱི་ཚོར་བ་ཐམས་ཅད་
རྒྱུན་ཆད་པར་གྱུར་ཅིག ལྷ་མིའི་བདེ་བ་མྱོང་བར་གྱུར་ཅིག ༣ སྔོན་གཞན་གྱི་རྫས་
འཕྲོག་པས། ཚེ་འདིར་དབུལ་བོར་སྐྱེས་ནས་བཀྲེས་སྐོམ་གྱི་སྡུག་བསྔལ་མྱོང་ཞིང་།
མདོག་ངན་པ་དེ་དག་བདག་གི་མིང་ཐོས་པས། འབྱོར་བ་ཐམས་ཅད་ཡོངས་སུ་སྤྱོད་
སན་
ད
227



བs
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པ་དང་། ལྷའི་ལུས་ཀྱི་ཁ་དོག་གིས་བརྒྱན་པར་གྱུར་ཅིག ༤ སེམས་ཅན་གང་དག་
གནོད་སྦྱིན་དང་། སྲིན་པོ། འབྱུང་བོ། ཤ་ཟ་རྣམས་ཀྱིས་གཙེས་ཤིང་མདངས་
འཕྲོག་སྟེ་ནད་སྣ་ཚོགས་མྱོང་བ་དེ་དག་གིས་བདག་གི་མིང་བརྗོད་པས་མདངས་
འཕྲོག་པ་ཞི་ཞིང་བྱམས་པ་ལ་གནས་པ་དང༌། ནད་ཀྱི་སྡུག་བསྔལ་ལས་ཐར་བར་གྱུར་
ཅིག སྨོན་ལམ་བཞིའོ། ། རྟག་ཏུ་ནད་མེད་པ་དང་ལྡན་པ། ལོག་པར་མི་ལྟུང་
ཞིང་། སྐྱེ་བ་དྲན་པ། ལྷ་རྣམས་ཀྱིས་སྲུང་བ་སོགས་ཡིན་ནོ། །
ཤར་ཕྱོགས་འཇིག་རྟེན་གྱི་ཁམས་ཆོས་ཀྱི་རྒྱལ་མཚན་ན། ཆོས་བསྒྲགས་རྒྱ་
མཚོའི་དབྱངས་བཞུགས་ཏེ། སྔོན་སྨོན་ལམ་ཆེན་པོ་བཞི་བཏབ་པ་ནི། ༡ སེམས་
ཅན་གང་དག་ལོག་ལྟ་ཅན་གྱི་ཁྱིམ་དུ་སྐྱེས་པས། མཆོག་གསུམ་དང་བྱང་ཆུབ་ཀྱི་
སེམས་ཡིད་ལ་བྱེད་པ་ལས་རིང་དུ་གྱུར་པ་དེ་དག་གིས་བདག་གི་མིང་ཐོས་ཚེ། ལས་
སྒྲིབ་ཟད་ཅིང་མཐར་ཐུག་བར་དུ་ཡང་དག་པའི་ལྟ་བ་ཅན་དུ་འགྱུར་བ་དང་། མི་ཕྱེད་
པའི་དད་པ་དང་ལྡན་པ། བྱང་ཆུབ་སེམས་དཔའི་སྤྱོད་པ་ཡིད་ལ་བྱེད་པ་ལས་ཕྱིར་མི་
ལྡོག་པར་གྱུར་ཅིག ༢ གང་དག་སངས་རྒྱས་ཀྱི་སྒྲ་མི་གྲགས་པ། ཆོས་དང་དགེ་
འདུན་གྱི་སྒྲ་མི་གྲགས་པའི་ཡུལ་མཐའ་འཁོབ་ཏུ་སྐྱེས་ཏེ། མི་དགེ་བའི་བཤེས་ཀྱིས་
རྒྱུས་སྡིག་པ་བགྱིས་ཏེ་ངན་འགྲོར་ལྟུང་བ་རྣམས་ལ། བདག་གི་མཐུས། བདག་གི་
མིང་རྣ་ལམ་གྲགས་ཅིང་། ཆོས་ཀྱི་སྤྲིན་དང་རྒྱ་མཚོའི་སྒྲ་འབྱུང་བ་དང་། ཆོས་ཀྱི་སྒྲ་
ཐོས་ནས་སྔོན་གྱི་ལས་ཟད་པར་གྱུར་ཏེ། བྱང་སེམས་དང་མི་འབྲལ་བར་གྱུར་ཅིག ༣
གང་དག་གོས་རྒྱན་མལ་ཆ། ན་བའི་གསོས་སྨན་དང་བྲལ་ཞིང་སྡུག་བསྔལ་མྱོང་བ།
དེ་དག་ལོངས་སྤྱོད་རྣམས་འབྱུང་ཞིང་མི་ལྡན་པ་མེད་པར་གྱུར་ཅིག ༤ ལོངས་སྤྱོད་
དང་དབང་ཕྱུག་དག་གིས་ཆོག་ཤེས་པར་གྱུར་ཅིག ཅེས་སྨོན་ལམ་ཆེན་པོ་བཞིའོ། །
ཤར་ཕྱོགས་འཇིག་རྟེན་གྱི་ཁམས་རིན་པོ་ཆེ་རྒྱ་མཚོར་ལེགས་པར་གནས་པ་ན། །
228



'''
:：:
་，་
།
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ཆོས་རྒྱ་མཚོ་མཆོག་གི་བློས་རྣམ་པར་རོལ་བ་མངོན་པར་མཁྱེན་པའི་རྒྱལ་བོ་བཞུགས་
ཏེ། སྨོན་ལམ་ཆེན་པོ་བཞི་བཏབ་པ་ནི། ༡ སེམས་ཅན་གང་དག་ཞིང་ལས་དང་ས་
བོན་འདེབས་པ། ཚོང་བྱེད་པ། འཐབ་མོ་དང་རྩོད་པ་ལ་སྤྲོ་བ་དང་། སྡིག་པའི་ལས་
བྱེད་པ་དེ་དག་གིས་བདག་གི་མིང་ཐོས་པའི་མཐུས། འཚོགས་ཆས་ ཐམས་ཅད་
འབྱོར་བ་དང་། གནོད་སེམས་མེད་པར་གྱུར་པ་དང་། རྟག་ཏུ་དགེ་བའི་ཆོས་ལ་སྤྱོད་
པར་གྱུར་ཅིག ༢ མི་དགེ་བ་བཅུས་དམྱལ་བར་འགྲོ་བ་དེ་དག་གིས་བདག་གི་མིང་
ཐོས་པའི་མཐུས་དགེ་བཅུའི་ལམ་དང་ལྡན་ནས་དམྱལ་བར་འགྲོ་བར་མ་གྱུར་ཅིག
༣ སེམས་ཅན་ གང་ དག་ གཞན་ དབང་ དུ་ གྱུར་ཏེ། ཆད་ པས་ བཅད་ པ་ དང་།
བརྡེག་པ། གོ་རར་གཞུག་པ། བསད་པར་འོས་པ་དེ་དག་གི་བདག་མིང་ཐོས་པས།
བདག་གི་འོད་ཀྱིས་བཅིངས་དང་བརྡེག་པ་དེ་དག་རྒྱུན་ཆད་པར་གྱུར་ཅིག ༤ ཚེ་
ཐུང་བའི་ལས་བགྱིས་ཏེ་འཆི་བར་འགྱུར་བ་དེ་དག་བདག་མིང་རྣ་ལམ་དུ་གྲགས་པར་
གྱུར་ཅིག བདེ་འགྲོ་མཐོ་རིས་སུ་སྐྱེ་བ་དང༌། ལྷ་མིའི་བདེ་བ་མྱོང་བ་དང་སྡིག་པའི་
ལས་ཐམས་ཅད་བྱང་བར་གྱུར་ཅིག ཅེས་སྨོན་ལམ་བཞིའོ། ། །
ཤར་ཕྱོགས་བཻཌཱུརྱའི་སྣང་བ་ཞེས་བྱ་བའི་འཇིག་རྟེན་ན། བཅོམ་ལྡན་འདས་
སྨན་གྱི་བླ་བཻཌཱུརྱ་འོད་ཀྱི་རྒྱལ་བོ་བཞུགས་ཏེ། སྨོན་ལམ་ཆེན་པོ་བཅུ་གཉིས་བཏབ་པ་
ནི། ༡ བདག་གི་ལུས་ཀྱི་འོད་ཀྱིས་འཇིག་རྟེན་གྲངས་མེད་དཔག་མེད་ལྷམ་མེར་
གསལ་ཞིང་། སེམས་ཅན་རྣམས་མཚན་སུམ་ཅུ་རྩ་གཉིས་དང་དཔེ་བྱད་བཟང་བོ་
བརྒྱད་ཅུ་སྟེ་བདག་དང་འདྲ་བར་གྱུར་ཅིག ༢ བདག་བྱང་ཆུབ་ཐོབ་པ་ན་ལུས་
བཻཌཱུརྱ་འདྲ་བར་གྱུར་ནས། མཚན་མོར་རྒྱུ་བ་རྣམས་འོད་ཀྱིས་ལམ་བྱེད་པར་གྱུར་
ཅིག ༣ བདག་གི་ཤེས་རབ་དང་ཐབས་དཔག་ཏུ་མེད་པས་སེམས་ཅན་གྱི་ཁམས་
བརྗོད་ཀྱིས་མི་ལང་བ་ལོངས་སྤྱོད་མི་ཟད་པ་དང་ལྡན་པར་གྱུར་ཏེ། སུ་ཡང་ཅིས་
229



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཀྱང་བྲེལ་བ་མེད་པར་གྱུར་ཅིག ༤ ལམ་ངན་པར་ཞུགས་པ་རྣམས་བྱང་ཆུབ་ཀྱི་ལམ་
ལ་འགོད་ པ་དང༌། ཉན་རང་རྣམས་ཐེག་ཆེན་གྱི་ལམ་དུ་འགོད་པར་བྱའོ། །
༥ སེམས་ཅན་གང་དག་བདག་གི་གན་དུ་ཚངས་པར་སྤྱོད་པ་དང༌། དེ་བཞིན་དུ་
བདག་གི་མཐུས་སྡོམ་པ་གསུམ་གྱིས་བསྡམ་པ་དང་། ཚུལ་ཁྲིམས་ཉམས་པ་མེད་པར་
གྱུར་ཅིག ཚུལ་ཁྲིམས་ཉམས་ཀྱང་ངན་འགྲོར་མི་ལྟུང་བར་གྱུར་ཅིག ༦ གང་དག་
ལུས་ངན་པ་དང་། དབང་བོ་མ་ཚང་བ། མདོག་མི་སྡུག་པ། བེམ་པོ། ཡན་ལག་
སྐྱོན་ཅན་དང་། སྐུར་བོ། ཤ་བཀྲ་ཅན་དང་། ཞར་བ། ལོང་བ། འོན་པ། སྨོན་པ།
ལུས་ལ་ནད་ཀྱིས་བཏབ་པ་རྣམས་བདག་གི་མིང་ཐོས་པས་དབང་བོ་ཚང་ཞིང་ཡན་
ལག་ཡོངས་སུ་རྫོགས་པར་གྱུར་ཅིག ༧ སྡུག་བསྔལ་བ་གང་གི་རྣ་ལམ་དུ་བདག་གི་
མིང་གྲགས་པ་དེ་དག་གི་ནད་ཐམས་ཅད་ཞི་བ་དང་གནོད་པ་མེད་པར་གནས་པར་
གྱུར་ཅིག ༨ བུད་མེད་གང་དག་བུད་མེད་ཀྱི་སྐྱོན་བརྒྱད་ཀྱིས་ཀུན་ནས་ཉོན་མོངས་
པར་གྱུར་པ། བུད་མེད་ཀྱི་སྐྱེ་བ་ལ་སྨོད་པ་དག་གི་དེ་ལས་ཐར་བར་འདོད་པ་རྣམས་
སྐྱེས་པའི་དབང་བོ་འབྱུང་བར་གྱུར་ཅིག ༩ སེམས་ཅན་ཐམས་ཅད་བདུད་ཀྱི་
ཞགས་པ་ལས་ཐར་བ་དང་། ལྟ་བ་ངན་པ་ལས་གྲོལ་བ་དང་བྱང་ཆུབ་སེམས་དཔའི་
སྤྱོད་པ་བསྟན་པར་བྱའོ། ། ༡༠ སེམས་ཅན་གང་དག་རྒྱལ་བོའི་འཇིགས་པ་ལ་
སྐྲག་པ་དང་། བཅིང་བརྡེག་གོ་རར་གཞུག་པ། ལུས་སེམས་སྡུག་བསྔལ་གྱིས་ཉེན་པ་
རྣམས་བདག་གི་བསོད་ནམས་ཀྱི་མཐུས། གནོད་པ་ཐམས་ཅད་ལས་ཐར་བར་གྱུར་
ཅིག ༡༡ སེམས་ཅན་གང་དག་བཀྲེས་སྐོམ་གྱིས་མེ་འབར་བ། ཁ་ཟས་འཚོལ་བ་ལ་
རབ་ཏུ་བརྩོན་ན། སྡིག་པའི་ལས་བྱེད་པ་དེ་དག་བདག་གིས་ཁ་དོག་དང་དྲི་རོ་ལྡན་
པའི་ཁ་ཟས་ཀྱིས་ལུས་ཚིམ་པར་བྱས་ཏེ་ཕྱིས་ཆོས་ཀྱི་རོས་ཤིན་ཏུ་བདེ་བ་ལ་འགོད་པར་
བྱའོ། ། ༡༢ སྒྲེན་མོ་བགོ་བ་མེད་པར་དབུལ་བ། སྡུག་བསྔལ་བ། གྲང་བ་དང་།
230



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ཚ་བ། སྦྲང་བུ། ཤ་སྦྲང་དག་གིས་ཉིན་མཚན་དུ་སྡུག་བསྔལ་གྱི་ཚོར་བ་མྱོང་བ་ལ།
བདག་གིས་གོས་ཡོངས་སུ་སྤྱད་པར་འོས་པ་ཁ་དོག་སྣ་ཚོགས་པ་སྦྱིན་པར་བྱའོ། །
རྒྱན་སྣ་ཚོགས་དང་། སྤོས། བྱུག་པ། རོལ་མོ་སྙན་པ་རྣམས་ཀྱང་བསམ་པ་བཞིན་
ཡོངས་སུ་རྫོགས་པར་གྱུར་ཅིག ཅེས་སྨོན་ལམ་ཆེན་པོ་བཅུ་གཉིས་གནང་བའོ། །
སེམས་ཅན་ཐམས་ཅད་ཀྱི་སྡུག་བསྔལ་དང་ཡིད་མི་བདེ་བ་རབ་ཏུ་ཞི་བར་བྱེད་ཅེས་བྱ་
བའི་ཏིང་ངེ་འཛིན་ལ་སྙོམས་པར་ཞུགས་ནས་གཙུག་ཏོར་གྱི་དབུས་ནས་འོད་ཀྱི་སྣང་
བ་བྱུང་ཏེ་གཟུངས་སྔགས་བསྩལ་པ། བྷི་ཥ་ཛེ་སོགས་ཡིན། ཡང་དེ་བཞིན་གཤེགས་
པའི་ཏིང་ངེ་འཛིན་གྱི་སྟོབས་བསྐྱེད་པ་བཻཌཱུརྱའི་འོད་ཅེས་བགྱི་བའི་གཟུངས་ནི་གླུ་མེ་གླུ་
མེ་སོགས་སོ། །
གསུམ་པ། བརྒྱུད་པའི་རིམ་པ་ནི། རིགས་འདུས་སྨན་གྱི་བླ་མ་གཡུ་ཐོག་སྙིང་
ཐིག་སྐོར་ལས། དབང་ཆོག་བདེ་ཆེན་ཀློང་ཡངས་དང་། རྒྱལ་དབང་ལྔ་བ་ཆེན་པོའི་
དབང་ཆོག་དཔག་བསམ་ལྗོན་ཤིང༌། སྨྱོས་ཀྱི་རིགས་ལས་པདྨེནྡྷ་ཛ་ཡའམ་འཇམ་
དཔལ་དགེ་ལེགས་རྒྱ་མཚོས་མཛད་པའི་དབང་ཆོག་བདུད་རྩིའི་ཆུ་རྒྱུན་གྱི་སྟེང་ནས་
རས་བྲིས་དཀྱིལ་འཁོར་དུ། རྩ་བ་མཆོག་དབང་ལ་འཇུག་པ། སྔོན་དུ་འགྲོ་བའི་ཅོད་
པན། བུམ་པ། དབུ་རྒྱན། གོས་རྒྱན། སྨན་རག་གཏོར་ཚོགས། རྔ་ཆེན། རྒྱུད་
ཀྱི་གླེགས་བམ། ཀ་པཱ་ལ། མེ་ལོང་། སྨན་བཅས། བཙག་བུ། མེ་བཙའ། སྐམ་པ།
མཚོན། སྐྱུང་བུ། ཐུར་མ་སྟེ་ཆ་དཔྱད་ཀྱི་དབང་། རིགས་ལྔའི་ཕྱག་མཚན། ལྷུང་
བཟེད། གྲི་ཐོད་རྣམས་ཀྱི་ཕྱིའི་དབང་། རིགས་འདུས་ལྷ་དབང་། ཡེ་ཤེས་ལྔའི་
དབང་། དྲང་སྲོང་བཀའ་སྲུང་དང་བཅས་པས་ནང་གི་དབང་དྲེགས་པའི་རྩལ་དབང་
འདི་དང་གཅིག་པ་འདྲ། སྨིན་བྱེད་དོན་དབང་དང་རྡོ་རྗེ་རྒྱལ་བོ། བཀའ་རབ་
འབྱམས་ཀྱི་དབང་གཉིས་འདྲ་སྟེ། ནང་གསང་གཉིས་ཀྱི་མཚམས་འདིར་བསྐུར་བ་
-
231



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གོང་མའི་ཕྱག་ལེན་ཡིན། བྱང་ཆུབ་སེམས་ཀྱི་དབང་། ཕྱག་རྒྱའི་དཀྱིལ་འཁོར་དུ་
རིག་པ་བརྟུལ་ཞུགས་ཀྱི་དབང་། རྡོར་དྲིལ་མེ་ལོང་མན་ཤེལ་ལ་བརྟེན་ནས་རིག་པ་ཡེ་
ཤེས་ཀྱི་དབང་། ལྟ་སྒོམ་སྤྱོད་པ་འབྲས་བུ་ངོ་སྤྲོད་དེ་ཁོ་ན་ཉིད་ཀྱི་དབང་མཐའ་རྟེན་
གཏད་རྒྱ་དང་བཅས་པ། སྨན་གྱི་ལྷ་མོའི་རྗེས་གནང་། དྲང་སྲོང་སེར་སྐྱའི་རིགས་
གཏད། ཚེ་དབང་འཆི་བདག་བདུད་འཇོམས་ལྷན་ཐབས་དང་བཅས་པའི་སྟེང་དུ་
དབང་ཆོག་ཆེན་མོ་ནས་ཁ་བསྐང་སྟེ། བུམ་པ། ལྷ་དབང་། དཔལ་གཏོར། ཚེ་
ཆང་། གོ་ཁྲབ། རྒྱས་གདབ་དང་བཅས་ཐོབ་པའི་བརྒྱུད་པ། སངས་རྒྱས་སྨན་པའི་
རྒྱལ་བོ། སློབ་དཔོན་པདྨ་སམ་བྷ་ཝ། དཔལ་ལྡན་སྒྲེང་བ། གཡུ་ཐོག་ཡོན་ཏན་
མགོན་པོ། སུམ་སྟོན་ཡེ་ཤེས་གཟུངས། དཔལ་ལྡན་གཞོན་ནུ་ཡེ་ཤེས། གཙང་སྟོན་
སངས་རྒྱས་རིན་ཆེན། མཁས་བཙུན་རིན་ཆེན་རྡོ་རྗེ། བྲང་ཏི་དོན་གྲུབ་རྒྱལ་མཚན།
བྲང་ཏི་དཀོན་མཆོག་སྐྱབས། བྲང་ཏི་དཔལ་ལྡན་འཚོ་བྱེད། ཟུལ་ཕུ་སྨན་མོ་ཆེ་འཚོ་
བྱེད་རིན་ཆེན། རྗེ་བསོད་ནམས་དབང་བོ། རྣལ་འབྱོར་ཆེན་པོའི་ཞབས། རི་ཁྲོད་
ཞིག་པ་རྗེ་དཀོན་མཆོག་རྒྱལ་མཚན། ཟུར་མཁར་མཉམ་ཉིད་རྡོ་རྗེ། ཀོང་བོ་བྲག་
དཀོན་མཆོག་དཔལ་བཟང་། ཀོང་ཆེན་ནམ་མཁའ་དཔལ་ལྡན་རྒྱ་མཚོ། རིག་
འཛིན་ལེགས་ལྡན་རྡོ་རྗེ། བྱང་བདག་བཀྲ་ ཤིས་སྟོབས་རྒྱལ། སྲས་མཆོག་རིག་
འཛིན་ངག་གི་དབང་བོ། ཟུར་ཆོས་དབྱིངས་རང་གྲོལ། ཀུན་གཟིགས་ལྔ་བ་ཆེན་མོ།
འགྱུར་མེད་རྡོ་རྗེ། བློ་བཟང་ཚེ་དབང༌། ཀུན་བཟང་གྲོལ་མཆོག དཔལ་རིས་སྤྲུལ་སྐུ་
རིག་འཛིན་བཟང་བོ། བསྟན་འཛིན་ཆོས་རྒྱལ། རྗེ་སྨོན་ལམ་དར་རྒྱས། ཞེ་ཆེན་
བསོད་ནམས་དཔལ་ལྡན། རྗེ་དཀོན་མཆོག་ ཐུབ་བསྟན་རྒྱ་མཚོ། སྤྲུལ་བའི་སྐུ་
དཀོན་མཆོག་བསྟན་པའི་རྒྱལ་མཚན། ཨ་ཁུ་ཤེས་རབ་རིན་པོ་ཆེ་ལ་སོགས་ཚད་ལྡན་
དམ་པ་དུ་མའི་མན་ངག་ཟབ་མོ་བར་མ་ཆད་པར་བརྒྱུད་དེ་ཐོབ་པ་ཡིན། །
232



༄༅ །
རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
༄༅། །བཅོམ་ལྡན་འདས་རྒྱལ་བ་མི་འཁྲུགས་
པའི་དབང་གི་བཤད་སྦྱོར།
ཚན་པ་གཉིས་བཞུགས།
ལཙ-
༄༅ ། །དེ་ཡང་བཅོམ་ལྡན་འདས་རྒྱལ་བ་མི་འཁྲུགས་པ་ནི། སྔོན་སློབ་པ་
ལམ་གྱི་གནས་སྐབས་སུ། བྱང་ཆུབ་སེམས་དཔའི་སྤྱད་པ་ལ་སྤྱོད་པའི་ཚེ། དེ་བཞིན་
གཤེགས་པ་སངས་རྒྱས་སྤྱན་ཆེན་པོ་ཞེས་བྱ་བའི་དྲུང་དུ། བྱང་ཆུབ་སེམས་དཔའ་མི་
འཁྲུགས་པ་ཞེས་བྱ་བར་གྱུར་ནས། དང་བོ་བྱང་ཆུབ་མཆོག་ ཏུ་ ཐུགས་བསྐྱེད།
རླབས་ཆེན་གྱི་སྨོན་ལམ་ཁྱད་པར་བ་བཏབ་ནས་ཚོགས་བསགས་ཤིང་སངས་རྒྱས་ཀྱི་
ཞིང་གི་བཀོད་པ་ཡོངས་སུ་བཟུང་བ་ཡིན་ནོ། ། སངས་རྒྱས་དེ་ནི་ཤར་ཕྱོགས་ལོགས་
སུ་སངས་རྒྱས་ཀྱི་ཞིང་སྟོང་ཐམ་པ་ན། འཇིག་རྟེན་གྱི་ཁམས་མངོན་པར་དགའ་བ་
ཞེས་བྱ་བའི་སངས་རྒྱས་ཀྱི་ཞིང་ཡོངས་སུ་དག་པ་ཞིག་ཡོད་པ་དེར་བྱོན་པ་ཡིན་ལ། དེ་
ལྟ་བུའི་ཞིང་དེ་ཉིད་ད་ལྟར་གྱི་མི་འཁྲུགས་པའི་ཞིང་དང་རྒྱུན་གཅིག་ཡིན་པར་མངོན་
ནོ། ། དེ་ལྟར་མི་འཁྲུགས་པས་སྨོན་ལམ་ཆེན་པོ་བཏབ་ཚུལ། ཞིང་མདོར། བཙུན་
པ་བཅོམ་ལྡན་འདས་བདག་བྱང་ཆུབ་སེམས་དཔའི་བསླབ་པ་ཇི་ལྟར་བཅས་པ་འདི་ལ་
བསླབ་པར་འཚལ་ལོ། ། ཞེས་སོགས་དང་། བཙུན་པ་བཅོམ་ལྡན་འདས་བདག་དེ་
དག་པོ་མ་མཆིས་པ་དང༌། རྒྱུ་མ་མཆིས་པར་དམ་པའི་ཚིག་དང་གཞན་དུ་མི་འགྱུར་
བའི་ཚིག་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པར་
233



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བགྱིའོ་ཞེས་སོགས་ཀྱིས་སེམས་ཅན་ཐམས་ཅད་ལ་མི་ཁྲོ་བ་དང་། གནོད་སེམས་མི་བྱ་
བ་སོགས་དང་། འདོད་པའི་ཉོན་མོངས་པ་ཀུན་དང་མ་འདྲེས་པ་དང༌། མི་འཁྲུགས་
པའི་སེམས་ཀྱིས་ཐམས་ཅད་མཁྱེན་པའི་གོ་འཕང་མ་བསྒྲུབས་ན། བདག་འཚང་མི་
རྒྱ་བ་སོགས་ཀྱི་དམ་བཅའ་བརྟན་པོས་སྨོན་ལམ་མང་དུ་བཏབ་ཅིང་། དེ་ཕྱིན་ཆད་སྐྱེ་
བ་ཐམས་ཅད་དུ་མཚན་ལ་ཡང་མི་འཁྲུགས་པ་ཞེས་བྱ་བར་ཐོགས་པ་ཡིན་ནོ། ། དེ་
བས་ན། རྒྱལ་སྐུ་རྒྱ་མཚོའི་གཙོ་བོ་མི་འཁྲུགས་པ། །བསྐལ་བཟང་བྱང་སེམས་སྟོང་
ཕྲག་ཅན་ གྱི་ནང་། །ཁྱོད་དང་མཚུངས་ པ་ གཅིག་ ཀྱང་ཡོད་མིན་ཞིང་། །རབ་
འབྱམས་ཞིང་དུའང་རྙེད་པར་དཀོན་ནོ་ཞེས། །རྒྱལ་བ་ཉིད་ཀྱིས་རབ་བསྔགས་ཁྱོད་
མིན་སུ། ། ཞེས་གསུངས་པ་ལྟར་ཡིན། དེ་ལྟར་སྨོན་ལམ་བཏབ་པ་བཞིན་ཡོངས་
སུ་གྲུབ་པའི་ཞིང་ནི། ཤར་ཕྱོགས་མངོན་དགའི་ཞིང་ཡིན་ལ། དེར་གནས་པའི་
སེམས་ཅན་ཡང་ཕན་ཚུན་གསོད་བཅིང་རྡེག་པ་སོགས་མེད་ལ། མུ་སྟེགས་ཅན་གྱི་
རིགས་ཀྱང་མེད། ནད་མེད་པ་དང་། འདོད་ཆགས་སོགས་ཀྱང་ཤིན་ཏུ་ཆུང་ངོ༌། །
སངས་རྒྱས་མི་འཁྲུགས་པའི་ཉན་ཐོས་ཀྱི་དགེ་འདུན་རྣམ་པར་དག་པ་ནི་གྲངས་མེད་
ཅིང་དཔག་ཏུ་མེད་དོ། ། དེར་ཉན་ཐོས་སོ་སྐྱེ་བས་ཀྱང་འཕགས་པ་མང་། དགྲ་
བཅོམ་པ་རྣམས་ཀྱང་རྣམ་ཐར་བརྒྱུད་ཐོབ་པ་ཤ་སྟག་གོ ། དེ་ན་ལྟུང་བ་བཞི་མི་
འབྱུང་བས། སངས་རྒྱས་ཀྱིས་ཀྱང་ལྟུང་བ་བཞི་དང་ལྡན་པའི་ཆོས་མི་སྟོན། ཐོག་མ་
ཉིད་ནས་སྟོང་བ་ཉིད་དང་ལྡན་པའི་ཆོས་སྟོན་ནོ། ། དེ་དག་དབང་བོ་རྣོན་པོ་ཤ་
སྟག་སྟེ། རབ་ཏུ་བྱུང་བའི་སྐྱོན་དུ་བྱ་བ་དེ་དག་ལ་མེད་དོ། ། བྱང་ཆུབ་སེམས་
དཔའི་འཁོར་དཔག་ཏུ་མེད་པ་རྣམས་ཀྱང་། བསྐལ་བ་བཟང་བོའི་སངས་རྒྱས་ཐམས་
ཅད་ཀྱི་ཆོས་སྟོན་པ་ལས་རྒྱ་ཆེ་བ་འཛིན་པར་བྱེད་པ་དང༌། ཞིང་གཞན་དུ་རྫུ་འཕྲུལ་
གྱིས་སོང་ནས་ཆོས་ཉན་པར་བྱེད་དོ། ། བྱང་ཆུབ་སེམས་དཔའ་གྲངས་མེད་པ་དེ་
234



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
རྣམས་ཀྱི་ནང་ནས་གཙོ་བོ་གཉིས་སྟེ། བྱང་ཆུབ་སེམས་དཔའ་སྤོས་ཀྱི་གླང་བོ་ཆེ་ཞེས་
བྱ་བ་དང་། བལ་གླང་སྤོས་ཀྱི་གླང་བོ་ཞེས་བྱ་བ་གཉིས་སོ། ། སངས་རྒྱས་མི་
འཁྲུགས་པ་དེ་ནི། སྐུ་ཚེ་བསྐལ་བ་ཆེན་པོ་འབུམ་ཕྲག་བཅུར་གནས་ནས་མྱ་ངན་ལས་
འདའ་བའི་ཚུལ་བསྟན་པའི་འོག་ཏུ། བྱང་ཆུབ་སེམས་དཔའ་སྤོས་ཀྱི་གླང་བོ་ཆེ་ཞིང་
དེ་ཉིད་དུ་འཚང་རྒྱའོ། ། སྤོས་ཀྱི་གླང་བོ་ཆེའི་འཁོར་དང་ཞིང་སོགས་ཀྱང་སངས་
རྒྱས་མི་འཁྲུགས་པའི་དུས་ཇི་ལྟ་བ་བཞིན་དུ་འགྱུར་རོ། ། སངས་རྒྱས་མི་འཁྲུགས་
པའི་མཚན་བརྗོད་ན་བདུད་སྡིག་ཅན་སོགས་བདུད་རིགས་ཀྱིས་མི་ཚུགས་ཤིང་།
ལས་སྒྲིབ་འདག་པ་དང་། སེར་བ་བྱུང་ན། མི་འཁྲུགས་པའི་མཚན་ནས་བརྗོད་ཅིང་
གསོལ་འདེབས་བྱས་ན། སྔོན་གྱི་སྨོན་ལམ་གྱི་སྟོབས་ཀྱིས་བཟློག་པར་འགྱུར་རོ་ཞེས་
མདོ་དེ་ཉིད་ལས་གསུངས་སོ། ། ཞིང་དེར་སྐྱེ་བའི་རྒྱུ་ནི། སྔོན་བྱང་ཆུབ་སེམས་
དཔའ་མི་འཁྲུགས་པས་སྤྱད་པ་སྤྱོད་ཅིང་སྨོན་ལམ་བཏབ་པ་དེ་ལྟར་སྨོན་ལམ་འདེབས་
པ། ཕར་ཕྱིན་དྲུག་ལ་སྤྱད་པ། ཞིང་གི་ཡོན་ཏན་དྲན་པ། མི་འཁྲུགས་པའི་སྐུ་
བཞེངས་ནས་ཞལ་དངོས་སུ་མཐོང་བར་འདོད་པ། ཕྱག་འཚལ་མཆོད་འབུལ། ཞིང་
དེར་སྐྱེས་ནས་སེམས་ཅན་ཐམས་ཅད་ལ་ཕན་གདགས་པར་བྱ་སྙམ་པའི་སྨོན་ལམ་
ཁྱད་པར་ཅན་འདེབས་པ་ཡིན་ནོ། ། བདག་ཅག་གི་སྟོན་པ་ཐུགས་རྗེ་ཅན་གྱིས་
ཀྱང་། སངས་རྒྱས་ཀྱི་ཞིང་མང་བོའི་བསྔགས་པ་གསུངས་འདུག་ཀྱང༌། ཁྱད་པར་དུ་
བདེ་བ་ཅན་དང་། མི་འཁྲུགས་པའི་ཞིང་གཉིས་ལ་བསྔགས་པ་རྒྱ་ཆེར་མཛད་པ་ནི།
ཞིང་འདིའི་མི་རྣམས་ཕལ་ཆེར་དེར་སྐྱེ་ནུས་པ་སོགས་ཀྱི་དགོས་པ་ཁྱད་པར་ཅན་
གཟིགས་པས་ཡིན་གསུངས་འདུག་ལ། སངས་རྒྱས་ཀྱི་ཞིང་གཞན་འགའ་རེར་སྐྱེས་
ཀྱང༌། སླར་ངན་འགྲོར་ལྡོག་སྲིད་པ་དང་། འགའ་ཞིག་སྐྱེ་དཀའ་བ་ཡིན། ཞིང་འདི་
གཉིས་ལ་བསྔགས་ཚུལ་ནི། ཐར་བ་ཆེན་པོ་ལས། ངས་ནི་མི་འཁྲུགས་འཇིག་རྟེན་
235



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དང༌། །བདེ་བ་ཅན་གྱི་འཇིག་རྟེན་ཁམས། །ཤིན་ཏུ་རྣམ་དག་མཐོང་བ་ན། །སྡུག་
བསྔལ་བྱ་བའི་མིང་ཡང་མེད། ། ཅེས་སོགས་མདོ་སྡེ་དུ་མ་ལས་བསྔགས་ཤིང་།
ཁྱད་པར་དཀོན་མཆོག་བརྩེགས་པ་ནས་ཀྱང་རྒྱུས་པར་གསུངས་སོ། །
༈ གང་གི་རྣལ་འབྱོར་མེ་ཡིས་སྒྲིབ་པའི་ཤིང་། །མ་ལུས་བསྲེག་ཅིང་ཐུགས་
རྗེ་ཆར་རྒྱུན་གྱིས། །འཇིགས་རུང་ངན་སོང་ཚ་གདུང་ཀུན་སེལ་བའི། །བཅོམ་ལྡན་
མི་འཁྲུགས་པ་ལ་ཕྱག་འཚལ་ལོ། ། ཞེས་བཅོམ་ལྡན་འདས་མི་འཁྲུགས་པ་ལྷ་དགུའི་
དབང་བསྐུར་བ་ལ། བཅོམ་ལྡན་འདས་ཀྱིས་མི་འཁྲུགས་པའི་མདོ་བྱ་རྒོད་ཕུང་བོའི་
རི་ལ་བཞུགས་ནས་ གསུངས། མི་མཇེད་འཇིག་རྟེན་གྱི་ཁམས་འདི་ནས། ཤར་
ཕྱོགས་སངས་རྒྱས་ཀྱི་ཞིང་སྟོང་ཐམ་པ་ན་འཇིག་རྟེན་གྱི་ཁམས་མངོན་པར་དགའ་བ་
ཞེས་བྱ་བ་ཡོད་ལ། དེ་ན་དེ་བཞིན་གཤེགས་པ་ཡང་དག་པར་རྫོགས་པའི་སངས་རྒྱས་
སྤྱན་ཆེན་པོ་བཞུགས། དེའི་སྤྱན་སྔར་བྱང་ཆུབ་སེམས་དཔའ་ཆེན་པོ་སེམས་མི་
འཁྲུགས་པ་ཞེས་བྱ་བས་སེམས་བསྐྱེད་ཀྱི་གོ་ཆ་བགོས་ནས། སེམས་ཅན་ཐམས་ཅད་
ལ་སེམས་མི་འཁྲུགས་པའི་དམ་བཅའ་བྱས་པས་སློབ་དང་མི་སློབ་ཀྱི་གནས་སྐབས་
ཐམས་ཅད་དུ་སེམས་མི་འཁྲུགས་པའི་མཚན་ཆགས། སངས་རྒྱས་དེའི་སྤྱན་སྔར་
སེམས་བསྐྱེད་པའི་ཚེ་ན་ཡང་། རྩ་བའི་ལྟུང་བ་བྱུང་བ། ཚངས་སྤྱོད་ལས་ཉམས་ནས་
བུད་མེད་ལ་མི་ཚངས་སྤྱད་པ། རྫུན་དུ་སྨྲ་བ། མི་བསད་པ་སོགས་དང་། གཞན་ལ་
གནོད་པ་བྱས་པའི་སྡིག་ལྟུང་ཅན་རྣམས་ཀྱི་སྡིག་ལྟུང་བྱང་ཐུབ་པ་དང་། ཚུལ་མིན་
ལོག་པར་སྤྱོད་པ་ལས་སྡོམ་ཐུབ་པའི་ཐུགས་བསྐྱེད་བཞེས་པ་དང༌། རབ་ཏུ་བྱུང་ཞིང་
ཁྱིམ་ནས་ངེས་པར་འབྱུང་ཐུབ་པའི་ཐུགས་བསྐྱེད་བཞེས། ཐུགས་བསྐྱེད་པ་དེའི་ཚེ།
སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་རྒྱལ་བོ་ཆེན་པོ་བཞི་དང་།
ཚངས་པ་དང་བརྒྱ་བྱིན། བདུད་སྡིག་ཅན་རྣམས་འདུས་ནས་ཐལ་མོ་སྦྱར་ཏེ་ཕྱག་
236



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
༣ '' " .
འཚལ་ཞིང༌། ཀྱེ་མ་སྔོན་མ་ཐོས་པའི་སེངྒེའི་སྒྲ་ཆེན་པོ་འདི་དག་བྱང་ཆུབ་སེམས་
དཔའ་སེམས་དཔའ་ཆེན་པོ་མི་འཁྲུགས་པ་འདིས་བསྒྲགས་པ་ཐོས་སོ། ། ཞེས་སྨྲས་
པར་གསུངས། བཅོམ་ལྡན་འདས་ཀྱིས་ཀྱང་། བྱང་ཆུབ་སེམས་དཔའ་མི་འཁྲུགས་
པའི་སེམས་བསྐྱེད་པ་དེ་འདྲ། བསྐལ་བ་བཟང་བོའི་བྱང་ཆུབ་སེམས་དཔའ་ཐམས་
ཅད་ལ་ཡང་མེད་དོ་ཞེས་གསུངས། རྫོགས་པའི་སངས་རྒྱས་སྤྱན་ཆེན་པོ་དེས་བྱང་
ཆུབ་སེམས་དཔའ་མི་འཁྲུགས་པ་དེ་རྫོགས་པའི་བྱང་ཆུབ་ཏུ་ལུང་བསྟན་པ་ན། སྟོང་
གསུམ་འོད་ཀྱི་སྣང་བས་ཁྱབ། ས་རྣམ་པ་དྲུག་ཏུ་གཡོས། བུད་མེད་སྦྲུམ་མར་གྱུར་པ་
རྣམས་ཀྱང་བཀྲ་ཤིས་པར་བཙས་པ་དང༌། ལོང་བས་མིག་གིས་མཐོང༌། འོན་པས་སྒྲ་
ཐོས། སྨྱོན་པས་དྲན་པ་རྙེད། དབང་བོ་མ་ཚང་བ་རྣམས་ཀྱི་དབང་བོ་ཚང་བར་
འགྱུར་བ་སོགས་ཀྱི་ཐུགས་རྗེ་རྟེན་འབྲེལ་བྱུང་། སེམས་ཅན་འགའ་ཡང་གཤིས་ངན་
དུ་འཆི་བར་མ་གྱུར་པ་དང་། འཇིག་རྟེན་ཁམས་དྲི་བསུང་གིས་ཁྱབ་པར་འགྱུར་བ་
སོགས་ཀྱི་ལྟས་བྱུང༌། དེ་ལྟར་ལུང་བསྟན་པ་ན། མི་བྱེ་བ་ཕྲག་ཉི་ཤུ་དང༌། ལྷ་བྱེ་བ་
ཕྲག་སུམ་ཅུས་རྫོགས་པའི་བྱང་ཆུབ་ཏུ་སེམས་བསྐྱེད་པ་བྱུང་བས། སངས་རྒྱས་སྤྱན་
ཆེན་པོས་དེ་དག་ཀྱང་རྫོགས་པའི་བྱང་ཆུབ་ཏུ་ལུང་བསྟན། ལུང་བསྟན་པའི་ལྷ་དེ་
དག་གིས་ཀྱང་། བྱང་ཆུབ་སེམས་དཔའ་མི་འཁྲུགས་པ་ལ་མཆོད་པའི་ཕྱིར། ལྷའི་
གོས་བྱེ་བ་ཁྲག་ཁྲིག་བརྒྱ་སྟོང་གིས་མཆོད་ནས། ཁྱེད་ཀྱི་ཡེ་ཤེས་བརྙེས་པ་ན་འཁོར་དུ་
མཆོད་པ་བྱ་བར་སྨོན་ལམ་མཛད་པ་ཡིན་ནོ། ། ཀུན་དགའ་བོ་དང་ཤཱ་ར་དྭ་ཏིའི་བུ་
སོགས་ཀྱིས་ཞུས་ནས། བཅོམ་ལྡན་འདས་ཀྱིས་ཚངས་པའི་དབྱངས་ཀྱིས་དེ་ལྟ་བུའི་
ཡོན་ཏན་ཅུང་ཟད་རྒྱས་པར་གསུངས་པ་ནི། བྱང་ཆུབ་ཏུ་སེམས་བསྐྱེད་ནས། ད་
ལྟར་སངས་རྒྱས་ཏེ་འཇིག་རྟེན་གྱི་ཁམས་མངོན་པར་དགའ་བ་ཞེས་བྱ་བ་ན་བཞུགས་
པར་གསུངས། བྱང་ཆུབ་སེམས་དཔའི་སྤྱད་པ་སྤྱོད་པའི་ཚེ་ན་ཡང་བསམ་གྱིས་མི་
237



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཁྱབ་པའི་ཡོན་ཏན་མང་དུ་གསུངས། སངས་རྒྱས་ཀྱི་ཞིང་དེའི་ཡོན་ཏན་དང་དེར་སྐྱེ་
བ་སོགས་ཀྱི་ཡོན་ཏན་གསུངས་པར་ཞུས་པས། དེ་ལ་བལྟ་བ་དང་། ཕྱག་བགྱི་བ།
མཆོད་པ་བགྱི་བ་སོགས་ཀྱི་ཆེད་དད་པའི་འདུན་པ་སྐྱེས་ན་དེ་ལ་སྐྱེ་བར་གསུངས་པ་
དང་། ཞིང་གི་བཀོད་པའི་ཁྱད་པར་ཡང་གསུངས། སྐྱེས་པ་རྣམས་བུད་མེད་ལ་ཡུད་
ཙམ་བལྟས་པ་ཙམ་གྱིས་སྐྱེས་པ་དེའི་འདོད་ཆགས་རབ་ཏུ་ཞི་ནས་འདོད་ཆགས་དང་
བྲལ་བའི་ཏིང་ངེ་འཛིན་ཐོབ་པར་གསུངས་པ་དང་། བུད་མེད་དེས་ཀྱང་བལྟས་ཙམ་
གྱིས་སྦྲུམ་མར་གྱུར་ཏེ་གཉིས་ཀའི་འདོད་ཆགས་རབ་ཏུ་ཞི་བར་གསུངས། ཞིང་དེ་ན་
རྒྱལ་བོ་གཞན་མེད་དེ། མི་འཁྲུགས་པ་ཉིད་ཆོས་ཀྱི་རྒྱལ་བོ་གཅིག་ཏུ་ཤེས། ཚོང་དང་
ཞིང་ལས་སོ་ནམ་བྱེད་པ་མེད། གྲངས་རྩིས་ལ་མཁས་པ་འབྱུང་བ་སོགས་ཞིང་གི་ཡོན་
ཏན་བརྗོད་ཀྱིས་མི་ལང་བ་ཡོད། མདོ་ལས། འཇིག་རྟེན་གྱི་ཁམས་གཞན་དག་ནས་
ཤི་འཕོས་ཀྱང་རུང་སྟེ། སངས་རྒྱས་ཀྱི་ཞིང་དེར་སྐྱེས་སམ། སྐྱེ་འམ། སྐྱེ་བར་འགྱུར་
བ་དེ་དག་ཐམས་ཅད་ནི། ལོག་པར་ལྟུང་བ་རྒྱུན་ཆད་པ་ཡིན་པར་བལྟ་བ་དང་།
ཞེས་གསུངས། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་བསྟན་པ་
ཡིན་ནོ་ཞེས་གསུངས་ཤིང་། མདོ་ལས། དེ་ལྟར་ལྷག་པའི་བསམ་པས་སེམས་བསྐྱེད་
པར་འགྱུར་བ་དེ་དག་ནི། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་སངས་རྒྱས་མི་འཁྲུགས་པ་དེའི་སངས་རྒྱས་ཀྱི་ཞིང་དུ་སྐྱེ་
བར་འགྱུར་ཏེ། ཤཱ་ར་དྭ་ཏིའི་བུ་རིགས་ཀྱི་བུའམ་རིགས་ཀྱི་བུ་མོ་གང་ལ་ལ་དེ་ལྟར་
ལྷག་པའི་བསམ་པས་སེམས་བསྐྱེད་པར་འགྱུར་བ་དེ། བཅོམ་ལྡན་འདས་དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མི་འཁྲུགས་པ་དེའི་
སངས་རྒྱས་ཀྱི་ཞིང་དུ་སྐྱེ་བར་ངས་ལུང་བསྟན་ཏོ། ། ཞེས་གསུངས། ཡང་མི་
འཁྲུགས་པའི་མཚན་ཐོས་ནས་དད་པ་བྱེད་པ་དང་། གླང་ཁྲི་ཅན་སྟོང་བཞེངས་ན།
238



w
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ནམ་ཞིག་འཆི་བའི་དུས་ཀྱི་ཚེ་རྒྱལ་བ་མི་འཁྲུགས་པ་བྱང་ཆུབ་སེམས་དཔའི་ཚོགས་
ཀྱིས་མདུན་བདར་ཏེ་གཤེགས་པ་མཐོང་ཐུབ་པར་གསུངས། ཞིང་མདོ་བཏོན་ནས་
ཞིང་དེར་སྐྱེ་བའི་སྨོན་ལམ་བྱས་ན། འཆི་བའི་ཚེ་རྒྱལ་བ་མི་འཁྲུགས་པས་རྟག་ཏུ་
ཐུགས་ཀྱིས་དགོངས་པར་གསུངས། ཞིང་མདོ་ཀློག་པ་དང་མཆོད་པའི་ ཕན་ཡོན་
འཕགས་པ་དཀོན་མཆོག་བརྩེགས་པའི་ཆོས་ཀྱི་རྣམ་གྲངས་ལེའུ་སྟོང་ཕྲག་བརྒྱ་བ་ལས་
མི་འཁྲུགས་པའི་བཀོད་པའི་ལེའུ་དྲུག་པ་ན་རྒྱས་པར་གསུངས་སོ། །
བཅོམ་ལྡན་འདས་རྒྱལ་བ་མི་འཁྲུགས་པ་འདི་ནི་ལས་སྒྲིབ་སྦྱོང་བའི་ལྷ་ཁྱད་
པར་བ་ཡིན། དེའི་ཕྱིར་བླ་མ་འཇམ་པའི་དབྱངས་ཀྱིས། འདིར་ངན་སོང་གསུམ་གྱི་
སྐྱེ་སྒོ་འགོག་པར་བྱེད་ཅིང་། ལས་ཀྱི་སྒྲིབ་པ་མཐའ་དག་དྲུངས་ནས་འབྱིན་པ། བྱ་
རྒྱུད་རྡོ་རྗེའི་རིགས་ཀྱི་བདག་པོ་ཞེས་གསུངས། གསོལ་འདེབས་འདོད་དོན་གསོལ་
བའི་སྐབས་སུ་ཡང་། བདག་ཅག་རྣམས་ཀྱིས་ཚེ་རབས་ཐོག་མེད་ནས། །རྨོངས་པའི་
དབང་གྱུར་བསགས་པའི་སྡིག་ལྟུང་རྣམས། །བག་ཆགས་བཅས་པ་དྲུངས་ནས་
འབྱིན་པར་མཛོད། ། ཅེས་དང་། ཁྱད་པར་སྡོམ་གསུམ་བཅས་མཚམས་ལས་
འགལ་དང་། །བླ་མ་དཀོན་མཆོག་བྱང་སེམས་ཕ་མ་ལ། །ལོག་པར་སྒྲུབ་དང་དམ་
ཆོས་སྤངས་པ་སོགས། །ད་ལྟ་ཉིད་དུ་བྱང་ཞིང་དག་པར་མཛོད། ། ཞེས་དང་། མི་
ཁོམ་བརྒྱད་ དུ་ སྐྱེ་འགྱུར་ལས་སྒྲིབ་སོགས། །མིང་ཙམ་ལྷག་མ་མེད་པར་ཞི་གྱུར་
ནས། །འདིར་སྣང་འགག་ཚེ་བཅོམ་ལྡན་མི་འཁྲུགས་པ། །སྲས་བཅས་མངོན་སུམ་
མཐོང་བར་བྱིན་གྱིས་རློབས། ། ཞེས་དང་། མངོན་དགའ་ལ་སོགས་དག་པའི་ཞིང་
མཆོག་ཏུ། །རྒྱལ་བའི་སྤྱན་སྔར་ཟབ་རྒྱས་དམ་པའི་ཆོས། །ཐོས་བསམ་སྒོམ་པའི་
སྐལ་བ་མཆོག་ཐོབ་ནས། །རྒྱལ་སྲས་སྤྱོད་ལ་སློབ་པར་བྱིན་གྱིས་རློབས། ། ཞེས་
འདོད་དོན་ལ་ གསོལ་བ་འདེབས་པ་དང་ སྨོན་གནས་གནང་བ་དེ་དག་ནི། མི་
，
239



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འཁྲུགས་པའི་ཞིང་མདོའི་དགོངས་དོན་བསྡུས་པ་ཡིན་ནོ། །།
ཞིང་མདོ་ནས་གསུངས་པ་དེ་མི་འཁྲུགས་པ་སྤྲུལ་སྐུའི་རྣམ་པ་ཅན་ཡིན་ལ།
འདིར་དབང་བསྐུར་བ་དེ་ནི་མི་འཁྲུགས་པ་ལོངས་སྐུའི་ཆ་བྱད་ཅན་ལྷ་དགུའི་དབང་
ཡིན། འདིར་དཀྱིལ་འཁོར་ཡང་། གྲུབ་ཆེན་དྲིལ་བུ་ཞབས་ཀྱིས། འོན་ཀྱང་དཀྱིལ་
འཁོར་དེའི་རང་བཞིན། །ཅི་བཞིན་འདིར་ནི་ཤེས་པར་བྱ། །རི་མོར་གནས་པའི་
ལས་དང་ནི། །ཐིག་ལས་ཚོན་བཀྱེའི་རིམ་པ་བསྟན། །འགྲོ་བ་འདི་ཉིད་རང་བཞིན་
གྱིས། །གྲུབ་པའི་དཀྱིལ་འཁོར་གཉིས་མེད་པ། ། ཞེས་རི་མོར་བྲིས་པའི་ལས་ཀྱི་
རང་བཞིན་བྲིས་སྐུའི་དཀྱིལ་འཁོར། ཐིག་བཏབ་སྟེ་ཚོན་བཀྱེ་བའི་རིམ་པས་གྲུབ་པ་
རྡུལ་ཚོན་གྱི་དཀྱིལ་འཁོར། འགྲོ་བ་བདག་ལ་རང་བཞིན་གྱིས་གནས་པ་ལུས་ཀྱི་
དཀྱིལ་འཁོར་གསུམ་གསུངས་པས། ད་ལན་རས་བྲིས་ཀྱི་དཀྱིལ་འཁོར་དུ་དབང་
བསྐུར་བ་སྐབས་སུ་བབ། དཀྱིལ་འཁོར་འདི་ལ་ཤར་དཀར། ལྷོ་སེར། ནུབ་དམར།
བྱང་ལྗང་། དབུས་ སྔོ་བའི་དཀྱིལ་འཁོར་དང་། དཀྱིལ་འཁོར་དེའི་ དབུས་སུ་སྣ་
ཚོགས་པདྨ་འདབ་མ་བརྒྱད་པའི་ལྟེ་བ་དང་། འདབ་མ་རྣམས་ལ་ཟླ་བའི་གདན།
གདུང་འཁོར་གྱི་རེ་ཁྭ་བཞི་སྔོན་པོ་ལ་རྡོ་རྗེའི་རི་མོ་ཅན་དུ་བྱེད་པ་ནི། ཐུན་མོང་མ་
ཡིན་པའི་དཀྱིལ་འཁོར་བྲི་རིམ་ཡིན་པར་གསུངས་ཡོད། མི་འཁྲུགས་པ་ལོངས་སྐུའི་
རྣམ་པ་ཅན་གྱི་སྒྲུབ་ཆོག་དབང་དང་བཅས་པའི་རིམ་པ་འདི་ནི། དཔལ་གསང་བའི་
བདག་པོ་ཕྱག་ན་རྡོ་རྗེ་ནས། སློབ་དཔོན་ཛེ་ཏ་རི་དགྲ་ལས་རྣམ་རྒྱལ་ལ་བརྒྱུད། དེ་
ནས་བླ་མ་རྡོ་རྗེ་གདན་པ་ཆེ་ཆུང་གིས་གསན། དེ་ལས་ཇོ་བོ་རྗེ་དཔལ་ལྡན་ཨ་ཏི་ཤས་
གསན། དེ་ཉིད་ཀྱིས་བོད་ཡུལ་གྱི་གདུལ་བྱ་རྣམས་ལ་ཐུགས་བརྩེ་བས་དགོངས་ཏེ་
གངས་ཅན་བོད་དུ་དར། དེ་ལ་བོད་ཡུལ་གྱི་བ་རི་ལོ་ཙཱ་བས་གསན། དེ་ལས་ས་ཆེན་
ཀུན་སྙིང་། ས་སྐྱ་བསོད་ནམས་རྩེ་མོ། ས་ཆེན་གྲགས་པ་རྒྱལ་མཚན། ས་སྐྱ་པཎྜི་ཏ།
240



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ཆོས་རྒྱལ་འཕགས་པ། དེ་ནས་སྣུར་བ་ཡེ་ཤེས་རྒྱལ་མཚན་དང་། སྣུར་བ་ཆོས་ཀྱི་
འཕགས་པ་སོགས་དམ་པ་ སྐྱེས་ཆེན་མང་བོ་ལ་བརྒྱུད་ནས། རྒྱལ་དབང་བསོད་
ནམས་རྒྱ་མཚོ། བྲག་དགོན་སྤྱན་སྔ་བ། འཁོན་སྟོན་ཟུར་ཆེན་དཔལ་འབྱོར་འཕྲིན་
ལས་རབ་རྒྱས། དེ་ནས་རྒྱལ་དབང་ལྔ་བ་ཆེན་མོ། འབྲུག་ལ་པཎ་ཆེན་བློ་བཟང་རིན་
ཆེན། ཁྲི་ངག་དབང་མཆོག་ལྡན། རྒྱལ་མཆོག་བསྐལ་བཟང་། པཎ་ཆེན་དཔལ་
ལྡན་ཡེ་ཤེས་སོགས་ལ་བརྒྱུད་ནས་བདག་གི་རྩ་བའི་བླ་མ་རྡོ་རྗེ་འཆང་རྗེ་བློ་བཟང་ཚུལ་
ཁྲིམས་རྒྱ་མཚོའི་བར་རིམ་གྱིས་བརྒྱུད་པ་ཡིན་ནོ། །
༄༅༅། །གཅོད་ཀྱི་གདམས་པ་ཤེས་རབ་ཀྱི་ཕ་རོལ་ཏུ་
ཕྱིན་པའི་ཚུལ་རྗེ་བཙུན་འཇམ་པའི་དབྱངས་
ནས་ཨཱརྱ་དེ་བ་སོགས་ལ་བརྒྱུད་ཚུལ་
བཀོད་པ་བཞུགས་སོ། །
༄༅ ། །གཅོད་ཀྱི་ གདམས་པ་ཤེས་རབ་ཀྱི་ཕ་རོལ་ཏུ་ཕྱིན་པའི་ཚུལ་མཇམ་
པའི་དབྱངས་ཀྱིས་ཨཱརྱ་དེ་བ་ལ་གསུང་ཚུལ་ནི། ཨཱརྱ་དེ་བ་ལ་རྟོགས་པ་མ་སྐྱེས་པར།
ཀླུ་སྒྲུབ་ཀྱི་གཏམ་ཐོས་ཏེ་མོས་ནས། རྒྱ་མཚོའི་འགྲམ་དུ་འཇམ་དཔལ་ཉ་བ་གཅིག་ཏུ་
སྤྲུལ་ཏེ་བཞུགས་པ་གཟིགས་ནས་ཕྱག་དང་མཎྜལ་ཕུལ་ཏེ། ཀླུ་སྒྲུབ་བཞུགས་པའི་
སར་ལམ་སྟོན་ཞུས། ཕ་ ཀིའི་ནགས་འཐུག་པོར་བཅུད་ལེན་ སྒྲུབ་ཅིང་བཞུགས་
གསུངས་པས། མཐོང་ནས་ཕྱག་བྱས་ཏེ་རྗེས་སུ་བཟུང་བར་ གསོལ་བས་གནང་།
གསང་འདུས་ཀྱི་དབང་བསྐུར་ནས་བསྒོམས། དཔོན་སློབ་གཉིས་ཉེ་གྲོང་དུ་བསོད་
24



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྙོམས་ལ་བྱོན་པར། ཀརྨ་རི་བས་བསོད་སྙོམས་ཞིམ་པ་རྙེད་ཅིང་། སློབ་དཔོན་གྱིས་
ཞིམ་པ་མ་རྙེད་པས། སློབ་དཔོན་གྱིས་ཁྱེད་ཀྱི་འདི་ནི་བུད་མེད་ཆགས་ནས་སྟེར་བ་
ཡིན་པས་ཞིམ་པོ་རྙེད་པ་དེ་མ་ལེགས། ཤིང་གི་འདབ་མའི་སྟེང་དུ་མ་ལེན་པར་ཁབ་
རྩེ་ལ་ཆགས་པའི་ཟས་དེ་ལོངས་གསུངས་པས། དེ་བཞིན་བྱས་ཏེ་འབྲས་རྡོག་པོ་
གཅིག་བླངས་ཏེ་ཟོས་པས། དེའི་ནངས་པར་བུད་མེད་རྣམས་ཀྱིས་བག་ཕྱེ་ལ་འཁུར་
བ་བྱས་ནས་དེའི་སྟེང་དུ་བཟའ་བ་ཞིམ་པོ་སྣ་ཚོགས་བཞག་སྟེ་ཁབ་རྩེ་ལ་བཀལ་ནས་
དྲངས་པ། དེས་བླ་མ་ལ་ཕུལ། རང་གིས་ཀྱང་གསོལ་བས། བླ་མས་ཁྱོད་ཀྱིས་ཅི་
ཙུག་བྱས་ནས་བླངས་གསུངས་པས། བདག་ གི་བླ་མས་གསུང་བཞིན་བྱས་ནས་
བླངས་པ་ལགས། འོ་ན་གྲོང་ཁྱེར་དུ་མ་འགྲོ་བར་ནང་དུ་སྡོད་གསུངས་པ་བཞིན་
བསྡད་པ་ན། ཤིང་གི་ལྷ་མོས་ནང་དུ་བཟའ་བ་ཞིམ་པོ་མང་བོ་དྲངས། གཟུགས་
དངོས་སུ་བསྟན་ནས་ཕྱག་འཚལ། གཏམ་ཡང་བྱས། དེས་བསོད་སྙོམས་བླངས་ཏེ་
བླ་མ་ལ་ཕུལ་བས། ཁྱོད་འདི་འདྲ་གང་ནས་རྙེད་གསུངས་པ་ལ། ཤིང་གི་ལྷ་མོས་
དྲངས་པ་ཡིན་ཞུས་པས། སློབ་དཔོན་གྱིས་བདེན་མི་བདེན་སད་པའི་ཕྱིར། ཤིང་གི་
ལྷ་མོ་ཅན་དུ་ཐོན་ནས་གཟིགས་པས་ལྷ་མོའི་གཟུགས་དངོས་སུ་མ་གཟིགས། དཔུང་
བ་ཡན་ཆད་ཀྱི་ལག་པ་གཟིགས་པས། ངའི་སློབ་མ་ལ་གཟུགས་དངོས་སུ་སྟོན་ལ་ང་ལ་
ཅིའི་ཕྱིར་མི་སྟོན་གསུངས་པར། ཤིང་དེ་ལས་སྒྲ་འདི་ལྟ་བུ་བྱུང་སྟེ། ཁྱོད་ད་དུང་ཉོན་
མོངས་པའི་ཆ་ཤས་མ་སྤངས་འདུག སློབ་མས་ཉོན་མོངས་པ་མ་ལུས་པར་སྤངས་པར་
ངས་མཐོང་ངོ་ཟེར། དེར་མཁན་སློབ་གཉིས་བཀའ་བགྲོས་ནས་བཅུད་ལེན་གྱི་སྨན་
ཟ་བར་དགོངས་གསུངས། སློབ་དཔོན་གྱིས་ཨཱརྱ་དེ་བ་ལ་བྱིན། རང་ཉིད་ཀྱིས་ཀྱང་
གསོལ་ལོ། །དེ་ནས་ཀརྨ་རི་བས་ཤིང་སྐམ་ལ་བཅུད་ལེན་བྱུགས་པས་ལོ་མ་སྐྱེས་པ་
དང་། སློབ་དཔོན་གྱིས་ཅུང་ཟད་བཞད་དེ་ཁྱོད་ཀྱིས་ངའི་སྨན་ཤིང་ལ་བྱུགས་ནས།
242



*
*
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ད་བཅུད་ལེན་ཁྱེར་ཤོག་གསུངས་པས། ཀརྣ་རི་བས་བཞད་ན་འབུལ་ཟེར་ནས་ཆུ་རྫ་
མ་གང་གི་ནང་དུ་རང་གི་ཆུ་བཏང་ནས་ཤིང་བུས་དཀྲུགས་པས་བཅུད་ལེན་གྱི་རྫས་སུ་
སོང་བ་ཕུལ་བ་དང་། སློབ་དཔོན་གྱིས་འདི་རེ་མང་གསུངས་ནས་ཤིང་སྐམ་པོ་ལ་
གཏོར་བས་ཡང་སྐྱེས་སོ། ། དེ་སློབ་དཔོན་གྱིས་སློབ་མ་ལ་རྟོགས་པ་སྐྱེས་མ་སྐྱེས་
བརྟག་ཅིང་རྟོགས་པ་སྐྱེས་པར་དགོངས་ནས་མ་འདུག་ཅིག་གསུངས་པ་ལ། དེ་མ་
ཐག་བར་སྣང་ལ་གཤེགས་པར་ཆས་པ་ལ། སྔར་སློབ་དཔོན་ལ་བསྙེན་བཀུར་བྱེད་
པའི་བུད་མེད་ཅིག་ཡོད་པ་ལ། ཁྱོད་ཅི་འདོད་ནས་བདག་ལ་ཡུན་རིང་དུ་བསྙེན་
བཀུར་བྱེད་པ་ཡིན་གསུངས་པས། དེས་བདག་ལ་གཞན་ཅི་ཡང་མི་དགོས། ཁྱེད་ཀྱི་
སྤྱན་ལ་ཆགས་ནས་རྗེས་སུ་འབྲངས་པ་ཡིན་པས་སྤྱན་དགོས་ཞུས་པར། གཡོན་པ་
བཏོན་ཏེ་དེ་ལ་གནང་བས་སྤྱན་གཅིག་ཏུ་གྲགས། དེས་ཀླུ་སྒྲུབ་ཀྱི་གདམས་ངག་
ཉམས་སུ་བླངས་པས་སེམས་ཀྱི་དྲི་མ་དག་ནས་རྒྱུད་གྲོལ་ཏེ་ཤིང་ཏ་ལ་བདུན་གྱི་ཚད་ཀྱི་
ནམ་མཁའ་ལ་འཕགས། འོག་ན་བླ་མ་བཞུགས་སྟབས་ཞབས་ནམ་མཁའ་ལ་བསྟན།
དབུ་ཐུར་དུ་ཕྱོགས་ནས་ཐོར་མོ་སྦྱར་ཏེ་བླ་མ་ལ་ཕྱག་བྱས། ལྷའི་མེ་ཏོག་གི་ཆར་ཕབ།
དེ་ཉིད་དུ་མི་སྣང་བར་གྱུར་ཏོ། ། དེ་ལྟ་བུའི་ཨཱརྱ་དེ་བ་དེས་དམ་པ་སངས་རྒྱས་ལ་
གནང་།
དམ་པ་རིན་པོ་ཆེ་ནི། ཡུལ་ཙ་ར་སང་ང་ཞེས་པར། ཡབ་དེད་དཔོན་ཆེན་པོ་
དེ་བའི་གླང་བོ་བྱ་བ་དང་། ཡུམ་བྲམ་ཟེ་མ་སུ་རམ་ཞེས་པ་གཉིས་ཀྱི་སྲས་སུ་འཁྲུངས།
དེ་ཡང་ཡབ་ནོར་བུ་འདོད་དུ་སོང་བའི་ཤུལ་དུ། ཡུམ་ལ་སྲིད་ཆགས་པས། ཡུམ་སྡུག་
བསྔལ་བར་གྱུར་ནས། ཡབ་མ་བྱུང་གོང་དུ་དུག་གསོལ་ནས། སྲིད་བཤིག་པའི་
ཐབས་སྣ་ཚོགས་བྱས་ཀྱང་བཤིག་མ་ནུས། འཕགས་པ་འཇམ་དཔལ་གྱི་ཞལ་གཟིགས་
ཏེ་བུ་སྤྱན་རས་གཟིགས་ཀྱི་སྤྲུལ་བ་ཡིན་པས། དེ་ལྟའི་སྤྱོད་པ་མ་བྱེད་ཅིག་བུའི་སྐལ་
243



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བ་མི་དམན། འགྲོ་བའི་མགོན་པོ་མཛད་པ་ཞིག་འབྱོན་ནོ་གསུངས་པ་ལྟར། ཤིང་ཕོ་
བྱི་བའི་ལོ་སྐར་མ་རྒྱལ་ལ་འཁྲུངས། དེའི་དུས་སུ་སྒྲ་འབྱུང་བ། འོད་འཕྲོ་བ་སོགས་ཀྱི་
ལྟས་བྱུང་། ཡུམ་ལ་ཡང་ཟླ་བ་དང་ཉི་མ་སྐུ་ལ་ཤར་ཏེ་འཇིག་རྟེན་གྱི་ཁམས་ཐམས་
ཅད་སྣང་བར་བྱས་པ་སོགས་ལྟས་བཟང་བོ་མང་དུ་བྱུང་ངོ༌། ། དེ་སྐུ་འཁྲུངས་མ་
ཐག་ཡར་བཞེངས་ཏེ། ཕྱག་ གཉིས་ཀྱིས་སྤྱི་བོར་ ཐལ་མོ་མཛད་ནས། སྨྲ་བསམ་
བརྗོད་མེད་ཤེས་རབ་ཕ་རོལ་ཕྱིན། །མ་སྐྱེས་མ་འགགས་ནམ་མཁའི་ངོ་བོ་ཉིད། །སོ་
སོར་རང་རིག་ཡེ་ཤེས་སྤྱོད་ཡུལ་བ། །དུས་གསུམ་རྒྱལ་བའི་ཡུམ་ལ་ཕྱག་འཚལ་ལོ། །
ཞེས་གསུངས་ནས་ཡུམ་ལ་ཕྱག་མཛད། བྲམ་ཟེ་མཚན་མཁན་ལ་བསྟན་པས། ཁྱོད་
ཀྱི་བུ་སྐལ་དུ་མི་ཕམ། འགྲོ་བའི་སྐྱབས་མགོན་ཞིག་བྱོན་པས་མཚན་མི་ཕམ་མགོན་པོ་
ཐོགས་གསུངས། དེ་ཆེར་སྐྱེས་ནས་ སུ་ ཀ་ སིདྷིས་འབྲི་ཀློག་བསླབ་པས་དགུང་ལོ་
བརྒྱད་ལ་ཕུལ་དུ་ཕྱིན་པ་མཁྱེན། ཨཱརྱ་དེ་བའི་དྲུང་དུ་བྱོན། ཐེག་པ་མཐའ་དག་གི་
ཆོས་བསླབ། ཕོ་མཁས་ཤིང་གྲུབ་པ་ཐོབ་པ་བཞི་བཅུ། མོ་རྟོགས་ཤིང་གྲུབ་པ་ཐོབ་པ་
བཞི་བཅུ། གྲུབ་ཐོབ་ཕོ་མོ་བརྒྱད་ཅུའི་གདམས་ངག་མངའ་བརྙེས་ནས། སྒྲོལ་མའི་
རི་ལ་གྲུབ་པ་ཐོབ། བདེ་གཤེགས་ནམ་མཁའི་སྐར་མ་ཙམ་གྱི་ཞལ་གཟིགས། ཁྱད་
པར་འཕགས་པ་འཇམ་དཔལ་དང་གསུང་གླེང་མཛད། རི་བོ་གཉའ་ཤིང་ཅན་གྱི་རྩེ་
མོ་ནས་འཆི་མེད་ཚེའི་ཆུ་གསོལ། འཛམ་གླིང་ན་ཉི་ཟླ་ལྟར་གྲགས་པའི་གྲུབ་ཐོབ་ཆེན་
པོ་དེ། ལྷ་དང་མཁའ་འགྲོས་ལུང་བསྟན་ནས། བོད་ཡུལ་ལན་གསུམ་བྱོན་པའི་ཐ་མ།
ལ་སྟོད་དིང་རི་གླང་འཁོར་དུ་མི་ཡིས་མ་ཚོར་བར་ལོ་གསུམ་བཞུགས་པས། ཞལ་
མཇལ་བ་སྔ་མ་ཅོ་རེ་སྨྱོན་པ། དེ་མཇལ་མ་ཐག་ལ་རྟོགས་ལྡན་འཁྲུལ་ཞིག་ཆེན་པོ་
ཞིག་བྱུང་ངོ༌། ། དེ་ནས་ཀློག་སྐྱ་བཙུན་པ། དེ་ཡང་རྟོགས་ལྡན་པ་ཞིག་བྱུང་སྐད།
བསྙེན་བཀུར་བྱེད་པ་ལ་སྔ་བ་ཇོ་བོ་ཁྲི་བ། རྟེན་འབྲེལ་གྱི་རྫས་ལག་ཏུ་གཏོད་པ་ལ་སྔ་
244



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
བ་ ཕྱུག་མོ་ གཟའ་ དགེ་ འདུན་ འབུམ། ཆོས་ཞུ་བ་ ལ་ སྔ་ བ་ དམ་ པ་ ཆར་ཆུང་།
གདམས་ངག་བྱེད་པ་ལ་སྔ་བ་དམ་པ་ཆར་ཆེན་ཁོང་རང་དང་ཐུགས་དགོངས་གཅིག་
ཏུ་འདྲེས་ཤིང༌། ཉམས་རྟོགས་མཉམ་པ་དམ་པ་ཀུན་དགའོ། །
ཡང་ལོ་རྒྱུས་འགའ་ཞིག་ཏུ། དམ་པ་སངས་རྒྱས་ནི་སློབ་དཔོན་ཀ་མ་ལ་ཤཱི་ལ་
བོད་དུ་སྐུ་གཤེགས་ནས་སྐྱེ་བ་རྒྱ་གར་ལྷོ་ཕྱོགས་སུ་བྱེ་བྲག་ཙ་ར་སང་ང་ཞེས་བྱ་བར།
ཚོང་དཔོན་གྱི་རིགས་སུ་འཁྲུངས། བི་ཀྲ་མ་ཤཱི་ལར་མཁན་པོ་དགེ་བའི་ལྷ་ལས་རབ་ཏུ་
བྱུང་། དེ་དང་བྲམ་ཟེ་ཨཱརྱ་དེ་ཝ་ལ་སོགས་པ་ལ་བརྟེན་ནས་རིག་པའི་གནས་ལྔ་ལ་
མཁས་པར་སྦྱངས། ནཱ་རོ་མེ་ཏྲི་ལ་སོགས་པའི་ཐུན་མོང་བའི་བླ་མ་ལྔ་བཅུ་རྩ་ལྔ་དངོས་
དང་ཉམས་སྣང་གིས་མཇལ། ངོ་མཚར་མཁའ་སྤྱོད་ཀྱི་བླ་མ་སུམ་ཅུ་རྩ་དྲུག་དག་པའི་
སྣང་བས་བསྟེན། ཐུགས་དམ་ལྷ་བདེ་གཤེགས་བཅུ་གཉིས་ཀྱི་ཞལ་གཟིགས་ནས་
གསུང་གླེང་མཛད། ཁྱད་ པར་ ཨུ་ རྒྱན་ གྱི་ དུར་ ཁྲོད་ རྒྱུ་སྐར་ དཔལ་ གྱི་རོལ་ བར།
བཅོམ་ལྡན་འདས་མ་བདག་མེད་མས་མངོན་སུམ་དུ་རྗེས་སུ་བཟུང་ནས་ཕྱག་རྒྱ་ཆེན་
པོ་མཆོག་གི་དངོས་གྲུབ་ཐོབ་པའོ་ཞེས་ཟེར།
དེ་ལྟ་བུའི་དམ་པ་སངས་རྒྱས་དེས། སྐྱོ་སྟོན་བླ་མ་ལ་གནང་། དེ་ནི་འཁྲུངས་
ཡུལ་ལ་སྟོད་རྩང་བོ་བ་ཡིན། ཆོས་རྫོགས་ཆེན་ལྷུན་གྲུབ་དང་མདོ་སྒྱུ་འཕྲུལ་ལ་སོགས་
རྙིང་མའི་ཆོས་ཀུན་ལ་ཤིན་ཏུ་མཁས་པར་བྱོན། གཞན་ཡང་གསར་མའི་ཆོས་སྔགས་
ཀུན་ལ་ལེགས་པར་སྦྱངས་ཏེ། ཆོས་ལ་ ཤིན་ཏུ་མཁས། སྒོམ་ཆོས་ཀྱང་མང་དུ་
གསན། རི་ཁྲོད་མང་དུ་འགྲིམས་ནས་ང་རྒྱལ་ཆེ་བར་ཡོད་པས། ལ་སྟོད་དིང་རིར་
དམ་པ་སངས་རྒྱས་ཞེས་ཨ་ཙ་ར་སེམས་ཅན་མང་བོའི་མགོ་བསྐོར་བ་ཞིག་འདུག་ཟེར་
བ་ཐོས་ཏེ་སུན་བྱུང་བའི་ཕྱིར་ཕྱིན་པས། དམ་པ་པོ་ཏི་ཞིག་གི་ཁ་ན་སྤྱན་ཧུ་རེ་མཛད་
ནས་འདུག་པ་དང་མཇལ། སྐྱོ་སྟོན་གྱིས་ཐུགས་དགོངས་ལ་འདི་ཀ་ཡིན་སྙམ་དུ་རྩ་རུ་
245



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བྱོན་པས། དམ་པས་དགེ་བཤེས་ཁྱོད་ང་རྒྱལ་ཤིན་ཏུ་ཆེ་བར་འདུག་པ་ཆོས་དོན་ཅི་
ཤེས་གསུངས། སྐྱོ་སྟོན་གྱིས་ཆོས་སྤྱིའི་གོ་ལུགས་དང་། འདོད་ལུགས་ཀུན་ཞུས་པས།
གོ་བ་དེ་ཀུན་ཀྱང་དོན་སྤྱིའི་བཤད་པར་སོང་འདུག མཚན་ཉིད་བྱ་བ་རང་གི་སེམས་
ལས་གཞན་ལོགས་སུ་མེད། དེ་ཡང་སེམས་སངས་རྒྱས་སུ་ངོ་སྤྲད་ནས་སྒོམ་པ་འདི་
ཡིན་བྱ་བ་དང་གཅིག དེ་ལས་རྒྱུ་འབྲས་ཀྱི་རྟེན་འབྲེལ་འདི་ལྟར་འཆར་བྱ་བ་དང་
གཉིས། དེས་གཞན་དོན་གྱི་རྟེན་འབྲེལ་འདི་རུ་འགྲིགས་བྱ་བ་དང་གསུམ། དོན་
མཐར་ཐུག་གི་འབྲས་བུ་འདི་ཡིན་བྱ་བ་དང་བཞི་རང་གི་ཤེས་དགོས་པ་ཡིན་གསུངས་
པས། ཁོང་གི་ང་རྒྱལ་བཅགས་ནས། འོ་ན་དམ་པ་ཐུགས་རྗེ་ཅན་བདག་ལ་ཆོས་
གསུང་བར་ཞུ་ཞུས་པས། དམ་པས་ལས་ཅན་དུ་གཟིགས་ནས་ཆོས་མང་དུ་གནང་།
ཁྱད་པར་བཀའ་ཤེས་རབ་ཀྱི་ཕ་རོལ་ཏུ་ ཕྱིན་པ་འདི་ཁྲིད་དུ་མཛད་ནས་གནང་།
འཁོར་འདས་སེམས་སུ་ངོ་སྤྲད། སེམས་སངས་རྒྱས་སུ་ངོ་སྤྲད། དེ་ཀས་ཅིག་ཆོད་དུ་
གྲོལ་ནས། གོན་པ་དང་ནོར་རྫས་སྤོང་ཐག་ཏུ་བཏང་སྟེ། སྐུ་ལ་ལྭ་བའི་ན་བཟའ་ཞིག་
མནབས། ཀ་པཱ་ལ་ཞིག་དང་གདམས་ངག་གི་པོད་ཆུང་ཁྱེར་ཏེ། གཉན་ཁྲོད་དང་རི་
ཁྲོད་ཕྱོགས་མེད་དུ་འགྲིམས། རོ་སྙོམས་ཀྱི་སྤྱོད་པ་མཛད་དེ། ཨེའི་གངས་བར་ནས་
མར་བྱོན་པས། ཟངས་རི་མཁར་དམར་དུ་མ་ཅིག་ དང་མཇལ། སྣོད་ལྡན་དུ་
གཟིགས་ནས་དེ་ལ་གནང་།
མ་ཅིག་ནི། མདོ་དྭངས་སྙིགས་འབྱེད་པའི་ལེའུ་གྱ་གཉིས་པ་ལས། སྙིགས་མ་
རྩོད་པ་རྒྱས་པའི་དུས། །བྱང་ཕྱོགས་ཁ་བ་ཅན་ལྗོངས་སུ། །རྒྱལ་བའི་ཡུམ་གྱི་སྤྲུལ་བ་
ནི། །སྒྲོལ་མའི་མཚན་ཅན་འབྱུང་བར་འགྱུར། ། ཞེས་དང༌། འཇམ་དཔལ་རྩ་
རྒྱུད་ལས། ང་ཡི་བསྟན་པའི་སྙིགས་མ་ལ། །བྱང་ཕྱོགས་ལབ་ཀྱི་གྲོང་ཁྱེར་དུ། །སྐྱེ་
མེད་ x འགྱུར། ། ཞེས་ལབ་ ཕྱིའི་དབྱིའི་གངས་བར་ངམ་ཤོད་བྱ་བའི་སྨད་དུ།
246



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ཡབ་ཆོས་ཀྱི་ཟླ་བ། (འགའ་ཞིག་གིས་མགོན་པོ་དབང་ཕྱུག་ཟེར་བའང་འདུག)
ཡུམ་འབུམ་སྐྱབས་ཞེས་པའི་སྲས་ སུ་ འཁྲུངས། ཡུམ་ གྱི་ ལྷུམས་ སུ་ ཞུགས་དུས།
མཁའ་འགྲོ་མ་རྣམས་དངོས་དང་རྨི་ལམ་ཅི་རིགས་པར་བྱིན་གྱིས་བརླབས། ལུག་
ལོའི་ཟླ་བ་གསུམ་པའི་ཚེས་བཅོ་ལྔའི་སྐྱ་རེངས་ཤར་ཚེ། ནམ་མཁའ་ལ་སྒྲ་གྲགས།
འཇའ་འོད་འཁྱུག དྲི་བཟང་བོའི་སྤོས་ཀྱི་དུད་པས་ཁྱབ་ཅིང་། སྐུ་བལྟམས་མ་ཐག་
ཏུ་འཇའ་འོད་ཀྱི་ནང་དུ་བརྐྱང་བསྐུམ་གྱིས་བཞུགས་འདུག་ཅིང༌། ཨ་མ་ཁམས་བདེ་
འམ་ཟེར་ཞིང་ཨ་བགྲངས་པ་དང་། ལྕེ་སྟེང་ཧཱུྃ་དམར་བོ། དཔྲལ་བར་ཡེ་ཤེས་ཀྱི་སྤྱན།
སྤྱི་གཙུག་ཏུ་འོད་དཀར་བོ་འཕྲོ་བ་ཀུན་གྱིས་མཐོང་། དེ་ནས་ཨ་ཚེ་འབུམ་མོས་རས་
ཀྱིས་ལྕིབས་ཏེ་བླངས། རིམ་གྱིས་ལྕེ་སྟེང་གི་ཧྲི་དེ་ནུབ་ནས་མི་མངོན་པར་གྱུར། སྤྱན་
གསུམ་ཁྲ་ཟིམ་མེ་ནམ་མཁའ་ལ་གཟིགས། དར་གཅིག་ཙམ་ལ་སྤྱི་བོའི་འོད་ཀྱང་མར་
ནུབ། དཔྲལ་བའི་སྤྱན་གྱི་འོད་ལྔ་ཡང་སྤྱན་ལ་ཐིམ། ཨ་ཆེའི་གདོང་དང་ཡུམ་ལ་
བལྟས་ཏེ་འཛུམ་པ་མཛད། དེ་ནས་ཨ་ཆེའི་བང་དུ་གཉིད་སོང་། ནང་པར་ཡབ་
མཆོད་ཁང་དུ་བྱོན་པ་དང་། འབུམ་མོས་རྒྱུ་མཚན་ཞུས་པས། ཡབ་ཀྱིས་ཁྱེར་ཤོག་
གསུངས་ནས་ཞིབ་ཏུ་གཟིགས་པས། མཁའ་འགྲོའི་རྟགས་མཚན་ཚང་འདུག་པས་
འབུམ་མོ་ཁྱོད་ཀྱིས་བུ་མོ་དེ་སྒོར་མ་འཁྱེར། ཁྱོད་གྲོང་དུ་མ་འགྲོ གཉོར་ར་བཟང་བོ་
གྱིས་གསུངས་ནས་བསྐྱེད་བསྲིངས་ཏེ་ལོ་གསུམ་ལོན་ཚེ། ཡིག་དྲུག་དང་། ཏཱ་རེ། གཱ་
ཏེ། ཧ་རི་ནི་ས་རྣམས་འདོན་ཅིང་། མཆོད་ཁང་གི་ལྷ་ལ་ཕྱག་བྱེད་པར་བརྩོན། ལོ་
ལྔ་ལོན་ནས་ཡུམ་གྱིས་ཡི་གེ་བསླབ་པས་བརྡ་ཙམ་གྱིས་ཤེས་སོང་། མཆོད་ཁང་དུ་ཇོ་
བོ་དམ་པ་ཞིག་ཡོད་པ་ལ་ཡི་གེ་སློབ་ཞུས་པས། དེས་ཀྱང་བསླབ་པས། ལོ་བརྒྱད་ལོན་
ཚེ་ཉིན་རེར་བརྒྱད་སྟོང་བ་ཚར་གཉིས་ཀློག་ཐོན་ནོ། ། མཆོད་གནས་ནས། འདི་ནི་
མཁའ་འགྲོ་མ་ཅིག་ཡིན་འདུག ཤེས་རབ་ནི་མེ་མཆེད་པ་ལྟར་འདུག་པས་ཤེས་རབ་
247
ita-



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྒྲོན་མེའི་མིང་ཐོགས་གསུངས་ནས་བཏགས། དེ་ནས་རྒྱལ་བོས་ཁྱེར་ཤོག་གསུངས་
ནས་ཡབ་ཡུམ་འཁོར་བཅས་སོང་། ཡི་གེ་འདྲ་ཤེས་སམ་གསུངས་པས། བྱིས་པས་
ཤེས་ཟེར། འཕགས་པ་སྡུད་པ་ཕྱག་ཏུ་བཞག་པས། སྐད་སུམ་འགྱུར་གྱིས་བཀླགས་
པས་རྒྱལ་བོ་མཚར་ཞིང་མཉེས། མིང་ཅི་ཡིན་གསུངས་པས་ཤེས་རབ་སྒྲོན་མེ་ཟེར་
ཞུས་པར། རྒྱལ་བོས་སྒྲོན་མེའི་མིང་དང་ལབ་ཕྱིར་སྐུ་འཁྲུངས་པས་ལབ་སྒྲོན་དུ་མིང་
ཐོགས་གསུངས། དེ་ཕྱིར་ལབ་ཀྱི་སྒྲོན་མར་གྲགས། འགའ་ཞིག་ཏུ་མཚན་འདི་སྒོམ་
ཆེན་ཤཱཀྱ་འོད་ཀྱིས་བཏགས་ཟེར་བའང་འདུག རྒྱལ་བོས་འབུལ་གནང་གྱ་ནོམ་པ་
བྱས། ཞལ་བཀོད་སོགས་མཛད་ནས་ངམ་ཤོད་མཚོ་མེར་གྱི་རྫོངས་སུ་ཕྱིན་པ་དང་།
ལོ་ལྔ་ལ་མཆོད་ཁང་དུ་ཡུམ་དང་མ་བུ་གཉིས་ཀའི་རྟོགས་པ་བཅད་ནས། ཡུམ་རྒྱས་
འབྲིང་བསྡུས་གསུམ་ལ་ཞལ་ཐོན་རེ་མཛད་ནས་བཞུགས། དགུང་ལོ་བཅུ་བའི་དུས་
ཉིན་རེར་པོད་བཞི་ཚར། དགུང་ལོ་བཅུ་གཉིས་དུས་པོད་བརྒྱད་ཚར། དགུང་ལོ་བཅུ་
གསུམ་དུས་ཡུམ་སྐུ་འདས། སྟོན་མཚོ་རིན་ཆེན་འབུམ་གྱིས་ཁྲིད་ནས་དགེ་བཤེས་ཨ་
སྟོན་ལ་མཇལ་དུ་ཕྱིན། དགེ་བཤེས་ནས། འབུམ་མོ་ཁྱོད་ཀྱི་བུ་མོ་འདི་ལ་མཁའ་འགྲོ་
མའི་མཚན་རྟགས་ཐམས་ཅད་ཚང་འདུག ཡི་གེ་དུམ་པ་གཅིག་ལྟར་བཅུག་གསུངས་
པས། བརྒྱད་སྟོང་བ་ཀློག་པས་ཨ་སྟོན་རིན་པོ་ཆེ་ཡ་མཚན་སྐྱེས། སྟོན་པའི་མདུན་དུ་
ལོ་གསུམ་བཞུགས་ཏེ་དོན་ཞུས་པས་མཁས་པར་གྱུར། དགེ་བཤེས་སུས་ཀྱང་རྩོད་
པས་གླགས་མ་རྙེད། སྟོན་པའི་ཞལ་ནས། ཁྱེད་གཡོན་རུའི་གྲ་ཐང་དུ་གྲྭ་བ་མངོན་
ཤེས་བྱ་བའི་ཆོས་མངོན་སོགས་མཚན་ཉིད་ལ་མཁས་པ་ཞིག་ཡོད་པས་དེར་སོང་
གསུངས། ལོ་བཅུ་དྲུག་གི་དུས་སུ་ཨ་ཆེ་དང་འགྲོགས་ནས་ཕྱིན་པས། གྲྭ་བས་འབུམ་
མོ་ཁྱོད་ཀྱི་བུ་མོ་མཁས་པ་ཞིག་ཡོད་པ་འདི་ཡིན་ནམ་གསུངས། རྣམ་པ་གཉིས་ཀྱིས་
ལྷན་དུ་འབུམ་བཀླགས། གྲྭ་བས་སྐད་དྲུག་འགྱུར་གྱི་སྒོ་ནས་བཀླགས་པས་ཉིན་དེར་
248



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
གླེགས་བམ་བཞི་སོང་། ལབ་ཀྱི་སྒྲོན་མེས་སྐད་བརྒྱུད་འགྱུར་གྱིས་བཀླགས་པས་པོད་
བཅུ་གཉིས་ཚར་ཡོད་པས། གྲྭ་བ་ཐུགས་དགྱེས་ཚོར་ཆེན་པོས་སྣོད་ལྡན་དུ་གཟིགས་
ནས་མདོ་མང་། འབུམ། ཉི་ཁྲི། བརྒྱད་སྟོང་བ་སོགས་ཀླག་ལུང་དང་། དོན་གྱི་
བཤད་པ་མང་བོ་མཛད་པས། མཁས་ཤིང་རྟོགས་པ་ཁྱད་པར་ཅན་སྐྱེས། བླ་མ་ལ་
རྟོགས་པ་ཕུལ་བས། བླ་མ་ཤིན་ཏུ་མཉེས། ཞྭ་མོ་འདབ་བཅུའི་ཚུལ་དུ་བྱས་པ་གཅིག་
ལ་གོས་ཆེན་ཁ་མ་ཉམས་པ་ཁ་དོག་སྣ་ལྔ་བཅུ་བཏགས་ནས་དབུ་ལ་གསོལ། གཞན་
ཡང་ནམ་མཁའ་དང་ལྷམ་ཆུང་ལ་སོགས་པ་ཕུལ་ཏེ། བླ་མཆོད་དུ་ལོ་བཞི་བཞུགས་སུ་
གསོལ། བཞུགས་པའི་དུས་རྒྱལ་གྱི་ལྷ་ཁང་དུ་ཨ་ཙ་ར་ཞིག་ཕྱིན་ནས་རྒྱ་གར་པོ་ཏ་རིའི་
བྷ་དྲའི་ཕུག་པར་བསྒོམས་པའི་པཎྜི་ཏ་ཞིག་བོད་དུ་སྐྱེས་ནས་ལབ་སྒྲོན་དུ་གྲགས་པ་དེ།
དེང་སང་གར་ཡོད་ཟེར་བའི་མངོན་ཤེས་ཅན་ཞིག་འདུག་ཟེར་སྐད། དེའི་ནུབ་མོ་
རང་གི་རྨི་ལམ་དུ། མཁའ་འགྲོ་མ་དཀར་མོ་ཞིག་གིས་རྒྱ་གར་གྱི་ཨ་ཙ་ར་ནག་པོ་ཞིག་
སང་ཁྱེད་ལ་མཇལ་དུ་འོང་ཟེར། དེ་སུ་ཡིན་བྱས་པས་དམ་པ་བྱ་བ་དེ་ཡིན་ཟེར།
ཕྱིར་ཉིན་ཉི་མ་ཤར་ཙ་ན། རྨི་ལམ་འཁྲུལ་བ་བདེན་ནམ་སྙམ་ནས། སྒོའི་ཕྱི་རོལ་ཏུ་
ཐོན་ཏེ། རྡོ་འཕྲང་ཞིག་ཏུ་ཨ་ཙ་ར་ཞིག་འདུག་པར་མཇལ་ཏེ་ཕྱག་འཚལ་བས་ཕྱག་མ་
བཞེས། དབུ་གཉིས་གཏུག་གཏུག་མཛད། དམ་པ་རིན་པོ་ཆེ་བོད་དུ་བྱོན་པ་ངོ་
མཚར་ཆེ་ཞུས་པས། དམ་པས་ཡེ་ཤེས་ཀྱི་མཁའ་འགྲོ་མ་ལབ་སྒྲོན་བོད་དུ་བྱོན་པ་དེ་
བས་ཀྱང་ངོ་མཚར་ཆེ་གསུངས། ལབ་སྒྲོན་གྱིས་ངས་འགྲོ་དོན་ཇི་ལྟར་བྱེད་ཞུས་པས།
དམ་པས་བུ་མོ་ཁྱེད་ཚངས་ཡུལ་ནས་ཐོན། མི་ཕོད་པ་རྫིས། འཁྲི་བ་ཆོད། ཞེན་པ་
ཐོངས། གཉན་ས་འགྲིམས་ལ་སེམས་ནམ་མཁའ་ལྟར་ཤེས་པར་གྱིས། གཉན་ཁྲོད་
དུ་སངས་རྒྱས་རང་ལ་འཚོལ་དང་ཁྱེད་ཀྱི་བསྟན་པ་མཁའ་ལ་ཉི་མ་ཤར་བ་བཞིན་དུ་
འོང་གསུངས་ནས་ལུང་བསྟན་ཅིང་དམ་པ་བཞུད་དོ། །
249



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཡང་ཉིན་ཅིག་སྐྱོ་ཟུར་ཤཱཀྱ་འབྱུང་གི་དབོན་པོ་བསོད་ནམས་བླ་མ་བྱོན་ནས།
ཁྱེད་ཕ་རོལ་ཏུ་ཕྱིན་པའི་ཚིག་ལ་མཁས་པར་འདུག་སྟེ། དོན་ཤེས་སམ་གསུང་ཟེར་
ནས་བཤད་པས། བླ་མས་ཁྱེད་ཀྱི་དེ་ཕྱིའི་གོ་བ་ཙམ་ཡིན། ཆོས་ཐམས་ཅད་ཀྱི་དོན་
ཤེས་པའི་དོན་དེ་རང་གི་རྒྱུད་ལ་སྐྱེས་ནས་འོང་ཙ་ན། སྔར་གྱི་བླ་མའི་འཛིན་སྟངས་
དེ་དང་། མི་འདྲ་བའི་བློ་གསར་བ་ཞིག་དུང་དུང་ངེ་སྐྱེས་ནས་འོང་བ་ཡིན། དེའི་
དུས་སུ་འཛིན་པ་ཐམས་ཅད་དང་བྲལ་བའི་བློ་གཅིག་སྐྱེས་ནས་འཛིན་མེད་དུ་གྲོལ་ཏེ།
བྱ་བྱེད་ཀྱི་བློ་ཐམས་ཅད་དང་བྲལ་ཏེ་ཤེས་རབ་ཆེན་པོའི་མེ་ཆེན་རྒྱས་ནས། བདག་
འཛིན་མ་རིག་པའི་མུན་པ་འཇོམས་པར་བྱེད་པ་ཡིན་པས། དོན་གྱི་རྩ་བ་རང་སེམས་
ལ་གད་དར་ལེགས་པོར་ཆོད་ཅིག་གསུངས་ནས་བླ་མ་བྱོན་ནོ། ། དེ་ནས་བླ་མའི་
གསུང་བཞིན་ཆོས་ལ་ཞལ་འདོན་མཛད་ཅིང་དོན་ལ་སེམས་པས། བདུད་ཀྱི་ལེའུའི་
ནང་ནས་སྟོང་ཉིད་ཀྱི་དོན་གཤའ་མ་ཐུགས་ལ་འཁྲུངས། སྔར་དང་མི་འདྲ་བའི་
རྟོགས་པ་སྐྱེས། བློ་སྤྲོས་པ་ཐམས་ཅད་བྲལ་ཞིང་བདག་འཛིན་གྱི་མདུད་པ་གྲོལ་བས།
སྔར་གོས་རྒྱན་བཟང་བོ་བྱེད་པ་གྲོགས་མཁན་སློབ་དང་བཙུན་པ་མིན་པའི་གྲས་སུ་མི་
འདུག་པ། ཟས་དཀར་གསུམ་མིན་པ་མི་ཟ་བ། ཉིད་ལ་བསྔགས་པ་སོགས་ལ་དགའ་
བ། ཕྱིའི་གོས་དང་གྲོགས་དང་གནས་དང་ཟས་སོགས་ལ་སྲེད་པ་ཆོད་པའི་རྟགས་སུ།
གོས་སྤྲང་གོས་ཡིན་ཀྱང་གྱོན། གནས་མཛེ་ཁང་ཡིན་ཀྱང་སྡོད། གྲོགས་མཛེ་སྤྲང་
ཡིན་ཀྱང་འགྲོགས། སྡོད་ས་ལམ་སྲང་སོགས་ཁྱད་མེད་པ་ཞིག་ཏུ་གནང་། དེ་ནས་
དགུང་ལོ་ཉི་ཤུ་ལ་བླ་མའི་མཆོད་གནས་ཀྱི་ལོ་གྲངས་ཚར་ནས། བླ་མ་ལ་དབང་ཞུས་
པས། བསོད་ནམས་ བླ་ མ་ ལ་ ཞུས་ན་ ལེགས་ གསུངས་ནས་ བཀའ་ ཕབ་བཅས།
བསོད་ནམས་བླ་མར་ཞུས། དམ་པ་ནས་བརྒྱུད་པའི་ནམ་མཁའ་སྒོ་འབྱེད་ཀྱི་དབང་།
སྒྱུ་འཕྲུལ་ཆེན་མོའི་དབང་བསྐུར་བས། ལབ་སྒྲོན་ལ་ཡེ་ཤེས་བ་བབས་ཏེ་ཞབས་ཁྲུ་དོ་
250



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ས་ལ་མ་རེག་པར་གར་སྟབས་ཉེར་བཞི་མཛད། ཁང་བའི་རྩིག་པ་ལ་ཐོགས་པ་མེད་
པར་ཕྱི་རོལ་ཏུ་བུད་ནས། ཆུ་མིག་གནམ་ཁོལ་བྱ་བ། ཀླུ་རྒྱལ་ཟླ་སྐྱོང་གནས་ས་དེར་
འཕུར་དུ་བྱོན་ནས་ཏིང་ངེ་འཛིན་གྱིས་གཟིར་པས། དང་བོ་ཆོ་འཕྲུལ་ཡ་མ་ཟུང་
བསྟན་ཀྱང་། ལབ་སྒྲོན་གྱིས་ཕུང་བོ་ཟན་བསྒྱུར་བྱས་པས། ཁོས་གླགས་མ་རྙེད་པར་
སྲོག་སྙིང་ཕུལ་ཏེ། བསྟན་པ་སྐྱོང་བར་ཁས་བླངས། དེ་ནས་ནམ་གོང་ལ་སྒྱུ་འཕྲུལ་
ཆེན་པོ་ལྷ་ལྔ་དང༌། མཁའ་འགྲོ་མ་ལྔ་བྱོན་ནས་དབང་བཞི་བསྐུར། དེ་རྗེས་བདེ་
མཆོག་འཁོར་ལོའི་ལྷ་ཚོགས་དང་། ཡུམ་ཆེན་མོ་ལ་ཕྱོགས་བཅུའི་སངས་རྒྱས་ཀྱིས་
བསྐོར་བ་བྱོན་ནས་བྱིན་གྱིས་བརླབས་ཤིང་རྗེས་སུ་གནང་བ་མཛད། ཐོ་རངས་ལ་
སྒྲོལ་མ་བྱོན་ནས་ཐུགས་བཅུད་མ་རིག་མུན་སེལ་ནས་བརྒྱུད་པའི་དབང་བརྒྱ་རྩ་
བསྐུར་བར་མཛད་དེ། སངས་རྒྱས་ཐོད་པའི་སྤྲུལ་བ་བྷ་དྲ་ཡ་ཞེས་པའི་རྣལ་འབྱོར་བ་
ཞིག་བོད་དུ་བྱོན་པ་དང༌། ཐབས་ཤེས་འགྲིགས་པར་བྱས་ལ། གཉན་ཁྲོད་དང་ཆུ་
མིག་བརྒྱ་རྩ་བརྒྱད་དུ་འགྲོ་དོན་གྱིས་དང༌། ཁྱེད་ཀྱི་བསྟན་པ་མཁའ་ལ་ཉི་མ་ཤར་བ་
བཞིན་འོང་གི་གསུངས་ནས་ལུང་བསྟན་ནས་མི་སྣང་བར་གྱུར། དེ་ནས་བླ་མ་ལ་
དབང་བཞི་ཞུས་པས་རྫོགས་པར་གནང༌། དེ་ནས་བླ་མ་ཞྭ་དམར་བ་ལ་བྱམས་ཆོས་སྡེ་
ལྔ་སོགས་དང་། བླ་མ་སྦས་དོན་ལ་རྫོགས་པ་ཆེན་པོའི་སྐོར། བླ་མ་ཡར་ཐང་བ་ལ་ནཱ་
རོ་ཆོས་དྲུག་གི་སྐོར་བཅས་གསན། གྲྭ་བའི་མདུན་དུ་བྱམས་ཆོས་སྡེ་ལྔ་ལ་གང་ལེགས་
ཀྱིས་གསན་བསམ་གནང་། གྲྭ་བས་དབུས་སུ་འགྲོ་བར་ལུང་བསྟན་པ་ལྟར། ལྷ་སར་
ཕེབས་ཏེ་ཇོ་བོ་ཆེན་པོ་ལ་མཆོད་པ་ཕུལ་བས་ནམ་མཁའ་ནས་རོལ་མོའི་སྒྲ་དང་མེ་ཏོག་
གི་ཆར་འཇའ་འོད་སོགས་ངོ་མཚར་བའི་ལྟས་བྱུང་ནས་ཀུན་དད་པར་གྱུར། དེ་ནས་
གྲ་ཐང་དུ་བྱོན་པས། དམ་པ་ལ་ཞིང་སྐྱོང་གི་མཁའ་འགྲོ་ཞིག་གིས། ལབ་སྒྲོན་གྲ་ཐང་
དུ་བཞུགས་ཡོད་ཟེར་བ་གསན་ནས། དམ་པ་གྲ་ཐང་དུ་བྱོན་པ་དང་ལབ་སྒྲོན་གནས་
251



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྐོར་མཛད་པ་དང་འཕྲད་དེ། ལབ་སྒྲོན་གྱིས་ཕྱག་འཚལ་ནས་གདམས་པ་ཞུས་པས།
དམ་པས། ཤེས་རབ་བཞི་དང་རབ་ལྡན་པའི། །ཡུམ་ཆེན་མཁའ་འགྲོའི་སྤྲུལ་བ་
ཁྱོད། །རྣམ་ཐར་གསུམ་གྱི་སྒོ་ཕྱེ་ནས། །བདུད་ཀྱི་དཔུང་རྣམས་ཕམ་མཛད་མ། །
ལབ་ཀྱི་སྒྲོན་མ་ཁྱེད་ལ་ནི། །བདག་དང་ལྷར་བཅས་ཕྱག་འཚལ་ལོ། །བདག་ཀྱང་
ཁྱེད་ལ་རྗེས་སུ་ཡི་རང་ཕུལ། །ཁྱེད་ཀྱི་ཡོན་ཏན་ཐུགས་རྗེའི་རྩལ་གྱིས་ནི། །སྙིགས་
མའི་སེམས་ཅན་སྨིན་གྲོལ་མཛད་ལགས་ཀྱང༌། །ཕྱི་རབས་དོན་དུ་ངས་ཀྱང་གདམས་
པ་བཤད། ། ཅེས་གསུངས་ནས། ཇོ་བོ་མཁར་སྒོམ་དང་། ཇོ་མོ་ཆོས་མཚོ་དང་
ལབ་སྒྲོན་གསུམ་ལ། ཕ་རོལ་ཏུ་ཕྱིན་པ་བཀའ་བརྒྱུད་དོན་གྱི་མན་ངག་གི་སྒོ་ནས།
ཆོས་དབང་ སེམས་ལ་བསྐུར་བའི་ཏིང་ངེ་འཛིན་ གྱི་དབང་བཞི་ ཟབ་པའི་དོན་གྱི་
གདམས་པ་གྲོལ་ཚད་ཞལ་ཤེས་ནམ་མཁའ་སྒོ་འབྱེད་ཀྱི་ངོ་སྤྲོད་འཕོ་བའི་མན་ངག་
དང་བཅས་པ་ལྷག་ལུས་མེད་པར་གནང་། ལབ་སྒྲོན་ལ་ཞི་བྱེད་ཀྱི་སྐོར་དང༌། གཅོད་
གྲོལ་ཚོ་དྲུག་གི་གདམས་པ་རྣམས་དང་། ཞི་བྱེད་ཧཱུྃ་སྐོར་དང་། དམར་ཁྲིད་སྐོར་
དང༌། ཕཊ་ཆོས་སྐོར་གསུམ་དང༌། ཨུཏྤ་ལའི་འདབ་ཆོས་དང་། སྒྱུ་ལུས་ཆེན་མོ་
དང་། ཇོ་མོ་ཞལ་གཉིས་མ་དང་། བཀའ་བརྒྱུད་པའི་རྣལ་འབྱོར་ཟབ་ལམ་མ་དང་།
འཕོ་བ་གྲོང་འཇུག་གི་གདམས་པ་རླུང་སེམས་འདྲེས་པའི་གནད་ཀྱིས་ལྷག་པའི་ལམ་
ཞུགས་མ་དང་། སྒྱུ་ལུས་རྨི་ལམ་དང་བར་དོའི་སྦྱང་ཚུལ་གཅིག་ཅར་དུ་སྟོན་པའི་ཕྲ་
ཐིག་གི་མན་ངག་དང་། འཁྲུལ་གཅོད་བཀའ་རྒྱ་མའི་མན་ངག་དུར་ཁྲོད་ཆེན་པོའི་
དམིགས་པ་བྱ་བ་གདན་ཐོག་གཅིག་ཏུ་གཅོད་པའི་གདམས་པ་བརྒྱད་དང་བཅས་པ་
ལྷག་ལུས་མེད་པར་ཞུས་ཤིང་། ཐུགས་སུ་ཆུད་པར་བྱས་ནས། དམ་པ་རིན་པོ་ཆེ་ལ་
བསྟོད་པ་འདི་མཛད་དོ། ། ཕ་ཀུན་ཤེས་ཀུན་རིག་དམ་པ་བོ། །དུས་གསུམ་སངས་
རྒྱས་ཐམས་ཅད་ཀྱི། །ཐུགས་ཀྱི་སྲས་མཆོག་འགྲོ་བའི་མགོན། །སྤྲུལ་བའི་སྐུ་ལ་ཕྱག་
252



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
འཚལ་ལོ། ། ཞེས་བསྟོད་པ་མཛད་ནས་སྐྱབས་འཇུག་ཞུས། དབུས་ཕྱོགས་སུ་ལོ་
གསུམ་བཞུགས། དེ་ནས་བླ་མ་གྲྭ་བའི་ཡོན་བདག་ལྷ་མོ་སྒྲོན་ཞེས་པའི་རབས་ཆད་
བཟའ་མི་འབྱོར་ལྡན་ཞིག་ཡོད་པ་དེས་བླ་མ་ལ་ཁྱེད་ཀྱི་མཆོད་གནས་ངེད་ལ་གནང་
དང་། ངེད་ཀྱིས་བཀུར་སྟི་བྱེད་ཟེར། བླ་མས་ཟླ་བ་གཅིག་ཏུ་མཆོད་གནས་བྱེད་པར་
སོང་གསུངས་པ་སྟེ། ལབ་སྒྲོན་གྱིས་བསོད་ནམས་བླ་མ་ལ་ཡང་ཞུས་པས། སྔོན་གྱི་
རྟེན་འབྲེལ་གྱི་ཤུགས་ཀྱིས་འགྲོ་དོན་རྒྱ་ཆེན་འོང་གི་གསུངས། དེའི་ནུབ་མོ་མཁའ་
འགྲོ་མ་དཀར་མོ་དཔྲལ་བར་མིག་གཅིག་ཡོད་པ་ཞིག་བྱུང་ནས། རྒྱ་གར་གྱི་ཐོད་པ་བྷ་
དྲ་དང་ ཐབས་ཤེས་མཛོད་དང་འགྲོ་དོན་རྒྱ་ཆེན་འོང་གསུངས་ནས་ཐལ། ཡང་ཐོ་
རངས་མཁའ་འགྲོ་མཐིང་ནག་ཁྲོས་པའི་ཆ་བྱད་ཅན་འོངས་ནས། སངས་རྒྱས་ཐོད་
པའི་རྣམ་སྤྲུལ་བྷ་དྲ་བ་དང་གསང་སྔགས་ལམ་དུ་བྱེད་པའི་སྙོམས་པར་ཞུགས་ལ་
རིགས་རྒྱུད་སྤེལ་དང་། བསྟན་པ་རྒྱས་པར་འགྱུར་གསུངས་ནས་ནམ་མཁའ་ལ་ཡལ།
དེ་ནས་ནངས་པར་དབྱེ་ཆུང་དུ་སོང་ནས་མཚན་མོ་བཙུན་མ་ཞིག་གི་རྩར་ཉལ་བའི་
ནམ་གོང་རྨི་ལམ་དུ་བུད་མེད་དཀར་མོ་བདུན་བྱུང་ནས། མགྲིན་གཅིག་ཏུ་པཎྜི་ཏ་
ཐོད་པ་དང་ལས་ཀྱིས་འབྲེལ་བ་ཡོད་པས་སེམས་ཞུམ་མེད་པར་ལས་ལ་སྤྱོད་གསུངས་
ནས་ཐལ། དེ་ནས་ཐོ་རངས་བུད་མེད་དཀར་མོ་ཞིག་དྲེའུ་དཀར་བོ་ཞོན་པ་གཅིག་
འོངས་ནས། ཁྱེད་རང་བསུ་བ་ལ་འོངས་པ་ཡིན་ཟེར། གང་འོང་དང་སུ་ཡིན་དྲིས་
པས། དྲེའུ་ལས་བབས་ནས་ཕྱག་འཚལ་ཏེ། ང་དུང་སྐྱོང་མ་ཡིན། བླ་མ་ཐོད་པ་བྷ་
དྲའི་བཀའ་ཉན་ཡིན། ཁྱེད་བསུ་བར་འོང་བ་ཡིན་ཟེར། ཐོད་པ་བྷ་དྲ་བྱ་བ་དེ་རིགས་
རྒྱུད་གང་ཡིན། ཡུལ་གང་ན་ཡོད་བྱས་པས། བུད་མེད་ན་རེ། བླ་མ་བྷ་ཏྲ་ནི་ཡུལ་རྒྱ་
གར་གོ་ས་ལ་ཡིན། ཡབ་ཤཱཀྱའི་བཙད་པོ་རཏྣ་སིདྡྷི་དང་ཡུམ་ནི་ས་མ་ཏི་བྱ་བ་ཡིན།
ཁོང་སངས་རྒྱས་ཐོད་པའི་སྤྲུལ་བ་དང༌། ཕྱི་སྡེ་སྣོད་དང་ནང་རྒྱུད་སྡེ་ལ་མཁས། ཁྱད་
253



སྒྲ
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པར་འཁོར་ལོ་བདེ་མཆོག་གི་གྲུབ་པ་ཐོབ་པའི་རྣལ་འབྱོར་བ་ཆེན་པོ་ཡིན། ཡུམ་ཆེན་
མོ་ཁྱེད་ལ་མཇལ་བའི་ཆེད་འདིར་བོད་དུ་བྱོན་ནས་དབྱེ་ཆུང་དུ་བཞུགས་ཤིང་ཁྱེད་བསུ་
བར་བཏང་བ་ཡིན་ཟེར་ནས་ཐལ་ལོ། །དེའི་ནངས་པར་བཞུད་པས་ཉིན་ཕྱེད་ན་ཤེལ་
གྲོང་དུ་བསླེབས། སྟོན་པ་ཤེས་རབ་འབུམ་བྱ་བའི་མཁས་པ་ཆེན་པོ་གཅིག་གིས་གྲྭ་བ་
སུམ་བརྒྱ་ལ་མངོན་རྟོགས་རྒྱན་ཕར་ཕྱིན་གྱི་བཤད་པ་བྱེད་ཀྱིན་འདུག དགེ་བཤེས་
དེས། ལབ་སྒྲོན་མ་ཟེར་བ་ཁྱོད་ཤེར་ཕྱིན་ལ་མཁས་ན་ཤོག་དང་རྩོད་པ་བྱེད་ཟེར་བས།
སོང་སྟེ་བརྩད་པས་དགེ་བཤེས་ཀྱིས་གླགས་མ་རྙེད། ཁྱེད་མཁའ་འགྲོ་མ་ཟེར་བ་
བདེན་འདྲ། ང་ཚོ་རྣམས་ངེད་ཀྱི་བླ་མ་དང་མཇལ་དུ་འགྲོ་ཟེར། གྲྭ་བ་ཉེར་ལྔས་
མདུན་བསུས་ཏེ་སྤོས་དུད་བཅས་བླ་མའི་དྲུང་དུ་ཁྲིད་སོང༌། བླ་མ་འཇམ་དཔལ་
དམར་བོར་མཐོང་ནས། ལབ་སྒྲོན་གྱིས་ཕྱག་འཚལ། བླ་མས་ལབ་སྒྲོན་སྒྲོལ་དཀར་
དུ་གཟིགས་ནས་ཁྲི་ཐོག་ཏུ་ཡར་བཞེངས། ཁྲི་ཟུར་དུ་གདན་སུམ་བརྩེགས་སྟེང་དུ་
བཞུགས་བཅུག མ་ཅིག་གིས་ཆོས་འབྲེལ་ཞུས་པས། ཁྱེད་ཀྱིས་མ་དགོངས་པའི་ཆོས་
མེད་ཀྱང་ཆོས་འབྲེལ་བྱ་གསུངས་ནས། རྟེན་འབྲེལ་ལུགས་འབྱུང་ལྡོག་ཞག་བཅུ་
གཉིས་སུ་བཤད་པ་མཉན་ནས་བསྒོམས་པས་ཆོས་ཐམས་ཅད་རྟེན་འབྲེལ་དུ་གོ་ནས་
གྲོལ་བའི་ཚུལ་མཛད། དེ་ནས་དབྱེ་ཆུང་དུ་ཕྱིན་པས། ལྷ་མོ་སྒྲོན་གྱི་ཐོག་ཁར་ཕྱིན་པ་
ན། དེར་རྣལ་འབྱོར་བ་མིག་དམར་ཞིང་ཤ་མདོག་སྨུག་ཧུ་རེ་བ་གཅིག་གིས་བདེ་
མཆོག་གི་དབང་ལེན་གིན་འདུག་པ་དེས་ཡུམ་འོ་མ་བརྒྱལ་བར་བྱོན་ལགས་སམ་ཟེར།
མ་ཅིག་གིས་ཀྱང་དེའི་ལན་ཞུས། མཆོད་ཁང་དུ་འབུམ་བཀླགས། སྐབས་སུ་པཎྜི་ཏ་
དང་ཆོས་ཀྱི་བཤད་པ་མཛད་རེས་དང་། རྒྱ་གར་གྱི་ལོ་རྒྱུས་དྲིས་པ་སོགས་ཞག་བདུན་
དུ་ཆོས་ཀྱི་གླེང་མོལ་དང་དྲི་བ་བྱས། ཚེས་བརྒྱད་ཀྱི་ནུབ་པཎྜི་ཏ་དང་ལབ་སྒྲོན་གཉིས་
ཐབས་ཤེས་སྙོམས་པར་ཞུགས་པས་འོད་ ཀྱིས་ཁྱིམ་ ཐམས་ཅད་ གང་བས། ཡོན་
254



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
བདག་མོས་མར་མེ་ལས་མེ་མཆེད་པ་ཡིན་སྙམ་ནས་བལྟས་པས། འཇའ་ཚོན་འབར་
བའི་དབུས་ན་འོད་དཀར་དམར་ཟླ་བ་ཙམ་པ་ལས་གཞན་མ་མཐོང་བས་ཅུང་བསྡད་
ནས་མནལ་དུ་སོང་། དེ་ནས་མོ་རང་མནལ་སད་ནས་བལྟས་པས་རྣལ་འབྱོར་བ་ཇོ་
མོའི་རྩ་ནས་བྱུང་བ་ལ། ཡོན་བདག་མོ་ཡིད་མ་ཆེས། འཚོ་བ་ཁྱེར་ནས་སོང་སྟེ་མདང་
གི་རྒྱུ་མཚན་ཞུས་པས། མ་ཅིག་གིས། ལུང་བསྟན་ཕལ་ཆེར་བདུད་ཀྱིས་བསླུས་པ་
ཡིན། །ཕོ་མོ་གཉིས་འགྲོགས་རྐྱེན་ངན་བདུད་དང་འགྲོགས། །ཡོན་བདག་ཕོ་མོ་
ཁྲེལ་འདས་དལ་ནས་འོང་། །འགྲོ་བའི་དོན་ཡང་ཅི་ནུས་ཆ་མེད་དམ། ། ཞེས་
གསུངས། ཡོན་བདག་མོ་དད་ཅིང་གསང་། ཐོད་པ་བྷ་ཏྲ་ཞག་བདུན་ནས་གནས་
འགྲིམས་ལ་སོང་། མ་ཅིག་གིས་ཟླ་བ་གཅིག་ཏུ་འབུམ་ཚར་སུམ་ཅུ་ཀློག ཡོན་བདག་
མོས་ཆ་རྐྱེན་མང་བོ་ཕུལ་ནས་གྲྭ་བ་མངོན་ཤེས་ཀྱི་སར་བསྐྱལ། དེ་ནས་ལབ་སྒྲོན་
གྱིས་བླ་མ་ལ་ཞུས་པས། འགྲོ་དོན་བྱེད་པའི་རྟེན་འབྲེལ་ཡོད་གསུངས། ཡང་བསོད་
ནམས་བླ་མ་ལ་ཞུས་པས། རིགས་རྒྱུད་སྤེལ་བས་བསྟན་འགྲོར་ཕན་ཐོགས་པ་ཡོད་
གསུངས། དགུང་ལོ་ཉེར་གསུམ་གྱི་དུས་སུ་བྷ་ཏྲ་དང་ལྷན་དུ་བསྡད་དེ། དབུས་སུ་
བྱོན། དགུང་ལོ་ཉེར་བཞི་བ་ལ་སྲས་གཅིག་འཁྲུངས། ལུང་བསྟན་གྱི་དོན་གྲུབ་པས་
མིང་ལ་གྲུབ་པ་བཏགས། དེ་ནས་མི་ཁ་བཤོལ་བར་དྭགས་པོར་ཕེབས། དེ་ནས་ཉིང་
བོར་ལོ་གཅིག་བཞུགས་ནས་སྒོང་བོར་བྱོན། དགུང་ལོ་ཉེར་བདུན་ལ་སྲས་གཅིག་
འཁྲུངས་པ། མིང་ལ་གྲུབ་པོ་བཏགས། སྐོང་བོ་སྐྱབས་ཡང་ཟེར། དེ་ནས་དགུང་ལོ་
སུམ་ཅུ་བ་ལ་སྲས་མོ་ཞིག་འཁྲུངས་པས་གྲུབ་ཆུང་དུ་མིང་བཏགས། དགུང་ལོ་སོ་བཞི་
བ་ལ་འཕན་ཡུལ་དུ་བྱོན། དགུང་ལོ་སོ་ལྔ་བ་ལ་མཁའ་འགྲོའི་ལུང་བསྟན་བྱུང་བས་ལ་
སྟོད་དུ་བྱོན་ནས་བླ་མ་རྣམ་གཉིས་ལ་མཇལ། བསོད་ནམས་བླ་མ་ལ་ཕག་མོ་ཐུགས་
སྒྲུབ་ལྷ་ལྔ་ཞུས་ཏེ་དབང་བཞི་རྫོགས་པར་བསྐུར། གསང་མཚན་རྡོ་རྗེ་དབྱིངས་ཀྱི་
ནང་
255



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
།
དབང་ཕྱུག་མར་བཏགས། དེ་ནས་བླ་མ་གྲྭ་བ་ལ་སེམས་བསྐྱེད་ཞུས། དགེ་བསྙེན་
དང་སེམས་བསྐྱེད་ཀྱི་སྡོམ་པ་ཕོག་ཚེ། བླ་མ་རྒྱལ་བ་ཤཱཀྱ་ཐུབ་པ་ལ་གཡས་སུ་འཇམ་
དབྱངས། གཡོན་དུ་སྤྱན་རས་གཟིགས། མདུན་དུ་ཕྱག་རྡོར་བཅས་བཞུགས་པར་
མཐོང་ནས་བསྟོད་པ་མཛད་ཅིང་བྱིན་གྱིས་བརླབས་པའི་སྣང་བ་བྱུང༌། དེ་ནས་བླ་
མས་ཟངས་རིར་འབྱོན་པར་ལུང་བསྟན་ཏོ། །
དེ་ཡང་དིང་རིར་དམ་པ་དང་མཇལ་ནས་གདམས་པ་ཞུས། ཡུམ་ཆེན་མོ་
འཁོར་བཅས་སྤྱན་དྲངས་ནས་དངོས་སུ་གཟིགས་ཤིང་བྱིན་གྱིས་བརླབས་ཏེ་ལུང་
བསྟན་མང་བོ་མཛད། དམ་པ་ཡང་འཇམ་དཔལ་དམར་བོར་མཐོང་ནས་བསྟོད་པ་
མཛད། དབང་དང་འཁྲུལ་འཁོར་རླུང་སེམས་ལས་སུ་རུང་བའི་མན་ངག་སོགས་ཟླ་བ་
གཅིག་དང་ཞག་བཅུ་གསུམ་ལ་གནང་ནས། གཉན་ཁྲོད་བརྒྱ་རྩ་བརྒྱད་དང་ཟངས་
རིའི་གདུལ་བྱ་འདུལ་བར་ལུང་བསྟན། དེ་ནས་མ་ཅིག་དིང་རི་ནས་ཡར་ལྷ། ཐང་ལྷ།
དགེ་བསྙེན་ཁ་རི་ལ་སོགས་པའི་གངས་རི་གཉན་པོ་བརྒྱ་དང་ཉི་ཤུ་རྩ་བརྒྱད་ལ་གཅོད་
མཛད་དེ། ལྷོ་མོན་བརྒྱུད་ནས་དགུང་ལོ་སོ་བདུན་ལ་ཟངས་རིར་བྱོན། དེ་ནས་གཞི་
བདག་གིས་སེམས་བསྐྱེད་ཞུས་ནས་བསྟན་པ་བསྲུང་བར་ཁས་བླངས། རྒྱལ་ཆེན་
བཞིས་ཆོས་ཞུས། བསྟན་མ་བཅུ་གཉིས་གཡར་དམ་ལ་གཉེར་དུ་གཏད། ཡར་ལྷ།
ཐང་ལྷ། འོ་དེ་གུང་རྒྱལ་སོགས་ལ་དགེ་བསྙེན་དང་སེམས་བསྐྱེད་ཀྱི་སྡོམ་པ་ཕོག
ཤོལ་ལོ་ཙཱ་བ་སོགས་ཀྱིས་ཆོས་ཞུས། གྲུབ་ཆེན་ཕམ་མཐིང་བ་ལ་ཆོས་ཀྱི་དྲི་བ་བྱས་
ནས་ཆོས་འབྲེལ་ཞུས། དགུང་ལོ་ཞེ་གཅིག་ལ་འཆིང་ཕུའི་སྒྲུབ་གནས་སུ་སྒྲོལ་མ་ལ་
མཁའ་འགྲོ་མང་བོས་བསྐོར་བ་བྱོན་ནས་དབང་གནང་ཞིང་ལུང་བསྟན། དགུང་ལོ་ཞེ་
གཉིས་པར་རྨི་ལམ་དུ་པད་སྡོང་གི་སྟེང་དུ་སྐྱོ་སྟོན་བླ་མ། དེའི་སྤྱི་བོར་དམ་པ། དེའི་
སྤྱི་བོར་རྡོ་རྗེ་འཆང༌། གཡས་གཡོན་དུ་འཇམ་དཔལ་དང་ཨཱརྱ་དེ་ཝ། རྒྱབ་མདུན་དུ་
256



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
སུ་ཀ་ སིདྡྷི་དང་སྒྲོལ་མ་རྣམས་བཞུགས་ནས་བྱིན་རླབས་དང་ལུང་བསྟན་སོགས་
མཛད། དེ་ནས་མ་ཅིག་ལ་ནད་རིགས་བཞི་བརྒྱ་རྩ་བཞི་དང་། བགེགས་རིགས་སྟོང་
ཕྲག་བརྒྱད་ཅུས་མི་ཚུགས་ཤིང་། འབྲས་བུ་སངས་རྒྱས་ཀྱི་གོ་འཕང་ལ་འགོད་པའི་
ཆོས་ཕྱག་རྒྱ་ཆེན་པོ་སྣང་ཞེས་ཕྱོགས་ཀུན་ཏུ་གྲགས་པར་གྱུར།
ཡང་ཁོང་གི་རྨི་ལམ་དུ། ཕྱོགས་བཞི་མཁའ་འགྲོ་མ་བཞིས་དུང་འབུད་པར་
རྨིས་པས། ཉི་མ་རྩེ་ཤར་ལ་སྲས་ཆུང་བ་དང༌། སྲས་མོ་གཉིས་ཡབ་ཀྱིས་བསྐུལ་ནས་
ཕྱིན། ཡབ་ཡུམ་གཉིས་ཀྱིས་རྟོགས་པ་བསྡུར་ཞིང་སོ་ སོའི་སྨོན་ལམ་བཏབ་ནས་
ཁམས་བཟང་གི་མགུར་མ་རེ་མཛད་ནས་ཡབ་རྒྱ་གར་ལ་བྱོན། སྲས་གྲུབ་པོ་ལོ་བཅོ་ལྔ་
ལོན་པ་ན། ཡབ་ཀྱི་ལུགས་བདེ་མཆོག་དང་མི་འཁྲུགས་པའི་སྒྲུབ་ཐབས། རྣམ་
འཇོམས། རྟ་མགྲིན་ནག་པོའི་སྒྲུབ་ཐབས་རྣམས་མཁྱེན། སྲས་མོ་གྲུབ་ཆུང་ལོ་བཅུ་
ལོན་པ་དེས། རྗེ་བཙུན་མ་དམར་མོ། ཁ་ སརྦ་ ཎི། འབུམ་ཉི་ཁྲི་རྣམས་མཁྱེན།
གྲུབ་པོ་སྨྱོ་ནད་ཀྱིས་ཟིན་པས། མ་ཅིག་གིས་གདམས་པ་གནང་ནས་དུར་ཁྲོད་དུ་ཞག་
བདུན་ཉལ་བས་ཞི་ནས་རྟོགས་པ་ཁྱད་པར་ཅན་འཁྲུངས། མ་ཅིག་གིས་ཆོས་ཀྱི་
གདམས་པ་ཟབ་མོ་ཐམས་ཅད་གནང་། རབ་ཏུ་བྱུང་བའི་ཕྱིར་དམ་པ་སྤྱན་དྲངས་ཏེ།
ཆོས་སྟོན་བྱས་པའི་ཚེ། ཕ་ཐོད་པ་དང་སྨྱོ་འབོག་གི་ནད་སོས་པས་ཐོད་སྨྱོན། དམ་
པའི་མདུན་སར་རབ་བྱུང་ཐོབ་པས་བསམ་པ་འགྲུབ་ཕྱིར་བསམ་འགྲུབ་སྟེ། ཐོད་
སྨྱོན་བསམ་འགྲུབ་ཏུ་བཏགས། ཌཱ་ཀི་མ་བཞིས་དུང་བུས་པ་དེ། གླིང་བཞིས་ཐོས་པ་
སོགས་ཀྱི་རྟེན་འབྲེལ་དུ་འོང་། དམ་པས་རབ་ཏུ་བྱུང་བ་དང་། འཇམ་དཔལ་གྱི་རྗེས་
གནང༌། རྗེ་བཙུན་མ་ལྔ། མ་ཧཱ་མ་ཡ་སོགས་ཀྱི་དབང་དང་གདམས་པ་དུ་མ་གནང་
ནས་དམ་པ་ལ་སྟོད་དུ་ཕེབས། དེ་ནས་ཐོད་སྨྱོན་བསམ་འགྲུབ་ཀྱིས་ཐུགས་རྒྱུད་ལ་
དད་པ་ལྷག་པར་འཕེལ་ནས། ང་ཡི་ཕ་ནི་དམ་པ་ཡིན་ཞེས་རྒྱུན་དུ་གསོལ་བ་བཏབ་
257



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པས། དམ་པའི་མཚན་ལ་ཕ་དམ་པར་གྲགས་སོ། །
སྲས་ཆེ་བ་གྲུབ་པ་ནི། ཨར་བ་མོག་ཡག་བྱ་བའི་བཙན་དར་བ་གཅིག་གི་བུ་མོ་
ཆུང་མར་བླངས་ནས་རེ་ཞིག་ཆོས་ལ་མ་ཚུད་ཀྱང༌། དགུང་ལོ་ཞེ་གཉིས་ལ་དུས་རྐྱེན་
གྱིས་དེད་པས་མའི་དྲུང་དུ་ཕྱིན་པའི་ཚེ། དགེ་བསྙེན་བྱས་ནས་མཚན་ལ་རྒྱལ་བ་དོན་
གྲུབ་ཏུ་བཏགས། དགུང་ལོ་ཞེ་བདུན་ལ་གྲུབ་པ་ཐོབ། ཕྱིས་སུ་ཆོས་བརྒྱུད་འཛིན་
པའི་གཙོ་བོ་ཞིག་བྱུང་ངོ༌། །
མ་ཅིག་གིས་ཐོད་སྨྱོན་ལ། དང་བོ་ཕ་རོལ་ཏུ་ཕྱིན་པའི་སྒོ་ནས་ཆོས་དབང་
སེམས་ལ་བསྐུར་བའི་ཏིང་ངེ་འཛིན་དབང་བཞི་ནམ་མཁའ་སྒོ་འབྱེད་ཀྱིས་ངོ་སྤྲོད་པ་
འཕོ་བའི་གདམས་པ་ཞལ་ཤེས་དང་བཅས་པ་གནང་། དེ་ནས་ཕྱོགས་བཅུའི་གནས་
འགྱུར་བའི་དབང་བརྒྱ། མ་རྒྱུད་མཁའ་འགྲོའི་དབང་བརྒྱ། གཏོར་མ་ལ་བརྟེན་པའི་
དབང་བརྒྱ་སྟེ་དབང་སུམ་བརྒྱ་རྫོགས་པར་བསྐུར་ནས་སྨིན་པར་བྱས་ཏེ། བསྐྱེད་རིམ་
སྦྱོངས་སུ་བཅུག་པས་ཟླ་བ་བཞི་ནས་བརྟན་པ་ཐོབ། དེ་ནས་རྫོགས་རིམ་ལ་སྦྱང་བས་
ཟླ་གསུམ་ནས་དྲོད་ཚད་ཐོབ་སྟེ། བསྐྱེད་རྫོགས་ལ་ནུས་པ་ཐོན། མ་ཅིག་གིས་མདུན་
ནས་གཅོད་ཀྱི་ཆོས་སྐོར་ཐམས་ཅད་གསན་པས། གཅོད་ལ་ནུས་པ་ཐོན་ཞིང་ཐུགས་
སུ་ཆུད། དེ་ནས་ཐོད་སྨྱོན་དགུང་ལོ་བཅུ་དྲུག་ལོན་པ་ལ། མ་ཅིག་གིས་ཤམ་པོའི་
སྒང་ལ་སྒྲུབ་པ་བྱེད་པར་མངགས། ཟླ་གཅིག་སོང་མཚམས་ནས་མ་ཅིག་རྫུ་འཕྲུལ་
གྱིས་གཤེགས་ཏེ། སྲས་ལ་བཀའ་བརྒྱུད་ཀྱི་བྱིན་རླབས་དབང་ཆེན་དང་། རིགས་
ལྔའི་དབང་ཆེན། ཕག་མོ་གསང་སྒྲུབ་ལྷ་ལྔའི་དབང་རྣམས་རྫོགས་པར་བསྐུར་ནས་
ཞག་བདུན་བཞུགས། སྲས་ཀྱིས་མ་ཅིག་ཕག་མོ་དངོས་སུ་གཟིགས། མེ་ཏོག་གི་ཆར་
རོལ་མོའི་སྒྲ་འཇའ་འོད་སོགས་བྱུང་། ཤམ་པོ་ལ་བཀའ་སྒོ་མཛད། པདྨའི་རིགས་ཀྱི་
མཁའ་འགྲོ་དྲི་མེད་མ་བྱ་བ་གཅིག་ལ་སྲས་ལ་འཚོ་བ་སྦྱོར་གསུངས། དེ་ནས་ལོ་བཅུ་
258



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
གསུམ་རིང་ལ་སྲས་ཀྱིས་སྒྲུབ་པ་བྱས། སྲས་རྩྭའི་གདན་ལ་བཞུགས་ཏེ་བྲག་ཕུག་གི་སྒོ་
བཅད། མ་ཅིག་མཁའ་འགྲོའི་ཚོགས་བཅས་ནམ་མཁའ་ལ་གཤེགས་ཏེ་ཟངས་རིར་
བྱོན། དེ་ནས་ཟླ་བ་གསུམ་སོང་ཙམ་ལ་ཐོད་སྨྱོན་བཀྲེས་སྐོམ་ཀྱི་སྣང་བ་བྱུང་བ་ན།
དར་ཅིག་ཉི་མ་སྲབ་མདའ་འདྲ་བ་ཤར་བའི་རྒྱུད་ལ་གཟི་བརྗིད་ལྡན་པའི་བུད་མེད་
དམར་མོ་གཅིག་གིས་བདུད་རྩི་ཡིན་ཟེར་ནས་ཞལ་བུ་གང་བཟུང་ནས་བྱུང་བས།
གསོལ་ཏེ་སྒྲུབ་པ་མཐར་སྐྱོལ་ཅིག་ཟེར་བས། རོ་བརྒྱ་ལྡན་ཞིང་ལུས་ལ་བདེ་བ་ཆེན་པོ་
རྒྱས། ཟས་ལ་སྲེད་པ་མི་སྐྱེ་བར་གྱུར། ཐོད་སྨྱོན་གྱིས་ཡེ་ཤེས་ཀྱི་མཁའ་འགྲོ་མ་ཡིན་
ནམ་དྲོད་ཚད་ཞུ་སྙམ་པ་ན། དེས་ང་ཁྱེད་ཀྱི་མའི་བཀས་འཚོ་བ་སྦྱོར་བ་བོ་ཡིན།
སློབ་དཔོན་མིན། ཆོས་ཉིད་ཁོང་དུ་སྦོས། ཁྱེད་ལ་ད་དུང་འཁུ་འཕྲིག་སྣང་བས་ལྟ་
རྟོག་སེམས་ལ་གྱིས། ལྟ་སྤྱོད་ཟུང་འཇུག་ཏུ་དྲིལ། དུ་མ་རོ་གཅིག་ཏུ་དྲིལ་ཟེར་ནས་
མི་སྣང་བར་གྱུར་ཏོ། ། ཡང་ལོ་ལྔ་ནས། མ་ཅིག་གིས་སྔར་རྒྱུས་ཡོད་པའི་རྣལ་
འབྱོར་བ་ཞིག་བཏང་སྟེ་སྲས་ཨེ་མཆིས་ལྟོས་གསུངས། རྣལ་འབྱོར་བ་དེས་བྲག་གི་སྒོ་
ནས་ཐོད་སྨྱོན་བྱས་པས། ཨ་ཨ་ཟེར། ཁྱེད་མ་གྲང་མ་ལྟོགས་སམ། མ་ཚུགས་པ་
མེད་དམ། ང་མ་ཅིག་གིས་བཏང་བ་ཡིན་བྱས་པས། སྲས་ན་རེ། ཁྱེད་འོ་བརྒྱལ་
ལམ། མ་སྐུ་ཁམས་བདེ་འམ་ཞུས་པར། ལན་ཞུས། ངས་ཏིང་ངེ་འཛིན་གྱི་ཟས་སུ་
ཟོས་པས་ཟས་ལ་སྲེད་པ་བྲལ། གཏུམ་མོ་གོས་སུ་གྱོན་པས་གོས་ལ་སྲེད་པ་བྲལ།
སྣང་བ་གྲོགས་སུ་ཤར་བས་གྲོགས་ལ་སྲེད་པ་བྲལ། མཐོང་སྣང་སྐུ་དང་ཞིང་དུ་སྣང་
བས་ཡུལ་གྱི་སྲེད་པ་བྲལ་ཟེར་ཏེ། ཕྱིར་ལོག་ནས་ཞུས།
དེ་ནས་མ་ཅིག་གི་སྙན་གྲགས་ནམ་མཁའི་མཐའ་དང་མཉམ་པས་རྒྱ་གར་ཚུན་
ལ་གྲགས། རྒྱ་གར་རྡོ་རྗེ་གདན་ནས་པཎྜི་ཏ་རྣམས་ཀྱིས། བོད་ན་མི་མོ་ཞིག་གིས་
ཆོས་ཕྱག་རྒྱ་ཆེན་པོ་བདུད་ཀྱི་གཅོད་ཡུལ་ཡིན་ཅེས་པའི་སྲོལ་བཏོད་ནས། བལ་བོ་
259



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཚུན་ཆད་ལ་དབང་བསྐུར་བས་ཡུམ་ཆེན་མོའི་སྤྲུལ་བ་ཡིན་ཟེར་བའི་བུད་མེད་མིག་
གསུམ་པ་གཅིག་འདུག་ཟེར། ཡང་ན་ཡུམ་དང་ཡང་ན་བདུད་ཀྱི་སྤྲུལ་བར་ངེས།
གང་ཡིན་གྱིས་ཐུལ་དཀའ་བས། རྣལ་འབྱོར་བ་མཁས་གྲུབ་གཉིས་ལྡན་ཞིག་འགྲོ་
དགོས་པར་གྲོས་ནས་རྣམ་པ་གསུམ་བཏང་བ། ནམ་མཁའ་ནས་འཕུར་ཞིང་ཉི་མ་རྩེ་
ཤར་ལ་མཁར་དམར་དུ་འབྱོར་བ་བསོད་ནམས་སངས་རྒྱས་ཀྱིས་མཐོང་ནས། འདིར་
མི་སྔོ་ལ་མིག་ཟབ་པ་གསུམ་འདུག་སྟེ་བལ་བོ་ཡིན་ནམ་ཞུས་པས། དེ་རྒྱ་གར་བ་ཡིན་
གདན་ཤོམ་གསུངས། ལག་བརྡས་གདན་དྲངས་ནས་ཁམས་འདྲི་དང་། རྒྱ་གར་གྱི་
ལོ་རྒྱུས་རྣམས་རྒྱ་སྐད་དུ་དྲིས། ཁྱོད་ཀྱིས་རྒྱ་སྐད་ཅི་ལྟར་ཤེས་ཟེར། མ་ཅིག་གིས་ད་
སྔ་རྒྱ་གར་དུ་ལན་མང་བོ་སྐྱེས་པས་ཤེས་ཟེར། དེས་ན་ཁྱོད་ཀྱི་སྐྱེ་བ་ཤོད། ཁྱོད་ཀྱི་
སྲོལ་ཕྱེ་བའི་ཆོས་ཀྱི་སྟེང་ནས་རྩོད་པ་བྱེད་ཟེར་བ་ན། ཀུན་གྱིས་ཐོས་པ་བྱེད་དགོངས་
ནས། མདོ་དབུས་ཁམས་གསུམ་བལ་བོ་ཚུན་ལ་རྐང་མགྱོགས་གྲུབ་པ་སོ་སོར་བཏང་།
མ་ཅིག་ལ་རྒྱ་གར་ནས་ཆོས་ཀྱི་རྩོད་པ་ཕྱིན་ནས། ཆོས་ཀྱི་རྩོད་པ་དང་མ་ཅིག་གིས་སྐྱེ་
བ་བཤད་པ་ཡིན་ལ་འོང་མི་གང་ཡོད་ཟླ་བ་གཅིག་གི་ཆས་བཅས་ཤོག་ཅེས་བསྒྲགས།
མི་ཕོ་མོ་འབུམ་ལྔ་དང་ལྔ་བརྒྱ་བདུན་ཅུ་རྩ་གསུམ་འདུས། དེའི་ནང་རྒྱ་གར་དུ་བྱོན་
པའི་ལོ་ཙཱ་བ་མཁས་པ་བཞི་འདུག མ་ཅིག་གིས་ཚོགས་པ་རྣམས་ལ་ཆོས་སྟོན་བྱས།
དགེ་འདུན་ཁྲི་ཚོ་བདུན་ཙམ་བཞུགས། ཀུན་གྱིས་གོ་ཆེད་ལོ་ཙཱ་བས་བསྒྱུར་ཏེ། ཨ་ཙ་
ར་གསུམ་དང་། མ་ཅིག་གིས་བགྲོ་གླེང་བྱས་ཀྱང་། མ་ཅིག་ལ་གླགས་མ་རྙེད་དེ། ཨ་
ཙ་རས་ཆོས་ཐམས་ཅད་རྒྱ་གར་ནས་དར་བ་ལ། ཁྱོད་བོད་ནས་དར་ཚུལ་མེད་ཟེར།
མ་ཅིག་གིས་དེ་བདེན། རྒྱ་གར་ཆོས་ཀྱི་འབྱུང་གནས་ཡིན། སྔ་རབས་འདས་པའི་
སངས་རྒྱས་གང་གང་བྱུང་དུས་ཆོས་གང་གང་དར་བའི་རྒྱུ་མཚན་ཤོད་གསུངས་པས།
ཨ་ཙ་ར་གསུམ་གྱིས། སངས་རྒྱས་བཞི་བའི་ཆོས་འཁོར་བསྐོར་ཚུལ་རགས་བསྡུས་
260



：
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ལས་གསོལ་མ་ཤེས། མ་ཅིག་ལ་ཤོད་ཟེར། དེ་ནས་ལོ་ཙཱ་བ་བཞི་ཀས་བསྒྱུར་ནུས་མི་
ནུས་བྱས་ཏེ་མ་ཅིག་གིས་ཉི་མ་བདུན་ལ་ གསུངས། བསྒྱུར་མི་ནུས་པ་ ཉིད་ནས་
གསུངས། དེ་ནས་ཨ་ཙ་རས་ཁྱོད་ཀྱི་སྐྱེ་བ་དྲན་ཟེར་བ་དང༌། ཁྱོད་ཀྱི་ཆོས་ལུགས་
འདི་ཡང་ཤོད་ཟེར། དང་བོ་ཐུབ་པ་ཆེན་པོའི་བཀའ་རྒྱས་འབྲིང་བསྡུས་གསུམ་ལ་
བརྟེན་ནས། གཅོད་བཀའ་ཚོམ་རྣམས་བརྩམས་ནས་བཤད། ཐུགས་ལ་འཁྲུངས་
པའི་མྱོང་ཆོས་དང་། བླ་མ་རྣམས་ཀྱི་བརྒྱུད་ཚུལ། ཡི་དམ་གྱི་ལྷས་ཆོས་གནང་བ།
ལུང་བསྟན་ཚུལ། སྒྲོལ་མའི་ཐུགས་བསྐྱེད་པ་ནས་རང་ལ་ཐུག་གི་བར་སྐྱེ་བ་བརྒྱ་དང་
བདུན་ཅུ་བཞེས་པའི་ཚུལ། ཁྱད་པར་སྐྱེ་བ་འདིས་སྔོན་དུ་པཎྜི་ཏ་དོན་གྲུབ་བཟང་
བོའི་སྐྱེ་བ་བཞེས་པའི་ལུས་བཀྲག་མདངས་མ་ཉམས་པར་པོ་ཏ་ལའི་བྲག་ཕུག་ན་ཡོད།
དབུ་ལ་རིགས་ལྔ་ཡབ་ཡུམ། སྒལ་ཚིགས་རེར་མཆོད་རྟེན་རེ་རེ་དེ་རེ་རེ་ལ་དུང་དཀར་
རེ། ཨན་སྟོང་དང་བོར་ཡུམ་ཆེན་མོ། སྐེ་ཚིགས་ལ་རིགས་གསུམ་མགོན་པོ། མཁལ་
མར་སྒྲོལ་མ། སྙིང་ལ་ཐུབ་པ། བྲང་ལ་རྡོ་རྗེ་འཆང་སོགས་དང་རུས་པ་ལྷག་མ་རིང་
བསྲེལ་དུ་བྱུང་། དེ་མ་བྱུང་ན་ང་ཡིས་རྫུན་ཡིན་ནོ་གསུངས། ང་ལོ་ལྔ་བཅུ་ང་གཉིས་
ཡིན། ལོ་དགུ་བཅུ་གོ་དགུ་ལ་འོག་མིན་དུ་འགྲོ་གསུངས། དམ་པ་ཡང་དེར་བྱོན་
ནོ། ། ཨ་ཙ་ར་དང་ལྷན་ཅིག་པར་བྱོན་ལ། གདུང་སྦྱང་ལ་རྟེན་ཁྱེར་ཡོང་རྒྱུ་ཞུས།
དམ་པ་དང་ཨ་ཙ་ར་རྣམས་སོང་སྟེ། རྒྱ་གར་བ་རྣམས་རྡོ་རྗེ་གདན་དུ་བསྡུས་ནས་རྒྱུ་
མཚན་བཤད་པས། པོ་ཏ་ལར་བལྟ་བར་བཏང་། ཇི་ལྟ་བ་བྱུང་། སྦྱང་བས་ཀྱང་དེ་
བཞིན་བྱུང༌། ཀུན་དད་ཅིང་རིགས་ལྔ་རྡོ་རྗེ་གདན་དུ་བཞག ཐུགས་ཀྱི་ཐུབ་པ་དམ་
པས་བོད་དུ་སྤྱན་དྲངས། པཎྜི་ཏ་རྣམས་ཀྱིས་བོད་ན་སྣོད་ལྡན་ཉུང་བས་མ་ཅིག་སྐུ་
ཡལ་ཉེན་ཆེ། རྒྱ་གར་དུ་གདན་དྲོངས་ཟེར་ནས་རྐང་མགྱོགས་ཐོབ་པ་གསུམ་བཏང་
བ་ན། མ་ཅིག་གིས་རྒྱ་གར་ན་འགྲོ་དོན་ཆུང་། བོད་འདུལ་བའི་དུས་ཡིན་པར་
༨
，
261



༄༅ ། །ཛེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཟིགས་ནས་མ་ཕེབས། སྤྲང་མོ་ངའི་ཆོས་ལུགས་རྒྱ་གར་བ་རྣམས་ཀྱིས་གཟིགས་སུ་
ཕུལ་ཅིག་གསུངས་ནས་བསྐུར་བས། རྒྱ་གར་བ་རྣམས་ཆོས་ལ་ཡིད་ཆེས་པས་བོད་
ཆོས་རྒྱུ་ལ་ དར་བར་བྱས་སོ། ། སྐུ་བགྲེས་ ཁར་ཟངས་རི་མཁར་དམར་དུ་རྒྱུན་
བཞུགས་མཛད་ནས། གདུལ་བྱ་སྨིན་གྲོལ་གྱི་ལམ་ལ་བཀོད་དེ། དགུང་ལོ་གོ་དགུ་བ་
ལ་ངོ་མཚར་བའི་ལྟས་དང་བཅས་མྱ་ངན་ལས་འདའ་ཚུལ་བསྟན་ཏོ། །
གཅོད་ཅེས་པའི་སྒྲ་དོན་ནི། གདམས་པའི་བྱེད་ལས་ཀྱི་སྒོ་ནས་བཏགས་པ་སྟེ།
བྱམས་སྙིང་རྗེ་བྱང་ཆུབ་ཀྱི་སེམས་ཀྱིས་རང་དོན་ཡིད་བྱེད་གཅོད། སྟོང་ཉིད་ཀྱི་ལྟ་
བས་འཁོར་བའི་རྩ་བ་ གཅོད། ཐུན་མོང་ གིས་ བདུད་ བཞི་ གཅོད་ པས་དེ་ལྟར་
བཏགས། ཡང་སྤྱོད་ཅེས་ཀྱང་གྲགས་ཏེ། རྒྱལ་བའི་སྲས་ཀྱི་ཉམས་ལེན་ཐབས་ཤེས་
ཀྱི་ལམ་ལ་སྤྱོད་པས་དེ་ལྟར་གྲགས། གཅོད་ཀྱི་གདམས་པའི་ངོ་བོ་ནི། ཤེས་རབ་ཀྱི་
ཕ་རོལ་ཏུ་ཕྱིན་པ་སྔགས་དང་རྗེས་སུ་མཐུན་པར་སྤྱོད་པ་སྟེ། གདམས་པའི་ཁུངས་
ཡུམ་རྒྱས་འབྲིང་བསྡུས་གསུམ་དང་། ལྷག་པར་དུ་མདོ་སྡུད་པ་ཡིན་པར་བཤད་པ་
མཁས་གྲུབ་ཐམས་ཅད་མཁྱེན་པའི་དགོངས་པ་དང་མཐུན། ཁྱད་པར་དུ་སྡུད་པ་
ལས། རྒྱུ་རྣམས་བཞི་ཡིས་བྱང་ཆུབ་སེམས་དཔའ་མཁས་སྟོབས་ལྡན། །བདུད་
བཞིས་ཐུབ་པར་དཀའ་ཞིང་བསྐྱོད་པར་མི་ནུས་ཏེ། །སྟོང་བར་གནས་དང་སེམས་
ཅན་ཡོངས་སུ་མི་ གཏོང་དང་། ཇི་སྐད་སྨྲས་བཞིན་བྱེད་དང་བདེ་ གཤེགས་བྱིན་
རླབས་ཅན། ། ཞེས་གསུངས་པའི་རྒྱུ་བཞི་ནི། སྟོང་བར་གནས་པ། སེམས་ཅན་མི་
གཏོང་བ། ཇི་ལྟར་སྨྲས་བཞིན་བྱེད་པ། བདེར་གཤེགས་ཀྱིས་བྱིན་གྱིས་བརླབ་པ་སྟེ་
བཞི། དེ་ལས་དང་བོ་ནི། སྟོང་ཉིད་ཀྱི་ལྟ་བ་སྒོམ་པ། གཉིས་པ་ནི། བྱམས་དང་
སྙིང་རྗེ་བྱང་ཆུབ་ཀྱི་སེམས་སྒོམ་པ་སྟེ། དེ་གཉིས་གཅོད་ཀྱི་ཉམས་ལེན་གྱི་དངོས་གཞི་
ཡིན་ནོ། ། གསུམ་པ་ནི། ལམ་གྱི་རྩ་བ་བཤེས་གཉེན་བསྟེན་པ། བཞི་བ་ནི།
262



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
སྐྱབས་འགྲོའི་ཚོགས་ཞིང་ཡན་ལག་བདུན་པ་མཎྜལ་འབུལ་བ་རྣམས་ཏེ། དེ་གཉིས་
ནི་ཉམས་ལེན་གྱི་སྔོན་འགྲོའོ། ། བདུད་བཞིས་ཐུབ་པར་དཀའ་བ་ནི། མཐར་ཐུག་
གི་ཆོད་ཚད་དང༌། བྱང་ཆུབ་སེམས་དཔའ་མཁས་སྟོབས་ལྡན་ཞེས་གདམས་པ་འདི་
བྱང་ཆུབ་སེམས་དཔའི་ཐབས་ཀྱི་ཉམས་ལེན་སྲིད་ཞིའི་རྒུད་པ་འཇོམས་པའི་སྟོབས་
དང་ལྡན་པའོ་ཞེས་བསྟན། སྔགས་དང་ཇི་ལྟར་རྗེས་སུ་མཐུན་ན། བརྟག་གཉིས་
ལས། ཤིང་གཅིག་དང་ནི་དུར་ཁྲོད་དང་། །མ་མོའི་ཁྱིམ་དང་མཚན་མོ་དང་། །ཡང་
ན་དབེན་པའི་བས་མཐའ་རུ། །བསྒོམ་པ་བཟང་བར་བརྗོད་པར་བྱ། ། ཞེས་
གསུངས་པ་དང་། ལུས་ཀྱི་སྦྱིན་པ་སྦྱིན་བྱས་པས། ། ཕྱི་ནས་སྤྱོད་པ་ཡང་དག་
སྤྱད། ། ཅེས་དང༌། ངེས་པར་སྔོན་དུ་ལྷ་མིན་དང་། །བརྒྱ་བྱིན་ལྟ་བུར་འོངས་ན་
ཡང་། །དེ་ལ་འཇིགས་པར་མི་བྱ་སྟེ། །སེངྒེའི་གཟུགས་ཀྱིས་རྣམ་པར་རྒྱུ། ། ཞེས་
གསུངས་པ་རྣམས་དང་མཐུན། ལུང་དེ་དག་གིས་གང་དུ་ཉམས་སུ་ལེན་པའི་གནས། །
ཇི་ལྟར་ཉམས་སུ་ལེན་པའི་ཚུལ། ཉམས་སུ་བླང་བ་ལ་བརྟེན་ནས། སློང་དང་།
ཆོད་ཚད་འབྱུང་ཚུལ་བཅས་རིམ་པ་བཞིན་དུ་བསྟན་པ་ཡིན་ནོ། །
༄༅། །ཞི་བ་ནམ་མཁའ་སྒོ་འབྱེད་ཀྱི་སྔོན་
འགྲོའི་བཤད་པ།
༄༅ ། །དེ་ཡང་ཇི་སྐད་དུ། གང་ཚེ་རང་དབང་འཇུག་ཅིང་མཐུན་གནས་
པ། །གལ་ཏེ་འདི་དག་འཛིན་པར་མི་བྱེད་ན། །གཡང་སར་ལྟུང་བས་གཞན་དབང་
འཇུག་འགྱུར་བ། །དེ་ལས་ཕྱི་ནས་གང་གིས་སློང་བར་འགྱུར། ། ཞེས་པ་ལྟར།
263



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རང་ཅག་རྣམས་ཀྱིས་རྙེད་པར་དཀའ་ཞིང་རྙེད་ན་དོན་ཆེ་བའི་དལ་འབྱོར་གྱི་མི་ལུས་
རིན་པོ་ཆེ་ཐོབ་ཅིང་དམ་པའི་ཆོས་སྒྲུབ་པ་ལ་རང་དབང་ཡོད་པའི་དུས་འདིར་སྐྱེ་བ་ཕྱི་
མ་ལ་ཕན་པའི་རྣམ་བཞག་གཏན་གྱི་འདུན་མ་ཆོས་དང་མཐུན་པ་ཞིག་སྒྲུབ་རྒྱུ་ཚེ་
འདིར་གནང་བ་ཞིག་མ་བྱུང་བར། ཚེ་འདིའི་བྱ་བཞག་ཁོ་ནའི་དབང་དུ་སོང་ནས་
དལ་འབྱོར་སྟོང་ཟད་དུ་གྱུར་པ་དང༌། མི་ལུས་ཐོབ་ཀྱང་དུད་འགྲོ་དང་ཁྱད་པར་མ་
མཆིས་པས་རང་གིས་རང་བསླུས་པ་དང་བླུན་ཚབས་དེ་ལས་ཆེ་བ་མེད་དེ། སྤྱོད་
འཇུག་ལས། ཕྱུགས་ཀྱིས་བསྒྲུབ་ནའང་མི་དཀོན་པའི། །མནོག་ཆུང་གང་ཡིན་དེའི་
དོན་དུ། །དལ་འབྱོར་ཕུན་ཚོགས་རྙེད་དཀའ་འདི། །ལས་ཀྱིས་མནར་བ་རྣམས་
ཀྱིས་བཅོམ། ། ཞེས་དང་། དེ་འདྲའི་དལ་བ་རྙེད་གྱུར་ནས། །བདག་གིས་དགེ་
གོམས་མ་བྱས་ན། །འདི་ལས་རྨོངས་པ་གཞན་མེད་དེ། །འདི་ལས་བསླུས་པའང་
གཞན་མེད་དོ། ། ཞེས་དལ་འབྱོར་ལན་གཅིག་ཐོབ་པའི་དུས་འདི་གཅེས་པར་མ་
བཟུང་ན། ཕྱི་མར་དལ་འབྱོར་ཐོབ་པའི་གདེང་ཁེལ་མི་ཡོང་བ་དང༌། གལ་ཏེ་མི་ལུས་
ཞིག་ཐོབ་ཀྱང་མདོ་སྔགས་ཀྱིས་བསྡུས་པའི་སངས་རྒྱས་ཀྱི་བསྟན་པ་དྲི་མ་མེད་པ་འདི་
འདྲ་མཇལ་རྒྱུ་ཤིན་ཏུ་དཀའ་བ་ཨུ་དུམ་ཝ་རའི་མེ་ཏོག་བཞིན་ཞེས་སོགས་དཔེ་བཞག་
པ་དེ་ལྟར་ལ། ད་ལྟའི་ལུས་རྟེན་གྱི་སྟེང་ནས་སངས་རྒྱས་ཀྱི་བསྟན་པ་དང་དགེ་བའི་
བཤེས་གཉེན་ཡོད་པའི་སྐབས་འདིར་བདེ་འགྲོ་དང་ངན་འགྲོའི་ སོ་མཚམས་གང་
འགྲོའི་འདམ་ག་རང་ལ་ཡོད། ངན་འགྲོའི་གཡང་སར་ལྷུང་ཕྱིན་ལས་ཀྱི་གཞན་དབང་
དུ་གྱུར་ནས་སྡུག་བསྔལ་མུ་མཐའ་མེད་པ་མྱོང་དགོས་པ་མ་གཏོགས། ཕྱི་ནས་ངན་
འགྲོའི་གནས་ལས་བསླངས་ནས། མངོན་མཐོ་ངེས་ལེགས་ཀྱི་སར་འཁྲིད་མཁན་ཞིག་
རྙེད་རྒྱུ་ཤིན་ཏུ་དཀའ། གལ་ཏེ་མངོན་མཐོ་ལྷ་མིའི་བདེ་བ་ཕུན་ཚོགས་ཤིག་ཐོབ་ཀྱང་།
ཡིད་བརྟན་མི་རུང་སྟེ། བཤེས་སྤྲིངས་ལས། བརྒྱ་བྱིན་འཇིག་རྟེན་མཆོད་འོས་གྱུར་
264



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ནས་ནི། །ལས་ཀྱི་དབང་གིས་ཕྱིར་ཡང་ས་སྟེང་ལྷུང་། ། ཞེས་པ་ལྟར་ཡིན་གཤིས།
སྤྱིར་མངོན་མཐོ་ཞེས་པ་ལྷ་མིའི་གོ་འཕང་ལ་ཟེར་ཞིང་། དེ་ཡང་དུད་འགྲོ་སོགས་ལས་
ཁྱད་པར་འཕགས་པའི་གོ་ས་མཐོན་པོ་ལ་གནས་ནས་བདེ་བ་སྤྱོད་པའི་དོན་ཡིན་ལ།
མངོན་མཐོ་རྟོགས་པ་ལ་དོན་དེ་རྟོགས་དགོས་པའི་གནད་ཀྱིས། མངོན་མཐོའི་རང་
ལྡོག་ཡིད་ཆེས་པའི་རྟགས་ལ་བརྟེན་ནས་སྒྲུབ་དགོས། འོན་ཀྱང་ལྷས་སྦྱིན་དང༌།
མཆོད་སྦྱིན་ལྟ་བུ་ཙམ་ཞིག་མངོན་སུམ་གྱིས་གྲུབ་པ་ཤིན་ཏུ་མང་མོད། དེ་འདྲ་བ་
ཡིད་ཆེས་ཀྱི་རྟགས་ལ་བརྟེན་དགོས་པ་མ་ཡིན་གྱི། འོ་ན་གང་ཞེ་ན། འཇུག་པར།
མངོན་མཐོའི་རྒྱུ་ནི་ཚུལ་ཁྲིམས་ལས་གཞན་མེད། ། ཅེས་སོགས་གསུངས་པ་ལྟར།
ཁྱད་པར་གྱི་བདེ་བ་ལ་སྤྱོད་པའི་རྒྱུ་ཇི་ལྟ་བ་ཞིག་ལས་བྱུང་བའི་ཚུལ་ཤིན་ཏུ་ལྐོག་གྱུར་
ཡིན་པའི་ཚུལ་འདི་ལུང་ལ་མ་བརྟེན་པར་རྟོགས་མི་ནུས། རྣམ་བཤད་ཐར་ལམ་
གསལ་བྱེད་དུ། ཕྱི་མའི་མངོན་མཐོ་ཙམ་དངོས་པོ་སྟོབས་ཤུགས་ཀྱི་རིགས་པས་གྲུབ་
པར་གསུངས་པ་ལ་ཞིབ་ཆ་ཕྱེས་པའི་དོན་དེ་ཡིན། དེས་ན་ལུང་གིས་ཇི་ལྟར་སྒྲུབ་ཅེ་
ན། སངས་རྒྱས་ཀྱི་གཙོ་བོའི་དོན་ངེས་ལེགས་ཇི་ལྟར་གསུངས་པ་ལྟར་དུ་མི་བསླུ་བར་
དངོས་སྟོབས་རིགས་པས་བསྒྲུབས་ནས། དེས་མཐུན་དཔེ་བྱས་ཏེ་ཕལ་བའི་དོན་
མངོན་མཐོ་གསུངས་པའང་མི་བསླུ་བར་སྒྲུབ་པར་བྱེད་པ་ཡིན་པས་ན། བླང་དང་
དོར་བྱའི་དེ་ཉིད་ནི། །ཐབས་བཅས་རབ་ཏུ་ངེས་པ་ཡིས། །གཙོ་བོའི་དོན་ལ་མི་
བསླུའི་ཕྱིར། །གཞན་ལའང་རྗེས་སུ་དཔག་པ་ཡིན། ། ཞེས་གསུངས་པས་མངོན་
མཐོ་དེ་འདྲ་ཞིག་ལ་གོ་དགོས། དེ་ལྟར་གནས་སྐབས་ལྷ་མིའི་མངོན་མཐོ་ཐོབ་པས་མི་
ཆོག ངེས་ལེགས་གཏན་གྱི་བདེ་བའི་གོ་འཕང་དོན་དུ་གཉེར་དགོས། དེའི་ཕྱིར།
རྣམ་འགྲེལ་དུ་ངེས་ལེགས་རིགས་པས་སྒྲུབ་སྐབས། ཉེར་ལེན་གྱི་ཕུང་བོ་ཆོས་ཅན།
རང་གི་རྒྱུད་གཉེན་པོའི་སྟོབས་ཀྱིས་ཟད་པ་ཡོད་དེ། རང་གི་རྒྱུད་ལ་གནོད་བྱེད་
265



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྟོབས་ལྡན་ཡོད་པའི་ཕྱིར་ཞེས་གསུངས་པ་བཞིན། དེ་ལ་དགག་བྱ་གང་ཟག་གི་
བདག་ངོས་ཟིན་པ་གལ་ཆེ་བར་གསུངས། སྤྱོད་འཇུག་ལས། བཏགས་པའི་དངོས་
ལ་མ་རེག་པར། ། ཞེས་སོགས་ཀུན་བཏགས་པའི་དངོས་པོ་སྟེ་དགག་བྱའི་དངོས་པོ་
དེ་ལ་བཏགས་པའི་རྣམ་པ་ཤར་བའི་སྒོ་ནས་མ་རེག་པར་དགག་བྱ་དེ་ཡི་དངོས་པོ་མེད་
པ་སྟེ། བདག་མེད་དང་བདེན་མེད་སོགས་རྟོག་པས་འཛིན་པ་མ་ཡིན་ཞེས་པའི་དོན་
ཡིན། དེའི་ཕྱིར་བཅོམ་ལྡན་འདས་ཀྱིས་གང་ཟག་གི་བདག་མེད་ཅེས་གསུངས་པ་
ལྟར་དུ་མི་བསླུ་བར་དངོས་སྟོབས་རིགས་པས་སྒྲུབ་པ་ཡིན། དེ་ལྟར་སྒྲུབ་པའི་གང་
ཟག་གི་བདག་འཛིན་ལོག་ཤེས་དང་དེ་ཟད་པའི་ངེས་ལེགས་ཀྱང་དངོས་སྟོབས་རིགས་
པས་ལེགས་པར་སྒྲུབ་ནུས་སོ། ། ངེས་ལེགས་དེ་ལམ་གང་གིས་ཐོབ་པར་བྱེད་ཅེ་ན།
དངོས་པོ་རྣམས་བདེན་པར་མེད་པ་དང་རང་བཞིན་གྱིས་མེད་པ་རྟོགས་པའི་ལམ་གྱིས་
འཐོབ་དགོས། ངེས་ལེགས་ལ་གཉིས་ལས། ཐེག་དམན་གྱི་ལམ་ལ་བསླབ་སྟེ་ཉན་
རང་གི་ཐར་བ་ཙམ་ཐོབ་ཀྱང༌། སྐྱོན་ཟད་པ་དང་ཡོན་ཏན་རྫོགས་པ་ཕྱོགས་རེ་བར་
སོང་བའི་དབང་གིས་གཞན་དོན་སྒྲུབ་པ་ལ་མཐུ་ཆུང་བས། ཐམས་ཅད་མཁྱེན་པའི་
གོ་འཕང་དོན་དུ་གཉེར་བའི་སྒོ་ནས་ཐེག་པ་ཆེན་པོའི་ལམ་ལ་འཇུག་དགོས་པས་ན།
ཕར་ཕྱིན་བསྡུས་པ་ལས། འཇིག་རྟེན་དོན་སྒྲུབ་ཚུལ་ལ་མཐུ་མེད་པའི། །ཐེག་པ་
གཉིས་པོ་གཏན་དུ་སྤང་བྱས་ཤིང་། །ཐུབ་རྒྱལ་ཐེག་པ་སྙིང་རྗེས་བསྟན་པ་ལ། །
གཞན་ཕན་རོ་གཅིག་རང་བཞིན་དེ་དག་འཇུག ། ཅེས་གསུངས། དེ་ཡང་ཐེག་
ཆེན་གྱི་ལམ་གྱི་རིམ་པའི་སྙིང་བོ་ནི། ཀུན་རྫོབ་དང་དོན་དམ་བྱང་ཆུབ་ཀྱི་སེམས་རིན་
པོ་ཆེ་རྣམ་པ་གཉིས་ཡིན་ལ། ད་ལྟ་ཟབ་མོ་གཅོད་ཀྱི་གདམས་པ་ཞེས་གྲགས་པ་འདི་
ཡང་། བྱང་ཆུབ་ཀྱི་སེམས་རིན་པོ་ཆེ་དེ་གཉིས་ཉམས་སུ་བླང་བའི་གདམས་པ་ཁྱད་
པར་ཅན་ཡིན། དེ་ཡང་ཀུན་རྫོབ་བྱང་ཆུབ་ཀྱི་སེམས་བདག་གཞན་མཉམ་བརྗེའི་སྒོ་
266



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ནས་རང་གཅེས་འཛིན་གཅོད་པ་དང་། དོན་དམ་བྱང་ཆུབ་ཀྱི་སེམས་བདག་མེད་ཀྱི་
ལྟ་བས་བདེན་འཛིན་གཅོད་པས་ན། གཅོད་ཅེས་བྱ་བ་ཡིན།དེ་ལྟ་བུའི་གདམས་པ་
གངས་ཅན་བོད་ཀྱི་ལྗོངས་འདིར་དར་རྒྱས་མཛད་པ་བོ་ནི། འཇམ་དཔལ་རྩ་རྒྱུད་དུ།
ང་ཡི་བསྟན་པའི་སྙིགས་མ་ལ། །བྱང་ཕྱོགས་ལབ་ཀྱི་གྲོང་ཁྱེར་དུ། །རྒྱལ་བའི་ཡུམ་གྱི་
སྤྲུལ་བ་ནི། །སྒྲོལ་མའི་མཚན་ཅན་འབྱུང་བར་འགྱུར། ། ཞེས་ཡུལ་( ༡) དུས་
(༢) སྤྲུལ་གཞི་(༣)མཚན་སྒྲ་(༤) དམ་ཆོས་(༥）ཀྱི་ཁྱད་པར་བཅས་གསལ་
བར་ལུང་བསྟན་པ་རྒྱལ་བའི་ཡུམ་ཆེན་མོ་མ་ཅིག་ལབ་ཀྱི་སྒྲོལ་མ་ཉིད་ཡིན་ཞིང་། ཁོང་
གི་རྣམ་ཐར་མ་ཅིག་རྣམ་བཤད་ཆེན་མོར་བཞུགས་པ་ལྟར་ཡིན། མ་ཅིག་ལབ་ཀྱི་སྒྲོལ་
མ་དེ་ཉིད་ནས་རྒྱལ་བའི་ཆོས་ཕུང་བརྒྱད་ཁྲི་བཞི་སྟོང་གི་ནང་ནས་རབ་དང་ཕུལ་དང་
གཙོ་བོར་གྱུར་པ། ཤེས་རབ་ཀྱི་ཕ་རོལ་ཏུ་ཕྱིན་པའི་མདོ་སྡེ་རིན་པོ་ཆེའི་དགོངས་དོན་
མཐར་ཐུག་གི་མན་ངག་ལ། གསང་བ་སྔགས་ཀྱིས་སྣོན་པ་བཏབ་པའི་མདོ་སྔགས་
ཟུང་འབྲེལ་གྱི་གདམས་པ། བཤེས་གཉེན་བསྟེན་ཚུལ་གྱི་དམིགས་རྣམ་ལམ་གྱི་སྲོག་
ཏུ་བྱས་ཤིང་། སྔོན་འགྲོ་སྦྱོར་བའི་ཆོས་ཀྱི་རིམ་པས་རྒྱུད་སྨིན་པར་བྱས་ཏེ། དངོས་
གཞི་བདག་གཞན་མཉམ་བརྗེའི་བྱང་ཆུབ་ཀྱི་སེམས་གཉིས་བསྒོམ་པའི་མན་ངག་འདི་
ལྟ་བུ་གསལ་བར་མཛད་ཅིང་། ཁྱབ་བདལ་དུ་སྤེལ་བའི་གདམས་པ་ཟབ་མོ་འདི་ལ།
མཐོང་རྩེའི་ཕན་ཡོན་བཤད་པའི་སྐབས་ཀྱི་སྡུད་པར། རྒྱུ་རྣམས་བཞི་ཡིས་བྱང་ཆུབ་
སེམས་དཔའ་མཁས་སྟོབས་ལྡན། །བདུད་བཞིའི་ཐུབ་པར་དཀའ་ཞིང་བསྐྱོད་པར་མི་
ནུས་ཏེ། །སྟོང་བར་གནས་དང་སེམས་ཅན་དོན་ཡོངས་མི་གཏོང་དང་། །ཇི་སྐད་
སྨྲས་བཞིན་བྱེད་དང་བདེ་གཤེགས་བྱིན་རླབས་ཅན། ། ཞེས་གསུངས་པ་ལྟར་གྱི་རྒྱུ་
བཞི་བོ་ལེགས་པར་ཚང་བས། དེའི་ལག་རྗེས་སུ་བསྟན་པ་ཐམས་ཅད་གྲུ་བཞིར་ལམ་
གྱིས་འཁྱེར་བ་ལ་མཁས་ཤིང་། དགེ་སྦྱོར་སྟོབས་དང་ལྡན་ལ་བདུད་བཞི་ཕྲ་རགས་
267



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཟིལ་གྱིས་གནོན་པ་སོགས་འབྱུང་ལ། དེར་མ་ཟད་བློ་སྦྱོང་ལས། འཕྲལ་ལ་གང་ཐུག་
སྒོམ་ལ་སྦྱོར། ། ཞེས་གསུངས་པ་ལྟར། བདག་གཅེས་འཛིན་དང་བདག་འཛིན་གྱི་
སྣང་ཤས་གང་ཤར་འཕྲལ་དུ་གཅོད་ཅིང་། གཉེན་པོའི་ལམ་ལ་སྦྱོར་བར་བྱེད་པ་དང་།
བརྟག་གཉིས་ལས། ལུས་ཀྱི་སྦྱིན་པ་སྦྱིན་བྱས་ན། །དེ་ནས་སྤྱོད་པ་སྤྱད་པར་བྱ། །
ཞེས་གསུངས་པའི་དམ་ཚིག་དྲུག་ལྡན་དང་། ཕར་ཕྱིན་དྲུག་ལྡན་གྱི་ལུས་ཀྱི་སྦྱིན་པ་
སྔོན་དུ་འགྲོ་བའི་རྒྱལ་སྲས་ཀྱི་སྤྱོད་པ་སྔགས་ཀྱི་སྒོ་ནས་སྤྱད་པའང་ཡིན་ཅིང་། དེ་ཡང་
ལྟ་བ་ལྷ་མེད་འདྲེ་མེད་ཅེས་འཁོར་འདས་རང་བཞིན་མེད་པར་མཉམ་པ་ནི། རྩ་ཤེས་
རབ་བྱེད་ཉེར་ལྔ་བར། འཁོར་བ་མྱ་ངན་འདས་པ་ལ། །ཁྱད་པར་ཅུང་ཟད་ཡོད་མ་
ཡིན། ། ཞེས་གསུངས་པ་སོགས་དང་དོན་འདྲ་ལ། སྒོམ་པ་ཉམས་མེད་ཡེངས་མེད་
ཅེས་བྱིང་རྒོད་དང་བྲལ་བ་སོགས་ཀྱང་། དབུས་མཐའ་ལས། ཉེས་པ་ལྔ་སྤོང་འདུ་
བྱེད་བརྒྱད། །བསྟེན་པའི་རྒྱུ་ལས་བྱུང་བ་འོ། ། ཞེས་ གསུངས་པ་དང་མཐུན།
སྤྱོད་པ་རོ་སྙོམས་ཐོག་རྫིས་ཞེས་ཆོས་བརྒྱུད་འགོ་སྙོམས་ཤིང་། དགྲ་འདྲེ་ན་ཚ་སོགས་
ཀྱི་རྐྱེན་ངན་གྲོགས་སུ་བསྒྱུར་ཏེ་ལམ་དུ་སློང་བ་ཡང་། དབུ་མ་རིན་ཆེན་ཕྲེང་བར།
བདག་ལ་དེ་དག་སྡིག་སྨིན་ཅིང་། །བདག་དགེ་མ་ལུས་དེར་སྨིན་ཤོག ། ཅེས་
གསུངས་པ་དང་ཁྱད་མེད་པ་སོགས། མདོ་རྒྱུད་བསྟན་བཅོས་ཚད་ལྡན་དུ་མ་ནས་
བཤད་པའི་མན་ངག་གི་གནད་མང་བོ་འདུས་པའི་གདམས་པ་ཁྱད་པར་དུ་འཕགས་
པ་ཟབ་མོ་བདུད་ཀྱི་གཅོད་ཡུལ་ཡིན། དམ་པ་སངས་རྒྱས་བོད་དུ་ལན་གསུམ་བྱོན་
པའི་ཐ་མའི་དུས་སུ་མ་ཅིག་ལབ་ཀྱི་སྒྲོལ་མ་དམ་པ་ལ་མཇལ་ཏེ་ཞི་བྱེད་ཀྱི་གདམས་པ་
དང་། སྐྱོ་སྟོན་བསོད་ནམས་བླ་མ་ལས། སྒྱུ་འཕྲུལ་གྱི་དབང་སོགས་གསན། དགེ་
བཤེས་གྲྭ་བ་ལས་བཀའ་གདམས་གསན། ཉི་ཁྲིའི་བདུད་ཀྱི་ལེའུ་ལ་བརྟེན་ནས་སྟོང་
ཉིད་ཀྱི་ལྟ་བ་གཤའ་མ་ཐུགས་རྒྱུད་ལ་འཁྲུངས་ནས་བཀའ་ཚོམ། ཡང་ཚོམ། ལེ་ལག་
ས་
268



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
བ
ས ས ས
T
བརྒྱད་མ། མཁའ་འགྲོ་གསང་སྐོར། དམ་ཚིག་ཉེར་གཅིག རྣམ་བཤད་ཆེན་མོ་
སོགས་མཛད། ཟབ་མོ་བདུད་ཀྱི་གཅོད་ཡུལ་གྱི་ལྟ་སྒོམ་སྤྱོད་པ་དྲི་མ་མེད་པའི་སྲོལ་ཕྱེ་
བ་དེ་ཉིད། སྲས་རྒྱལ་བུ་དོན་གྲུབ། ཁམ་བུ་ཡ་ལེ། ཐོད་སྨྱོན་བསམ་གྲུབ་ལ་སོགས་
པ་ཐུགས་སྲས་བཅུ་དྲུག་ཏུ་གྲགས་པས་མཚོན་བུ་སློབ་དཔག་ཏུ་མེད་པ་ལ་གནང་ཞིང་།
ཁྱད་པར་ཁུ་སྒོམ་ཆོས་ཀྱི་སེངྒེ་ལ་གདམས་པ་ཡོངས་སུ་རྫོགས་པའི་བཀའ་བབས། ས་
པཎ་གྱི་དངོས་སློབ་འཇམ་དབྱངས་མགོན་པོའམ་གསང་མཚན་དོན་ཡོད་རྡོ་རྗེ་དང་།
སྤྲུལ་སྐུ་ཆོས་ཉིད་རང་གྲོལ་གཉིས་ཀས་མ་ཅིག་ཞལ་གཟིགས་ཤིང་། སྔ་མས་སྲས་རྒྱལ་
བུ་དོན་གྲུབ་ལས་གདམས་པ་གསན་ནས། གཞུང་ཟབ་དོན་ཐུགས་སྙིང་མཛད་པས་
དེ་ནས་བརྒྱུད་པ་ལ་ཟབ་དོན་གྱི་གཅོད་ཅེས་གྲགས། ཆོས་ཉིད་རང་གྲོལ་ནས་བརྒྱུད་
པ་ལ། སྙན་བརྒྱུད་ཀྱི་གཅོད་ཅེས་ཟེར། བློ་གྲོས་རབ་གནས་ཀྱིས། བསོད་ནམས་
རིན་ཆེན་ལས་ཟབ་དོན་གྱི་གཅོད་དང༌། ཆོས་ཉིད་རང་གྲོལ་ལས་སྙན་བརྒྱུད་ཀྱི་
གཅོད་གསན་པའི་བརྒྱུད་པའི་ཆུ་བོ་གཉིས་འདྲེས་བྱུང་། གཞོན་ནུ་རྒྱལ་མཚན་གྱི་
སློབ་མ། རྒྱལ་ཐང་བ་བསམ་གཏན་འོད་ཟེར་གྱིས་ཀྱང་། མ་ཅིག་གི་ཞལ་གཟིགས་
ཤིང་གདམས་པ་མཛད་པས། དེ་ནས་བརྒྱུད་པ་ལ་རྒྱལ་ཐང་བའི་གཅོད་ཟེར་ཞིང་།
འདིའི་སྨིན་བྱེད་ཀྱི་དབང་ལ་ཞི་བ་ནམ་མཁའ་སྒོ་འབྱེད་ཙམ་གྱིས་ཆོག ཞི་བ་ནམ་
མཁའ་སྒོ་འབྱེད་ཀྱི་དབང་ཆོག་ཀྱང་། འཇམ་དབྱངས་མགོན་པོས་མཛད་པའི་མ་ཅིག་
ཞི་བའི་དབང་ཆོག་གཞན་ཕན་ཉི་མའི་འོད་ཟེར་གཙོ་བོ་ཡིན་མོད། གཞན་ཡང་བོད་
ཀྱི་གྲུབ་མཐའ་རིས་མེད་ལ་ཁྱབ་བདལ་དུ་དར་བའི་མཁས་དབང་སོ་སོའི་ཕྱག་བཞེས་
ཀྱི་དབང་ཆོག་སོགས་དབང་ཆོག་དུ་མ་དང་། གཅོད་ཀྱི་ཆོས་སྐོར་ཡང་མཐའ་ཡས་པ་
བཞུགས་པ་བརྗོད་ཀྱིས་མི་ལང་ལ། ལྷག་པར་རྗེ་བཙུན་འཇམ་པའི་དབྱངས་ཀྱིས་དབུ་
མ་བ་དཔའ་བོ་རྡོ་རྗེ་དང་རྗེ་བདག་ཉིད་ཆེན་པོ་ལ་ཁྲོས་མའི་བྱིན་རླབས་དང་གཅོད་ཀྱི་
སམ་པ་
269
--༔ མ ཀ .



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གདམས་པ་གནང་བ་འཇམ་དབྱངས་ཆོས་སྐོར་དུ་བཞུགས་པ་ལྟར། པཎ་ཆེན་བེུ་
ཤྲཱི་ལས་མཁས་གྲུབ་ཐམས་ཅད་མཁྱེན་པས་ཁྲོས་ནག་གི་དབང་དང་ གདམས་པ་
གསན་པ་དེ་དག་དབེན་ས་སྙན་བརྒྱུད་ཀྱི་དམ་པ་རྣམས་ལས་རིམ་པར་བརྒྱུད་པས།
རང་རེའི་མཁས་གྲུབ་ཚད་ལྡན་ཐམས་ཅད་ཀྱིས་ཟབ་མོ་གཅོད་ཡུལ་གྱི་གདམས་པ་
ཐུགས་དམ་གྱི་མཐིལ་དུ་མཛད་པ་ཤ་སྟག་ཡིན་ལ། རྗེའི་དངོས་སློབ་རྒོད་ཕྲུག་གྲགས་
པ་འབྱུང་གནས་དང༌། འབྲི་གུང་ཐེལ་ཆོས་སྒོམ་པ་བསོད་ནམས་དཔལ་གྱི་གཅོད་
གཞུང་དང་སྐལ་ལྡན་ཆོས་དྲུག གཞན་ཡང་འདར་སྟོན་བློ་བཟང་གྲགས་པ་དང་།
གསང་མདའ་བ་ཆོས་ལྡན་རབ་འབྱོར་གྱི་སློབ་མ་དང་། ཏཱ་ར་ནཱ་ཐའི་བླ་མ་པཎ་ཆེན་
ལུང་རིགས་རྒྱ་མཚོ། འདུལ་འཛིན་བློ་གྲོས་སྦས་པ་འདི་བའི་གསུང་གི་གཅོད་གཞུང་
ཕུལ་བྱུང་གསེར་ཕྲེང་ཡོད་པ་བསམ་གྱིས་མི་ཁྱབ། མཁས་པ་འཇམ་དཔལ་བཤེས་
གཉེན། པཎ་ཆེན་ཐམས་ཅད་མཁྱེན་པ་སོགས་འདི་དག་གིས་གཅོད་གཞུང་མཛད་
པ་ཡང་མང་། ཞི་བ་ནམ་མཁའ་སྒོ་འབྱེད་ཀྱི་དབང་འདི་ནི། གཙོ་བོ་བྱིན་རླབས་ཀྱི་
དབང་བསྐུར་ཚུལ་ཡིན། གདུལ་བྱའི་བློ་ཚོད་དང་བསྟུན་ནས་རྒྱུད་སྡེ་གོང་འོག་སོ་སོའི་
ལུགས་སུ་བསྐུར་ཚུལ་གྱི་ཞལ་གདམས་ཤིག་མ་ཅིག་གིས་གནང་ཡོད་ཚོད་དུ་འདུག་
ཀྱང་། ཞིབ་ཆ་བྱེད་ པ་ དཀའ་ ཚུལ་ མཁན་པོ་ངག་དབང༌ ཐུབ་བསྟན་རྒྱ་མཚོས་
གསུངས་ཡོད། ཞི་བ་ནམ་མཁའ་སྒོ་འབྱེད་འདི་འཇམ་དབྱངས་མགོན་པོའི་གསུང་གི་
སྟེང་ནས་བསྩལ་པ་ཕྱག་རྒྱུན་ཡིན། མཁས་པ་ངག་དབང་ཕུན་ཚོགས་ཀྱི་ གསུང་
སོགས་ཀྱང་རྩ་བ་འཇམ་དབྱངས་མགོན་པོའི་གསུང་ལྟར་ཡིན། ད་ལན་ཡང་འཇམ་
དབྱངས་མགོན་པོའི་གསུང་གི་དབང་ཆོག་དེ་ལ་ལྷན་ཐབས་བླ་མའི་ཞལ་ལུང་བདུད་
རྩིའི་ཐིག་ཕྲེང་བཀོད་པ་དེ་ལྟར་བྱས་ན། འཇམ་དབྱངས་མགོན་པོའི་གསུང་གི་དབང་
ཆོག་ལ་ཕུན་སུམ་ཚོགས་པའི་ ཕྱག་བཞེས་བསྣན་པ་ལས་མི་མཐུན་པ་མེད་སྟབས།
NI-
270



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
འདིའི་སྟེང་ནས་བཏོན་ན། གཉན་ཐོག་བཀའ་དྲིན་ཅན་གྱི་གནང་བྱེད་དང་རྩ་བའི་
སྟེང་ནས་གཅིག་འདྲར་ཡོད་སྟབས། བླ་མ་བརྒྱུད་པ་བར་མ་ཆད་པ་ལས་བྱུང་བའི་
གཅོད་དབང་ནམ་མཁའ་སྒོ་འབྱེད་དུ་གྲགས་པའི་བྱིན་རླབས་ཀྱི་ཟབ་ལམ་སྒོམ་པའི་
སྣོད་རུང་དུ་བྱེད་དགོས་པས་ན། མར་གྱུར་ནམ་མཁའི་མཐའ་དང་མཉམ་པའི་
སེམས་ཅན་ཐམས་ཅད་ཀྱི་དོན་དུ་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཕྱིར་དུ་
ཞི་བ་ནམ་མཁའ་སྒོ་འབྱེད་དུ་གྲགས་པའི་བྱིན་རླབས་ཟབ་མོ་ཉན་སྙམ་པའི་ཀུན་སློང་
བསམ་པ་བྱང་ཆུབ་མཆོག་སེམས་ཀྱི་རྩིས་ཟིན་པའི་སྒོ་ནས། བླ་མ་དང་ཡུམ་ཆེན་མོ་ཐ་
མི་དད་པ་ལ་བྱིན་རླབས་ཟབ་མོ་ཞུ་བའི་དོན་དུ་ཉན་སོགས་འདོད་པས་གསོལ་གསུམ་
གདབ། ། ཅེས་པ་ལྟར། གསོལ་བ་ལན་གསུམ་འདེབས་དགོས་པས་གསོལ་བ་
འདེབས་པ་འདིའི་རྗེས་ཟློས་མཛོད། བླ་མ་ཡུམ་ཆེན་འཁོར་བཅས་ཀྱིས། །བདག་
དང་འགྲོ་ལ་ཐུགས་རྗེས་གཟིགས། །དུག་ལྔ་ཆོས་སྐུར་དག་མཛད་པའི། །ཡེ་ཤེས་
ཆེན་པོའི་དབང་བསྐུར་སྩོལ། ། ཞེས་དུག་ལྔ་རྣམ་པར་དག་པ་ཡེ་ཤེས་ཆེན་པོའི་
དབང་ཞེས་པ་ནི། གཟུགས་ཀྱི་ཕུང་བོ་གནས་འགྱུར་ཞིང་ཉོན་མོངས་པ་གཏི་མུག་
དག་ནས་རྣམ་པར་སྣང་མཛད་ཀྱི་སྐུ་ཐོབ་ནས། ཆོས་དབྱིངས་ཡེ་ཤེས་སྐྱེ་བར་བྱེད་པ་
རྣམ་པར་སྣང་མཛད་ཀྱི་དབང་དང་། ཡང་རྣམ་ཤེས་ཀྱི་ཕུང་བོ་དང༌། ཉོན་མོངས་པ་
ཞེ་སྡང་དག་ནས་མི་བསྐྱོད་པའི་སྐུ་ཐོབ་པ་དང་མེ་ལོང་ཡེ་ཤེས་སྐྱེ་བར་བྱེད་པ་མི་བསྐྱོད་
པའི་དབང་། ཚོར་བའི་ཕུང་བོ་དང་ཉོན་མོངས་པ་ང་རྒྱལ་དག་ནས་རིན་ཆེན་འབྱུང་
ལྡན་གྱི་སྐུ་ཐོབ་པ་དང་། མཉམ་ཉིད་ཡེ་ཤེས་སྐྱེ་བར་བྱེད་པ་རིན་ཆེན་འབྱུང་ལྡན་གྱི་
དབང་། འདུ་ཤེས་ཀྱི་ཕུང་བོ་དང༌། ཉོན་མོངས་པ་འདོད་ཆགས་དག་ནས་འོད་
དཔག་མེད་ཀྱི་སྐུ་ཐོབ་ནས་སོར་རྟོག་ཡེ་ཤེས་སྐྱེ་བར་བྱེད་པ་འོད་དཔག་མེད་ཀྱི་དབང་།
འདུ་བྱེད་ཀྱི་ཕུང་བོ་ཉོན་མོངས་པ་ཕྲག་དོག་དག་ནས་དོན་ཡོད་གྲུབ་པའི་སྐུ་ཐོབ་ཅིང་།
271



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བྱ་གྲུབ་ཡེ་ཤེས་སྐྱེ་བར་བྱེད་པ་དོན་ཡོད་གྲུབ་པའི་དབང་སྟེ། དུག་ལྔ་རྣམ་པར་དག་པ་
ཡེ་ཤེས་ལྔའི་དབང་དང་། ཡེ་ཤེས་ལྔའི་བདག་ཉིད་རྒྱལ་བའི་ཡུམ་ཆེན་མོ་ཤེས་རབ་ཀྱི་
ཕ་རོལ་ཏུ་ཕྱིན་མའི་སྐུ་གསུང་ཐུགས་ཀྱི་དབང་བསྐུར་དུ་གསོལ་ཞེས་པའི་དོན་ཡིན་
པས། གསོལ་འདེབས་གསུམ་པའི་རྗེས་ཟློས་མཛོད། །།
༄༅། །ཁྲོས་ནག་དབང་གི་བཤད་སྦྱོར་
བཞུགས་སོ། །
༄༅ ། །རྗེ་ཐམས་ཅད་མཁྱེན་པས། དེ་ལྟར་རྒྱུ་དང་འབྲས་བུའི་ཐེག་ཆེན་
གྱི། །ལམ་མཆོག་གཉིས་ཀར་དགོས་པའི་ཐུན་མོང་ལམ། ། ཞེས་རྒྱུ་ཕ་རོལ་ཏུ་ཕྱིན་
པའི་ཐེག་པ་དང༌། འབྲས་བུ་གསང་སྔགས་རྡོ་རྗེ་ཐེག་པ་གཉིས་ལས། ཕ་རོལ་ཏུ་
ཕྱིན་པའི་ལམ་གྱི་ངོ་བོ་ནི་བསམ་པ་བྱང་ཆུབ་མཆོག་ཏུ་སེམས་བསྐྱེད་པ། སྤྱོད་པ་ཕ་
རོལ་ཏུ་ཕྱིན་པ་དྲུག་ལ་སློབ་པར་འདུ་བ་ཡིན། རྡོ་རྗེ་རྩེ་མོར། འཚོ་བའི་སྲོག་གི་ཕྱིར་
ཡང་ནི། །བྱང་ཆུབ་སེམས་ནི་དོར་མི་བྱ། ། ཞེས་དང༌། ཕ་རོལ་ཕྱིན་དྲུག་སྤྱོད་པ་
ནི། །ནམ་ཡང་དོར་བར་མི་བྱ་འོ། ། ཞེས་ཕ་རོལ་ཏུ་ཕྱིན་པའི་ལམ་ནི། རྒྱལ་བའི་
ཡུམ་ལས། རྒྱལ་བ་འདས་དང་མ་བྱོན་ད་ལྟར་གང་བཞུགས་པ། །ཀུན་ལམ་ཕ་རོལ་
ཕྱིན་པ་འདི་ཡིན་གཞན་མིན་ནོ། ། ཞེས་ལམ་ཐུན་མོང་བ་ནི་སངས་རྒྱས་སུ་བགྲོད་
པའི་ལམ་གྱི་གཞུང་ཤིང་ལྟ་བུར་གསུངས་པ་དང། དེའི་སྟེང་དུ་གསང་སྔགས་ཀྱི་ལམ་
ཐུན་མོང་མིན་པ་དབང་དང་། དམ་ཚིག་དང་སྡོམ་པ། རིམ་གཉིས་ཀྱི་རྣལ་འབྱོར་ལ་
བརྩོན་ནས་སངས་རྒྱས་ཀྱི་སར་བགྲོད་དགོས་པ་ཡིན་པས། ལམ་ཐུན་མོང་བས་རྒྱུད་
272



...
་
.
་.
་
་ ，
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
སྦྱང་བ་དོར་ན་ནི་ནོར་བ་ཆེན་པོ་ཡིན་པར་གསུངས་པ་ཡིན། དེའི་ཕྱིར་ན། ཇི་བཞིན་
བསྐྱེད་ནས་མཁས་པའི་དེད་དཔོན་ གྱི། །མགོན་ལ་བརྟེན་ནས་རྒྱུད་སྡེ་རྒྱ་མཚོ་
ཆེར། །ཞུགས་ནས་ཡོངས་རྫོགས་མན་ངག་བསྟེན་པ་དེས། །དལ་འབྱོར་ཐོབ་པ་
དོན་དང་ལྡན་པར་བྱས། །ཞེས་དམ་པའི་མགོན་ལ་བརྟེན་ནས་འདུལ་བ་ཀཱ་རི་ཀཱ་
ནས་འདུས་པའི་བར་ལམ་གྱི་རིམ་པ་གཅིག་ཏུ་གོ་དགོས། དེ་དག་ལ་དངོས་སུ་འཇུག་
ལྡོག་གི་སྒོ་ནས་ཉམས་སུ་ལེན་པ་ཞིག་འོང་ན་བསམ་ནས། དེའི་རྒྱུར་ཚོགས་བསགས་
སྒྲིབ་སྦྱོང་བྱས་ན་རིང་བོར་མི་ཐོགས་པར་བློའི་མཐུ་ཇེ་ཆེར་འགྲོ་ཐུབ་པ། མདོ་དང་
སྔགས་ཀྱིས་བསྡུས་པའི་རྒྱུད་སྡེ་རྒྱ་མཚོའི་དགོངས་དོན་ཕྱིན་ཅི་མ་ལོག་པར་རྟོགས་
ཐུབ་པ་དང༌། ཕྱིའི་གོ་རྒྱ་གཅོད་པ་ཙམ་དུ་མི་འཛིན་པར། ཆོས་བྱེད་ལུགས་ཀྱི་མན་
ངག་ཤེས་པ་ཞིག་ཡོང་དགོས་ཏེ། མཛོད་ལས། སྟོན་པའི་དམ་ཆོས་རྣམ་གཉིས་
ཏེ། །ལུང་དང་རྟོགས་པའི་བདག་ཉིད་དོ། ། ཞེས་ལུང་གི་བསྟན་པ་ནི་ཆོས་ལག་
ལེན་བྱེད་ཚུལ་གཏན་ལ་འབེབ་པ་དང་། རྟོགས་པའི་བསྟན་པ་ནི། གཏན་ལ་ཕབ་
ནས་ཚུལ་བཞིན་དུ་སྒྲུབ་པ་ཡིན་པས་རྒྱུ་འབྲས་སུ་འགྲོ་དགོས། དེ་ལྟར་གོ་ན། མདོ་
རྒྱུད་བསྟན་བཅོས་ཐམས་ཅད་འཚང་རྒྱ་བའི་མན་ངག་ཏུ་འཁྱེར་ཤེས་པ་དང་། ཡིད་
ཆེས་ཟབ་མོའི་སྒོ་ནས། ལུས་སྲོག་ལ་མི་ལྟ་བར་རྒྱལ་བའི་དམ་ཆོས་འཛིན་པ་ཡོང་ཐུབ་
སྟེ། བསྟན་པ་ཁོ་ན་ལྷར་བཅས་འགྲོ་བ་ཡི། །བདེ་ལེགས་ཀུན་གྱི་རྩ་བར་ཡིད་ཆེས་
ནས། །ལུས་སྲོག་ཡལ་བར་གྱུར་ཀྱང་མི་གཏོང་བའི། །སྙིང་སྟོབས་ཆེན་པོས་དམ་
ཆོས་འཛིན་གྱུར་ཅིག ། ཅེས་རྗེ་ཐམས་ཅད་མཁྱེན་པས་སྨོན་ལམ་གནང་བ་ལྟར་
རེད། དེ་ལྟ་བུའི་ཆོས་དེ་བརྒྱུད་པ་བར་མ་ཆད་པ་ལས་བྱུང་བའི་གདམས་པ་ཞིག་ཉན་
དགོས་པས་ན། ཐོས་པའི་ཚོམས་ལས། ཐོས་པས་ཆོས་རྣམས་ཤེས་པར་འགྱུར། །
ཐོས་པས་སྡིག་ལས་ལྡོག་པར་འགྱུར། །ཐོས་པས་དོན་མ་ཡིན་པ་སྤོང་། །ཐོས་པས་
273
ཙརm
::་
་
，
：



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མྱ་ངན་འདས་པ་ཐོབ། །ཐོས་པ་གཏི་མུག་མུན་སེལ་སྒྲོན་མེ་ཡིན། །ཐོས་པའི་རྗེས་
འཇུག་སྒྲུབ་པ་སྙིང་བོར་བྱེད། །སྐྱེ་བའི་རྫོང་ལས་ཚེགས་ཆུང་ཐར་བར་འགྱུར། །
ཞེས་དང་། རྗེ་ཐམས་ཅད་མཁྱེན་པས། དང་བོར་རྒྱ་ཆེན་ཐོས་པ་མང་དུ་བཙལ། །
བར་དུ་གཞུང་ལུགས་ཐམས་ཅད་གདམས་པར་ཤར། །ཐ་མར་ཉིན་མཚན་ཀུན་ཏུ་
ཉམས་སུ་བླངས། །ཀུན་ཀྱང་བསྟན་པ་རྒྱས་པའི་ཆེད་དུ་བསྔོས། ། ཞེས་གསུངས།
དེ་ལྟ་བུའི་ཐོས་པ་བྱེད་པ་ལ། མགོ་བཤེས་གཉེན་བསྟེན་ཚུལ་ལེགས་པ་ཞིག་དགོས།
པོ་ཏོ་བའི་གསུང་སྒྲོས་ལས། མན་ངག་ཐམས་ཅད་བསྡུས་པའི་མགོ་ནི། བཤེས་
གཉེན་དམ་པ་མི་བཏང་བ་ཡིན་ཞེས་དང་། བཤེས་གཉེན་ནི། མདོ་སྡེ་རྒྱན་ལས།
བཤེས་གཉེན་དུལ་བ་ཞི་བ་ཉེར་ཞི་བ། །ཡོན་ཏན་ལྷག་པ་བརྩོན་བཅས་ལུང་གིས་ཕྱུག
།དེ་ཉིད་རབ་ཏུ་རྟོགས་པ་སྨྲ་མཁས་ལྡན། །བརྩེ་བའི་བདག་ཉིད་སྐྱོ་བ་སྤངས་ལ་
བརྟེན། ། ཞེས་སོགས་དང་། སོ་སོར་ཐར་བ་ལས། རྟག་ཏུ་འབད་པས་བདའ་བ་
ཡི། །སེམས་རྟ་ཁ་བློན་དཀའ་བ་ལ། །མཐུན་པའི་གཟེར་རྣོན་བརྒྱ་བ་ཡི། །སྲབ་ནི་
སོ་སོར་ཐར་འདི་ཡིན། ། ཞེས་དང་། ལུང་རྣམ་འབྱེད་ལས། གདུལ་བྱ་མ་ཐུལ་བ་
ཡི་སྲབ་འདི་ཡིན། ། ཞེས་དབང་བོ་ལོག་པའི་ཡུལ་གྱི་རྗེས་སུ་འབྲངས་པ་རྟ་དམུ་རྒོད་
ལྟ་བུ་འདུལ་བ་སྟེ། རང་སེམས་གྱོང་བོ་བཏུལ་ནས། ཚུལ་ཁྲིམས་ཀྱི་བསླབ་པས་
སེམས་ཀྱི་རྟ་དུལ་བར་བྱ་བ་ཡོང་དགོས། དེ་ལྟ་མ་ཡིན་ན་མཛའ་བཤེས་ཀྱི་ཚོམས་
ལས། དམན་པ་བསྟེན་པས་མི་དག་ཉམས་གྱུར་ཞིང༌། །ཐད་ཀར་བབས་པ་བསྟེན་
པས་སོ་ན་གནས། །གཙོ་བོ་བསྟེན་པས་དམ་པ་ཐོབ་འགྱུར་བ། །དེ་ཕྱིར་བདག་པས་
གཙོར་གྱུར་བསྟེན་པར་བྱ། །ཚུལ་ཁྲིམས་ཉེ་བར་ཞི་བ་དང་། །ཤེས་རབ་ཆེས་མཆོག་
ལྡན་པ་ཡི། །གཙོ་བོ་ གང་ ཡིན་ དེ་ བསྟེན་ན། ། གཙོ་ བོ་ བས་ ཀྱང་ ཆེས་ གཙོར་
འགྱུར། ། ཞེས་ཉི་ཟླ་བཞིན་དུ་ཕྲག་པར་འཁུར་འོས་པ་ཞིག་དགོས། བཤེས་གཉེན་
274



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ཆོས་བཅུ་ལྡན་ལས། ཆོས་དྲུག་རང་གིས་ཐོབ་པའི་ཡོན་ཏན་དང༌། ལྷག་མ་གཞན་
རྗེས་སུ་འཛིན་པའི་ཡོན་ཏན་ཏེ། དེ་ཉིད་རབ་ཏུ་རྟོགས་པ་ནི། མདོ་ལས། ཐུབ་
རྣམས་སྡིག་པ་ཆུ་ཡིས་མི་འཁྲུ་ཞིང༌། །འགྲོ་བའི་སྡུག་བསྔལ་ཕྱག་གིས་མི་སེལ་ལ། །
ཉིད་ཀྱི་རྟོགས་པ་གཞན་ལ་སྤོ་མིན་ཏེ། །ཆོས་ཉིད་བདེན་པ་བསྟན་པས་གྲོལ་བར་
འགྱུར། ། ཞེས་པ་ལྟར་ལམ་མ་ནོར་བ་བསྟན་ནས་རྗེས་སུ་འཛིན་པ་ཞིག་དགོས།
སྟེན་བྱེད་སློབ་མ་ཡང་། བཞི་བརྒྱ་བར། གཟུར་གནས་བློ་ལྡན་དོན་གཉེར་
བ། །ཉན་པོ་སྣོད་ཀྱི་བྱ་བར་བརྗོད། ། ཅེས་གསུངས་ཤིང་། དེས་ཀྱང་བསམ་པས་
བསྟེན་ཚུལ་དང་སྦྱོར་བས་བསྟེན་ཚུལ་གཉིས་ལས་དང་བོ་བསམ་པས་བསྟེན་ཚུལ་ནི།
རྩ་བ་དད་པ་སྦྱང་བ་དང༌། བཀའ་དྲིན་རྗེས་སུ་དྲན་ནས་གུས་པར་བྱ་དགོས་པ།
དཀོན་མཆོག་ཏ་ལའི་གཟུངས་ལས། དད་པ་སྔོན་འགྲོ་མ་ལྟར་བསྐྱེད་པ་སྟེ། །ཡོན་
ཏན་ཐམས་ཅད་བསྲུང་ཞིང་འཕེལ་བར་འགྱུར། ། ཞེས་ གསུངས་པ་ལྟར་ཡིན།
སྦྱོར་བས་བསྟེན་ཚུལ་ནི། འདིར་མང་སྨོས་པ་ཅི་ཞིག་དགོས། །བླ་མ་མཉེས་བྱེད་
གང་ཡིན་བྱ། །མི་མཉེས་བྱེད་ཀུན་སྤང་བ་ནི། །དེ་དང་དེ་ལ་འབད་དེ་བརྟག །
ཅེས་དང་། སྐྱེ་རབས་ལས། ཕན་པའི་ལན་དུ་མཆོད་པ་བྱ་བ་ནི། །བསྒོ་བའི་ཚིག་
བཞིན་ཉམས་སུ་ལེན་པ་ཡིན། ། ཞེས་གསུངས་པ་ལྟར་རོ། ། །
དལ་འབྱོར་ལ་སྙིང་བོ་ལེན་དགོས་པ་ནི། སྤྱོད་འཇུག་ལས། དལ་འབྱོར་འདི་
ནི་ཤིན་ཏུ་རྙེད་པར་དཀའ། །སྐྱེས་བུའི་དོན་སྒྲུབ་ཐོབ་པར་གྱུར་པ་ལ། །གལ་ཏེ་འདི་
ལ་ཕན་པ་མ་བསྒྲུབས་ན། །ཕྱིས་འདི་ཡང་དག་འབྱོར་བར་ག་ལ་འགྱུར། །ཇི་ལྟར་
མཚན་མོ་མུན་ནག་སྤྲིན་རུམ་ནས། ། ཞེས་སོགས་དང་། བཞི་བརྒྱ་བར། ཕལ་མོ་
ཆེར་ན་མི་རྣམས་ནི། །དམ་པ་མ་ཡིན་ཕྱོགས་ཡོངས་འཛིན། །དེས་ན་སོ་སོའི་སྐྱེ་བོ་
རྣམས། །ཕལ་ཆེར་ངེས་པར་ངན་འགྲོར་འགྲོ། ། ཞེས་དང་། འགྲོ་བའི་སྐྱེ་འཆི་
275



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གར་ལ་ལྟ་དང་ཞེས་སོགས་དང་། དབུ་མ་སྙིང་བོར། མི་ཁོམ་བརྒྱད་སྤངས་ཁོམ་པ་
འདི། །སྐྱེས་བུ་ཆེན་པོའི་སྤྱོད་པ་ཡིས། །འབྲས་བུ་ཡོད་པར་བྱ་བའི་རིགས། །
ཞེས་དལ་འབྱོར་དོན་ལྡན་དུ་བྱེད་པ་ལ། དལ་འབྱོར་རྙེད་དཀའ། འཆི་བ་མི་རྟག་པ།
ངན་འགྲོའི་སྡུག་བསྔལ། ལས་རྒྱུ་འབྲས། བདེན་བཞིའི་འཇུག་ལྡོག་ཤེས་པ་སོགས་
རིམ་གྱིས་སྐས་ཀྱི་རིམ་པ་ལྟ་བུར་འཛེག་དགོས། སྤྱོད་བསྡུས་སྒྲོན་མེར། སེམས་ཅན་
དང་བོའི་ལས་ཅན་རྣམས། །དམ་པའི་དོན་ལ་འཇུག་པ་ལ། །ཐབས་འདི་རྫོགས་
པའི་སངས་རྒྱས་ཀྱིས། །སྐས་ཀྱི་རིམ་པ་ལྟ་བུར་གསུངས། ། ཞེས་ལམ་ཐུན་མོང་
བས་རྒྱུད་སྦྱང་བ་སྔོན་དུ་འགྲོ་དགོས། དེ་ལ། བློ་མཆོག་རྣམས་ཀྱི་ཀུན་དགའ་ར་བ་
སྟེ། ། ཞེས་སོགས་དང་། ཕར་ཕྱིན་བསྡུས་པར། སྐྱབས་སོང་བསོད་ནམས་འདི་ལ་
གཟུགས་མཆིས་ན། །སྟོང་གསུམ་འཇིག་རྟེན་འདི་ཡང་སྣོད་དུ་ཆུང་། ། ཞེས་པ་
ལྟར་སྐྱབས་སུ་སོང་ནས་བསླབ་བྱ་བསླབ་དགོས། དེ་ལ་བསྡུ་བ་ལས་བྱུང་བ་དང་མན་
ངག་ལས་བྱུང་བ་གཉིས། དང་བོ་ལ་བཞི་ཚན་གཉིས་ལས། བཞི་ཚན་དང་བོ་ནི།
སྐྱེས་བུ་དམ་པ་ལ་བརྟེན་པ། དམ་པའི་ཆོས་ཉན་པ། ཚུལ་བཞིན་དུ་ཡིད་ལ་བྱེད་པ།
ཆོས་ཀྱི་རྗེས་སུ་མཐུན་པའི་ཆོས་སྒྲུབ་པ། བཞི་ཚན་གཉིས་པ། དབང་བོ་མི་རྒོད་པར་
བྱ་བ། སངས་རྒྱས་ཀྱིས་བཅས་པའི་བསླབ་པའི་གཞི་ཡང་དག་པར་བླང་བ། སེམས་
ཅན་ལ་སྙིང་རྗེ་བྱ་བ། དུས་དུས་སུ་དཀོན་མཆོག་མཆོད་པ་ལ་བརྩོན་པའོ། ། མན་
ངག་ལས་བྱུང་བའི་བསླབ་བྱ་ལ་གཉིས། སོ་སོ་དང་ཐུན་མོང་གི་བསླབ་བྱ། དང་བོ་ལ་
གཉིས། དགག་པའི་བསླབ་བྱ་དང་སྒྲུབ་པའི་བསླབ་བྱ་གཉིས། དང་བོ་ནི་གསུམ་སྟེ།
ལྷ་གཞན་ལ་སྐྱབས་སུ་མི་འགྲོ་བ། སེམས་ཅན་ལ་གནོད་འཚེ་སྤོང་བ། མུ་སྟེགས་ཅན་
དང་མི་འགྲོགས་པ་གསུམ་ཡིན། བསྒྲུབ་པའི་བསླབ་བྱ་གསུམ་ནི། སངས་རྒྱས་ཀྱི་སྐུ་
གཟུགས་རི་མོར་བྲིས་པ་ཡན་ཆད་ལ་འཕྱས་མི་གདགས་ཤིང་འོ་བརྒྱལ་སར་མི་འཇོག་
276



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
པ། གསུང་རབ་གཏའ་མར་འཇོག་པ་སོགས་མི་གུས་པ་དང་། དགེ་འདུན་ལ་བརྙས་
ཐབས་སྤངས་ནས་སྟོན་པ་ལྟར་བཀུར། ཐུན་མོང་གི་བསླབ་བྱ་དྲུག དང་བོ་མཆོག་
གསུམ་གྱི་ཁྱད་པར་དང་ཡོན་ཏན་རྗེས་སུ་དྲན་པས་ཡང་ཡང་སྐྱབས་སུ་འགྲོ་ཞིང་
མཆོད་པར་བྱེད། བདེ་ལེགས་ཐམས་ཅད་ཀྱི་རྩ་བ་ལས་འབྲས་ལ་ཡིད་ཆེས་ཀྱི་དད་པ་
བསྐྱེད་པ། དགེ་སྡིག་གི་སྤང་བླང་དང༌། ལས་འབྲས་ཀྱི་འཇུག་ལྡོག་ཤེས་དགོས།
རིན་ཆེན་ཕྲེང་བར། མི་དགེ་བ་ལས་སྡུག་བསྔལ་ཀུན། །དེ་བཞིན་ངན་འགྲོ་ཐམས་
ཅད་དོ། ། དགེ་ལས་བདེ་འགྲོ་ཐམས་ཅད་དང་། །སྐྱེ་བ་ཀུན་ཏུ་བདེ་བ་དག །
ཅེས་གསུངས། ད་ལྟ་དུས་ཀྱི་དབང་གིས་ཚུལ་ཁྲིམས་འཆལ་བ་ཤིན་ཏུ་མང་། ཚུལ་
ཁྲིམས་དང་། ཆོ་ག་དང༌། འཚོ་བ་དང་། ལྟ་བ་བཞི་ལས། སྔ་མ་གསུམ་ཉམས་
ནས། དེའི་ལྟ་བ་དྲང་བོར་གྱུར་ཏེ་སེམས་ཅན་དམྱལ་བ་རྣམས་སུ་མི་སྐྱེ་ཡི། ཤི་
འཕོས་ནས་ཀླུའི་སྐྱེ་གནས་སུ་སྐྱེ་བར་འགྱུར་ཏེ་ཞེས་རྒྱ་མཚོས་ཞུས་པ་ལས་གསུངས།
འཁོར་བ་འཇིག་གི་བསྟན་པ་ལ་ཁྱིམ་པ་དང་རབ་བྱུང་བྱེ་བ་ཕྲག་གོ་བརྒྱད། གསེར་
ཐུབ་ཀྱི་བསྟན་པ་ལ་བྱེ་བ་ཕྲག་རེ་བཞི། འོད་སྲུང་གི་བསྟན་པ་ལ་བྱེ་བ་ཕྲག་བརྒྱད་ཅུ།
བདག་ཅག་གི་སྟོན་པའི་བསྟན་པ་ལ་བྱེ་བ་ཕྲག་གོ་དགུ་ཀླུར་སྐྱེས་པར་འགྱུར་ཞེས་
གསུངས། དེ་དག་གི་སྦྱོར་བ་མ་དག་ཀྱང་བསྟན་པ་ལ་ཡིད་ཆེས་པའི་བསམ་པ་མ་
ཉམས་པའི་དབང་གིས་ཀླུ་ནས་ཤི་འཕོས་ཏེ་ལྷ་མིར་སྐྱེ་བར་གསུངས། དཀར་ནག་གི་
ལས་ཕྲ་མོ་ཡང་གྲིབ་མ་བཞིན་རྗེས་སུ་འབྲང་བས་ན། ཚོམས་ལས། མཁའ་ལ་བྱ་དག་
གནས་པ་དེའི། །གྲིབ་མ་ལྷན་ཅིག་འགྲོགས་པ་བཞིན། །ལེགས་པར་བྱས་དང་ཉེས་
པར་བྱས། །དེ་དག་འགྲོ་བའི་རྗེས་སུ་འབྲང༌། ། ཞེས་གསུངས། དེས་ན་སྟོབས་
བཞིའི་བཤགས་བསྡམ་བྱེད་པ་ཤིན་ཏུ་གལ་ཆེ་ཞིང་། ད་ལྟའི་དུས་སུ་ཚུལ་ཁྲིམས་
བསྲུང་བ་འདི་ལྷག་པར་འབྲས་བུ་ཆེ་བ་ཡིན་ཏེ། མདོ་ཏིང་ངེ་འཛིན་རྒྱལ་བོར།
277



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བསྐལ་བ་བྱེ་བ་གངྒའི་བྱེ་སྙེད་དུ། །དད་པས་སེམས་ཀྱིས་ཟས་དང་སྐོམ་རྣམས་
དང༌། །གདུགས་དང་བ་དན་མར་མེ་འཕྲེང་བ་ཡིས། །སངས་རྒྱས་བྱེ་བ་ཁྲག་ཁྲིག་
རིམ་གྲོ་བྱས། །གང་གིས་དམ་ཆོས་རབ་ཏུ་འཇིག་པ་དང་། །བདེ་གཤེགས་བསྟན་པ་
འགག་པར་གྱུར་པའི་ཚེ། །ཉིན་མཚན་དུ་ནི་བསླབ་པ་གཅིག་སྤྱོད་པ། །བསོད་
ནམས་འདི་ནི་དེ་བས་བྱེ་བྲག་འཕགས། ། ཞེས་དེ་ལྟ་བུའི་ཚུལ་ཁྲིམས་བསྲུང་བ་ནི།
སོ་ཐར་གྱི་སྡོམ་ལྡན་ཡིན་ན་གསང་སྔགས་ལ་ཡང་འདྲ་བ་ཡིན་ཏེ། དཔུང་བཟང་གི་
ཞུས་པའི་རྒྱུད་ལས། རྒྱལ་བ་ངས་གསུངས་སོ་སོར་ཐར་བ་ཡི། །ཚུལ་ཁྲིམས་རྣམ་
དག་འདུལ་བ་མ་ལུས་ལས། །སྔགས་པ་ཁྱིམ་པས་རྟགས་དང་ཆོ་ག་སྤང༌། །ལྷག་མ་
རྣམས་ནི་ཉམས་སུ་བླང་བར་བྱ། ། ཞེས་སྔགས་པ་ཁྱིམ་པ་ཡིན་ཀྱང་རབ་བྱུང་གི་
རྟགས་དང་དེའི་ལས་ཀྱི་ཆོ་ག་དང་བཅས་པ་མ་གཏོགས། གཞན་ཆོས་འདུལ་བ་ལས་
ཇི་ལྟར་བྱུང་བ་བཞིན་བྱ་དགོས་པར་གསུངས་ན། སྔགས་པ་རབ་བྱུང་བ་ཡིན་ན་ལྟ་
སྨོས་ཅི་དགོས། སྔགས་འགྲུབ་པའི་རྩ་བའང་ཚུལ་ཁྲིམས་ཡིན། འཇམ་དཔལ་རྩ་
རྒྱུད་ལས། ཟློས་པ་འདི་ལ་ཚུལ་ཁྲིམས་ཉམས། །དེ་ལ་གྲུབ་པ་མཆོག་མེད་ཅིང༌། །
གྲུབ་པ་འབྲིང་ཡང་ཡོད་མེད་དེ། །གྲུབ་པ་ཐ་མའང་ཡོད་མ་ཡིན། །ཚུལ་ཁྲིམས་
འཆལ་ལ་ཐུབ་དབང་གིས། །སྔགས་འགྲུབ་པར་ནི་མ་གསུངས་ཏེ། ། ཞེས་གསུངས་
པ་དང་། དགེ་བཤེས་སྟོན་པས། ཚར་གཅིག་གིས་འདུལ་བ་ལ་བརྟེན་ནས་སྔགས་ཅ་
འབྱིད། སྔགས་ལ་བརྟེན་ནས་འདུལ་བ་ཅ་འབྱིད་དེ། འདུལ་བ་སྔགས་ཀྱི་གྲོགས་
ཡིན། སྔགས་འདུལ་བའི་གྲོགས་སུ་སོང་བ་ངའི་བླ་མའི་བཀའ་བརྒྱུད་མིན་པ་མེད་
གསུངས། ཇོ་བོ་ཆེན་པོའི་ཞལ་ནས་ཀྱང་། ངེད་རྒྱ་གར་ན་དོན་གལ་ཆེན་པོའམ།
བྱ་བ་གློ་བུར་བ་བྱུང་ཚེ། སྡེ་སྣོད་འཛིན་པ་རྣམས་འཚོགས་ནས། སྡེ་སྣོད་གསུམ་དང་
འགལ་མི་འགལ་གྱིས་གཏན་ལ་ཕབ་ནས་སྟེང་དུ་འཇོག་གསུངས། བྲི་ཀཱ་མ་ལ་ཤཱི་ལ་བ་
278



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
དེའི་སྟེང་དུ་བྱང་སེམས་ཀྱི་སྤྱོད་པ་དང་འགལ་ཡོད་མེད་ལྟ། འདུན་མའི་ཞབས་
འདུལ་བ་འཛིན་པས་འཇུག་པ་ཡིན་གསུངས། དེ་ལྟར་ཚུལ་ཁྲིམས་དག་པར་བྱེད་པ་
ལ། སྣེ་ཟུར་བས། ད་ལྟ་ནང་ན་ཉོན་མོངས་པ་དང་འཐབ་པ་འདི་ཁོ་ན་གལ་ཆེ། དེ་
མ་འཐབ་ན་ཚུལ་ཁྲིམས་དག་པ་མི་འོང་གསུངས། སྤྱོད་འཇུག་ཏུ། རྣམ་པ་ཀུན་ཏུ་
ཉོན་མོངས་པའི། །དགྲ་ལ་འདུད་པར་མི་བྱའོ། ། ཞེས་གསུངས། ཡང་། ཐ་མལ་
དགྲ་བོ་ཡུལ་ནས་ ཕྱུང་ཡང་ནི། །ཡུལ་ གཞན་ དག་ ཏུ་ གནས་ ཤིང་ཡོངས་བཟུང་
ནས། །ནུས་པ་བརྟས་ནས་དེ་ནས་ཕྱིར་ལྡོག་གི །ཉོན་མོངས་དགྲ་ཚུལ་དེ་དང་འདྲ་
མ་ཡིན། །ཉོན་མོངས་ཉོན་མོངས་ཤེས་རབ་མིག་ གིས་ སྤང་། །བདག་ཡིད་ལས་
བསལ་གང་དུ་འགྲོ་བར་འགྱུར། །གང་དུ་གནས་ནས་བདག་གནོད་བྱ་ཕྱིར་འོང་། །
བློ་ཞན་བདག་ལ་བརྩོན་པ་མེད་པར་ཟད། ། ཅེས་གསུངས། ཉོན་མོངས་པ་ཤེས་
རབ་ཀྱི་མིག་གིས་སྤོང་དགོས། མཛོད་ལས། ཆོས་རྣམས་རབ་ཏུ་རྣམ་འབྱེད་མེད་
པར་ཉོན་མོངས་རྣམས། །གང་ཕྱིར་ཉེ་བར་ཞི་བར་བྱ་བའི་ཐབས་མེད་ལ། །ཉོན་
མོངས་པས་ཀྱང་འཇིག་རྟེན་སྲིད་མཚོ་འདིར་འཁྱམས་ཏེ། །དེ་བས་དེ་ཕྱིར་འདི་ནི་
སྟོན་པའི་གསུངས་སོ་ལོ། ། ཞེས་གསུངས། དེ་ཡང་བདག་མེད་རྟོགས་པའི་ཤེས་
རབ་ཀྱིས་དེ་ཁོ་ན་ཉིད་ལ་འཇུག་དགོས་ཏེ། ཉོན་མོངས་སྐྱོན་རྣམས་མ་ལུས་འཇིག་
ཚོགས་ལ། ། ཞེས་སོགས་དང༌། རྣམ་འགྲེལ་ལས། བདག་ཡོད་ན་ནི་གཞན་དུ་
ཤེས། །བདག་གཞན་ཆ་ལས་འཛིན་དང་སྡང་། །འདི་དག་དང་ནི་ཡོངས་འབྲེལ་
ལས། །ཉེས་པ་ཐམས་ཅད་འབྱུང་བར་འགྱུར། ། ཞེས་བདག་ཏུ་འཛིན་པའི་ལྟ་བ་
བཀག་ནས། བདག་མེད་པ་གཏན་ལ་ཕབ་དགོས། དེ་གཏན་ལ་ཕབ་པ་ལ་གྲུབ་
མཐའ་རྣམ་བཞིས་ལྟ་བ་གཏན་ལ་ཕབ་ཚུལ་མི་འདྲ་ནའང་། འོག་མ་འོག་མའི་ལྟ་བ་
གོང་མའི་སྟེགས། ། ཞེས་པ་ལྟར་རེད། རིག་པ་དྲུག་ཅུ་བར། དགེ་བ་འདི་ཡིས་སྐྱེ་
279



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བོ་ཀུན། །བསོད་ནམས་ཡེ་ཤེས་ཚོགས་བསགས་ཏེ། །བསོད་ནམས་ཡེ་ཤེས་ལས་
བྱུང་བའི། །དམ་པ་སྐུ་གཉིས་ཐོབ་པར་ཤོག ། ཅེས་ཐེག་ཆེན་གྱི་གདུལ་བྱ་རྣམས་
ཀྱིས་འབྲས་བུའི་སྐབས་སུ་ཆོས་སྐུ་དམ་པ་དང་གཟུགས་སྐུ་དམ་པ་གཉིས་འཐོབ་པ་ནི།
ལམ་གྱི་སྐབས་སུ་ཐབས་ཤེས་ཡ་མ་བྲལ་བའི་བསོད་ནམས་དང་ཡེ་ཤེས་ཀྱི་ཚོགས་
དཔག་ཏུ་མེད་པ་བསགས་པ་ལ་རག་ལས་ཏེ། དེ་ཡང་ཀུན་རྫོབ་པའི་རྒྱུ་འབྲས་རྣམས་
ཀྱི་རྒྱུ་འདི་ལས་ཕན་ཡོན་གྱི་འབྲས་བུ་དང་། ཉེས་དམིགས་ཀྱི་འབྲས་བུ་འདི་དང་འདི་
འབྱུང་ཞེས། རྒྱུ་འབྲས་ཀྱི་འབྲེལ་བ་ལ་ངེས་པ་རྙེད་པས་ཇི་སྙེད་པ་ལ་ངེས་པ་ཐོབ་པ་
དང་། ཆོས་ཐམས་ཅད་ལ་རང་གི་ངོ་བོས་གྲུབ་པའི་རང་བཞིན་རྡུལ་ཙམ་ཡང་མེད་
པར་ངེས་པ་རྙེད་པའི་ཇི་ལྟ་བ་ལ་ངེས་པ་ཐོབ་པ་ཡིན། འདི་གཉིས་མེད་ན་ཐབས་
ཤེས་གཉིས་ཀྱི་ལམ་ཆ་ཚང་བ་ལ་སྙིང་ཐག་པ་ནས་སློབ་མི་ཐུབ་པ་ཡིན། དེའི་ཕྱིར་
འབྲས་བུའི་སྐབས་སུ་སྐུ་གཉིས་ཐོབ་པའི་རྒྱུ། ལམ་གྱི་གནད་མི་འཕྱུག་པ་གཞིའི་ལྟ་བ་
གཏན་ལ་འབེབ་ཚུལ་ལ་རག་ལས་སྟབས། བདེན་གཉིས་ལ་ངེས་པ་རྙེད་པ་འདི་གལ་
ཆེ། དེ་ཡང་ཀླུ་སྒྲུབ་ཀྱི་བཞེད་པ། རྒྱུ་དང་རྐྱེན་འདི་དང་འདི་ལ་བརྟེན་ནས་འབྲས་བུ་
འདི་དང་འདི་སྐྱེ་བ་དང༌། འགག་པའི་རྒྱུ་འབྲས་ཀྱི་རྣམ་བཞག་ཉིད་ལ་བརྟེན་ནས།
རང་བཞིན་གྱིས་སྟོང་བ་དང་དབུ་མའི་ལམ་བཙལ་དགོས་པ་ཡིན། རབ་བྱེད་ཉེར་བཞི་
བར། རྟེན་ཅིང་འབྲེལ་བར་འབྱུང་བ་གང་། །དེ་ནི་སྟོང་བ་ཉིད་དུ་བཤད། །དེ་ནི་
བརྟེན་ནས་གདགས་པ་སྟེ། །དེ་ཉིད་དབུ་མའི་ལམ་ཡིན་ནོ། ། ཞེས་དང་། རྟེན་
ཅིང་འབྲེལ་བར་འབྱུང་འདི་རྒྱལ་བ་ཡི། །གསུང་གི་མཛོད་ཀྱི་གཅེས་པ་ཟབ་མོ་སྟེ། །
ཞེས་རྟེན་འབྲེལ་གྱི་དོན་རང་བཞིན་མེད་པའི་སྟོང་ཉིད་ཀྱི་དོན་དུ་འཆར་བ་འདི་ནི། །
མགོན་པོ་ཀླུ་སྒྲུབ་ཀྱི་ཐུན་མོང་མ་ཡིན་པའི་ལུགས་ཡིན། ཇོ་བོ་ཆེན་པོས། སྟོང་ཉིད་
གང་གིས་རྟོགས་ཤེ་ན། །དེ་བཞིན་གཤེགས་པས་ལུང་བསྟན་ཅིང་། །ཆོས་ཉིད་
280



་
་
་
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
བདེན་པ་གཟིགས་པ་ཡི། །ཀླུ་སྒྲུབ་སློབ་མ་ཟླ་གྲགས་ཡིན། །དེ་ལས་བརྒྱུད་པའི་མན་
ངག་གིས། །ཆོས་ཉིད་བདེན་པ་རྟོགས་པར་འགྱུར། ། ཞེས་གསུངས། དེ་ལྟར་
ལམ་ཐུན་མོང་བ་སྦྱངས་པའི་འོག་ཏུ་ངེས་པར་སྔགས་ལ་འཇུག་དགོས་ཏེ། ལམ་དེ་ནི་
ཆེས་དཀོན་པ་དང་མྱུར་དུ་ཚོགས་གཉིས་རྫོགས་བྱེད་ཡིན་པ་རེད། དེ་ཡང་ཐོག་མར་
དབང་གིས་རྒྱུད་སྨིན་དགོས་པ་དང་། དེའི་དམ་ཚིག་དང་སྡོམ་པ་བསྲུང་དགོས། རྩ་
བའི་ལྟུང་བས་ཐོག་ན་སླར་བླང་དུ་ཡོད་ཀྱང་། ལམ་གྱི་ཡོན་ཏན་རྒྱུད་ལ་སྐྱེ་བ་ཆེས་
འགྱངས་ཤིང་རིང་བས། དེས་མ་གོས་པ་ལ་འབད་པ་དྲག་པོ་བྱེད། སྦོམ་པོའི་ལྟུང་
བས་མ་གོས་པ་དང༌། བརྒྱ་ལ་གོས་ན་སླར་འཆོས་པའི་ཐབས་བྱ་དགོས་ཏེ། འཇམ་
དཔལ་རྩ་རྒྱུད་དུ། ཚུལ་ཁྲིམས་འཆལ་ལ་ཐུབ་དབང་གིས། །སྔགས་འགྲུབ་པར་ནི་མ་
གསུངས་ཏེ། ། ཞེས་སོགས་ལྟར། བསྐྱེད་རྫོགས་ཀྱི་སྣོད་རུང་དུ་བྱ་དགོས། མ་
བསྒོམས་གྱུར་ཀྱང་ལྟུང་མེད་ན། ། སྐྱེ་བ་བཅུ་དྲུག་དག་ན་འགྲུབ། ། ཅེས་སོ། །
སྐབས་འདིར་ཡང་། ཁ་སང་ཞི་བ་ནམ་མཁའ་སྒོ་འབྱེད་ཀྱི་དབང་སོང་ནས། དེ་རིང་
དྲག་པོ་ཁྲོས་མའི་དབང་བསྐུར་བ་སྐབས་སུ་བབ་པ་ཡིན། འདིའི་ཆོ་ག་ལ་ཐུའུ་བཀྭན་
ཆོས་ཀྱི་ཉི་མའི་བདག་མདུན་གྱི་ཆོ་ག་རང་རེའི་རྗེ་ཡབ་སྲས་ཀྱི་ཆོ་གའི་འགྲོས་དང་
མཐུན་པས་ལེགས་ཀྱང་། སྙན་བརྒྱུད་གཅོད་སྐོར་དུ་བཞུགས་པའི་ཁྲོས་མའི་སྒྲུབ་
ཐབས་ག་རེ་ངག་དབང་ཕུན་ཚོགས་ཀྱིས་མཛད་པ་འདི་ཐམས་ཅད་ལ་དར་སོ་ཆེ།
གཅོད་ཡུལ་གྱི་མངའ་བདག་གཅོད་པ་བསོད་ནམས་གྲགས་པ་ནས་བཟུང་རྡོ་རྗེ་འཆང་
ཆེན་པོའི་བར་ཡབ་སྲས་ཀྱི་མཛད་རྒྱུན་ཡིན་པས། འདི་དང་སྦྲགས་ནས་བྱ་བ་ཕྱག་
ལེན་ཡིན། བདག་བསྐྱེད་སྐུ་ཕྱག་རྒྱ་ཆེན་པོ་གཞུང་ལྟར། དེ་ནས་མདུན་བསྐྱེད་ཀྱི་
དཀྱིལ་འཁོར་ལ་དམིགས་ཏེ་བསང་སྦྱང་བྱས། འབྱུང་བཞི་རི་རབ་ཅེས་པ་ནས།
དབང་བསྐུར་རྒྱས་གདབ་ཀྱི་བར་ཡན་ལག་བཞི་རྫོགས་སུ་བསྐྱེད། སྤྱན་འདྲེན་སྐབས།
281



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཆོས་དབྱིངས་རྣམ་པར་དག་པའི་ཕོ་བྲང་ནས། ། ཞེས་སོགས་བསྐྱེད་ན་ལེགས།
ཕྲེང་བ་བྱིན་རླབས་མན་ གཞུང་ལྟར། མཆོད་ཕྲེང་རྒྱས་བསྡུས་ གཞུང་ལྟར་བྱེད་
པའམ། འཇམ་དབྱངས་བདེ་བའི་རྡོ་རྗེ་དང་སྟག་ཕུ་གར་དབང་སོགས་ཀྱིས་བདེ་
མཆོག་གི་མཆོད་ཕྲེང་ཡོངས་རྫོགས་མཁའ་སྤྱོད་མའི་ཆོ་ག་ལ་སྦྱར། ཐུའུ་བཀྭན་ཆོས་
ཀྱི་ཉི་མས་དེ་འདི་དང་ཡང་སྦྱར་ན་ཕུན་སུམ་ཚོགས་པར་གསུངས་ཡོད། གསུང་ཕྱག་
རྒྱ་ཆེན་པོའི་ས་བཅད་དྲུག་གི་གཉིས་པ་འདོད་དོན་མགོན་པོ་ཐུགས་རྗེ་ཆེན་པོ་ལ་
གསོལ་བ་བཏབ་པའི་མཇུག་ཏུ། ཆོས་སྐྱོང་གི་གཏོར་མ། མཁའ་འགྲོའི་གཏོར་མ།
གཞི་བདག་གཏོར་མ། སྤྲོ་ན། དགོངས་བསྐྱོད་མ། བཞེངས་བསྐུལ། འབུམ་
བསྐུལ། བདེ་དགྱེས་ལས་བྱུང་བའི་རྡོ་རྗེའི་གླུ་སོགས་ཀྱིས་ཐུགས་རྒྱུད་བསྐུལ། རྡོ་
རྗེའི་ཀླུ་འོག་གི་ཚོགས་མཆོད་ཀྱི་ཕུལ་ལྷག་གི་མགོར་བཏོན་ཀྱང་རུང་།
ཆུ་ནས་རྗེས་གནང་གི་བར་གྱི་དབང་བདུན་བསྐུར་ལུགས་གཞན་རྣམས་དང་
མི་འདྲ་བ་ནི། དབང་བདུན་པོ་འདིས་བསྐྱེད་རིམ་སྒོམ་པའི་སྣོད་རུང་དུ་སྒྲུབ་ལ། དེ་
ཡང་བསྐྱེད་རིམ་གྱི་ལྷ་སོ་སོས་སྦྱང་གཞི་སོ་སོར་སྦྱོང་བ་དེ་དང་མཐུན་པར་དབང་གི་
སྐབས་སུ་ཡང་མཛད་དེ། ཁམས་ལྔ་གཤེགས་མ་ལྔས་སྦྱོང་བས་བུམ་ཆུ་དང་། སློབ་
མའི་ཁམས་ལྔ་ཡུམ་ལྔར་བསྐྱེད་ནས་ཆུ་དབང་བསྐུར་བས་ཁམས་རྣམས་ཀྱི་དྲི་མ་
འཁྱུད་ཅིང་ཡུམ་ལྔའི་དངོས་གྲུབ་འགྲུབ་པའི་སྐལ་བ་ཅན་དུ་བྱེད་པ་དང་། ཕུང་བོ་ལྔ་
གཤེགས་པ་ལྔས་སྦྱོང་བས་ཅོད་པན་དང་། སློབ་མའི་ཕུང་བོ་ལྔ་རིགས་ལྔར་བསྐྱེད་
ནས་ཅོད་པན་གྱི་དབང་བསྐུར་བས་ཕུང་བོ་ལྔའི་དྲི་མ་འཁྲུད་ཅིང་གཤེགས་པ་ལྔའི་
དངོས་གྲུབ་འགྲུབ་པའི་སྐལ་བ་ཅན་དུ་བྱེད། དག་བྱ་དེ་ཉིད་ལུས་ཀྱི་ཆོས་ཡིན་པས།
དེ་དག་བྱེད་གཙོ་བོའི་སྐུའི་ཞལ་གང་དུ་ཕྱོགས་པའི་བྱང་དུ་སློབ་མ་བཞག་ནས་སྐུ་རྡོ་
རྗེར་བསྐྱེད་པ་ལ་དབང་བསྐུར་བ་ཡིན། དེ་བཞིན་དུ་ནུས་མ་བཅུ་དང་གཙོ་མ་ཡབ་
282



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ཡུམ་གྱིས་རླུང་བཅུ་དང་རོ་རྐྱང་གི་རྩ་སྦྱོང་བས། དེ་གཉིས་ཀྱི་སྒོ་ནས་དར་དཔྱངས་
དང་རྡོར་དྲིལ་གྱི་དབང་བསྐུར་ལ། དེ་གཉིས་ངག་གི་ཆོས་ཡིན་པས། དེ་དག་བྱེད་ཀྱི་
གསུང་གི་ཞལ་གང་དུ་ཕྱོགས་པའི་ལྷོར་སློབ་མ་བཞག་ནས་གསུང་རྡོ་རྗེར་བསྐྱེད་པ་
དང་། དབང་བོ་དྲུག་དང་ཡུལ་དྲུག སེམས་དཔའ་དང་སེམས་མས་སྦྱོང་ཞིང་།
ལས་དབང་ལྔ་བྱ་བ་དང་བཅས་པ་ཁྲོ་བོ་ཁྲོ་མོས་སྦྱོང་བས། དེ་གཉིས་ཀྱི་སྒོ་ནས་བརྟུལ་
ཞུགས་དང་མིང་དབང་གཉིས་བསྐུར་ལ། དབང་བོ་གཉིས་ཡུལ་གཉིས་ལ་འཇུག་པར་
བྱེད་པའི་དྲི་མ་སེམས་ཀྱི་ཆོས་ཡིན་པས། དེ་དག་བྱེད་ཐུགས་ཀྱི་ཞལ་གང་དུ་ཕྱོགས་
པའི་ཤར་དུ་སློབ་མ་བཞག་ནས་ཐུགས་རྡོ་རྗེར་བསྐྱེད་པ་ལ་དབང་བསྐུར་བ་ཡིན།
བསྐུར་བའི་དཀྱིལ་འཁོར་གྱི་ལྷ་ཡང་སྒྲུབ་པའི་དཀྱིལ་འཁོར་ན་སོ་སོར་བཞུགས་པས་
སྦྱང་གཞི། སྦྱོང་བྱེད་སོ་སོར་ཞིབ་ཏུ་ཕྱེ་ནས་བསྐུར་བའི་ལུགས་ཡིན་པར་སྔགས་རིམ་
དུ་གསུངས་པ་ལྟར་ཡིན་ལ། རྒྱུད་གཞན་གྱི་རྗེས་སུ་འབྲངས་ནས་བསྐྱེད་རིམ་བསྒོམ་
པའི་སྣོད་རུང་དུ་སྒྲུབ་ཚུལ་ཡང་དུ་མ་ཞིག་གསུངས་ཡོད་པ་ཡིན།
གཉིས་པ་གསང་དབང་འདི་ནི། བླ་མ་ཁྲོས་མ་ནག་མོ་ཡབ་ཀྱི་རྟགས་ཅན་དུ་
གྱུར་པ། རང་འོད་ཀྱི་རིག་མ་དང་སྙོམས་པར་ཞུགས་པའི་དགའ་བའི་སྒྲས་སངས་
རྒྱས་ཐམས་ཅད་སྤྱན་དྲངས། ཡབ་ཀྱི་ཞལ་དུ་ཞུགས། བྱང་སེམས་དཀར་དམར་
མྱངས་པ་ལ་བརྟེན་ནས། གསང་དབང་ཐོབ་པའི་མོས་པ་བྱེད་དགོས་ཏེ། འདུས་པ་
ཕྱི་མ་ལས། རྡོ་རྗེ་པདྨའི་སྦྱོར་བ་ཡིས། །རྡོ་རྗེ་ཅན་ཀུན་ཡང་དག་བསྡུ། །སྐུ་གསུང་
ཐུགས་ཀྱི་སྦྱོར་བ་ཡིས། །དེ་དག་ཐམས་ཅད་སྙིང་བོར་བསྡུས། །རྡོ་རྗེ་ལམ་ནས་ཕྱུང་
ནས་ནི། །སློབ་མའི་ཁར་ནི་དབབ་པར་བྱ། ། ཞེས་གསུངས་པ་དང་། གཞན་ཡང་
ཟླ་གསང་ཐིག་ལེའི་རྒྱུད་ལས། བྱང་ཆུབ་སེམས་ནི་རིན་ཆེན་འབར་ཕྱུང་བས། །མ་
ལུས་རྒྱལ་བ་རྣམས་ཀྱི་ལུས་བརྐམ་ལ། །རྣམ་དག་རྡོ་རྗེ་ལས་བྱུང་ཡེ་ཤེས་ཆུ། །དྲི་
283



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མེད་རིན་ཆེན་སྦྱིན་ནས་དབང་བསྐུར་རོ། ། ཞེས་དང་། ཕྱག་ཆེན་ཐིག་ལེའི་གཉིས་
པ་ལས། །སྦོམ་པོ་ཐ་ལྟག་སྦྱོར་བ་ཡིས། །ལོངས་སྤྱོད་ནང་དུ་གཞུག་པར་བྱ། །དེ་ཚེ་
ཡང་དག་ཡེ་ཤེས་སྐྱེ། །བུ་མོའི་བདེ་བ་ཇི་ལྟ་བུ། ། ཞེས་པ་ལྟར་བླ་མ་ཡབ་ཡུམ་གྱི་
ཐིག་ལེ་ལྕེ་ཐོག་ཏུ་མྱངས་པ་ལ་བརྟེན་ནས་སྐྱེས་པའི་བདེ་བ་དང་བཅས་པའི་ཏིང་ངེ་
འཛིན་ལ་དབང་གཉིས་པ་གསང་དབང་ཞེས་བྱ་སྟེ། དཱ་རི་ཀ་བས་ཀྱང་། ཡང་ན་ཚིག་
གི་ལས་ཀྱིས་ནི། །གྲོལ་བའི་བདག་ཉིད་སྦྱིན་པར་བྱ། ། ཨ་ཧོ་སུ་ཁ་ཞེས་བརྗོད་
ནས། །ལུས་ཀུན་བདེ་བས་གང་བར་བྱ། ། ཞེས་དམིགས་པ་གསལ་བར་བྱས་ནས་
སྒོམ་པ་ལས་བྱུང་བའི་ཏིང་ངེ་འཛིན་ལ་གསང་དབང་གི་ངོ་སྤྲོད་དོ་ཞེས་སྔགས་རིམ་དུ་
གསུངས། གསང་དབང་འདི་ནི་ཀུན་རྫོབ་བྱང་ཆུབ་ཀྱི་སེམས་ཀྱི་དཀྱིལ་འཁོར་དུ་
དབང་ཐོབ་པ་ཡིན་ལ། གསུང་རྡོ་རྗེའི་རང་བཞིན་ཡང་ཡིན། རྡོ་རྗེ་བཟླས་པ་ལ་
སོགས་པའི་རླུང་གི་རྣལ་འབྱོར་སྒོམ་པ་ལ་དབང་། གསང་དབང་དེ་ཐོབ་པས་སྒྱུ་ལུས་
ཀྱི་སྣོད་རུང་དུ་བྱས་པ་ཡིན། འདིའི་དབང་གི་དམ་ཚིག་ནི། བདུད་རྩི་བསྟེན་པ་དང་།
སྲོག་ཆགས་མི་གསད་པ། བུད་མེད་རིན་ཆེན་མི་སྤང་བ། བླ་མ་མི་སྨོད་པ་སོགས་
ཡིན་ཞེས་ཁ་སྦྱོར་དུ་གསུངས་སོ། །
དབང་གསུམ་པ་ཤེས་རབ་ཡེ་ཤེས་ཀྱི་དབང་གི་སྐབས། སློབ་མ་དཀྱིལ་འཁོར་
གྱི་གཙོ་མོ་ཡབ་ཀྱི་རྟགས་ཅན་དུ་གསལ་བའི་བང་དུ་རིག་མ་རང་འདྲའི་ཡུམ་རྡོ་རྗེ་ཕག་
མོར་གསལ་བའི་སྙོམས་པར་ཞུགས་པ་ལས་བྱུང་བའི་ཡས་བབས་ཀྱི་དགའ་བཞི་སྐྱེས་
ཤིང་། སླར་ཡང་བྱང་སེམས་གྱེན་དུ་དྲངས་པས་མས་བརྟན་གྱི་དགའ་བཞི་མངོན་དུ་
བྱས་ཏེ་བྱང་སེམས་ནོར་བུར་བཟུང་བའི་གཉིས་སྣང་གི་རྟོག་པ་རགས་པ་རྣམས་ལོག་
པ་ན་ལྟ་བ་དྲན་པར་བྱས་ནས་ལྟ་ཐོག་ཏུ་བཞག་པའི་ཡེ་ཤེས་དེ་ལ། བདེ་སྟོང་ལྷན་
ཅིག་སྐྱེས་པའི་ཡེ་ཤེས་ཞེས་བྱ་ཡི། དེ་ཡང་ལུས་སེམས་ཀྱི་ཚོར་བདེ་ཙམ་བྱུང་བ་དང་།
284



.::
: རྨ
་
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
དེའི་མཐུས་སེམས་མི་རྟོག་པར་གནས་པ་ཙམ་མིན་པར་གསུངས་ཡོད། འོན་ཀྱང་
ཡིན་ལུགས་ཀྱི་ལྟ་བ་ལེགས་པར་མ་གོ་བ་རྣམས་ལ་བདེ་བ་དང་བཅས་པའི་མི་རྟོག་པ་
སྐྱེ་བ་ཡང་དབང་གསུམ་པ་ཡིན་པར་ངོ་སྤྲོད་དགོས་ཚུལ་སྔགས་རིམ་དུ་གསུངས་ཡོད།
དཔེ་དོན་གྱི་ཡེ་ཤེས་ནི། སྐབས་འདིར་བདག་མེད་མངོན་སུམ་དུ་རྟོགས་པ་དང་།
དོན་སྤྱིའི་ཚུལ་གྱིས་རྟོགས་པའི་ཁྱད་པར་ཕྱེས་ཏེ་མངོན་སུམ་དུ་རྟོགས་དུས་བཅོས་
མིན་གྱི་ལྷན་སྐྱེས་དང་། མངོན་སུམ་དུ་མ་རྟོགས་སྐབས་དེ་ཁོ་ན་ཉིད་ལ་མོས་པ་ཡིད་
བྱེད་ཀྱིས་འཇུག་པ་ཡིན་པས། བཅོས་མའི་ལྷན་སྐྱེས་དེ་དབང་གསུམ་པའི་སྐབས་སུ་
གསུངས་པ་ནི། སྔགས་རིམ་དུ་སྙེ་མ་ལྔ་བའི་ལུང་དྲངས་པ་ལྟར་ཡིན། དེའི་ཕྱིར།
འཇིག་རྟེན་པའི་ལྷན་སྐྱེས་ཀྱི་དགའ་བ་དེ་ཉིད་ལ་མན་ངག་ཇི་ལྟ་བ་བཞིན་དུ་མོས་པས་
སྒོམ་ན། སྒོམ་པ་ཡོངས་སུ་རྫོགས་པ་ལས་མངོན་སུམ་དུ་འགྱུར་ཞིང༌། རང་ཉིད་ཀྱིས་
ཤེས་པར་འགྱུར་གྱི་སྔ་མ་ནི་མ་ཡིན་ནོ། ། ཞེས་མུ་ཏིག་ཕྲེང་བར་གསུངས། དེ་ཡང་
རྩ་རླུང་ཐིག་ལེ་སོགས་ཀྱི་རྣལ་འབྱོར་དུ་མས་རླུང་དབུ་མར་བཅུག་ཅིང་། དེའི་བྱེད་
པས་གཏུམ་མོ་འབར་ནས་སྤྱི་བོའི་བྱང་སེམས་ཞུ་བ་ལས་ཏིང་ངེ་འཛིན་བསྐྱེད་པའི་སྒོ་
བསམ་གྱིས་མི་ཁྱབ་པ་ཞིག་གསུངས་པ་རྣམས་ཀྱང་། དབང་འདིའི་གནད་ངོ་འཕྲོད་
པའི་སྒོ་ནས་ལྷན་སྐྱེས་འཆར་བའི་དུས་སུ་ཡིན་ལུགས་ཀྱི་དོན་ཕུ་ཐག་ཆོད་པར་གོ་བའི་
ལྟ་བ་དྲན་པར་བྱས་ནས་སྐྱོང་དགོས་ཀྱི་གཉིས་སྣང་གི་རྟོག་པ་རགས་པ་ཙམ་ལོག་པའི་
ཏིང་ངེ་འཛིན་ལ་ལྷན་སྐྱེས་ཀྱི་དོན་སྒོམ་པར་མི་གཟུང་ངོ་ཞེས་སྔགས་རིམ་དུ་གསུངས།
དབང་འདི་དཀྱིལ་འཁོར་གང་དུ་ཐོབ་ན། སྦྱོར་བ་བདུན་པ་ལས། བྷ་ག་རྣམ་དག་
ཞེས་བྱ་བའི། །དཀྱིལ་འཁོར་དུ་ནི་དེ་ཉིད་ཐོབ། ། ཅེས་བྷ་གའི་དཀྱིལ་འཁོར་དུ་
དབང་ཐོབ་པ་ཡིན་ལ། ཆོས་སྐུའི་རང་བཞིན་ཐོབ་པའི་ནུས་པ་བཞག དབང་འདིའི་
དག་བྱ་ནི། བརྣབ་སེམས་ལ་སོགས་སྔ་ཕྱི་ཡི། ། ཞེས་སོགས་གསུངས་པ་ལྟར་དང༌།
285



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དབང་འདིའི་དམ་ཚིག་ནི། དཀྱིལ་འཁོར་བྲི་བ་ལ་སོགས་འགོག །སྡོམ་པ་མཆོག་ནི་
སྦྱིན་པ་འོ། ། ཞེས་དང༌། དཱ་རི་ཀ་བས། བུད་མེད་མཐོང་ན་གཡོན་ནས་ལན་
གསུམ་བསྐོར་ཏེ་གསོལ་བ་འདེབས་པ་དམ་ཚིག་ཏུ་བཤད། ལམ་གང་སྒོམ་པ་ལ་
དབང་བ་ནི། གཟུང་འཛིན་གྱིས་སྟོང་བའི་འོད་གསལ་མིང་གཉིས་པ་རྡོ་རྗེ་ལྟ་བུའི་
ཏིང་ངེ་འཛིན་ཏུ་གསུངས་པ་དང་། དབང་འདིའི་སྐབས་སུ་བཞི་བ་འོད་གསལ་
མཚོན་ནས་ཕྱག་རྒྱ་ཆེན་པོ་སྒྲུབ་པར་གསུངས་སོ། །
དབང་བཞི་བ་ཚིག་དབང་རིན་པོ་ཆེ་ནི། དབང་གསུམ་པའི་སྐབས་སུ་ངོ་སྤྲད་
པའི་དཔེའི་ལྷན་སྐྱེས་དེ། དོན་དམ་བྱང་སེམས་ཀྱི་མྱུ་གུ་ལྟ་བུ་ཡིན་ལ། དེ་གོམས་
པར་བྱས་པས་གོང་ནས་གོང་དུ་ཇེ་འཕེལ་དུ་སོང་ནས་སྒྲིབ་པ་ཐམས་ཅད་ཟད་པ་ཉིད་
དུ་གྱུར་པའི་བསམ་གྱིས་མི་ཁྱབ་པའི་དེ་ཁོ་ན་ཉིད་ཀྱི་རང་བཞིན་ཏེ། མདོར་ན་མ་
རིག་པ་ལས་དོན་གྱི་ལྷན་སྐྱེས་མཚོན་པའི་དཔེའི་ཡེ་ཤེས་ཐོབ་པ་དེའི་རྒྱུན་བསྐྱངས་
པས་མཐར་སྒྲིབ་པ་ཟད་དེ། དབྱིངས་རིག་དབྱེར་མེད་དུ་ཞུགས་པའི་ཡེ་ཤེས་ཡན་
ལག་བདུན་ལྡན་གྱི་ལྷ་སྐུ་ཕྱག་རྒྱ་ཆེན་པོར་ཤར་བ་དེ་ཉིད་ལ་དབང་བཞི་བ་ཡིན་ནོ་ཞེས་
བརྗོད་པར་བྱའོ། ། ཞེས་སྔགས་རིམ་དུ་གསུངས་པ་ལྟར་ཡིན་ལ། ཡན་ལག་བདུན་
ནི། ངག་དབང་གྲགས་པས། ལོངས་སྤྱོད་རྫོགས་དང་ཁ་སྦྱོར་བདེ་ཆེན་རང་བཞིན་
མེད། །སྙིང་རྗེས་ཡོངས་གང་རྒྱུན་མི་འཆད་དང་འགག་པ་མེད། ། ཅེས་པ་སྔགས་
རིམ་དུ་དྲངས་ནས་དོན་རྒྱས་པར་བཀྲལ་བ་ལྟར་ཐུགས་ལ་ངེས་པ་བྱེད་དགོས། དེ་
ཡང་དབང་གསུམ་པའི་སྐབས་ཀྱི་དོན་ཉམས་སུ་བླངས་པ་ལས། མཐར་རང་ལུས་
མཚན་དཔེས་སྤྲས་པའི་ལོངས་སྐུ་དང༌། ཁ་སྦྱོར་གྱི་ཡན་ལག་གཉིས་ཀྱི་བདག་ཉིད་དུ་
གྱུར་པ། ཐུགས་ཀྱང་དེ་ཁོ་ན་ཉིད་ལ་འཁོར་བ་ཇི་སྲིད་བར་གནས་པའི་བདེ་བ་ཆེན་པོ་
དང༌། རང་བཞིན་མེད་པའི་ཡན་ལག་གཉིས་ཀྱི་བདག་ཉིད་དུ་གྱུར་པའི་ཟུང་འཇུག་
mA
286



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
དེ་དབང་བཞི་བའོ་ཞེས་ངོ་སྤྲོད་པ་ཡིན། དེས་ན་རྫོགས་རིམ་གྱི་སྣོད་རུང་དུ་སྒྲུབ་པ་ལ་
དབང་གསུམ་འོང་བའི་རྒྱུ་མཚན་ཡང་། རྫོགས་རིམ་གྱི་གཙོ་བོ་ལ་བདག་བྱིན་གྱིས་
བརླབ་པ་ཀུན་རྫོབ་སྒྱུ་མའི་རྫོགས་རིམ་དང་། སྟོང་བ་བཞིའི་རིམ་གྱིས་དོན་དམ་འོད་
གསལ་གྱི་རྫོགས་རིམ་དང༌། ལུས་སྒྱུ་མ་ལྟ་བུའི་རྡོ་རྗེ་སེམས་དཔའི་སྐུ་ཀུན་རྫོབ་དང་།
སེམས་དེ་ཁོ་ན་ཉིད་ལ་ཞུགས་པའི་དོན་དམ་འོད་གསལ་གཉིས་དབྱེར་མེད་དུ་སྦྱོར་
བའི་ཟུང་འཇུག་གསུམ་དུ་ངེས་པའི་ཕྱིར་ན། རྫོགས་རིམ་གྱི་སྣོད་རུང་དུ་སྒྲུབ་པ་ལ་
དབང་གསུམ་འོང་དགོས་པའི་དོན་དེ་ཡིན། འོ་ན་དབང་བཞི་བ་ལམ་གྱི་སྐབས་སུ་མི་
འདོད་དམ་སྙམ་ན། སྤྱིར་དབང་བཞི་བས་སྔར་བཞིན་ངོ་སྤྲད་ནས་ཚིག་གི་སྒོ་ནས་
ཐོབ་པར་འཇོག་སྟེ། སྣོད་རུང་དུ་སྒྲུབ་པའི་དབང་བཞི་བ་ཡིན་ནོ། ། འབྲས་བུ་ལ་ངོ་
སྤྲད་པ་ལམ་དུས་སུ་མེད་པ་མིན་ཏེ། དབང་བཞི་བའི་དོན་ཆ་མཐུན་བསྐྱེད་རིམ་ལ་
ཡང་ཡོད། སྔགས་ ཀྱིས་བསྒྲུབ་བྱ་ཡན་ལག་བདུན་ལྡན་ནི་ དབང་ བཞི་ བ་ ཡིན།
དབང་དེ་གང་དུ་ཐོབ་ན། དོན་དམ་བྱང་ཆུབ་ཀྱི་སེམས་ཀྱི་དཀྱིལ་འཁོར་དུ་དབང་
ཐོབ། སྒོ་གསུམ་དྲི་མ་ཕྲ་མོ་སྦྱོང་བ་དང་། རྡོ་རྗེ་གསུམ་དབྱེར་མི་ཕྱེད་པའི་སྐུ་འགྲུབ་
པའི་སྐལ་བ་ཅན་དུ་བྱེད་ཅིང་། ཟུང་འཇུག་གི་རྫོགས་རིམ་སྒོམ་པ་ལ་དབང་བར་བྱེད།
དབང་འདིའི་དམ་ཚིག་ནི། ཁྱོད་ཀྱིས་སྲོག་ཆགས་གསད་པར་བྱ། །གཞན་གྱི་བུད་
མེད་རྣམས་སྤྱད་ནས། །མ་བྱིན་པར་ཡང་ཁྱོད་ཀྱིས་ལོངས། །ཐམས་ཅད་ལ་ཡང་
རྫུན་ཚིག་སྨྲོས། ། ཞེས་དཱ་རུ་ཀ་བས་གསུངས་སོ། །
1
287



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༄༅། །དབང་དོན་དེ་ཉིད་ཡང་གསལ་གྱི་ཟིན་
བྲིས་བཞུགས་སོ། །
༄༅། །སྤྱིར་སྟ་གོན་གྱི་སྐད་དོད་དྷི་བཱ་ཞེས་པ་དངོས་གཞིའི་ཆོ་གའི་སྦྱོར་
བའམ་ཉེར་བསྡོགས་ཀྱི་དོན་ཡིན། དཀྱིལ་ཆོག་ཉི་ཤུ་བར། བུམ་པ་ལྷག་པར་གནས་
པ། སློབ་མ་ལྷག་པར་གནས་པ་ཞེས་པ་ལྟ་བུའི་ཐ་སྙད་མང་དུ་འབྱུང་བའི་ལྷག་གནས་
ཀྱི་དོན་རབ་ཏུ་གནས་པའི་དོན་དུ་ཉིན་མོ་འབྱུང་གནས་ཀྱིས་བཤད། སྟ་གོན་གྱི་དབྱེ་
བ་དགུ་གསུངས་ཏེ། དུས་འཁོར་ལས། སའི་ལྷ་མོའི་ལྷག་གནས། བུམ་པའི་ལྷག་
གནས། ཐིག་སྐུད་ཀྱི་ལྷག་གནས། ཚོན་གྱི་ལྷག་གནས། རྡོར་དྲིལ་གྱི་ལྷག་གནས་
གཉིས། སློབ་མའི་ལྷག་གནས། མལ་སྟན་གྱི་ལྷག་གནས། ལྷ་ཡི་ལྷག་གནས་དང་
དགུ་གསུངས། ཡང་སྟ་གོན་གྱི་གྲངས་ལ། ས་ལྷ། ལྷ། བུམ་པ། སློབ་མ་སྟ་གོན་
བཞིར་ངེས་ཞེས་ཀླུ་བྱང་། མར་མེ་མཛད། དཱ་རི་ཀ་བ་སོགས་ཀྱིས་གསུངས། དེ་
བཞིའི་ནང་གི་སློབ་མ་སྟ་གོན་གྱི་དགོས་པ་ནི། སློབ་མ་དཀྱིལ་འཁོར་དུ་གཞུག་པ་དང་
དབང་བསྐུར་བའི་སྔོན་དུ་རྒྱུད་སྦྱངས་ནས་སྣོད་རུང་དུ་བྱ་བའི་ཆེད་ཡིན།
ཁྲུས་དང་མེ་ཏོག་བཀྱེ་བསྡུས། བསྒོམ་དོན་སློབ་མ་རྣམས་དཀྱིལ་འཁོར་གྱི་
ཤར་སྒོའི་ཐད་སྒོའི་ཕྱི་རོལ་སྣ་ཚོགས་རྡོ་རྗེའི་དབུས་རའི་ཐད་ཙམ་དུ་གནས་པར་མོས།
བླ་མ་དང་དཀྱིལ་འཁོར་གྱི་གཙོ་བོ་ཐ་མི་དད་པའི་ཞབས་དྲུང་དུ་སྟ་གོན་གྱི་རིམ་པ་
རྣམས་ཞུ་བའི་ཆེད་དུ་རང་གཞན་གྱི་ལུས་ལོངས་སྤྱོད་སོགས་ཀྱིས་མཎྜལ་འབུལ་དུ་
གཞུག་
288



,་ ，་;，་་
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
སྔོན་ འགྲོའི་ ཆོས་ བཤད་ ནས། ཉན་ སོགས་ འདོད་ པས་ གསོལ་ གསུམ་
གདབ། ། ཞེས་པ་ལྟར། ཚིག་དོན་གསོལ་བ་འདེབས་པ་འདིའི་རྗེས་ཟློས་མཛོད།
སློབ་དཔོན་ཁྱོད་ནི་དགོངས་སུ་གསོལ། །དགའ་ཆེན་ཁྱོད་བདག་སྟོན་པ་སྟེ། །བྱང་
ཆུབ་ཆེན་པོའི་ཚུལ་བརྟན་པ། །མགོན་པོ་ཆེན་པོ་བདག་འཚལ་ལོ། །དམ་ཚིག་དེ་
ཉིད་བདག་ལ་སྩོལ། །སངས་རྒྱས་ཆོས་དང་དགེ་འདུན་ཏེ། །སྐྱབས་གསུམ་དག་
ཀྱང་བདག་ལ་སྩོལ། །ཐར་བ་ཆེན་པོའི་གྲོང་མཆོག་ཏུ། །མགོན་པོས་བདག་ནི་
གཞུག་ཏུ་གསོལ། ། ཞེས་ལན་གསུམ་གསོལ་བ་འདེབས་དུ་གཞུག འདི་ནི་རྡོ་རྗེ་
ཕྲེང་བ་དང་། རྩེ་མོ་དང་། སྡོམ་འབྱུང་ལ་སོགས་ཅི་རིགས་ལས་འབྱུང་། དོན་ནི་
བླང་དོར་གྱི་ གནས་ ཕྱིན་ ཅི་མ་ལོག་པར་སྟོན་པའི་ སློབ་ དཔོན་ཁྱེད་ནི་བདག་ལ་
དགོངས་སུ་གསོལ། དགའ་བ་ཆེན་པོ་ཞེས་པ་རྡོ་རྗེ་འཆང་གི་མིང་གི་རྣམ་གྲངས་ཡིན་
ཞིང་། རྡོ་རྗེ་འཆང་དེ་ནི། ལྷན་སྐྱེས་ཀྱི་བདེ་བ་དང་སྟོང་བ་དབྱེར་མེད་པའི་ཡུལ་ཡུལ་
ཅན་གྱི་འོད་གསལ་ལས་དུས་ནམ་དུ་ཡང་ལྡང་བ་མེད་པའི་རྒྱུ་མཚན་གྱིས་ཡིན་ལ། བླ་
མ་ཡང་རྡོ་རྗེ་འཆང་དང་འདྲ་བར་མ་ཟད། སྐབས་འདིར་དཀྱིལ་འཁོར་གྱི་གཙོ་བོ་
དང་ཐ་དད་གཏན་ནས་མེད་པའི་ངོ་བོ་གཅིག་པར་མོས་པ་གལ་ཆེ་བས་ན། དེ་དང་
འདྲ་བ་སློབ་དཔོན་ཁྱེད་བདག་གི་ཉེ་ལམ་སྟོན་པ་བོ་ཡིན་ནོ། ། ཤེས་བྱ་ཐམས་ཅད་
གཟིགས་ཤིང་ཡོན་ཏན་ཐམས་ཅད་མངོན་དུ་རྫོགས་པའམ་ཐུགས་སུ་ཆུད་པས། བླ་
མེད་ཐུན་མོང་མ་ཡིན་པའི་སྤངས་རྟོགས་མཐར་ཕྱིན་པའི་བྱང་ཆུབ་ཆེན་པོ་གཉིས་ཀྱི་
ཚུལ་ཏེ། རྒྱུད་རྡོ་རྗེ་རྩེ་མོར། དངོས་ཡོད་དངོས་པོ་མེད་མིན་པས། །གང་དུ་དྲི་མ་
མེད་གྱུར་པ། །དེ་ནི་དེ་ཡི་ཚུལ་དུ་བརྗོད། ། ཅེས་ཡོད་མེད་ཀྱི་མཐའ་སྤང་ནས། དྲི་
མ་མེད་པར་གྱུར་པའི་ལམ་ལ་བཤད་པས་ན། སྐབས་འདིར་ལམ་དང༌། བརྟན་པའི་
དོན་གཞན་གྱིས་མི་ཤིགས་པར་ཤཱནྟི་བས་གསུངས། དེའི་རྒྱུ་མཚན་ཡང་། བླ་མེད་ཀྱི་
289



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཉེ་ལམ་ལ་ཞུགས་ན་ཚེ་གཅིག་གི་བྱང་ཆུབ་ཐོབ་ནུས་པ་ལ་ཐེ་ཚོམ་མེད་ཅིང་གཞན་དུ་
མི་འགྱུར་བའི་དོན་གྱིས་ཡིན། དེ་འདྲའི་ལམ་དེ་མགོན་པོ་ཆེན་པོ་ཞེས་སློབ་དཔོན་ལ་
བོས་ནས་བདག་འཚལ་བ་སྟེ་འདོད་དོ། ། དམ་ཚིག་དེ་ཉིད་ནི། སྔགས་དང་རྒྱུད་
དང་ཕྱག་རྒྱ་ལ་སོགས་པ་རྣམས་ཏེ། དམ་ཚིག་གི་སྐད་དོད་ས་མ་ཡ་ཞེས་པ། འདོར་
མི་རུང་བ་ལ་འཇུག་པས། སྔགས་འདོར་མི་རུང་བའི་རྒྱུ་མཚན་གྱིས་ཡིན་པས་དེ་
རྣམས་བདག་ལ་སྩོལ་ཞེས་དང་། བྱང་ཆུབ་ཀྱི་སེམས་ནི་སྨོན་སེམས་དང་། དེའི་
མཚོན་པའི་བྱང་སྡོམ་དང་སྔགས་སྡོམ་ཡང་བདག་ལ་སྩོལ་ཞེས་ཤུགས་ལ་ཐོན་པར་
གསུངས་པ་ཡོད། སངས་རྒྱས་ཆོས་དང་དགེ་འདུན་ཏེ་ཞེས་སོགས་རྐང་བ་གཉིས་ནི།
སྤྱིར་ཐེག་ཆེན། ཁྱད་པར་གསང་སྔགས་ཐུན་མོང་མ་ཡིན་པའི་སྐྱབས་འགྲོའི་དོན་དུ་
གསོལ་འདེབས་དང༌། རྐང་བ་ཐ་མ་གཉིས་ཀྱི་དོན། ཐར་བ་ཆེན་པོ་ནི་མི་གནས་
པའི་མྱང་འདས་ཡིན་ལ། དེ་བརྙེས་པའི་ལྷ་ཚོགས་རྣམས་ཀྱི་གྲོང་མཆོག་གམ་ཕོ་བྲང་
ཆེན་པོར་བདག་འཇུག་པར་མཛོད་ཅེས་པ་ཡིན་པས། དེའི་སླད་དུ་དབང་བསྐུར་བ་
དང་སྟ་གོན་གྱི་རིམ་པ་རྣམས་མཛད་དུ་གསོལ་ཞེས་པའི་ཚིག་དོན་དྲན་བཞིན་པར་
གསུམ་པ་འདིའི་རྗེས་ཟློས་མཛོད། །
སྤྲོ་བ་བསྐྱེད་པ་ནི། ཀྱེ་ཧོ་ཉོན་ཅིག་རིགས་ཀྱི་བུ། ། ཞེས་པ་ནས། བདེ་
ཆེན་འགྱུར་མེད་གོ་འཕང་མཆོག །ཡུད་ཀྱིས་སྟེར་ལ་ཅིས་མི་སྤྲོ། ། ཞེས་པའི་བར་གྱི་
རྐང་བ་བཅོ་བརྒྱད་ཀྱིས་སྟོན། འདིའི་ནང་དོན་གཙོ་བོ་རགས་རིམ་ཞིག་བརྗོད་ན།
སྤྱིར་ཐེག་ཆེན་གྱི་རིགས་དང་ལྡན་པ་ལ་རིགས་ཀྱི་བུ་ཞེས་བརྗོད་པ་ཙམ་དུ་མ་ཟད།
གསང་སྔགས་ཐུན་མོང་མ་ཡིན་པའི་རིགས་དང་ལྡན་པས་རིགས་ཀྱི་བུ་ཞེས་བརྗོད་པ་
ཡིན་པས་ན། བླ་མས་རང་ལ་བོས་བྱུང་སྙམ་པའི་མོས་པ་བྱ། ཐེག་པ་དམན་པ་དང༌།
ཐེག་པ་ཆེན་པོ་གཉིས་ལ། ལམ་མྱུར་བུལ་གྱི་ཁྱད་པར་གསུངས་ནས། ཐེག་པ་ཆེན་པོ་
290



བ
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ལམ་མཆོག་ཡིན་པའི་རྒྱུ་མཚན་དང་། དེ་དཀོན་པའི་རྒྱུ་མཚན་གྱིས་ཨུ་དུམ་ཝ་རའི་མེ་
ཏོག་འཇིག་རྟེན་དུ་འབྱུང་བ་དཀོན་པ་ལྟར། སངས་རྒྱས་འཇིག་རྟེན་དུ་འབྱོན་པ་
དཀོན། སངས་རྒྱས་འཇིག་རྟེན་དུ་བྱོན་ཀྱང༌། གསང་སྔགས་ཀྱི་ཚུལ་གསུངས་པ་དེ་
བས་ཀྱང་དཀོན། འདིར་གསང་སྔགས་ཀྱི་དོན་ཡང་། དབང་བོ་དང་ནི་ཡུལ་རྣམས་
ཀྱི། །རྐྱེན་གྱིས་གང་དང་གང་བྱུང་བ། །ཡིད་དེ་མན་ཞེས་བྱ་བར་བཤད། །ཏྲ་ནི་
སྐྱོབ་པར་བྱེད་པའི་དོན། ། ཞེས་དབང་བོ་དང་ཡུལ་རྣམས་ལ་བརྟེན་ནས་ཐ་མལ་གྱི་
སྣང་བ་དང་ཞེན་པ་ལས་བྱུང་བའི་ཡིད་དེ། དག་པའི་སྣང་ཞེན་གྱིས་སྐྱོབ་པར་བྱེད་
པས་ན་སྔགས་ཞེས་བྱ། ཐབས་བདེ་བ་ཆེན་པོ་ཤེས་རབ་སྟོང་བ་ཉིད་གཉིས་ཟུང་དུ་
འཇུག་པ་ནི། རྡོ་རྗེ་ལྟར་མི་ཕྱེད་པས་ན་རྡོ་རྗེ་དང་། དེ་ཉིད་ཐེག་པ་ཡིན་པས་རྡོ་རྗེ་
ཐེག་པ་གསུངས། ཕར་ཕྱིན་ཐེག་པའི་རང་ལམ་ཁོ་ན་ལ་བརྟེན་ནས་འཚང་རྒྱ་མི་ནུས་
ཏེ། འབྲས་བུ་གཟུགས་སྐུ་དང་། ཆོས་སྐུ་གཉིས་སྒྲུབ་པ་ལ་དེ་གཉིས་ཀྱི་ཉེར་ལེན་གྱི་
རྒྱུ་སྔོན་དུ་སྒྲུབ་དགོས་ལ། ཕར་ཕྱིན་ཐེག་པའི་ལམ་ཙམ་གྱིས། གཟུགས་སྐུ་དང་རྣམ་
པ་མཐུན་པའི་ཉེར་ལེན་གྱི་རྒྱུ་སྒྲུབ་མི་ནུས་ལ། ཆོས་སྐུ་དང་རྣམ་པ་མཐུན་པའི་ཉེར་
ལེན་གྱི་རྒྱུ་ཐུན་མོང་མ་ཡིན་པའང་སྒྲུབ་མི་ནུས་སོ། །
ཀུན་སློང་འཆོས་ཤིང་ནང་དབང་བསྐུར་བ། གསོལ་བ་གདབ་ཅིང་འཛིན་དུ་
གཞུག་པ། སྡོམ་པ་བཟུང་ཞིང་བྱིན་གྱིས་བརླབ་པ། སོ་ཤིང་འདོར་ཞིང་ཁྱོར་ཆུ་
སོགས་གསུམ་སྦྱིན་པ། སྤྲོ་བ་བསྐྱེད་ཅིང་བསྲུང་སྟེ་རྨི་ལམ་བརྟག་པར་གདམས་
པའོ། ། དང་བོ་ཀུན་སློང་འཆོས་པ་ལ། བཞི་བརྒྱ་ལྔ་བཅུ་བ་རྩ་འགྲེལ་སོགས་ཀྱི་ཆོ་
ག་མང་བོར། ལ་ལ་གསང་སྔགས་སྒྲུབ་དོན་གཉེར། ། ཞེས་སོགས་གསང་བ་སྤྱི་
རྒྱུད་ལས་འབྱུང་བ་དེའི་ཚིགས་བཅད་དེ་དག་གིས་ཀུན་སློང་འཆོས་ཚུལ་གསུངས་ཡོད་
པས་དེའི་དོན་མདོར་བསྡུས་ན། གང་ཟག་གི་རིགས་ལ་ལ་གསང་སྔགས་ཀྱི་སྒོ་ནས་ཚེ་
291



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འདིའི་ནད་གདོན་ཞི་བ་ལ་སོགས་པ་དང་། བསོད་ནམས་བསྙེན་བཀུར་སྙན་གྲགས་
སོགས་སྒྲུབ་པ་དོན་དུ་གཉེར་བས་འདི་ན་སྟེ། ཚེ་འདིའི་ཀུན་སློང་འབའ་ཞིག་གིས་
དཀྱིལ་འཁོར་དུ་འཇུག་པ་ཡང་ཡོད། དེ་ལས་གཞན་པ་འགས་ཕྱི་མའི་མངོན་མཐོ་ལྷ་
མིའི་གོ་འཕང་སོགས་ཀྱི་རྒྱུར་བསོད་ནམས་ཀྱི་ལས་གསོག་པར་འདོད་ནས་དཀྱིལ་
འཁོར་དུ་འཇུག་པའང་ཡོད། ཡང་དབང་བོ་རྣོན་པོའམ་སྐྱེས་བུ་ཆེན་པོའི་རིགས་ཅན་
ཡིན་ན། འཇིག་རྟེན་གཞན་པ་སྟེ་དེ་ལས་འདས་པའི་སྐུ་གསུམ་གྱི་གོ་འཕང་དོན་དུ་
གཉེར་ནས་དཀྱིལ་འཁོར་དུ་འཇུག་པ་སོགས་ཡོད་པས་ཀུན་སློང་གི་ཁྱད་པར་དེ་
གསུམ་ལས། འཇིག་རྟེན་ལས་ཕ་རོལ་ཏུ་གྱུར་པ་སངས་རྒྱས་ཀྱི་གོ་འཕང་དོན་དུ་
གཉེར་བའི་དད་པ་མང་དུ་བྱེད་པ་སྟེ། ཤུགས་དྲག་པོ་དང་ལྡན་པའི་བློ་ལྡན་རྣམས་
དཀྱིལ་འཁོར་དུ་འཇུག་པར་བྱ་ཡི། ཚེ་འདིའི་འབྲས་བུ་འདོད་པར་མི་བྱ་སྟེ། ཚེ་འདི་
གཉེར་བས་འཇིག་རྟེན་འདི་ལས་ཕ་རོལ་ཏུ་གྱུར་པ་རྫོགས་པའི་སངས་རྒྱས་ཀྱི་དོན་དུ་
མི་འགྱུར་ཞིང་། འཇིག་རྟེན་ལས་ཕ་རོལ་སངས་རྒྱས་ཀྱི་གོ་འཕང་དོན་གཉེར་གྱི་བློ་
སྐྱེས་ན། འཇིག་རྟེན་འདིའི་འབྲས་བུ་ཞར་ལ་འབྱུང་བ་ཡིན་ནོ་ཞེས་པའི་དོན་དེ།
རྐང་བ་དང་བོ་བརྒྱད་ཀྱིས་ཀུང་སློང་གསུམ་ལས་ཕྱི་མ་ངོས་བཟུང་ནས། རྐང་བ་ལྷག་
མ་བཞིས་ཀུང་སློང་དེ་ལྟར་དགོས་པའི་རྒྱུ་མཚན་རིགས་པས་སྒྲུབ་པར་ཤཱནྟི་བས་བཞི་
བརྒྱ་ལྔ་བཅུ་བའི་འགྲེལ་བར་བཤད། དེ་ཡང་མ་ཤི་ཚུན་ཆད་ཀྱི་སྡུག་བསྔལ་སེལ་བ་
དང་བདེ་བ་སྒྲུབ་པ་ལྷུར་ལེན་པ་དུད་འགྲོ་ཚུན་ཆད་ལ་ཡོད་པས་ན། བསམ་པ་དེ་འདྲ་
བ་དང་ལྡན་པའི་གང་ཟག་ནི་སྐྱེས་བུ་ཆུང་ངུ་ཕལ་བ་བླུན་པའི་ཐ་ཆད་ཡིན། ཕྱི་མ་
ཕན་ཆད་ཀྱི་འཁོར་བའི་ཕུན་ཚོགས་དོན་དུ་གཉེར་ནས་དེའི་རྒྱུར་སྡིག་སྤོང་དགེ་སྒྲུབ་
ལ་བརྩོན་པའི་གང་ཟག་ནི་སྐྱེས་བུ་ཆུང་ངུ་དང་། འཁོར་བ་མཐའ་དག་མེའི་འོབས་
དང་དུག་སྦྲུལ་གྱི་ཚང་ལྟར་མཐོང་ནས་རང་ཉིད་དེ་ལས་ཐར་བ་ཙམ་གྱི་ཆེད་དུ་ཐར་
292



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ལམ་ལ་བརྩོན་པའི་བློ་ཅན་ནི་སྐྱེས་བུ་འབྲིང་དང་། རང་ཉམས་ལ་དཔོག་སྟེ་སེམས་
ཅན་ཐམས་ཅད་སྡུག་བསྔལ་ལས་བསྒྲལ་བའི་ཆེད་དུ་སངས་རྒྱས་ཀྱི་གོ་འཕང་ཐོབ་
འདོད་ཀྱི་བློ་དང་ལྡན་པ་ལ་སྐྱེས་བུ་ཆེན་པོའམ་ཐེག་པ་ཆེན་པོ་ཟེར། རང་ནི་སྐྱེས་བུ་
ཆེན་པོའི་བློ་དང་ལྡན་པ་ཞིག་དགོས། རང་བློ་སྐྱེས་བུ་ཆུང་ངུ་ཕལ་བའི་བློ་ཚོད་ལས་མ་
འདས་པ་ལ། ཆོས་ཟབ་མོ་ཉན་བཤད་སྒྲུབ་པ་ཅི་བྱས་ཀྱང་ཐེག་ཆེན་ལྟ་ཞོག་སྐྱེས་བུ་
ཆུང་ངུའི་ལམ་སྣེ་ཡང་མ་ཟིན་པས་ན། ལམ་རིམ་ཆེན་མོར། དེ་ལྟར་ན་འཁོར་བ་ལ་
རྣམ་གྲངས་དུ་མར་ཉེས་དམིགས་སུ་བརྟག་སྟེ་བསྒོམས་པས་འཁོར་བའི་ཕུན་ཚོགས་ལ་
སྲེད་པ་སུན་འབྱིན་པའི་གཉེན་པོ་ཡང་མ་རྙེད། བདག་མེད་པའི་དོན་ལ་སོ་སོར་
རྟོགས་པའི་ཤེས་རབ་ཀྱིས་ཚུལ་བཞིན་དུ་ཡང་མ་དཔྱད། བྱང་ཆུབ་ཀྱི་སེམས་གཉིས་
ལ་གོམས་པར་བྱེད་པ་དང་བྲལ་བའི་དགེ་སྦྱོར་རྣམས་ནི། ཞིང་གི་མཐུ་ལ་བརྟེན་པ་
འགའ་རེ་མ་གཏོགས་ཀུན་འབྱུང་རང་འགའ་བར་འགྲོ་བས་འཁོར་བའི་འཁོར་ལོ་
བསྐོར་བ་ཡིན་ཞེས་གསུངས་པ་འདི་གནད་ཤིན་ཏུ་ཆེ། ཀུན་སློང་བརྟག་སྟེ་འཆོས་པ་
གལ་ཆེ། གསང་སྔགས་ཀྱི་ཆོས་ཡིན་ནའང༌། བྱང་ཆུབ་ཀྱི་སེམས་དང་བྲལ་ན་ཐེག་
ཆེན་གྱི་ལམ་དུ་མི་འགྲོ་བ་ནི། སློབ་དཔོན་ཛྙཱ་ན་ཨ་ཀ་རས་གསང་སྔགས་ལ་འཇུག་པ་
ལས། ཙན་དན་ཤིང་ནི་བསིལ་མོད་ཀྱང་། ། ཤུག་པའི་སྦྱོར་བས་མ་བསྟེན་པར། །
བུད་ཤིང་སྦྱོར་བས་བསྟེན་ན་ནི། ། ཤིན་ཏུ་བསྲེག་ཅིང་གདུང་བར་འགྱུར། །དེ་
བཞིན་གསང་སྔགས་སྒོར་སྤྱོད་པས། །སེམས་ཅན་ཀུན་གྱི་ཉོན་མོངས་པའི། །གདུང་
བ་ཞི་བྱེད་ཡིན་ན་ཡང་། །སྙིང་རྗེའི་ལྕགས་ཀྱུ་དང་བྲལ་ཞིང་། །མཚན་མེད་དགོན་
པར་ཞུགས་གྱུར་ན། །ཐེག་པ་དམན་པས་མྱ་ངན་འདས། །དེ་ན་འབྲས་བུ་དམན་
ཞེས་བྱ། ། ཞེས་པ་བཞིན། ཇོ་བོ་ཆེན་པོའི་གསུང་སྒྲོས་ལས་ཀྱང༌། རྒྱ་གར་དུ་རྣལ་
འབྱོར་བ་ཞིག་གིས་ཀྱི་རྡོ་རྗེ་བསྒོམས་པས་རྒྱུན་ཞུགས་ཀྱི་འབྲས་བུ་ཐོབ་པ་ཞིག་བྱུང་
293



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཞེས་འབྱུང་བ་ལྟར་དོན་ལ་གནས་པ་ཡིན་ཏེ། བྱང་ཆུབ་ཀྱི་སེམས་མེད་ཀྱང༌། ཀྱི་རྡོ་
རྗེ་ལྷ་སྐུ་སོགས་ལ་དམིགས་ནས་སེམས་རྩེ་གཅིག་པའི་ཞི་གནས་དང༌། ཞི་གནས་དེ་
ལ་བརྟེན་ནས་བདག་མེད་རྟོགས་པའི་ཞི་ལྷག་ཚེགས་ཆུང་ངུས་འགྲུབ་པ་སོགས་འོང་
ལ། དེའི་རྒྱུན་བསྒོམས་པས་འཇིག་ལྟ་ཀུན་བཏགས་སོགས་མཐོང་སྤང་ཀུན་སྦྱོར་
གསུམ་སྤངས་པ་ཞིག་འོངས་པ་གང་ཞིག དེ་འདྲའི་མཐོང་སྤང་སྤངས་མ་ཐག་གི་
འཕགས་པ་དེ་བྱང་ཆུབ་ཀྱི་སེམས་དང་བྲལ་བས། རྒྱུན་ཞུགས་ལས་འོས་མེད་པ་ཡིན་
ཞེས་རྒྱལ་མཆོག་བསྐལ་བཟང་བས་གསུངས། དེས་ན་ཚེ་འདི་ཕྱིའི་ཕུན་ཚོགས་དོན་
དུ་གཉེར་ན་ཕྱི་མ་ལྟ་ཞོག ཚེ་འདིའི་དོན་ཡང་མི་འགྲུབ་པའི་ཕྱིར། ལུས་སེམས་ལ་
སྡུག་བསྔལ་དུ་མ་བསྐྱེད་ཅིང་། འདོད་པ་དེའི་ཆེད་ཉོན་མོངས་པ་དང་སྡིག་པའི་ལས་
སྣ་ཚོགས་བསགས་ཏེ་ཕྱི་མའི་སྡུག་བསྔལ་སྒྲུབ་པ་ཁོ་ན་ལས་མེད་དེ། སྤྱོད་འཇུག་ལས།
འདོད་པ་རྣམས་ནི་ཕུང་ཀྲོལ་བསྐྱེད། །འདིར་ནི་བསད་དང་བཅིངས་དང་གཅོད། །
ཕ་རོལ་ཏུ་ནི་དམྱལ་སོགས་སྒྲུབ། ། ཅེས་གསུངས། སངས་རྒྱས་ཀྱི་གོ་འཕང་དོན་དུ་
གཉེར་ནས་ཐེག་ཆེན་གྱི་ཆོས་རྣམ་དག་ཞིག་སྒྲུབ་ན། ཕྱི་མའི་དོན་འགྲུབ་པའི་ཞར་ལ་
ཚེ་འདིར་ཡང་བདེ་བར་གནས་པ་དང་དཀར་ཕྱོགས་ཀྱིས་བསྲུང་བ། སངས་རྒྱས་
རྣམས་ཀྱིས་བུ་གཅིག་པར་དགོངས་པ་སོགས་ཀྱིས་བགེགས་དང་ལོག་འདྲེན་གྱིས་
གླགས་མི་རྙེད་པར་འགྱུར་བ་ཡིན། དཔུང་བཟང་གི་རྒྱུད་ལས། དཔེར་ན་སྐྱེས་བུ་ལ་
ལ་འབྲས་བུའི་ཕྱིར། །ས་ལུ་བསྐྱེད་ཀྱི་སོག་མའི་ཕྱིར་མིན་ཡང་། །ས་ལུ་རྙེད་ནས་
བསྒྲིམ་པ་མེད་པར་ནི། །སོག་མའི་ཕུང་བོ་ཞར་ལ་འབྱུང་བ་བཞིན། །དེ་བཞིན་བྱང་
ཆུབ་འབྲས་ བུ་ འདོད་ པའི་ ཕྱིར། ། བསོད་ ནམས་ སྒྲུབ་ ཀྱི་ ལོངས་ སྤྱོད་ ཕྱིར་ མིན་
ཡང་། །སོག་མའི་ཕུང་བོ་དག་དང་མཚུངས་པ་ནི། །མ་བསྒྲིམ་བཞིན་དུ་མི་ཡིས་
ལོངས་སྤྱོད་འགྲུབ། ། ཅེས་གསུངས་པ་དང་། གསང་བ་སྤྱི་རྒྱུད་ལས། ལ་ལ་
294



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
གསང་སྔགས་སྒྲུབ་དོན་གཉེར། །འདི་ན་དཀྱིལ་འཁོར་འཇུག་པར་བྱེད། །བསོད་
ནམས་འདོད་པས་དེ་ལས་གཞན། །གཞན་དག་འཇིག་རྟེན་གཞན་དོན་གཉེར། །
དད་པ་མང་དུ་བྱེད་པ་ཡི། །བློ་ལྡན་དཀྱིལ་འཁོར་འཇུག་བྱ་ཡི། །ཚེ་འདིའི་འབྲས་བུ་
འདོད་མི་བྱ། ། ཚེ་ འདི་ འདོད་ པར་ གྱུར་ པ་ ལ། ། འཇིག་ རྟེན་ ཕ་ རོལ་དོན་ མི་
འགྱུར། །འཇིག་རྟེན་ཕ་རོལ་དོན་ གཉེར་བས། །འཇིག་རྟེན་འདི་ཡི་འབྲས་བུ་
རྒྱས། ། ཞེས་སོ། །
གཉིས་པ་ནང་དབང་བསྐུར་བ་ལ། དཔེར་ན་འཁོར་ལོས་སྒྱུར་བའི་རྒྱལ་ཚབ་
ཏུ་དབང་བསྐུར་བ་ལ་རིགས་ཀྱི་སྲས་སུ་བསྐྲུན་པ་ཞིག་དགོས་པ་དང་འདྲ་བར། རྡོ་རྗེ་
སློབ་དཔོན་གྱི་ཆོས་ཀྱི་སྲིད་ལ་དབང་བསྐུར་བའི་ཆེད་དུ་ནང་དབང་བསྐུར་ཏེ་སློབ་མ་
རང་གི་རིགས་སྲས་སུ་བསྐྲུན་པ་ཡིན་ཞེས་རྒྱུད་མང་བོར་འབྱུང་བ་ནི། མི་ཏྲའི་དཀྱིལ་
ཆོག་ཏུ། ནང་དབང་ལ་སློབ་མ་བུར་བྱ་བ་ཞེས་པའི་ཐ་སྙད་བྱུང་བ་དང་མཐུན། བདེ་
མཆོག་རྩ་རྒྱུད་དུ། བུ་མཛེས་དེ་རྣམས་གདོང་ལ་ནི། ། ཞེས་པའི་ཐད་ཀྱི་སྦས་དོན་
ཀུན་གསལ་དུ། སྟ་གོན་གྱི་སྐབས་སུ་བུར་བྱས་པས་ན། བུ་སྟེ་མཛེས་པ་ཡིད་དུ་འོང་
བ་ཡོལ་བའི་ཕྱི་རོལ་ཏུ་འཁོད་པ་དེ་རྣམས་ཞེས་པའི་ཁུངས་དང་ཡང་འབྲེལ་བ་ཡིན།
པཎ་ཆེན་བློ་བཟང་ཆོས་ཀྱི་རྒྱལ་མཚན་གྱི་གསུང་རྒྱུན་སྐྱིད་ཤོད་པའི་འཇིགས་བྱེད་
དབང་ཊཱིཀ་སོགས་སུ་གསུངས་པ་དང་། ཕྲེང་བ་ལས་གསུངས་པ་ལྟར། རང་གཙོ་བོ་
ཡབ་ཡུམ་དུ་གསལ་བའི་ཐུགས་ཀ་ནས་འོད་ཟེར་ལྕགས་ཀྱུ་ལྟ་བུ་སྤྲོས་ཏེ། སློབ་མ་
རྣམས་རེ་རེ་ནས་དྲངས། རང་གི་ཁ་ནས་ཞུགས་པ་བདེ་བ་ཆེན་པོའི་རང་བཞིན་ནི་
བྱང་ཆུབ་ཀྱི་སེམས་སུ་ཞུ་བ་རྡོ་རྗེའི་ལམ་ནས་ཐོན། ཡུམ་གྱི་པདྨར་གནས་པ་སྐད་ཅིག་
གིས་དཔལ་རྡོ་རྗེ་འཇིགས་བྱེད་སྐུ་མདོག་སྔོན་པོ་ཞལ་གཅིག་ཕྱག་གཉིས་པ་ཐལ་མོ་
སྦྱོར་བའི་རྣམ་པ་ཅན་དུ་གྱུར་པ་དང་། སླར་ཡང་རང་གི་ཐུགས་ཀའི་འོད་ཟེར་གྱིས་
295



༄༅ །
རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རིགས་ལྔ་ཡབ་ཡུམ་དཔག་ཏུ་མེད་པ་སྤྱན་དྲངས། རང་གི་ཞལ་ནས་ཞུགས། དེ་
རྣམས་ཀྱང་འདོད་ཆགས་ཆེན་པོས་བྱང་ཆུབ་ཀྱི་སེམས་སུ་མེར་གྱིས་ཞུ་བ་རྡོ་རྗེ་ལམ་
ནས་བབས་པས། སློབ་མ་ཡུམ་གྱི་པདྨར་གནས་པ་རྣམས་ཀྱི་སྤྱི་བོ་ནས་དབང་བསྐུར།
སློབ་མ་ཡུམ་གྱི་པདྨ་ནས་ཕྱུང་སྟེ་རང་གནས་དཀྱིལ་འཁོར་གྱི་ཤར་སྒོར་བཞག་པའི་
མོས་པ་མཛོད་ཅིག འདིའི་སྐབས་བླ་མ་རང་ཉིད་ཀྱིས་དམིགས་པ་དེ་དག་བརྟན་པོ་
བྱེད་པ་གལ་ཆེ་བར་གསུངས་ཡོད། རང་གཙོ་བོའི་ང་རྒྱལ་གྱིས་ནང་དབང་བསྐུར་བར་
ཟུང་འཇུག་གསལ་བ་ལས་གསུངས། སློབ་མ་གཙོ་བོ་ཞལ་གཅིག་ཕྱག་གཉིས་པའི་
རྣམ་པར་བསྐྱེད་པ་ལྭ་བ་བས་གསུངས། ཡུམ་གྱི་པདྨ་ནས་ཕྱུང་སྟེ་རང་གནས་སུ་
འཁོད་པ་ལ། ངོར་ལུགས་པས་དབང་གྲལ་ལ་བྱེད་པ་ཡོད་ཀྱང་། ཤར་སྒོར་འཁོད་པ་
དཀྱིལ་ཆོག་རྡོ་རྗེ་འཕྲེང་བར་གསུངས། ཐལ་མོ་སྦྱར་བར་སྐྱིད་ཤོད་པས་གསུངས།
གསོལ་བ་གདབ་པ་འདིར་བཞག་ཀྱང་ཆོག ཡང་ན། སྔགས་ལ་མོས་པ་བརྟན་པོ་
འཛིན་དུ་གཞུག་པ་ནི། བུ་ཚུར་ཤོག་ཅིག་ཐེག་ཆེན་པོ། །གསང་སྔགས་སྤྱོད་ཚུལ་ཆོ་
ག་ནི། །ཁྱོད་ལ་ཡང་དག་བསྟན་པར་བྱ། །ཁྱོད་ནི་ཚུལ་ཆེན་སྣོད་ཡིན་གྱི། །དུས་
གསུམ་འབྱུང་བའི་སངས་རྒྱས་རྣམས། །རྡོ་རྗེ་སྔགས་ཀྱི་མཐུ་ཡིས་ནི། །ཡེ་ཤེས་
མཉམ་མེད་ཡང་དག་བརྙེས། །གསང་སྔགས་སྦྱོར་བ་མཉམ་མེད་པ། །གང་གི་ཤཱཀྱ་
སེང་གེ་སོགས། །མཆོག་རྣམས་ཀྱིས་ནི་བདུད་ཀྱི་སྡེ། །མི་བཟད་ཆེན་པོ་སྟོབས་ཆེན་
བཅོམ། །འཇིག་རྟེན་རྗེས་འཇུག་རྟོགས་ནས་ནི། །འཁོར་ལོ་བསྐོར་ནས་མྱ་ངན་
འདས། །དེ་ནས་ཀུན་མཁྱེན་ཐོབ་བྱའི་ཕྱིར། །བུ་ཡིས་བློ་གྲོས་འདི་གྱིས་ཤིག །
ཅེས་སྤྱིར་ཐེག་ཆེན་གྱི་རིགས་དང་ལྡན་པ་ལ་རིགས་ཀྱི་བུ་ཞེས་བརྗོད་པ་ལྟར། གསང་
སྔགས་ཐུན་མོང་མ་ཡིན་པའི་རིགས་དང་ལྡན་པར་མ་ཟད། ནང་དབང་གི་སྐབས་སུ་
རང་རིགས་ཀྱི་སྲས་སུ་བསྐྲུན་པས་ན་བུ་ཞེས་སློབ་མ་ལ་འབོད་པ་ཡིན། སློབ་མ་རྣམས་
296



A
-,
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ཀྱིས་ཀྱང་རང་རང་ལ་བླ་མས་བོས་བྱུང་སྙམ་པའི་མོས་པ་བྱས། སླར་སྲས་ཀྱི་ཐུ་བོར་
འགྱུར་བའི་རྟེན་འབྲེལ་ཡོད་གསུངས། ཐེག་པ་ནི་བགྲོད་པའམ་འགྲོ་བ་ཡིན་ལ། དེ་
ལའང་འདིར་འགྲོ་བ་འབྲས་བུ་དང༌། འདིས་འགྲོ་བ་ལམ་གཉིས་ཏེ། འགྲོ་བ་མཐར་
ཐུག་གི་འབྲས་བུ་དེར་བགྲོད་པར་བྱེད། ཐེག་ཆེན་གསང་སྔགས་ཀྱི་སྤྱོད་པ་བསླབ་
ཚུལ་གྱི་ཆོ་ག་སྟེ། ཐབས་ནི་ཁྱོད་ལ་ཡང་དག་པར་བསྟན་པར་བྱ། ཅིའི་ཕྱིར་ཞེ་ན། །
ཁྱོད་ནི་ཚུལ་ཆེན་ཏེ་ལམ་མཆོག་དང་ཆེན་པོར་གྱུར་པའི་གསང་སྔགས་ཀྱི་སྣོད་ཡིན་
པའི་རྒྱུ་མཚན་གྱིས་ཡིན། དེ་ཡང་ལམ་དེ་མཆོག་ཡིན་པའི་རྒྱུ་མཚན་ནི། དུས་གསུམ་
གྱི་སངས་རྒྱས་ཐམས་ཅད་རིགས་དྲུག་ཏུ་འདུ། རྣམ་སྣང་དང་རིན་འབྱུང་སྐུ་རྡོ་རྗེ།
འོད་དཔག་མེད་དང་དོན་གྲུབ་གསུང་རྡོ་རྗེ། མི་བསྐྱོད་པ་དང་རིགས་དྲུག་པ་ཐུགས་
རྡོ་རྗེར་འདུ། སྐུ་གསུང་ཐུགས་ཀྱི་རྡོ་རྗེ་ཅན་གསུམ་དང་ངོ་བོ་དབྱེར་མེད་པའི་དུས་
གསུམ་གྱི་སངས་རྒྱས་རྣམས་ནི། རྡོ་རྗེ་ཐེག་པ་གསང་སྔགས་ཀྱི་མཐུས། ཤེས་བྱ་
ཐམས་ཅད་མཁྱེན་པའི་ཡེ་ཤེས་མཉམ་པ་མེད་པ་ཡང་དག་པ་ཞིག་བརྙེས་པ་ཡིན་
ནོ། ། གསང་སྔགས་སྦྱོར་བ་ཞེས་སྔགས་ཀྱི་དོན་ནི། འདུས་པའི་རྒྱུད་ཕྱི་མ་ལས།
དབང་བོ་དང་ནི་ཡུལ་རྣམས་ཀྱི། །རྐྱེན་གྱིས་གང་དང་གང་བྱུང་ཡིད། །ཡིད་དེ་མན་
ཞེས་བྱ་བར་བཤད། །ཏྲ་ནི་སྐྱོབ་པར་བྱེད་པའི་དོན། ། ཞེས་སྐད་དོད་མནྡཱ་ཡིད།
ཏྲ་ཡ་སྐྱོབ་པར་བྱེད་པ་ལ་འཇུག དེའང་དབང་བོ་དང་ཡུལ་རྣམས་ལ་བརྟེན་ནས་ཐ་
མལ་གྱི་སྣང་བ་དང་ཞེན་པ་འབྱུང་བའི་ཡིད་དེ་དག་པའི་སྣང་ཞེན་གྱིས་སྐྱོབ་པར་བྱེད་
པས་ན་སྔགས་ཞེས་བྱའོ། ། རྡོ་རྗེ་ཐེག་པའི་དོན་ཡང་། སྙིམ་པའི་མེ་ཏོག་ལས། རྡོ་
རྗེ་ཐེག་པ་ཞེས་བྱ་བ་ནི། ཐེག་པ་ཆེན་པོ་མ་ལུས་པ་བསྡུས་པ་ནི་ཕ་རོལ་ཏུ་ཕྱིན་པ་དྲུག་
ཡིན་ལ། དེ་རྣམས་བསྡུས་པ་ནི་ཐབས་དང་ཤེས་རབ་ཡིན་ཞིང༌། དེ་དག་བསྡུས་པ་རོ་
གཅིག་པ་དེ་ནི་བྱང་ཆུབ་ཀྱི་སེམས་ཡིན་ཏེ། དེའང་རྡོ་རྗེ་སེམས་དཔའི་ཏིང་ངེ་འཛིན་
ན
བ་
་་
297



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཡིན་ལ་དེ་ཉིད་ནི་རྡོ་རྗེ་ཡིན་ནོ། ། རྡོ་རྗེ་ཡང་ཡིན་ལ། ཐེག་པའང་ཡིན་པས་རྡོ་རྗེ་
ཐེག་པ་སྟེ་སྔགས་ཀྱི་ཐེག་པ་ཞེས་བྱ་བའི་དོན་ནོ། ཞེས་གསུངས་པ་ལྟར། ཐབས་ལྷའི་
སྐུ་དང་ཤེས་རབ་སྟོང་བ་ཉིད་གཉིས་བློ་ངོར་ཟུང་དུ་འཇུག་པའི་ཟབ་གསལ་གཉིས་
མེད་ཀྱི་རྣལ་འབྱོར་ནི། རྡོ་རྗེ་ལྟར་མི་ཕྱེད་པ་ཡིན་ལ། དེ་ཉིད་ཐེག་པའང་ཡིན་པས་
རྡོ་རྗེ་ཐེག་པ་ཞེས་བཤད་ལ། བླ་མེད་ཁོ་ནའི་དབང་དུ་བྱས་ན། རྣམ་ཀུན་མཆོག་
ལྡན་གྱི་སྟོང་ཉིད་དང་། མཆོག་ཏུ་མི་འགྱུར་བའི་བདེ་བ་ཆེན་པོ་གཉིས་ཟུང་དུ་འཇུག་
པ་ནི་རྡོ་རྗེ་ལྟར་མི་ཕྱེད་པས་ན་རྡོ་རྗེ་དང་དེ་ཉིད་ཐེག་པའང་ཡིན་པས་རྡོ་རྗེ་ཐེག་པ་
ཞེས་གསུངས། སངས་རྒྱས་ཐམས་ཅད་རིགས་དྲུག་གི་ངོ་བོར་སངས་རྒྱས་དགོས་ན་
རྣམ་སྣང་ལ་སོགས་པའི་རིགས་ཉི་ཚེ་བའི་སངས་རྒྱས་རྣམས། རྡོ་རྗེ་གསུམ་དབྱེར་
མེད་པའི་རིགས་དྲུག་པ་རྡོ་རྗེ་འཆང་ཡིན་པར་ཁས་ལེན་ནམ་ཞེ་ན། དེ་ལྟར་ཁས་མི་
ལེན་མོད། དེ་ཐམས་ཅད་ལོངས་སྐུར་སངས་རྒྱས་པའི་ལོངས་སྐུ་ལ་རིགས་དྲུག་པ་ཁོ་
ནས་ཁྱབ་པ་ཡིན་པས་རིགས་ཉི་ཚེ་བ་རྣམས་ཀྱང་རིགས་དྲུག་པའི་ངོ་བོར་སངས་རྒྱས་
པར་འདོད་དགོས། འོ་ན་ཕར་ཕྱིན་ཐེག་པ་ནས་བཤད་པའི་ཤཱཀྱ་སེངྒེ་སོགས་སྔགས་
ལ་བརྟེན་ནས་ཡེ་ཤེས་བརྙེས་པ་ཡིན་ནམ་ཞེ་ན། དེའང་ཡིན་ཏེ། གསང་སྔགས་ཀྱི་
སྦྱོར་བ་སྟེ། ཐབས་མཁས་པ་ཕར་ཕྱིན་གྱི་ཐེག་པ་མན་ཆད་ཀྱི་ལམ་གཞན་གང་དང་
ཡང་མཉམ་པ་མེད་པ་གང་གི་མཐུས། སྟོན་པ་ཤཱཀྱ་ཐུབ་པ་སོགས་མཆོག་གི་སྤྲུལ་སྐུ་
རྣམས་ཀྱིས་ཀྱང་། འཚང་རྒྱ་བ་ལ་བར་དུ་གཅོད་པའི་གཉིས་སྣང་ཕྲ་མོའི་བར་ཆད་ཀྱི་
ཚོགས་དེ། ལམ་གཞན་གང་གིས་ཀྱང་བཟློག་མི་ནུས་པས། མི་བཟད་ཆེན་པོ་སྟོབས་
ཆེན་པོ་བདུད་ཀྱི་སྡེ་རྣམས་བཅོམ་ནས། འཇིག་རྟེན་པ་རྣམས་རང་གི་རྗེས་སུ་འཇུག་
ནུས་པའི་སྐལ་བ་ཡོད་པར་གཟིགས་ཏེ་རྟོགས་པས། སྔགས་ཀྱི་ཆོས་འཁོར་བསྐོར་
ནས་མྱ་ངན་ལས་འདས་པའི་ཚུལ་བསྟན་པ་ཡིན། འཚང་རྒྱ་བ་ལ་སྔགས་ལམ་ངེས་
298



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
པར་དགོས་པའི་རྒྱུ་མཚན་དེ་བས་ན། ཀུན་མཁྱེན་ཡེ་ཤེས་ཐོབ་པར་བྱ་བའི་ཕྱིར་དུ།
བུ་ཡིས་སྔགས་ལམ་ལ་ཕྱིར་མི་ལྡོག་པའི་དད་པ་བརྟན་པོས་བློ་གྲོས་འདི་དང་མི་འབྲལ་
བར་གྱིས་ཤིག ཅེས་སྔགས་ཀྱི་ཕན་ཡོན་བཤད་ནས་འདི་ལས་ཡིད་གཞན་དུ་མི་
འགྱུར་བའི་མོས་པ་ཤིན་ཏུ་བརྟན་པོ་དགོས་ཞེས་གདམས་པ་ཡིན། །
དེ་ལྟར་འཚང་རྒྱ་བ་ལ་མཐར་ངེས་པར་སྔགས་ལམ་ལ་འཇུག་དགོས་ཏེ། སྟོན་
པ་དང་རྒྱུད་གཅིག་གྱུར་པའི་བྱང་སེམས་ས་བཅུ་བ་ལ་ཕར་ཕྱིན་ཐེག་པའི་ལམ་གྱི་
མཐར། ཐིག་ལེ་མཆོག་མ་ལ་བརྟེན་ཏེ་དབང་གསུམ་པ་དངོས་དབང་དུ་བསྐུར་བའི་
སྒོ་ནས་སྔགས་ལམ་དུ་འཇུག་པར་གསུངས་པ་དང་། དེ་ཡང་སྔགས་ལུགས་ལ་སྔོན་
བསྐལ་བ་དཔག་ཏུ་མེད་པའི་སྔ་རོལ་ནས་སངས་རྒྱས་ཟིན་ཀྱང༌། འཛམ་བུ་གླིང་དུ་
སངས་རྒྱས་ཚུལ་བསྟན་པ་ཙམ་ཡིན་པ་རིམ་ལྔར་བཤད་པའང་། ཚུལ་བསྟན་དེའི་
དབང་དུ་བྱས་པ་ཡིན་མོད་ཀྱང་། ཕར་ཕྱིན་ཐེག་པའི་བྱང་སེམས་གསར་དུ་འཚང་རྒྱ་
བ་ལ་དེ་ལྟ་བུ་དགོས་ཤིང་། འཚང་རྒྱ་བ་ངེས་པར་སྔགས་ལ་རག་ལས་པ་ཤེས་པའི་
ཕྱིར་དུ་ཚུལ་དེ་ལྟར་བསྟན་པ་ཡིན། རྒྱུད་རྡོ་རྗེ་རྩེ་མོར། འོག་མིན་གྱི་རྟེན་ཅན་གྱི་
བྱང་སེམས་ཕར་ཕྱིན་ཐེག་པའི་ས་བཅུ་བའི་བར་དུ་བགྲོད་པའི་མཐར་རྒྱལ་བ་རྣམས་
ཀྱིས་བསྐུལ་ནས་དབང་བསྐུར་བ་དང་། མངོན་བྱང་ལྔའི་དོན་ལྷར་བསྒོམ་དུ་བཅུག་
ནས་སངས་རྒྱས་པར་གསུངས་པ་ནི། ཚུལ་བསྟན་ཙམ་མ་ཡིན་པར་དང་བོར་སངས་
རྒྱས་ཚུལ་གྱི་དབང་དུ་བྱས་ནས་གསུངས་པ་ཡིན། འོན་ཀྱང་ཁ་ཅིག་གིས་ཕར་ཕྱིན་
ཐེག་པར། རང་ལམ་ཁོ་ནས་འཚང་རྒྱ་ཚུལ་མ་གཏོགས་མཐར་ལམ་གཞན་པ་སྣོན་
དགོས་པའི་རྒྱུ་མཚན་ཟུར་ཙམ་ཡང་མ་བཤད་དེ། དཔེར་ན། སྟོན་དང་བསེ་རུའི་
བྱང་ཆུབ་པ། །བསམ་གཏན་མཐའ་རྟེན་གཅིག་ལ་ཀུན། ། ཞེས་པ་ལྟར་ཡིན་ཟེར་
ན། དེ་ཡང་རྒྱུ་མཚན་མ་ངེས་ཏེ། ཐེག་དམན་གྱི་སྡེ་སྣོད་ལས། ཉན་རང་གི་བྱང་
299



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཆུབ་ཐོབ་ནས་མཐར་ངེས་པར་ཐེག་ཆེན་ལ་འཇུག་དགོས་ཞེས་མ་གསུངས་པའི་ཕྱིར་
ཟེར་རུང༌། འཚང་རྒྱ་བ་ལ་སྔགས་ལམ་ངེས་པར་དགོས་པ་རིགས་པས་འགྲུབ་པར་
གསུངས་ཡོད། ཕར་ཕྱིན་ཐེག་པ་ནས་བཤད་པའི་སངས་རྒྱས་འཕགས་པའི་ཐུགས་
རྒྱུད་ལ་བདེ་ཆེན་གྱི་ཡེ་ཤེས་སོགས་སྔགས་ཀྱི་ཐུན་མོང་མ་ཡིན་པའི་སྤངས་རྟོགས་ཀྱི་
རིགས་ཡོད་པ་གང་ཞིག ཡོན་ཏན་དེ་དག་སློབ་ལམ་དུ་རང་དང་མཐུན་པའི་ལམ་
སྒོམ་སྟོབས་ཀྱིས་སྒྲུབ་དགོས་པའི་ཕྱིར། རྟགས་དང་བོ་གྲུབ་སྟེ། ཕར་ཕྱིན་ཐེག་པ་
ནས་བཤད་པའི་སངས་རྒྱས་ཀྱི་ཐུགས་རྒྱུད་ལ་སྔགས་ཀྱི་ཐུན་མོང་མ་ཡིན་པའི་ཡོན་
ཏན་གྱི་རིགས་མེད་ན། སྔགས་རང་ལམ་གྱིས་སངས་རྒྱས་པའི་སངས་རྒྱས་དང་། དེ་
གཉིས་སྤངས་རྟོགས་ཀྱི་ཁྱད་པར་ཡོད་དགོས་པ་ལ་དེ་མེད་པའི་ཕྱིར་ཏེ། མདོ་སྔགས་
གཉིས་ཀྱི་ལམ་གྱི་ཐོབ་བྱའི་འབྲས་བུ་དོན་གཅིག་པར་གསུངས་པའི་ཕྱིར། རྟགས་
གཉིས་པ་ཡང་གྲུབ་སྟེ། ཕར་ཕྱིན་ཐེག་པར་སངས་རྒྱས་ཀྱི་ཟག་མེད་ཡེ་ཤེས་སྡེ་ཚན་
ཉེར་གཅིག་སོགས་ཐོབ་པ་ལ། སློབ་ལམ་དུ་དེ་དག་གི་རྟོགས་རིགས་སུ་གནས་པའི་
ལམ་གྱི་དམིགས་རྣམ་གོ་རིམ་བཞིན་སྒོམ་པར་བྱེད་པའི་རྣམ་རྫོགས་སྦྱོར་བ་དང༌། དེ་
འདྲའི་ལམ་ལ་དབང་ཐོབ་པ་རྩེ་སྦྱོར། དེ་འདྲའི་ལམ་ལ་བརྟན་པ་ཐོབ་བྱེད་མཐར་
གྱིས་སྦྱོར་བ། སྐད་ཅིག་མ་གཅིག་ལ་ལམ་གྱི་རྣམ་པ་དེ་དག་གོ་རིམ་མ་འཆོལ་བར་
སྒོམ་ནུས་པའི་སྐད་ཅིག་སྦྱོར་བའི་བར་རིམ་གྱིས་བསྒོམ་དགོས་པར་གསུངས་པས།
ཕར་ཕྱིན་ཐེག་པ་དང་ཐུན་མོང་བའི་སྤངས་རྟོགས་རྣམས་སློབ་ལམ་རང་དང་རིགས་
མཐུན་གྱིས་སྐྱེ་དགོས་ཤིང་། དེས་ན་སྔགས་ཀྱི་ཐུན་མོང་མ་ཡིན་པའི་ཡོན་ཏན་རྣམས་
ལ་དེ་ལྟར་བསྐྱེད་མི་དགོས་པའི་རྒྱུ་མཚན་མེད་པའི་ཕྱིར། གལ་ཏེ་སྔགས་ཀྱི་དེ་དག་ལ་
ཡང་རང་དང་རིགས་མཐུན་གྱི་ལམ་སྒོམ་པ་སྔོན་དུ་འགྲོ་དགོས་ན། ཕར་ཕྱིན་ཐེག་
པར་དེ་འདྲའི་ལམ་མ་བཤད་པས་སྔགས་ཀྱི་ལམ་ལ་ཞུགས་པ་ལས་འོས་མེད་དོ། །
ཤུ་
ད
300



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
གཞན་ཡང་ཕར་ཕྱིན་ཐེག་པ་ནས་བཤད་པའི་ལོངས་སྐུ་དེ་ཁ་སྦྱོར་བདུན་ལྡན་གྱི་
གཟུགས་སྐུ་མཐར་ཐུག་ཨེ་ཡིན། མིན་ཟེར་ན། སྔགས་ལུགས་ཀྱི་རྡོ་རྗེ་འཆང་ལས་
དམན་པར་འགྱུར་ལ། ཡིན་ཟེར་ན། དེ་འདྲའི་གཟུགས་སྐུ་དེ་སྨིན་བྱེད་ཀྱི་དབང་
བཞི་བ་མ་བསྐུར་ཞིང༌། གྲོལ་བྱེད་སློབ་ལམ་གྱི་དབང་བཞི་བ་ཉམས་སུ་མ་བླངས་པར་
གྲུབ་པ་ཡིན་པས། རྒྱུ་མེད་པའི་འབྲས་བུ་སྐྱེ་བར་ཐལ་བའི་སྐྱོན་འབྱུང་། ཡང་ཕར་
ཕྱིན་ཐེག་པ་ནས་བཤད་པའི་ལོངས་སྐུས་གསང་སྔགས་བླ་མེད་ཀྱི་ཆོས་ཀྱི་འཁོར་ལོ་
བསྐོར་རམ་མི་བསྐོར། མི་བསྐོར་ན་ཐེག་ཆེན་གྱི་རིགས་ཅན་དབང་བོ་རྣོན་པོ་རྣམས་
ཀྱི་དོན་དུ་འགྱུར་བའི་ཆོས་སྟོན་མི་ནུས་པ་དང་། ཐེག་ཆེན་གྱི་ཆོས་ཀྱི་མཆོག་སྔགས་
བླ་མེད་ལ་རྫོགས་པར་ལོངས་མི་སྤྱོད་པའི་ལོངས་སྐུ་ཡོད་པར་ཐལ་བར་འགྱུར། བསྐོར་
ན་དོན་རྣམས་རང་རྒྱུད་ལ་མངོན་དུ་གྱུར་ནས་བསྐོར་རམ་མ་གྱུར་པར་བསྐོར། མ་
གྱུར་པར་བསྐོར་ཟེར་ན། སྐྱེ་བོ་ཐ་མལ་བའི་ཆོས་སྟོན་ཚུལ་དང་ཁྱད་མེད་དུ་འགྱུར་ལ།
སྔ་མ་ལྟར་ན། རིགས་མཐུན་གྱི་རྒྱུ་སྔོན་དུ་སོང་མ་སོང་གི་དཔྱད་པ་བྱེད་ཚུལ་གྱིས་
འགྲུབ། ཕར་ཕྱིན་ཐེག་པའི་རང་ལམ་ཁོ་ན་ལ་བརྟེན་ནས་འཚང་རྒྱ་བར་མི་ནུས་ཏེ།
འབྲས་བུའི་གཟུགས་སྐུ་དང་ཆོས་སྐུ་གཉིས་འགྲུབ་པ་ལ། དེ་གཉིས་ཀྱི་ཉེར་ལེན་གྱི་རྒྱུ་
ཚང་བ་སྔོན་དུ་བསྒྲུབ་དགོས་པའི་ཕྱིར། ཡང་བཤད་ན། ཕར་ཕྱིན་ཐེག་པའི་རང་
ལམ་ཁོ་ན་ལ་བརྟེན་ནས་འཚང་རྒྱ་མི་ནུས་ཏེ། འབྲས་བུའི་གཟུགས་སྐུ་དང་ཆོས་སྐུ་
གཉིས་འགྲུབ་པ་ལ་དེ་གཉིས་ཀྱི་ཉེར་ལེན་གྱི་རྒྱུ་ཚང་བ་སྔོན་དུ་བསྒྲུབ་དགོས་པ་ལ།
ཕར་ཕྱིན་ཐེག་པའི་ལམ་ཙམ་གྱིས་གཟུགས་སྐུ་དང་རྣམ་པ་མཐུན་པའི་ཉེར་ལེན་གྱི་
རྒྱུའང་སྒྲུབ་མི་ནུས། ཆོས་སྐུ་དང་རྣམ་པ་མཐུན་པའི་ཉེར་ལེན་གྱི་རྒྱུ་ཐུན་མོང་མ་ཡིན་
པའང་སྒྲུབ་མི་ནུས་པའི་ཕྱིར། དང་པོ་གྲུབ་སྟེ། ཕར་ཕྱིན་ཐེག་པའི་ལུགས་ལ་མ་རིག་
བག་ཆགས་ཀྱི་ས་དང་། ཟག་མེད་ཀྱི་ལས་ལ་བརྟེན་ནས་བྱུང་བའི་ཡིད་ཀྱི་རང་བཞིན་
301



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གྱི་ལུས་སློབ་ལམ་ནས་འགྲུབ་ལ། དེ་ཉིད་ཀྱི་རྒྱུན་ཇེ་བཟང་དུ་སོང་སྟེ་མཐར་བྱང་
སེམས་རྒྱུན་མཐའ་བའི་ཡིད་ལུས་དེའི་རིགས་འདྲའི་རྒྱུན་སྐད་ཅིག་ཕྱི་མ་སངས་རྒྱས་
ཀྱི་གཟུགས་སྐུར་འགྱུར་བ་ཙམ་འདོད་ཀྱང་། དེས་གཟུགས་སྐུའི་རིགས་འདྲའི་རྒྱུ་
ཐུན་མོང་མ་ཡིན་པ་བྱེད་མི་ནུས་པའི་ཕྱིར་ཏེ། གཟུགས་སྐུ་ནི་རང་དང་ཚོགས་པ་
གཅིག་པའི་ཡེ་ཤེས་དང་ངོ་བོ་དབྱེར་མེད་ཅིང་། ཡེ་ཤེས་དེའི་རང་བཞིན་ཡིན་པ་ཕར་
ཕྱིན་ཐེག་པའི་ལུགས་ལའང་འདྲ་སྟེ། དེ་འདྲའི་ཡིད་ལུས་དེ་ཤེས་སྒྲིབ་ལས་གྲོལ་བའི་
ཡེ་ཤེས་དང་ངོ་བོ་དབྱེར་མེད་པའི་ཚོགས་པ་གཅིག་པར་འགྱུར་མི་རུང་བའི་ཕྱིར་ཏེ།
ཡིད་ལུས་དེ་མ་རིག་བག་ཆགས་ཀྱི་ས་ཤེས་སྒྲིབ་ལས་བྱུང་བས་རྒྱུ་མ་དག་པས་བསྐྱེད་
པ་ཡིན་ལ། མ་དག་པ་དེ་རང་སྒྲིབ་པ་ཐམས་ཅད་ལས་གྲོལ་བའི་སངས་རྒྱས་ཀྱི་ཡེ་
ཤེས་གཉིས་ངོ་བོ་དབྱེར་མི་ཕྱེད་པར་འགྲོ་ཐབས་མེད་པའི་ཕྱིར། དཔེར་ན། ལྕགས་
དང་གསེར་ཇི་ཙམ་བསྲེས་ཀྱང་ངོ་བོ་དབྱེར་མེད་དུ་འདྲེས་མི་རུང་བ་བཞིན་ཡིན། དེ་
ལྟར་ཡེ་ཤེས་དང་ངོ་བོ་ཐ་དད་པས་གཟུགས་སྐུའི་རིགས་འདྲའི་རྒྱུ་བྱེད་མི་ནུས་པར་མ་
ཟད། ཕར་ཕྱིན་ཐེག་པའི་རང་ལམ་དང༌། སྔགས་ལམ་གཉིས་ལ། མཉམ་བཞག་ཡེ་
ཤེས་ཀྱི་སྟེང་ན་དེ་དང་ངོ་བོ་གཅིག་པའི་གཟུགས་སྐུའི་རིགས་འདྲའི་རྒྱུ་ཐུན་མོང་མ་
ཡིན་པ་ཡོད་མེད་ཀྱི་ཁྱད་པར་ཡང་འཐད་དེ། སྔ་མ་ལ་ས་བརྒྱད་པའི་མཉམ་བཞག་ཡེ་
ཤེས་སོགས་ཀྱི་གནས་སྐབས་སུ་ཆོས་སྐུའི་རྒྱུ་ཡེ་ཤེས་ཀྱི་ཚོགས་ཡོད་ཀྱང་། མཉམ་
བཞག་དེ་ཙམ་གྱིས་གཟུགས་སྐུ་འགྲུབ་མི་ནུས་པས། གཟུགས་སྐུའི་རྒྱུར་རྗེས་ཐོབ་ཏུ་
བསོད་ནམས་ཀྱི་ཚོགས་གསོག་པ་ལ་བསྐུལ་བ། ས་བཅུ་བའི་མདོ་དང་། དཔལ་ལྡན་
ཟླ་བས། རྒྱལ་བ་རྣམས་ཀྱི་འགོག་ལས་སློང་བར་མཛད། ། ཅེས་གསུངས་པ་ལྟར་
ཡིན་པས་མཉམ་བཞག་ཡེ་ཤེས་དང་ངོ་བོ་གཅིག་པའི་གཟུགས་སྐུའི་རིགས་འདྲའི་རྒྱུ་
ཐུན་མོང་མ་ཡིན་པ་མེད་ པར་ འགྲུབ་ལ། སྔགས་ལམ་ ལ་ རྟོགས་པ་མཐོན་པོར་
302



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ། །
བསླེབས་པའི་སྐབས་ཤིག་ནས་བདེ་སྟོང་གི་ཏིང་ངེ་འཛིན་གྱི་མཉམ་བཞག་ཁོ་ན་ཆིག་
དྲིལ་གྱིས་སྦྱངས་པ་མ་གཏོགས། སྐུ་གཟུགས་བཞེངས་པ། ཕྱག་སྐོར་བཟླས་བརྗོད་
སོགས་རྗེས་ཐོབ་ཏུ་བསོད་ནམས་ཀྱི་ཚོགས་གསོག་པ་ཆེད་དུ་གཉེར་ནས་བཀག་པ་ནི།
དཀྱིལ་འཁོར་ལ་སོགས་ལུས་ཀྱི་ལས། །རྨི་ལམ་དུ་ཡང་མི་བྱ་འོ། ། ཞེས་དང་།
བརྟག་གཉིས་ལས། སྟོང་ཉིད་སྙིང་རྗེ་དབྱེར་མེད་པ། །བྱང་ཆུབ་སེམས་ཞེས་རབ་ཏུ་
བརྗོད། ། ཅེས་སོགས་གསུངས་པ་ལྟར། དང་བོ་ལྷན་སྐྱེས་ཀྱི་ཡེ་ཤེས་དེ་ཉིད་སྐྱོབ་
པས་ངེས་དོན་གྱི་སྔགས་དང༌། གཉིས་པ་ཁ་ན་མ་ཐོ་བ་དང་བྲལ་ཞིང་ཉེས་སྤྱོད་
འགོག་པས་དཀའ་ཐུབ་དང༌། གསུམ་པ་ཉོན་མོངས་པ་དང་ཕུང་བོའི་ཡམ་ཤིང་
ཐམས་ཅད་སྲེག་པ་སྦྱིན་སྲེག་དང་། ལྷ་ཐམས་ཅད་འདུས་པའི་བདག་ཉིད་ཡིན་པས་
དཀྱིལ་འཁོར་ཅན་དང་། བཞི་བ་ཆོས་ཐམས་ཅད་སྙིང་བོ་ལེན་པའི་དཀྱིལ་འཁོར་ཡང་
ཡིན། ལྔ་བ་མདོར་ན་ལམ་ཐམས་ཅད་བྱེད་ལས་ཀྱི་སྒོ་ནས་ལྷན་སྐྱེས་འདིར་འདུས་
པས་ན། ཕྱི་རོལ་གྱི་སྔགས་བཟླས་སོགས་མི་དགོས་པར་ལྷན་སྐྱེས་གཅིག་བུས་ཆོག་
པར་གསུངས། མཉམ་བཞག་དེའི་སྟེང་ན་གཟུགས་སྐུའི་རིགས་འདྲའི་རྒྱུ་ཐུན་མོང་མ་
ཡིན་པ་ཞིག་མེད་ན། ཕར་ཕྱིན་ཐེག་པ་དང་འདྲ་བར་སླར་ཡང་བསོད་ནམས་ཀྱི་
ཚོགས་གསོག་དགོས་རྒྱུ་ལ་དེ་བཀག་ནས། དེ་ཐམས་ཅད་ཀྱི་དོད་མཉམ་བཞག་དེ་
བསྐྱངས་པ་གཅིག་བུས་ཆོག་པར་གསུངས་པས་ན། སྔགས་ལམ་ལ་མཉམ་བཞག་ཡེ་
ཤེས་དང་ངོ་བོ་གཅིག་པའི་གཟུགས་སྐུའི་རིགས་འདྲའི་རྒྱུ་ཐུན་མོང་མ་ཡིན་པ་ཡོད་
པར་འགྲུབ་པའི་ཕྱིར་རོ། ། ཕར་ཕྱིན་ཐེག་པའི་ལམ་ཙམ་གྱིས་ཆོས་སྐུའི་ཉེར་ལེན་
ནམ་རིགས་འདྲའི་རྒྱུ་ཐུན་མོང་མ་ཡིན་པ་སྒྲུབ་མི་ནུས་པའང་ཡིན་ཏེ། ཕར་ཕྱིན་ཐེག་
པའི་ལམ་ལ་ཆོས་སྐུའི་རིགས་འདྲའི་རྒྱུ་ཐུན་མོང་མ་ཡིན་པ་བྱེད་ནུས་པ་ཞིག་མེད་པའི་
ཕྱིར་ཏེ། ཕར་ཕྱིན་ཐེག་པའི་སྐབས་ཀྱི་སྟོང་ཉིད་ལ་ གཉིས་སྣང་ནུབ་པའི་མཉམ་
303



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཞག་ཟག་མེད་ཐམས་ཅད་ཀྱང་ཡིད་ཤེས་རགས་པ་ཁོ་ན་ཡིན་པས། དེ་རྣམས་ཆོས་
སྐུའི་རིགས་འདྲའི་རྒྱུ་ཐུན་མོང་མ་ཡིན་པར་མི་འབྱུང་བའི་ཕྱིར། ཕར་ཕྱིན་ཐེག་པའི་
སྐབས་སུ་ཡིད་ཤེས་རགས་པ་ཙམ་ལས་སྟོང་ཉིད་རྟོགས་པའི་ཡེ་ཤེས་ཕྲ་མོ་མེད་པའང་
ཡིན་ཏེ། ཡིད་ཤེས་ཤིན་ཏུ་ཕྲ་བས་སྟོང་ཉིད་རྟོགས་པ་ལ་སྣང་མཆེད་ཐོབ་གསུམ་ཚུན་
ཆད་ཀྱི་ཡིད་ཤེས་ཕྲ་རགས་རྣམས་ཐིམ་ནས། གཉུག་སེམས་དེ་ཉིད་ཡུལ་འཇལ་རུང་
གི་རྣམ་པ་ཅན་དུ་གསལ་བར་བསྐྱེད་དགོས། དེ་ལྟར་སྐྱེ་བ་ལ་རླུང་སེམས་འཇུག་པ་
གཅིག་པའི་གནད་ཀྱིས་སེམས་ཀྱི་བཞོན་པར་གྱུར་པའི་རླུང་དབུ་མར་ཞུགས་གནས་
ཐིམ་གསུམ་གྱི་མཐུས་རགས་པའི་རླུང་ཐམས་ཅད་འགག་པ་ཞིག་དགོས། དེ་ལ་ལུས་
ལ་གནད་དུ་བསྣུན་པའི་ཐབས་དངོས་སུ་བསྟེན་པའམ་དེ་ལ་བྱང་བ་གང་རུང་ཞིག་
ངེས་པར་དགོས་ཤིང་། ཕར་ཕྱིན་ཐེག་པའི་རང་ལམ་ལ་ཐབས་དེ་དག་མ་ཚང་བའི་
ཕྱིར། སྟོང་ཉིད་དང་རོ་གཅིག་ཏུ་ཞུགས་པའི་ཡིད་ཤེས་ཤིན་ཏུ་ཕྲ་བ་མ་གཏོགས་
སེམས་གཞན་གྱིས་ཆོས་སྐུའི་དངོས་ཀྱི་རིགས་འདྲའི་རྒྱུ་ཐུན་མོང་མ་ཡིན་པ་བྱེད་མི་
ནུས་པའང་ཡིན་ཏེ། ཡིད་ཤེས་རགས་པའི་མཉམ་བཞག་ཇི་འདྲ་ཞིག་ཡིན་ཀྱང་སྣང་
མཆེད་ཐོབ་གསུམ་ཚུན་ཆད་ཀྱི་སེམས་རགས་པ་ཁོ་ན་ཡིན་ལ། ཡེ་ཤེས་ཆོས་སྐུ་ནི་
གཉུག་སེམས་ལྷན་སྐྱེས་ཀྱི་སེམས་ཉིད་གཉིས་སྣང་གི་སྤྲོས་པ་ཐམས་ཅད་དག་ནས།
སྟོང་ཉིད་ལ་སླར་མི་ལྡང་བའི་ཚུལ་གྱིས་མཉམ་པར་བཞག་པ་ཡིན་པས་གཉུག་མ་དེའི་
རིགས་འདྲ་ཐུན་མོང་མ་ཡིན་པའི་རྒྱུར་རགས་པ་གློ་བུར་བའི་སེམས་རྣམས་མི་འགྲོ་
བའི་ཕྱིར་ཏེ། སྣང་བ་ གསུམ་ལ་སོགས་པའི་སེམས་དེ་རྣམས་ཤེས་སྒྲིབ་ཀྱི་དངོས་
གཉེན་དོན་གྱི་འོད་གསལ་གྱི་གོང་དུ་སླར་སྐྱེ་མི་རུང་བའི་ཚུལ་གྱིས་འགག་དགོས་ཤིང་།
དེ་འགག་ནས་གཉུག་མ་འོད་གསལ་དེ་ཡེ་ཤེས་ཆོས་སྐུར་འགྱུར་བ་ཡིན་པའི་ཕྱིར།
ལས་མཐའ་རྣམ་འབྱེད་ལས། བསྐལ་བ་མཐའ་ཡས་རྣམས་སུ་ཡང་། །མགོ་དང་རིན་
304



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ཆེན་སོགས་བྱིན་པས། །སྣང་བ་རྣམ་པར་མ་དག་ཕྱིར། །བྱང་ཆུབ་འབྲས་བུ་ཐོབ་མི་
འགྱུར། ། ཞེས་པ་ནས། སྣང་བ་གསུམ་པོ་དག་ནས་ནི། །ཐམས་ཅད་མཁྱེན་ཉིད་
ཐེ་ཚོམ་མེད། ། ཅེས་གསུངས། དེས་ན་སྤྱིར་ཐེག་ཆེན་རྣམས་ཐར་བ་དང་ཐམས་
ཅད་མཁྱེན་པ་གཉིས་ཀྱི་ནང་ནས་ཐམས་ཅད་མཁྱེན་པ་གཙོ་བོར་དོན་དུ་གཉེར་ཞིང་།
སྒྲིབ་གཉིས་ཀྱི་ནང་ནས་ཤེས་སྒྲིབ་ཀྱི་ཆ་ཐམས་ཅད་སྦྱོང་བར་འདོད་མོད་ཀྱང་། རང་
ལམ་དེ་ཙམ་གྱིས་ཤེས་པ་དེ་ལས་ཕྲ་བའི་སྣང་མཆེད་ཐོབ་གསུམ་གྱི་གཉིས་སྣང་འཁྲུལ་
བའི་ཤེས་སྒྲིབ་ཀྱི་ཆ་རྣམས་སྦྱོང་མི་ནུས། ཐོག་མར་ལུས་ལ་གནད་དུ་བསྣུན་པའི་
ཐབས་བསྒོམས་པའི་མཐུས་རླུང་དབུ་མར་ཞུགས་གནས་ཐིམ་གསུམ་བྱས་པས། རླུང་
དང་ཤེས་པ་རགས་པ་ཐིམ་པའི་འོད་གསལ་གྱི་སེམས་ཕྲ་བ་དེ་བདེ་སྟོང་གི་ལམ་གྱི་ངོ་
བོར་བསྐྱེད་པ་གོམས་པར་བྱས་པའི་མཐར། ཁྱབ་བྱེད་ཀྱི་རླུང་མ་ལུས་པའང་འཆི་
རིམ་ཇི་ལྟ་བ་བཞིན་དུ་ཐིམ་པའི་འོད་གསལ་མངོན་དུ་འགྱུར་ཞིང་འོད་གསལ་དེ་ལས་
སྒྱུ་མའི་སྐུ་འགྲུབ་མོད་ཀྱང་། ད་དུང་ཡུལ་ཅན་དེ་ཡུལ་སྟོང་བ་ཉིད་ལ་གཉིས་སྣང་གིས་
མ་དག་པས་སྟོང་ཉིད་དོན་སྤྱིའི་ཚུལ་གྱིས་རྟོགས་པ་ཡིན་ལ། དེ་གོམས་པར་བྱས་པའི་
མཐར་ཡུལ་ཅན་དེས་ཡུལ་སྟོང་བ་ཉིད་གཉིས་སྣང་གིས་མ་བསླད་པར་མངོན་སུམ་དུ་
གཟིགས་པའི་དོན་གྱི་འོད་གསལ་དང་། དེ་ལས་སྒྱུ་མའི་སྐུ་གྲུབ་པ་ནི། མ་དག་པའི་
སྒྱུ་ལུས་དང་རླུང་སེམས་ཙམ་ལས་གྲུབ་པར་འདྲ་ནའང་། བསྒྲུབ་གཞིའི་སེམས་ཉོན་
སྒྲིབ་དང་སྐྱེ་བ་ལེན་པའི་ལས་ཀྱི་ནུས་པས་མ་དག་པ་དང༌། དག་པའི་ཁྱད་པར་ཤིན་
ཏུ་ཆེ་ལ། དག་པའི་སྒྱུ་ལུས་གྲུབ་ནས་སྐུ་དེའི་རིགས་འདྲའི་རྒྱུན་ཆད་པ་མེད་པས་རྡོ་
རྗེའི་སྐུ་ཞེས་གསུངས་མོད་ཀྱང༌། ཐུགས་དོན་གྱི་འོད་གསལ་དེ་ལས་སླར་མི་ལྡང་བའི་
མཉམ་བཞག་གི་རྒྱུན་མ་གྲུབ་པ་ནི། ད་དུང་བདེན་སྣང་ཤེས་སྒྲིབ་ཀྱི་ཆས་བར་དུ་
གཅོད་པའི་དབང་གིས་ཡིན་པ་ལ། དེ་སྦྱང་བའི་ཕྱིར་དུ་ལྷན་སྐྱེས་བདེ་སྟོང་གི་ལམ་དེ་
305



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཉིད་བསྒོམས་པའི་མཐར། གཉིས་སྣང་ཐམས་ཅད་སླར་སྐྱེ་མི་རུང་དུ་དག་ནས་འོད་
གསལ་ལས་ནམ་དུའང་མི་གཡོ་བའི་འབྲས་དུས་ཀྱི་ཡེ་ཤེས་ཆོས་སྐུ་དང་། ཡེ་ཤེས་དེ་
དང་ངོ་བོ་གཅིག་པའི་གཟུགས་སྐུ་ཟུང་དུ་འཇུག་པ་ན་མཐར་ཐུག་གི་འབྲས་བུ་ཐོབ་པ་
ཡིན་ནོ། ། རྒྱུ་མཚན་དེ་དག་གིས་ཕར་ཕྱིན་ཐེག་པ་ལས་བཤད་པའི་སྟོང་ཉིད་ལ་
གཉིས་སྣང་ནུབ་པའི་ཡེ་ཤེས་རགས་པ་དང་། དཔེའི་འོད་གསལ་དང་དེ་ལས་གྲུབ་
པའི་མ་དག་པའི་སྒྱུ་ལུས་དང༌། དོན་གྱི་འོད་གསལ་དང༌། དེ་ལས་གྲུབ་པའི་དག་
པའི་སྒྱུ་ལུས་དང་། འབྲས་དུས་ཀྱི་དོན་གྱི་འོད་གསལ་མཐར་ཐུག་དང་། དེ་དང་ཟུང་
དུ་འཇུག་པའི་ལོངས་སྐུ་རྣམས་ལ་ཕྲ་རགས་དང་དག་མ་དག་གི་མཆོག་དམན་ཤིན་ཏུ་
ཆེ་བ་ཡོད་པར་བཤད་པས། དེ་རྣམས་གུང་ལེགས་པར་བསྒྲིགས་ཏེ་འཚང་རྒྱ་བ་ལ་
སྔགས་བླ་མེད་ཀྱི་ལམ་ངེས་པར་དགོས་པའི་གནད་ཀྱི་དོན་རྣམས་ཤེས་དགོས་པ་
ཡིན་ནོ། །
གསུམ་པ་སྡོམ་པ་བཟུང་ཞིང་བྱིན་གྱིས་བརླབས་པ་ལས། སྡོམ་བཟུང་ནི། བླ་
མ་དང་དཀྱིལ་འཁོར་གྱི་གཙོ་བོ་ཐ་མི་དད་པ་ལ་ཤུགས་དྲག་པོའི་དད་པ་དང་། མདུན་
གྱི་ནམ་མཁར་བླ་མ་ཡི་དམ་སངས་རྒྱས་བྱང་སེམས་དཔའ་བོ་མཁའ་འགྲོ་ཆོས་སྐྱོང་
སྲུང་མའི་ཚོགས་ཏིལ་གྱི་གང་བུ་ཁ་ཕྱེ་བ་ལྟར་དམིགས་པའི་སྤྱན་སྔར། མཆོག་གསུམ་
ལ་སྐྱབས་སུ་འགྲོ་བ་དང༌། བྱང་སྡོམ་རྒྱུད་ལ་སྐྱེ་བར་བཤགས་བསྡམ་ཚུལ་བཞིན་བྱེད་
པ་དང༌། ཚོགས་རྒྱ་ཆེན་པོ་གསོག་པའི་དགེ་རྩ་ལ་རྗེས་སུ་ཡི་རང་བྱེད་པ་སོགས་ཀྱིས་
རྒྱུད་སྦྱངས་ཏེ། མར་གྱུར་སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་
ཀྱི་གོ་འཕང་རིན་པོ་ཆེ་ཅི་ནས་ཀྱང་ཐོབ་པར་བྱ། དེའི་ཕྱིར་དུ་བྱང་ཆུབ་སེམས་དཔའི་
སྡོམ་པ་བཟུང་ནས། ཕྱིན་དྲུག་གིས་བསྡུས་པའི་རྒྱལ་སྲས་ཀྱི་སྤྱོད་པ་མཐའ་དག་ལ་
བྱང་ཆུབ་མ་ཐོབ་ཀྱི་བར་དུ་བསླབ་པར་བྱའོ། ། ཉམས་སུ་ལེན་འདོད་དང་སྤྱོད་པ་ལ་
306



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
བསླབ་འདོད་ཤུགས་དྲག་པོ་བསྐྱེད་ནས་བྱང་སྡོམ་འཛིན་པ་འདིའི་རྗེས་ཟློས་མཛོད།
དཀོན་མཆོག་གསུམ་ལ་བདག་སྐྱབས་མཆི། ། ཞེས་ སོགས་ ལན་ གསུམ་བརྗོད།
ཚུལ་ཁྲིམས་ལེའུའི་རྣམ་བཤད་དུ། བྱང་སེམས་ཀྱི་ཚུལ་ཁྲིམས་ཀྱི་སྡོམ་པ་བླང་བ་འདི་
ནི། ཚུལ་ ཁྲིམས་ཀྱི་སྡོམ་པ་བླང་བ་ ཐམས་ ཅད་ ལས་ཁྱད་ པར་ བཞིས་ཁྱད་ པར་
འཕགས་པ་ཡིན་ཏེ། བཞི་ནི། དང་བོ་ཆོས་གོང་མར་གྱུར་པ་མེད་པས་བླ་ན་མེད་པ།
གཉིས་པ་བསོད་ནམས་ཀྱི་འབྲས་བུ་དཔག་ཏུ་མེད་པ་བསྡུས་པས་ན། བསོད་ནམས་
ཀྱི་ཕུང་བོ་དཔག་ཏུ་མེད་པ་དང་ལྡན་པ། གསུམ་པ་སེམས་ཅན་ཐམས་ཅད་ལ་ཕན་
བདེའི་ལྷག་པའི་བསམ་པས་བསྐྱེད་པ་ན་སེམས་ཀྱི་བསམ་པ་མཆོག་ཏུ་དགེ་བས་
བསྐྱེད་པ། བཞི་བ་སེམས་ཅན་ཐམས་ཅད་ལ་སྒོ་གསུམ་གྱི་ཉེས་སྤྱོད་འཇུག་པ་ཐམས་
ཅད་ཀྱི་གཉེན་པོར་གྱུར་པའོ་ཞེས་གསུངས། འདིའི་བསླབ་བྱ་ནི། བྱང་ས་དང་བསླབ་
བཏུས་སོགས་ལས་གསུངས་པའི་ཚུལ་ཁྲིམས་གསུམ་ལ་བསླབ་ཚུལ། རྩ་ལྟུང་བཅོ་
བརྒྱད་དང་ཉེས་བྱས་ཞེ་དྲུག་ལ་སོགས་པའི་བྱང་སེམས་ཀྱི་བསླབ་བྱ་རྣམས་བསྲུང་
དགོས། དེ་དག་ཚུལ་ཁྲིམས་ལེའུའི་རྣམ་བཤད་དམ། མཁས་གྲུབ་ནོར་བཟང་གི་
བསླབ་བྱ། དོན་གསལ་སྒྲོན་མེ་སོགས་ལས་ཤེས་པར་བྱེད་དགོས། མི་ཤེས་པ་ལྟུང་བ་
འབྱུང་བའི་སྒོ། ཉོན་མོངས་མང་བ་ལྟུང་བ་འབྱུང་བའི་སྒོ། བག་མེད་པ་ལྟུང་བ་
འབྱུང་བའི་སྒོ། མ་གུས་པ་ལྟུང་བ་འབྱུང་བའི་སྒོ་ཡིན་པས་ན། འཕྲལ་དུ་བཤགས་
སྡོམ་བྱས་ཏེ་དམ་ཚིག་དང་སྡོམ་པ་བསྲུང་བ་ཐུགས་ཉམས་ཀྱི་གཙོ་བོར་བཞེས་ནས་
རང་རྒྱུད་དག་ཅིང་གཙང་བའི་ཐབས་ལ་ཅི་ནས་ཀྱང་འབད་པར་བྱའོ། །
བྱིན་གྱིས་བརླབ་པ་ནི། དཀྱིལ་ཆོག་ཉི་ཤུ་བར་མི་གསལ་ཀྱང་། འཕྲེང་བ་ལས་
འབྱུང་བ་ལྟར། སློབ་མའི་གནས་གསུམ་དུ་དྲི་ཆུའི་བྱུགས་པ་བྱས་ཏེ་ཧཱུཾ་ཨཱཨོ་གསུམ་
བརྗོད་ནས་དམིགས་རྣམ་དྲན་པ་དང་། མེ་ཏོག་བདུག་སྤོས་མར་མེ་དྲི་ཆབ་སྦྱིན་པར་
307



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་སྤྱི་གསུང་འབུམ།
གསུངས་པ་དང་། མི་ཐུབ་ཟླ་བས་བསྲུང་བ་བྱ་བ། དམ་ཚིག་རྡོ་རྗེས་མགོ་བོར་རྡོ་རྗེ་
བཞག་སྟེ་འཁྱིལ་བ་ལན་བདུན་གྱིས་བསྲུང་བ་སོགས་བཤད་དོ། ། འདིར་ཕྱག་ལེན་
དུ་སློབ་མ་རྣམས་ཀྱི་སྙིང་གར་རྡོ་རྗེ་ནག་པོ་རྩེ་ལྔ་བ་གྱེན་དུ་འགྲེང་བའི་ལྟེ་བ་ལ་ཧཱུཾ་སྔོན་
པོ། མགྲིན་པར་པདྨ་དམར་པོ་འདབ་མ་བརྒྱུད་པའི་ལྟེ་བར་ཨཱདམར་བོ། སྤྱི་བོར་
འཁོར་ལོ་དཀར་པོ་རྩིབས་བརྒྱད་པའི་ལྟེ་བར་ཨོ་དཀར་བོ། ཡི་གེ་གསུམ་རིམ་བཞིན་
སློབ་མའི་ལུས་ངག་ཡིད་གསུམ་གྱི་རྣམ་པར་ཤར་ཞིང་། དེ་ཡང་རྒྱལ་བ་ཐམས་ཅད་ཀྱི་
ཐུགས་གསུང་སྐུའི་རང་བཞིན་དུ་གྱུར་པའི་མོས་པ་དང་། ཡི་གེ་གསུམ་ལས་རང་རང་
གི་ཁ་དོག་ཅན་གྱི་འོད་ཟེར་ཕྱོགས་བཅུར་འཕྲོས། བླ་མ་དང་དཀྱིལ་འཁོར་བའི་ལྷ་
ཚོགས་དང་ཕྱོགས་བཅུའི་རྒྱལ་བ་སྲས་དང་བཅས་པའི་གནས་གསུམ་དུ་ཕོག དེ་དག་
གི་སྐུ་གསུང་ཐུགས་ཀྱི་བྱིན་རླབས་ཐམས་ཅད་ཡི་གེ་འབྲུ་གསུམ་གྱི་རྣམ་པར་སྤྱན་
དྲངས། སློབ་མའི་གནས་གསུམ་གྱི་ཡི་གེ་གསུམ་ལ་ཐིམ། དེ་དག་ལས་རང་རང་གི་ཁ་
དོག་ཅན་གྱི་འོད་ཟེར་དང་བདུད་རྩི་བབས། སྒོ་གསུམ་གྱི་སྡིག་སྒྲིབ་བག་ཆགས་དང་
བཅས་པ་སྦྱངས། སློབ་མའི་ལུས་ངག་ ཡིད་ གསུམ་དང་ ལྷག་ པའི་ ལྷའི་སྐུ་གསུང་
ཐུགས་ངོ་བོ་དབྱེར་མེད་དུ་གྱུར་སོང་སྙམ་པའི་མོས་པ་མཛོད་ཅིག སློབ་དཔོན་གྱིས་
དྲི་ཆུ་དང་བཅས་པའི་རྡོ་རྗེ་སློབ་མའི་སྙིང་ག་དང་། མགྲིན་པ། སྤྱི་བོར་རེག་ནས་ཧཱུྃ་
ཨཱཨོ་ཞེས་བརྗོད། དེ་ལྟར་བྱིན་གྱིས་བརླབ་པའི་དགོས་པ་ནི། སློབ་མའི་སྒོ་གསུམ་
ལ་ཐ་མལ་གྱི་སྣང་ཞེན་སྦྱོང་བ་དང་། རྡོ་རྗེ་གསུམ་གྱི་ངོ་བོར་བྱིན་གྱིས་བརླབ་པའི་
ཆེད་དུ་ཡིན། མས་རིམ་ནས་འབྲུ་གསུམ་གྱིས་མཚན་པར་གྲུབ་ཆེན་མར་མེ་མཛད་
ཀྱིས་བཞེད། དཀྱིལ་ཆོག་རིན་ཆེན་ཕྲེང་བར་ཡང་དེ་ལྟར་གསུངས་པ་ནི་གྲུབ་ཆེན་
དཔལ་འཛིན་གྱི་དགོངས་པ་ཡིན། ཡས་རིམ་ནས་བྱེད་པ་ཟུང་འཇུག་གསལ་བར་
གསུངས། སྐུ་གསུང་ཐུགས་ཀྱི་ལྷར་སྒོམ་པ་པྲ་ཛྙཱ་རཀྱི་ཏས་གསུངས། རྒྱལ་ཚབ་རྗེས་
308



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ཧཱུྃ་ཨཱཨོ་ཞེས་མས་རིམ་ནས་བྱེད་པར་གསུངས་པ་འདི་ཕྱག་ལེན་ཡིན། སློབ་མ་གཙོ་
བོར་གསལ་ཞིང་སྒོ་གསུམ་རྡོ་རྗེ་གསུམ་གྱིས་ངོ་བོར་བྱིན་གྱིས་བརླབས་པས་མཆོད་
ཡུལ་དུ་གྱུར་པ་ཡིན་པས། སྤྱི་བོར་མེ་ཏོག་གི་ཕྲེང་བ་རེ་ཕུལ་བྱུང་སྙམ་པའི་མོས་པ་
མཛོད། མདུན་ནམ་ཤངས་ལ་བདུག་སྤོས་རེ་ཕུལ་བྱུང་སྙམ་པའི་མོས་པ་མཛོད།
སྤྱན་ལ་མར་མེ་རེ་ཕུལ་བྱུང་སྙམ་པའི་མོས་པ་མཛོད། ཐུགས་ཀར་དྲིའི་བྱུག་པ་རེ་ཕུལ་
བྱུང་སྙམ་པའི་མོས་པ་མཛོད། མར་མེ་མཛད་བཟང་བོས་ལས་ ཐམས་ཅད་ པའི་
སྔགས་ཀྱིས་འབུལ་བ་དང་། རཏྣ་རཀྵི་ཏས་པུལླེ་སོགས་མཆོད་སྔགས་ཀྱིས་སྟེར་བར་
གསུངས་པས་གང་བྱས་ཀྱང་འདྲ་ལ། ས་ར་ཧས་ཞལ་ཟས་དང་སྒྲ་སྙན་འབུལ་བར་
གསུངས་ཡོད། །
བཞི་བ་སོ་ཤིང་འདོར་ཞིང་ཁྱོར་ཆུ་སོགས་གསུམ་སྦྱིན་པ་ལ། དང་བོ་སོ་ཤིང་
འདོར་བ་ནི། དཀྱིལ་ཆོག་ཉི་ཤུ་བར། སོ་ཤིང་ལ་སོགས་སྦྱིན་པར་བྱ། །སྲིད་དུ་སོར་
ནི་བཅུ་གཉིས་པ། །འོ་མའི་ཤིང་ལས་བྱུང་ཤིང་གསར། །མ་གས་རྩེ་མོར་མེ་ཏོག་
བཅས། །གསང་སྔགས་འདི་ཡིས་འཆང་དུ་གཞུག ། ཨོཾ་བཛྲ་ཧཱ་ས་ཧ། བླ་མས་
གང་དུ་བསྟན་པའི་ཕྱོགས་ལྟར་ཞི་སོགས་ཀྱི་བརྡ་སྦྱར། བཞི་བརྒྱ་ལྔ་བཅུ་བར། ཨ་ཤྭ་
ཨུ་དུམ་ཝ་ར་ཡི། ། ཞེས་དང་། ཕྲེང་བ་ལས་ཀྱང་དེ་བཞིན་གསུངས་ཡོད། མ་རྙེད་
ན་འོ་མ་ཅན་གྱི་ཤིང་ལས་རུང་བར་གསུངས། སོ་ཤིང་འདོར་ཡུལ་ཁྲུ་གང་གྲུ་བཞི་བར་
གསུངས་པ་ནི། འཕྲེང་བར། ཁྲུ་གང་གྲུ་བཞི་བའི་དཀྱིལ་འཁོར་བ་རྩིས་བྱུགས་པར་
གསུངས། ཟུང་འཇུག་གསལ་བར། ས་ལ་བགེགས་དགྲས་མངོན་བསྔགས་ནས། །
བ་ལང་ཀོ་ལྤགས་ཙམ་བྱུགས་ཏེ། ། ཞེས་གསུངས་པ་དང༌། རྡོར་ཕྲེང་དུ་འབྲུ་
གསུམ་བཟླས་པས་སློབ་མ་ལ་སྟེར་བར་གསུངས། སློབ་མ་ཕྱག་ཐལ་མོ་སྦྱར་བའི་བར་
དུ་བཟུང་ནས་འདོར་ཡུལ་སྟེགས་བུ་མཎྜལ་གྱི་སྟེང་དུ་ལྟོས་མེད་དུ་འདོར་བར་ཞུ།
309



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དབུས་མཆོག ཤར་ཞི། ལྷོར་རྒྱས། ནུབ་དབང༌། བྱང་དྲག་པོ། སྟེང་དུ་བལྟས་ན་
རིག་འཛིན། འོག་ཏུ་བལྟས་ན་ས་འོག་གི་དངོས་གྲུབ་འགྲུབ་པ་ཡིན་ནོ། ། སྔགས་
དོན་ནི་རྡོ་རྗེ་བཞད་པ་ཞེས་པའི་དོན་ཡིན།
ཁྱོར་ཆུ་སྦྱིན་པ་ནི། དྲི་བཟང་གི་ཆུ་ལ་ཁཾ་ལས་བྱུང་བའི་ཆུར་གྱུར། འབྲུ་
གསུམ་བཟླས་ཏེ། ངོ་བོ་བདེ་སྟོང་གི་ཡེ་ཤེས་ཀྱི་རང་བཞིན་ཉིད་བདུད་རྩིའི་ཆུར་གྱུར་
པའི་མོས་པ་མཛོད་ཅིག བཞི་བརྒྱ་ལྔ་བཅུ་བར། འཐོར་འཐུང་ཁྱོར་ཆུ་ལན་གསུམ་
བླུད། །ཕྱི་རོལ་ཏུ་ནི་ངེས་བཞག་སྟེ། །སྟན་དང་སྔས་ཕྱིར་ཀུ་ཤ་སྦྱིན། །དཔུང་བར་
སྐུད་པས་བསྲུང་བར་བྱ། ། ཞེས་དང་། ། འཕྲེང་བ་ལས་ཀྱང་དེ་བཞིན་གསུངས།
ཨོ་ཧཱི་སུ་བི་ཤུདྡྷ་ དྷརྨ་ སརྦ་པཱ་པཾ་ནི་ཙཱ་ ཨ་སྱ་བི་ཤོ་དྷ་ སརྦ་ བི་ཀཝཱན་ ཨ་པ་ན་ཡ།
ཤེར་ཕྱིན་པདྨའི་རིགས་ཏེ་གསུང་རྡོ་རྗེའི་ས་བོན། སུ་ ཤིན་ཏུ། བི་རྣམ་པར།
ཤུདྡྷ་དག་པ། དྷརྨ་ཆོས། སརྦ་པཱ་པཾ་སྡིག་པ་ཐམས་ཅད། ནི་ཙཱ་ཕུང་བོ། ཨ་སྱ་
འདིའི། བི་ཤོ་དྷ་རྣམ་པར་སྦྱོངས་ཤིག སརྦ་བི་ཀཝན་རྣམ་པར་རྟོག་པ་ཐམས་ཅད།
ཨ་བ་ན་ཡ་བསལ་བར་མཛོད་ཅེས་པ་སྟེ། ཆོས་ཐམས་ཅད་ཤིན་ཏུ་རྣམ་པར་དག་པ་
ཡིན་པས་ཕུང་བོ་འདིའི་སྡིག་པ་ཐམས་ཅད་རྣམ་པར་སྦྱོངས་ཤིག རྣམ་པར་རྟོག་པ་
ཐམས་ཅད་སོལ་ཅིག་ཅེས་པའི་དོན་ཡིན། ཆུ་ཧུབ་གཅིག་གིས་ཞལ་བཤལ་ཏེ་ཐང་ལ་
འབོ། དེ་ནས་ཧུབ་གསུམ་དུ་བཅད་དེ་བཞེས་པས་ལུས་ངག་ཡིད་གསུམ་གྱི་སྡིག་སྒྲིབ་
ཐམས་ཅད་དག་པའི་མོས་པ་མཛོད། ཁྱོར་ཆུ་སྦྱིན་པའི་དགོས་པ་ནི། བོད་ཁ་ཅིག་རྨི་
ལམ་གསལ་བོ་ཡོང་བའི་དོན་དུ་འདོད་ཀྱང་། ཀླུ་བྱང་དང་དཱ་རི་ཀ་བས་ངག་གི་ཉེས་
པ་སྦྱང་བའི་དོན་དུ་ཡིན་གསུངས།
ཀུ་ཤ་སྦྱིན་པ་ནི། སྟན་དུ་གཏོང་བའི་ཀུ་ཤ་ཆེ་བ་ལག་ཏུ་བཟུང་ནས། ཧཱུྃ་ལས་
བྱུང་བའི་ཀུ་ཤར་གྱུར། ཧཱུྃ་ལས་ངོ་བོ་ཡེ་ཤེས་ལ་རྣམ་པ་རྨི་ལམ་གསལ་ཞིང་། མི་
310



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
འཁྲུལ་བ་སོགས་བྱེད་ནུས་པའི་ཡོན་ཏན་གྱི་ཀུ་ཤར་གྱུར་པའི་མོས་པ་བྱེད་དགོས། ཧཱུྃ་
མམ་ལས་ཐམས་ཅད་པ་བཟླས་པ་སྟན་གྱི་དོན། སྔས་ཀྱི་དོན་དུ་ཀུ་ཤ་ཆུང་བ་ལག་ཏུ་
བཟུང་ནས། དྷཱི༔ལས་བྱུང་བའི་ཀུ་ཤར་གྱུར། དྷཱིདང་ལས་ཐམས་ཅད་པ་བཟླས་པ་
སྔས་ཀྱི་དོན་ཡིན། དཀྱིལ་ཆོག་ཉི་ཤུ་བར། དེ་ནས་ཀུ་ཤའི་རྩྭར་བཅས་ཤིང༌། །སྐྱོན་
སྤང་བ་རྣམས་བླངས་ནས་ནི། །སྟན་དང་སྔས་ཕྱིར་སློབ་མ་ལ། །སྔགས་འདི་ཡིས་ནི་
འདིང་དུ་གཞུག ཨོ་བཛྲ་ཏིཥཱ་ཎ་ཁཾ་ཞེས་གསུངས། སྡོམ་འབྱུང་དང་མི་ཐུབ་ཟླ་བས།
གཉིས་ཀ་དྷིལས་བསྐྱེད་པར་གསུངས། བོད་ཀྱི་བླ་མ་གོང་མ་དག་ཆེ་བ་ཕྱག་གཡས་
དང་། ཆུང་བ་གཡོན་དུ་སྟེར་བ་དང་། དམ་ཚིག་རྡོ་རྗེས་ལག་པ་གཡོན་དུ་སྟེར་བར་
བཤད་ཀྱང་། སྒྱུ་འཕྲུལ་དྲ་བར། ལག་མཐིལ་ སོ་ཤིང་ཀུ་ ཤ་སྦྱིན། ། ཞེས་ཕྱག་
གཉིས་ཐལ་མོ་སྦྱར་བའི་བར་དུ་སྟེར་བར་གསུངས་པ་སྟེ། སྔགས་རིམ་དུ་ཡང་དེ་ལྟར་
གསུངས། འདིའི་སྔགས་དོན་ནི། རྡོ་རྗེ་རྣོན་པོ་ཞེས་པ་ཡིན། རྣལ་འབྱོར་རྒྱུད་དུ་རྡོ་
རྗེ་རྣོན་པོའི་མཚན་གྱི་རྣམ་གྲངས་ལས་འཇམ་དཔལ་དང་། རྡོ་རྗེ་བློ་སོགས་དང་།
ཕྱག་མཚན་ཡང་གླེགས་བམ་རལ་གྲི་ཅན་དུ་གསུངས་པ་དང་། དྷིའཇམ་དབྱངས་ཀྱི་
ས་བོན་ཡིན། སྔགས་དང་ས་བོན་དེ་ལྟར་བྱས་པས། སློབ་མའི་བློ་གསལ་ཞིང་རྨི་
ལམ་གསལ་བོ་འབྱུང་བའི་ཆེད་དུ་ཡིན་ཞེས་གསུངས། རྩྭ་ཀུ་ཤ་ནི། གཙང་བྱེད་དང་
བཀྲ་ཤིས་པའི་རྫས་ཡིན་པས། རྨི་ལམ་མི་འཁྲུལ་བའི་ཕྱིར་ཡིན་པས་ན། བི་དྱ་པཱ་
དས་བཤད་པ་ནི། ཀུ་ཤ་འདི་ནི་གཙང་ཞིང་དགེ་གསུངས་པས་ཀྱང་ཤེས་སོ། ། །
སྲུང་སྐུད་ནི་དཀྱིལ་ཆོག་ཉི་ ཤུ་བར། བུ་མོས་སྐུད་པ་ གསུམ་བསྒྲིལ་བ། །
མདུད་གསུམ་མངོན་པར་ལེགས་བསྔགས་པའི། །གསང་སྔགས་འདི་ཡིས་རང་ཉིད་
ཀྱིས། །དཔུང་བ་གཡས་ལ་བཅིང་བར་བྱ། །ཨོཾ་བུདྡྷ་མི་ཏྲ་རཀྵ་རཀྵ་སརྦན་སྭཱ་ཧཱ།
ཞེས་གསུངས་པ་ལྟར། བུ་མོས་བཀལ་བའི་སྐུད་པ་ཁ་དོག་དམར་བོ་སློབ་མའི་ལུས་
ནས་
311



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཚད་གསུམ་བལྟབ་ཏུ་བྱས་པ་ཁྲུ་གང་སོར་བཞི་སོང་བས། ཧཱུྃ་ལས་བྱུང་བའི་སྲད་བུ་
དམར་བོ་བསྐྱེད་ནས་ཡི་གེ་བརྒྱ་བ་ལན་གསུམ་བཟླས་པ་ལ། ཞབས་བསིལ་གྱི་ཆུས་
བསངས། རྡོ་རྗེ་གསུམ་གྱི་ངོ་བོ་མདུད་པ་གསུམ་བརྒྱབ་སྟེ། དཔུང་བ་གཡས་གཡོན་
གང་རུང་ལ་སྐོར་གསུམ་དུ་དཀྲི་བ་དང་། རྗེས་སུ་ལོ་ཙ་ནི་སོགས་ཀྱི་སྔགས་ལན་
གསུམ་བརྗོད་ནས་མེ་ཏོག་འཐོར་བར་གསུངས་པ་སོགས་མང་མོད། ཧཱུྃ་ལས་བྱུང་
བའི་སྲུང་སྐུད་དུ་གྱུར། ཡི་གེ་བརྒྱ་བ་ལན་གསུམ་བཟླ། ཡང་ན་འཁྱིལ་བ་བཟླའོ། །
འཕྲེང་བར། དཔུང་བ་གཡས་དང༌། རྒྱུད་གཞན་དུ་གཡོན་དུ་འཆིང་བར་གསུངས།
སྒྱུ་དྲ། ཀླུ་བྱང་། ལྭ་བ་བའི་བདེ་མཆོག་དཀྱིལ་ཆོག མི་ཐུབ་ཟླ་བའི་ཀྱི་རྡོར་དཀྱིལ་
མཆོག་སོགས་སུ་གཡས་སུ་འཆིང་རྒྱུ། རྡོར་ཕྲེང་དང་རྣམ་སྣང་མངོན་བྱང་དུ་གཡོན་
དུ་འཆིང་བར་གསུངས་པས། ཁྱད་མེད་ཀྱང་། ཕྱག་ལེན་ལ་གཡོན་དུ་འཆིང་རྒྱུ་ཡིན་
པས། དཔུང་བ་གཡོན་པ་ཡར་ལ་འདེགས་པར་ཞུ། བུདྡྷ་མི་ཏྲ་རཀྵ་རཀྵ་སརྦན་སྭཱ་ཧཱ།
སྔགས་དོན་ནི། བུད་དྷ་སངས་རྒྱས། མི་ཏྲི་བྱམས་པ། རཀྵ་རཀྵ་སྲུངས་སྲུངས་།
སརྦན་ཐམས་ཅད་དེ། སངས་རྒྱས་བྱམས་པས་མི་མཐུན་ཕྱོགས་ཐམས་ཅད་ལས་
སྲུངས་སྲུངས་ཞེས་པའི་དོན་ཡིན། སངས་རྒྱས་ཀྱི་བྱམས་པས་སྲུངས་ཞེས་པ་དང་།
ཡང་ན་སངས་རྒྱས་བྱམས་པ་མ་བྱོན་གྱི་བར་དུ་སྲུངས་ཤིག་ཅེས་པའི་དོན་ཡིན། སྐྱིད་
ཤོད་པའི་འཇིགས་བྱེད་དབང་ཀ་ཏུ། སྲུང་སྐུད་མདུད་མཚམས་སུ་ཡེ་ཤེས་ལྔའི་རང་
བཞིན་གྱི་སྣ་ཚོགས་རྡོ་རྗེའི་ལྟེ་བར། རྒྱལ་བ་ཀུན་གྱི་བྱམས་པའི་ངོ་བོ་བྱམས་མགོན་
གསལ་བའི་སྐུ་ལས་བདུད་རྩི་འོད་ཟེར་བཅས་འཕྲོས། ལུས་ཀྱི་ནང་ཐམས་ཅད་གང་
བས། བར་ཆད་སྦྱངས་ཏེ་དག་ནས་བདུད་བགེགས་གང་གིས་ཀྱང་བརྫི་མི་ནུས་པའི་
བདག་ཉིད་དུ་གྱུར་པའི་བརྡ་སྤྲོད་པར་གསུངས་ཡོད་པས་དེ་ལྟར་བྱས་ཀྱང་རུང་
གསུངས། སྲད་བུ་དམར་བོ་བྱེད་པ་ཐུགས་བརྩེ་བའི་རྗེས་སུ་ཆགས་པ་མཚོན། རྡོ་རྗེ་
312



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
མདུད་པ་གསུམ་བྱས་པ་ལུས་ངག་ཡིད་གསུམ་བསྲུང་བ་མཚོན།
ལྔ་བ་སྤྲོ་བ་བསྐྱེད་ཅིང་བསྲུང་སྟེ་རྨི་ལམ་བརྟག་པར་གདམས་པ་ལ། སྤྲོ་བ་
བསྐྱེད་པ་ནི། འཇིག་རྟེན་དུ་ནི་ཀུན་མཁྱེན་དག་སོགས་ཤོ་ལོ་ཀ་གཉིས་དང༌། བསྐལ་
བ་བྱེ་བ་དུ་མ་རུ་ཞེས་པ་མན་ཆད་རྣམ་སྣང་མངོན་བྱང་ལས་འབྱུང་ཞིང་དཀྱིལ་ཆོག་
ཚད་ལྡན་མང་བོར་བཀོད་པ་ཞིག་ཡིན། འཇིག་རྟེན་དུ་ནི་ཀུན་མཁྱེན་དག །རེས་
འགའ་འབྱུང་ངམ་མི་འབྱུང་སྲིད། །ཨུ་དུམ་ཝཱ་རའི་མེ་ཏོག་བཞིན། །བརྒྱ་ལམ་ན་ནི་
རེ་འགའ་འབྱུང་། ། ཞེས་རྣམ་པར་གཏན་ལ་ཕབ་པ་རྒྱལ་བོའི་མདོ་ལས་གསུངས་པ་
ལྟར། ཨུ་དུམ་ཝ་ར་ནི་སངས་རྒྱས་འཇིག་རྟེན་དུ་འབྱུང་བའི་ཚེ་ན་གཅིག་འབྱུང་སྟེ།
ཁ་དོག་དང་འོད་བཟང་ཞིང་དྲིས་དཔག་ཚད་གཅིག་གི་འཁོར་ཡུག་དུ་ཁྱབ། འཁོར་
སྒྱུར་ཐམས་ཅད་ལ་ཡང་མི་འབྱུང་ན། སེམས་ཅན་གཞན་པ་རྣམས་ལ་དེ་ལྟ་ག་ནས་
འབྱུང༌། ཨུ་དུམ་ཝ་ར་དེ་ནི་སངས་རྒྱས་བཅོམ་ལྡན་འདས་ལྷུམས་སུ་ཞུགས་པའི་ཚེ་མེ་
ཏོག་ཁ་འབུས་པར་འགྱུར། སྐུ་བལྟམས་པའི་ཚེ་མེ་ཏོག་ཁ་ཕྱེ་བར་འགྱུར། སངས་
རྒྱས་པའི་ཚེ་དེའི་མེ་ཏོག་རྒྱས་པར་འགྱུར། ཚེའི་འདུ་བྱེད་བོར་བའི་ཚེ་མེ་ཏོག་རྙིང་
བར་འགྱུར། མྱ་ངན་ལས་འདས་པའི་ཚེ་མེ་ཏོག་དང་འདབ་མ་ལྷུང་བར་འགྱུར།
སངས་རྒྱས་རྒྱལ་རིགས་སུ་འབྱུང་བའི་ཚེ་མེ་ཏོག་དཀར་བོ་དང༌། བྲམ་ཟེའི་རིགས་སུ་
འབྱུང་བའི་ཚེ་མེ་ཏོག་དམར་བོར་འགྱུར། དཔེ་དེ་དང་འདྲ་བར་སངས་རྒྱས་འཇིག་
རྟེན་དུ་འབྱོན་པ་དཀའ་བ་ནི། མདོ་སྡེ་བསྐལ་བཟང་ལས། བསྐལ་བ་འདིའི་འོག་ཏུ་
སངས་རྒྱས་མེད་པའི་བསྐལ་བ་དྲུག་ཅུ་འབྱུང་། དེ་ནས་བསྐལ་བ་སྙན་པ་ཆེན་པོ་ལ་
སངས་རྒྱས་ཁྲི་འབྱུང་། དེ་ནས་བསྐལ་བ་བརྒྱད་ ཁྲིར་ སངས་རྒྱས་མི་འབྱུང་བར་
གསུངས་ཡོད། སངས་རྒྱས་ཞེས་བྱའི་སྒྲ་འདི་ཡང་། །འཇིག་རྟེན་དག་ན་རབ་ཏུ་
དཀོན། ། ཞེས་གསུངས་པ་ལྟར། སངས་རྒྱས་ལ་མཇལ་ནས་ཐེག་གསུམ་གང་རུང་
313



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གི་ལམ་ལ་ཞུགས་པ་ལྟ་ཞོག སྐུ་དངོས་ཙམ་མཇལ་བ་ཡང་བསོད་ནམས་དཔག་ཏུ་
མེད་པ་གསོག་དགོས། དེ་ཙམ་གསོག་པའི་གདུལ་བྱ་དཀོན་པའི་དབང་གིས་ཡིན།
སྤྱོད་འཇུག་ལས། ཇི་ལྟར་མཚན་མོ་ཞེས་སོགས་གསུངས། དམ་པའི་ཆོས་ལ་མཇལ་
བའི་རྟེན་ལྟ་ཞོག བདེ་འགྲོ་ཙམ་ཐོབ་པའང་ཤིན་ཏུ་དཀོན། སློབ་དཔོན་ཨཱརྱ་དེ་
བས། ཕལ་མོ་ཆེར་ན་མི་རྣམས་ནི། །དམ་པ་མ་ཡིན་ཕྱོགས་ཡོངས་འཛིན། །དེས་
ན་སོ་སོའི་སྐྱེ་བོ་རྣམས། །ཕལ་ཆེར་ངེས་པར་ངན་འགྲོར་འགྲོ། ། ཞེས་གསུངས།
སངས་རྒྱས་འབྱུང་བ་དཀོན་པ་དེ་བས་ཀྱང་། གསང་སྔགས་ཀྱི་བསྟན་པ་འབྱུང་བ་
དཀོན། སངས་རྒྱས་མར་མེ་མཛད་འདས་ནས། ཐུབ་པ་ཆེན་པོ་འོད་སྲུང་སངས་
རྒྱས་པའི་བར་གྱིས་ཀྱང་མ་གསུངས། དེའི་དུས་ཀྱི་སེམས་ཅན་རྣམས་ལ་སྐལ་བ་མེད་
པའི་ཕྱིར་ཡིན་ཞེས་སྒྲོན་གསལ་དུ་གསུངས། སྐབས་དེར་འཕགས་ཡུལ་དུ་ཆོས་སྟོན་
པའི་སྐབས་རིགས་བཞིའི་མངོན་པའི་ང་རྒྱལ་དང་ལྡན་ཞིང་སྐལ་བ་མེད་པའི་སེམས་
ཅན་རྣམས་ལ་མ་བསྟན་པ་ལས། དུས་གཞན་དང་ཡུལ་གཞན་དུ་མ་བསྟན་པའི་དོན་
མིན། འཇམ་ དཔལ་ མཚན་བརྗོད་ ལས། འདས་ པའི་ སངས་ རྒྱས་ རྣམས་ ཀྱིས་
གསུངས། །མ་འོངས་རྣམས་ཀྱང་གསུང་འགྱུར་ལ། །ད་ལྟར་བྱུང་བའི་རྫོགས་སངས་
རྒྱས། །ཡང་དང་ཡང་དུ་གསུངས་པ་གང༌། ། ཞེས་པས་འགྲུབ། གསང་སྔགས་
སྤྱོད་པའི་ཚུལ་འབྱུང་བ། །དེ་བས་ཀྱང་ནི་ཤིན་ཏུ་དཀོན། །གང་གི་སེམས་ཅན་
མཉམ་མེད་དོན། །མྱ་ངན་མི་འདའ་བྱེད་པར་ནུས། ། ཞེས་ཚིག་ལྷག་མ་གཉིས་
ཀྱིས་དཀོན་པའི་རྒྱུ་མཚན་བསྟན་པ་སྟེ། གསང་སྔགས་བླ་མེད་གང་གི་མཐུས་རྒྱུད་སྡེ་
འོག་མ་གསུམ་མན་ཆད་དང་མཉམ་པ་མེད་པས། སེམས་ཀྱི་དོན་སྙིགས་དུས་ཀྱི་ཚེ་
གཅིག་ལ་རྡོ་རྗེ་སྐུ་བསྒྲུབས་ནས་མྱ་ངན་ལས་མི་འདའ་བའམ་འཆི་བ་མེད་པའི་གོ་
འཕང་མངོན་དུ་བྱེད་ནུས་པས་ན། སྔགས་བླ་མེད་ཀྱི་གདུལ་བྱའང་གོང་ན་མེད་པ་
314



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
རིན་པོ་ཆེ་ལྟ་བུའི་གང་ཟག་ཅིག་དགོས་པ་ལ། དེ་འདྲ་རྙེད་དཀའ་བའི་ཕྱིར་རོ་ཞེས་
བཤད་པས་ཆོག་ལ། རྐང་བ་གཉིས་པོ་དེ་སྔ་མའི་རྒྱུ་མཚན་ལ་མ་སྦྱར་བར་སྔགས་ཀྱི་
མཐུ་ཆེ་བ་ལ་བྱས་ཀྱང་ཆོག་གསུངས། བསྐལ་བ་བྱེ་བ་དུ་མ་རུ། །སྡིག་པ་གང་ཞིག་
བྱས་པ་འང་། །འདི་འདྲའི་དཀྱིལ་འཁོར་མཐོང་བ་ཡིས། །དེ་མ་ཐག་ཏུ་ཟད་འགྱུར་
ན། །གྲགས་པ་མཐའ་ཡས་སྔགས་སྤྱོད་པའི། །ཚུལ་ལ་བརྟེན་ན་སྨོས་ཅི་དགོས། །
ཐེག་པ་ཆེན་པོ་ཆེར་འབྱུང་བའི། །ལམ་མཆོག་འདི་ནི་དཔལ་དང་ལྡན། །སྤྱོད་པའི་
གསང་སྔགས་བཟླས་པ་ན། །གོ་འཕང་བླ་ན་མེད་པར་འགྱུར། ། ཞེས་བསྐལ་བ་བྱེ་
བ་དུ་མར་བསགས་པའི་སྡིག་པའི་རྣམ་སྨིན་བྱུང་མ་ཟིན་པའམ། ཕྱུང་བའི་འཕྲོ་ཡོད་
པ་གང་དག་རས་བྲིས་ཀྱི་དཀྱིལ་འཁོར་མཐོང་བ་ཙམ་གྱིས་ཀྱང་སྡིག་པ་འདག་ན།
སྔགས་ཀྱི་བཟླས་སྒོམ་མཐུ་ཆེ་བས་བསྟེན་ན་སྨོས་ཅི་དགོས་གསུངས་པ་ཡིན། དེས་ན་
ཐེག་པ་ཆེན་པོ་ལས་འབྱུང་བའི་སྔགས་ཀྱི་ལམ་མཆོག་འདི་ནི་འབྲས་བུ་སྐུ་གསུམ་
འགྲུབ་པའི་དཔལ་དང་ལྡན་པ་ཡིན་ལ། ཁྱེད་རྣམས་ཞུགས་པས་ན་སུས་ཀྱང་མ་
བཅོས་པའི་རང་བྱུང་གི་གནས་ལུགས་དང་། རོ་གཅིག་ཏུ་ཞུགས་པས་ན་རང་བྱུང་
ཆོས་སྐུའམ། ཡང་ན་རིགས་གཞན་སྤྲོ་བའི་དང་བོའི་མགོན་པོ་ལོངས་སྤྱོད་རྫོགས་སྐུ་
དེ་བཞིན་གཤེགས་པ་རྣམས་དང་འདྲ་བར་འབྱུང་བ་ཡིན་ནོ། ། ཞེས་སྤྲོ་བ་བསྐྱེད་པ་
དང་ཆོས་བཤད་པ་ཡིན།
བསྲུང་བ་བྱ་བ་ནི། དཀྱིལ་ཆོག་དུ་མར་མེད་པའང་ཡོད། བཞག་པའི་དབང་
དུ་བྱས་ན། བླ་མའི་ཐུགས་ཀ་ནས་ཁྲོ་བོ་བདུད་རྩི་འཁྱིལ་བའི་ཚོགས་དཔག་ཏུ་མེད་པ་
སྤྲོས་ཏེ། སློབ་མ་ཁྱེད་རང་རྣམས་ལ་བར་དུ་གཅོད་པའི་བགེགས་ཀྱི་ཚོགས་རྣམས་རྒྱ་
མཚོའི་ཕར་འགྲམ་དུ་བསྐྲད་ཅིང་བསྲུང་བ་བྱས་བྱུང་སྙམ་པའི་མོས་པ་མཛོད། འཁྱིལ་
བའི་སྔགས་སམ་ལས་སྔགས་ཀྱིས་བསངས། བཞི་བརྒྱ་ལྔ་བཅུ་བར། དོན་བཤད་
315



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བསྲུང་བ་བྱས་ནས་ནི། །ཀུ་ཤའི་སྟན་ལ་ཉལ་དུ་གཞུག །རྨི་ལམ་གང་དག་ཅི་མཐོང་
བ། །དེ་ཀུན་ནངས་པར་ང་ལ་ཟློས། ། ཞེས་དང་། ཕྲེང་བ་སོགས་ནས་ཀྱང་འདི་
དང་མཐུན་པར་འབྱུང་བ་ལྟར། སློབ་མ་རྣམས་ལ་བགེགས་མཐར་བྱེད་ཀྱི་ཕྲེང་
སྔགས་སམ་སྙིང་བོ་གང་རུང་བཟླས་ནས་བསྲུང་བ་བྱ་ཞིང་། སྔགས་དེ་གཉིས་གང་
རུང་ནུབ་མོ་ཉལ་ཁ་སོགས་སུ་བཟླས་པའི་ཕྱིར་དུ་སྦྱིན། ཞེས་གསུངས་སོ། །
རྨི་ལམ་བརྟག་པར་གདམས་པ་ནི། སློབ་མ་རྣམས་དཀྱིལ་འཁོར་ནང་དུ་ཡོད་
པའི་ཁང་བའམ་གནས་གཞན་དུ་ཉལ་རུང་བ་ཡིན་པས། ཀུ་ཤ་ཆེ་བ་སྟན་དང་། ཆུང་
བ་སྔས་སུ་བྱས་ཏེ་བཅུག སྟན་དེར་གཞོགས་གཡས་པ་འོག་ཏུ་ཕབ། ལག་པ་གཡས་
འགྲམ་པར་བརྟེན། ལག་པ་གཡོན་པ་བརླ་གཡོན་པའི་སྟེང་བཀབ་པས་སེངྒེའི་ཉལ་
སྟབས་ཀྱིས་ཉལ་བ་ནི། བཟང་བོ་ཡོངས་བཟུང་ལས། སེངྒེའི་ཉལ་སྟབས་རབ་ཏུ་
བརྟགས། ། ཞེས་གསུངས། རྨི་ལམ་བརྟག་པ་ནི། དང་བོའི་ ཐུན་གྱི་རྨི་ལམ་
གང་། །བད་ཀན་ལས་བྱུང་ཤེས་པར་བྱ། །གཉིས་པར་གང་བྱུང་མཁྲིས་པ་སྟེ། །
འཇིག་རྟེན་ཡོངས་ལ་སྨད་པ་ཡིན། །གསུམ་པ་རླུང་བྱུང་ཤེས་པར་བྱ། །བཞི་བ་
བདེན་པར་འབྱུང་བ་ཡིན། ། ཞེས་པ་ལྟར། ནམ་གྱི་ཆ་ཐུན་བཞིར་ཕྱེས་པའི་ཐ་མ་
ཐོ་རངས་ཀྱི་དུས་སུ་རྨི་ལམ་བརྟགས་ནས་སང་ནངས་པར་ང་ལ་སྨོས་ཤིག ས་ར་ཧའི་
ཐོད་པའི་དཀྱིལ་ཆོག་ཏུ། ཀུ་ཤའི་སྟན་ལ་ཁྱོད་ཉལ་ལ། །ནངས་པར་བཞིན་བཟང་
རྣམས་ལོངས་ཤིག །སང་ནི་ནངས་པར་ཁྱེད་རྣམས་ཀྱིས། །དཔལ་ལྡན་གཤིན་རྗེ་
གཤེད་པོ་ཡི། །དཀྱིལ་འཁོར་ཆེན་པོ་མཐོང་བར་འགྱུར། ། ཞེས་བརྗོད། སྔགས་
རིམ་ཆེན་མོར། དཔལ་ལྡན་མི་བསྐྱོད་རྡོ་རྗེ་ཡི། །དཀྱིལ་འཁོར་ཆེན་པོ་མཐོང་བར་
འགྱུར། ། ཞེས་ཟུར་བཅོས་པ་ལྟར་རམ། ཡང་ན་སང་གི་ x དཀྱིལ་འཁོར་དམ་པ་
མཐོང་བར་འགྱུར་ཞེས་ཀྱང་རུང་བ་ཡིན་ནོ། །
316



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
སྤྱིར་དབང་ལ་དབྱེ་ན། སྨིན་བྱེད་རྒྱུའི་དབང་། གྲོལ་བྱེད་ལམ་གྱི་དབང་།
གྲོལ་བ་འབྲས་བུའི་དབང་གསུམ་དུ་གསུང་སྟེ། རྗེ་བདག་ཉིད་ཆེན་པོའི་བླ་མ་ལྔ་བཅུ་
བའི་ཊཱི་ཀ་ལས། དབང་བསྐུར་བ་ལ་སྨིན་བྱེད་རྒྱུའི་དབང་། གྲོལ་བྱེད་ལམ་གྱི་དབང་།
གྲོལ་བ་འབྲས་བུའི་དབང་དང་གསུམ་ཡོད་ཀྱང༌། ཞེས་སོ། ། དང་བོ་སློབ་མའི་རྒྱུད་
ལ་སྒོ་གསུམ་གྱི་དྲི་མ་འཁྲུད་ཅིང་། བསྐྱེད་རིམ་སོགས་སྔགས་ཀྱི་ལམ་སྒོམ་པ་ལ་དབང་
བ་དང་། འབྲས་བུ་སྤྲུལ་སྐུ་འགྲུབ་པའི་ནུས་པ་དང་བག་ཆགས་འཇོག་པ། དེའི་བུམ་
དབང་སོགས་བཞི་ཡིན་ལ། གཉིས་པ་ནི། དུས་འཁོར་ལྟར་ན། སོར་སྡུད་བསམ་
གཏན་སྲོག་རྩོལ་འཛིན་པའི་ཡན་ལག་བཞི་ལ་ཞུགས་པའི་ཐ་སྙད་སོགས་སྦྱོར་བ་ཡན་
ལག་དྲུག་ལ་བཞེད་པ་དང་། འདུས་པའི་སྐབས་རྫོགས་རིམ་རིམ་པ་ལྔ་ལ་འདོད་པར་
གསུངས་ཡོད། དེའི་རྒྱུ་མཚན། རྫོགས་རིམ་དེ་དག་གིས་རང་རང་གི་ངོ་སྐལ་གྱི་སྤང་
བྱ་སྦྱོང་ཞིང་། དེ་དང་དེའི་ལག་རྗེས་འགྲུབ་པ་ལ་དབང་བར་བྱེད་པ་སོགས་ཀྱི་སྒོ་ནས་
འཇོག་དགོས། བསྐྱེད་རིམ་ནི་སྤྱིར་སྨིན་གྲོལ་གྱི་ལམ་གཉིས་སུ་ཕྱེ་བའི་སྨིན་བྱེད་ཀྱི་
ལམ་ཡིན་མོད་ཀྱང་། དབང་གསུམ་དུ་ཕྱེ་བའི་གྲོལ་བྱེད་ཀྱི་དབང་ལ་འཇོག་དགོས་
སམ་དཔྱད་ཅེས་རྒྱལ་མཆོག་བསྐལ་བཟང་བས་གསུངས། གསུམ་པ་གྲོལ་བ་འབྲས་
བུའི་དབང་ནི། མཐར་ཐུག་མི་སློབ་པའི་ཟུང་འཇུག་ཡིན་ལ། དེ་ནི་སྔགས་རིམ་ཆེན་
མོར། གལ་ཏེ་ཡན་ལག་བདུན་ལྡན་བཞི་བ་ཡིན་མོད་ཀྱང་དབང་བསྐུར་དུ་ཇི་ལྟར་
རིགས་སྙམ་ན། ཆུ་དབང་ལ་སོགས་པ་རྣམས་དྲི་མ་དག་པར་བྱེད་པས་དབང་བསྐུར་
དུ་འཇོག་པ་དེ་བཞིན་དུ། ཡན་ལག་བདུན་ལྡན་གྱི་བསྒྲུབ་བྱས་ཀྱང་རྣམ་པ་ཐམས་
ཅད་དུ་དྲི་མ་མེད་པར་བྱེད་པའི་དབང་བསྐུར་རོ། ། ཞེས་རང་རྒྱུད་ལྡན་གྱི་གང་ཟག་
གི་རྒྱུད་ལ་སྒྲིབ་པའི་དྲི་མ་ཐམས་ཅད་དུས་ནམ་དུའང་སྐྱེ་བ་བཀག་པའི་ཆ་ནས་དབང་
དུ་གསུངས་ཏེ། ཨ་བྷི་ཥིཉྩའི་ངེས་ཚིག་དྲི་མ་འཁྲུད་པའི་སྟེང་ནས་བཤད་པའོ། །
•ནས་
བར་
317
་ཨ་ ་，



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དབང་བཞི་བོ་གོ་རིམ་དེ་ལྟར་ངེས་དགོས་ཏེ། བུམ་དབང་གི་ལམ་བསྐྱེད་རིམ་མཚན་
ཉིད་པ་ཞིག་སྔོན་དུ་མ་སོང་བར། རྫོགས་རིམ་མཚན་ཉིད་པ་ཞིག་རྒྱུད་ལ་མི་སྐྱེ།
རྫོགས་རིམ་ཡང་དབེན་པ་གསུམ་ལ་སོགས་པའི་སྒོ་ནས་བསྒྲུབས་པའི་སྒྱུ་ལུས་མེད་ན།
དེ་འོད་གསལ་དུ་དག་པའི་དོན་དམ་འོད་གསལ་གྱི་རྫོགས་རིམ་མི་འབྱུང་། དེ་མེད་ན་
ཟུང་དུ་འཇུག་རྒྱུའི་ཡ་གཅིག་མེད་པས་ཟུང་འཇུག་མི་འགྲུབ་པས། བསྐྱེད་རིམ་ནས་
ཟུང་འཇུག་གི་བར་སྔ་ཕྱི་རྒྱུ་འབྲས་ཀྱི་ངེས་པ་གདོན་མི་ཟ་བར་ཁས་བླངས་དགོས།
སྦྱོར་བ་བདུན་པར། སྣོད་དུ་རུང་ཕྱིར་བུམ་དབང་སྟེ། །བླུགས་གཏོར་དག་པར་བྱེད་
པས་དབང༌། ། ཞེས་དང༌། སྔགས་རིམ་ཆེན་མོར། སྣོད་དུ་རུང་བ་དང་། ལུགས་
སུ་བླུགས་པའི་རྣམ་པ་ལྟར་བྱེད་པ་དང་། གཏོར་བ་དང་། དག་པར་བྱེད་པས་དབང་
དུ་འཇོག་པ་ནི། ཨ་བྷི་ཥེ་ཀའི་སྒྲ་ལ་ངེས་ཚིག་གི་བཤད་པ་བྱས་པའི་ལུགས་སོ། །
གསང་འདུས་སྐབས། གསང་སྔགས་ཀྱི་རྒྱུད་སྡེ་ཐམས་ཅད་ཀྱི་གཙོ་བོ་ནི།
སྒྲོན་གསལ་ལས། ཐུབ་པ་ཆེན་པོས་ཆོས་ཕུང་བོ། །བརྒྱད་ཁྲི་བཞི་སྟོང་གསུངས་པ་
ཡི། །དཔལ་ལྡན་འདུས་འདི་སྣོད་ཡིན་ཏེ། །དེ་བས་དེ་ནི་རྒྱུད་ཀྱི་རྩེ། ། ཞེས་རྒྱུད་
སྡེ་ཐམས་ཅད་ཀྱི་སྣོད་ཟ་མ་ཏོག་ལྟ་བུ་དང་། རྩེ་མོ་ལྟ་བུར་བསྔགས་ལ། དེ་ལྟར་
བསྔགས་པའི་རྒྱུ་མཚན་ཡང་གསང་བ་འདུས་པ་ལ་བརྗོད་བྱ་དོན་གྱི་གསང་བ་འདུས་
པ་དང་། རྗོད་བྱེད་ཚིག་གི་གསང་བ་འདུས་པ་གཉིས་ཡོད། དང་བོ་ནི། སྐུ་གསུང་
ཐུགས་ཀྱི་རྡོ་རྗེ་གསུམ་ནི་འདུ་རྒྱུའི་གསང་བ་དང་། དེ་ཐམས་ཅད་གསང་ཆེན་རྡོ་རྗེ་
འཆང་གི་ངོ་བོར་འདུ་བ་ནི་ཡིག་དོན་གྱི་གསང་བ་འདུས་པ་སྟེ། བསྐྱེད་རིམ་གྱི་སྐུ་
གསུང་ཐུགས་བྱིན་རླབས་ལྟ་བུ། རྡོ་རྗེ་དང་པདྨའི་གསང་བ་ལྟ་བུ་དང་། དེ་གཅིག་
ཏུ་སྦྱོར་བ་ནི་འདུས་པ་སྟེ། སྤྱི་དོན་དང་། རྡོ་རྗེ་ཕྲེང་བར། འདུས་པའི་དོན་མཆོག་
རབ་གསུངས་པ། །འདུས་པ་འདྲེས་པ་ཞེས་ནི་གསུངས། །འདྲེས་པ་ང་ཡིས་ཁྱོད་ལ་
318



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
བཤད། །དཔའ་བོ་རྣལ་འབྱོར་མ་སྦྱོར་བ། །གང་ཚེ་གསང་བའི་རྩ་གཉིས་ནི། །ཡང་
དག་སྦྱོར་བས་རེག་གྱུར་པ། ། ཞེས་དྷུ་ཏཱིའི་མར་སྣའི་གསང་བ་གཉིས་འདུས་པ་སྟེ་
ཕྲད་པ་ནི་འདོད་ཆགས་ཆོས་སྦས་དང་། ཡང་དེ་ཉིད་ལས། དེ་ནས་བྱང་ཆུབ་སེམས་
ཀྱང་ནི། །གནས་ཀུན་ནས་ནི་ཞུ་གྱུར་ནས། །ངོ་བོ་གཅིག་ཏུ་གྱུར་པ་དང་། །རྩ་ནི་
གཅིག་གི་འབྲས་བུ་ནི། ། རོ་ གཅིག་ ཏུ་ནི་གྱུར་པ་ལ། །འདུས་པ་ཞེས་ནི་དེ་ལ་
གསུངས། ། ཞེས་ཕྱི་ནང་གི་གཏུམ་མོའི་རྐྱེན་གྱིས་རྩ་སྟོང་ཕྲག་བདུན་ཅུ་རྩ་གཉིས་
ཀྱི་ནང་ནས་གསང་བ་བྱང་སེམས་རྣམས་རྒྱུ་སྟེ་དྷཱུ་ཏཱིའི་ལམ་གཅིག་ཏུ་འདུས་ནས་
འབབ་པའང་འདོད་ཆགས་ཆོས་སྦས་དང་། ཡང་། ཕུང་བོ་ཁམས་དང་དབང་བོ་
དང༌། །ཡུལ་རྣམས་དང་ནི་སྦས་པའི་ནང་། །རྣམ་རྟོག་ཀུན་ནས་ཟད་པ་ལས། །
ཡང་དག་ཡེ་ཤེས་བདེ་ཆེན་སྐྱེ། །རོ་གཅིག་པར་ནི་ངལ་བསོ་གང་། །དེ་བཞིན་དུ་ནི་
འདུས་པ་སྟེ། ། ཞེས་དྷཱུ་ཏཱིའི་ནང་དུ་རླུང་དང་བྱང་སེམས་རྣམས་རིམ་གྱིས་ཐིམ་པ་
ལས་རང་བཞིན་བརྒྱད་ཅུའི་ཀུན་རྟོག་འགགས་པའི་མཐར་ལྷན་སྐྱེས་ཀྱི་བདེ་བ་དང་།
སྟོང་བ་ཉིད་གཉིས་དབྱེར་མི་ཕྱེད་པར་ཡིད་ངོར་རོ་གཅིག་ཏུ་འདྲེས་པའམ་འདུས་པ་
ནི་སྣང་བ་སེམས་སྦས་དང་། ཡང་ཤེས་རབ་སྣང་བ་དང་ ཐབས་མཆེད་པ་གཉིས་
ཐབས་ཤེས་ཆ་མཉམ་ཉེར་ཐོབ་ཀྱི་ངོ་བོར་འདུས་པའང་སྣང་བ་སེམས་སྦས་ཏེ། དེ་
རྣམས་སྦས་དོན་གྱི་གསང་བ་འདུས་པ་དང༌། དོན་དམ་འོད་གསལ་དང་ཀུན་རྫོབ་སྒྱུ་
མའི་སྐུའི་གསང་བ་གཉིས་སྐུ་ཐུགས་ངོ་བོར་ད་བྱེར་མེད་པར་ཟུང་དུ་འཇུག་པའམ།
འདུས་པ་ནི་ཟུང་འཇུག་མཐར་ཐུག་གི་གསང་བ་འདུས་པ་ཡིན་པས། དེ་རྣམས་ལ་མ་
བརྟེན་པར་འཚང་རྒྱ་མི་ནུས་ཤིང་། ལྷག་པར་རླུང་རྣམས་འཆི་རིམ་ཇི་ལྟ་བ་བཞིན་
ཐིམ་པའི་འོད་གསལ་བདེ་བ་ཆེན་པོའི་ངོ་བོར་སྐྱེས་པ་དེ་ཉིད་ཀྱིས་ཡུལ་སྟོང་བ་ཉིད་
འཛིན་སྟངས་ཀྱི་ཡུལ་དུ་བྱས་པ་དང་། འོད་གསལ་དེའི་བཞོན་པར་གྱུར་པའི་རླུང་
319



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འོད་ཟེར་ལྔ་བས་ཉེར་ལེན་དང་སེམས་ཀྱི་ལྷན་ཅིག་བྱེད་རྐྱེན་བྱས་པ་ལས། བར་དོ་
དང་མཐུན་པའི་སྒྱུ་མ་ལོངས་སྐུ་འགྲུབ་པ་ནི་སྔགས་བླ་མེད་ཀྱི་མྱུར་ལམ་མཐར་ཐུག་
ཡིན། དེའི་རྒྱུ་མཚན་ནི། སྔ་མའི་ལས་ཉོན་གྱིས་འཕང་བའི་ཟག་བཅས་ཀྱི་ཕུང་བོ་
འདི་ཉིད་ཡེ་ཤེས་དང་ཚོགས་པ་གཅིག་པའི་གཟུགས་ཀྱི་སྐུར་གནས་འགྱུར་མི་རུང་
ཞིང་། གཟུགས་ཀྱི་སྐུའང་རང་དང་རིགས་མཐུན་པའི་སྐུ་སྔ་མ་སྔོན་དུ་མ་སོང་ན་རྒྱུ་
མེད་དུ་སྐྱེ་བར་ཐལ་བའི་སྐྱོན་འབྱུང་བས། དེའི་རྒྱུ་ནི། སློབ་ལམ་གྱི་གནས་སྐབས་སུ་
སེམས་དང་ངོ་བོ་དབྱེར་མེད་པའི་རླུང་ལས་བཞིན་ལག་གི་རྣམ་པར་ཤར་བའི་སྒྱུ་མའི་
སྐུ་ཁོ་ན་ཡིན་ལ། སྒྱུ་མའི་སྐུ་དེ་ཇི་ལྟར་འགྲུབ་ཚུལ་རྒྱུད་འདི་ནས་རྩལ་དུ་བཏོན་ནས་
འཆད་པ་འདྲ་བ་རྒྱུད་གཞན་གང་དུའང་གཏན་ནས་མེད་པས་ན། འདི་མདོ་རྒྱུད་
ཐམས་ཅད་ཀྱི་རྩེ་མོ་ཡིན་པར་ངེས་ཤེས་རྙེད་དགོས། དེའི་ཕྱིར་འདུས་པའི་རྒྱུད་ལ་
ཐོས་བསམ་བྱེད་པ་ལྟ་ཞོག གླེགས་བམ་བྲི་བ་དང་ཀློག་པ་ཚུན་ཆད་རྡོ་རྗེ་འཆང་དང་
འདྲ་བར་བལྟས་ཏེ་ ཕྱག་བྱ་བའི་འོས་སུ་གསུངས་ཡོད། གསང་བ་གྲུབ་པ་ལས།
དཔལ་ལྡན་ འདུས་ ལས་མཆོག་ གཞན་མེད། །འཇིག་ རྟེན་ གསུམ་ གྱི་ རིན་ ཆེན་
གྱུར། །སྙིང་བོ་ལས་ནི་སྙིང་བོ་མཆོག །རྒྱུད་ཀུན་གྱི་ནི་བླ་མའི་བླ། ། ཞེས་འདུས་
པ་ལ་མ་བརྟེན་པར་འཚང་རྒྱ་ཚུལ་མེད་པར་གསུངས་ཡོད། འཇམ་དཔལ་ཞལ་ལུང་
དུའང་། སངས་རྒྱས་ཀུན་གྱི་འདུས་པའི་རྒྱུད། །གསང་ཆེན་གསང་བ་ཆེས་གསང་
བ། །གོང་ན་མེད་པའི་ལུང་ཆེན་པོ། ། ཞེས་དང་། འདི་དོན་རྣམ་པར་འཕོ་བྱེད་
པ། །གང་གི་དུས་སུ་གནས་པ་དེར། ། སངས་རྒྱས་བསྟན་པ་རིན་ཆེན་ཡང་། །
གནས་པ་རབ་ཏུ་བཤད་པ་ཡིན། ། ཞེས་སངས་རྒྱས་ཀྱི་བསྟན་པ་ཡོད་མེད་འདུས་
པའི་བཤད་སྒྲུབ་ཀྱི་ཉམས་ལེན་ཡོད་མེད་ཀྱི་སྒོ་ནས་འཇོག་པར་གསུངས། དམར་
ནག་གི་རྒྱུད་ལས། རྒྱུད་ཀྱི་མཐར་ཐུག་འདུས་པ་སྟེ། །མ་བྱུང་འབྱུང་བར་མི་འགྱུར་
320



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
རོ། ། ཞེས་སོགས་རྒྱ་ཆེར་བསྔགས་པས། དེ་འདྲ་བའི་རྒྱུད་ལ་ཐོས་བསམ་སྒོམ་
པས་འཇུག་པར་བྱེད་པ་ལ། སྔོན་དུ་རྒྱུད་སྨིན་པར་བྱས་ནས། དབང་དུས་ཀྱི་ཁས་
བླང་བའི་དམ་ཚིག་ཚུལ་བཞིན་བསྲུང་བ་གལ་ཆེ། ཕྱག་ཆེན་ཐིག་ལེའི་གཉིས་པ་ལས།
དང་བོ་རེ་ཞིག་ གང་ཚེ་སློབ། །ལན་གཅིག་དབང་རྣམས་ཀྱིས་ནི་བསྐུར། །དེ་ཚེ་
གསང་ཆེན་བཤད་པ་ཡི། །ངེས་པར་སྣོད་དུ་གྱུར་པ་འོ། །དབང་མེད་ན་ནི་དངོས་
གྲུབ་ x ཞུས། ། ཞེས་དང་། རྒྱུད་རྡོ་རྗེ་ཕྲེང་བར། ཐོག་མར་སློབ་མ་གང་གི་ཚེ། །
བློ་ལྡན་ཡང་དག་དབང་བསྐུར་ན། །རྫོགས་པའི་རིམ་པའི་རྣལ་འབྱོར་ལ། །དེ་ཡི་ཚེ་
ན་སྣོད་དུ་འགྱུར། །ཡང་དག་དབང་བསྐུར་གྱིས་དབེན་ན། །སྒྲུབ་པོའི་རྒྱུད་ཀྱི་དོན་
ཤེས་ཀྱང༌། །སློབ་དཔོན་སློབ་མ་མཚུངས་པར་ནི། །མི་བཟད་དམྱལ་བ་ཆེན་པོར་
འགྲོ། ། ཞེས་གསུངས་པ་ལྟར། རྡོ་རྗེ་སློབ་དཔོན་གྱི་མཚན་ཉིད་མང་དུ་གསུངས་
ཀྱང་དེ་དག་ལྡན་པ་ཤིན་ཏུ་དཀའ་ཡང་། སྔགས་རིམ་ཆེན་མོར། མེད་དུ་མི་རུང་བའི་
མཚན་ཉིད་ནི། བོད་ཀྱི་མཁས་པ་དག་དབང་ཡོངས་སུ་རྫོགས་པར་ཐོབ་ཅིང་།དམ་
ཚིག་དང་སྡོམ་པ་ལ་གནས་པ། བླ་མ་བརྒྱུད་པའི་ཕྱག་ལེན་མཐོང་བའི་སྒོ་ནས་དེ་ཉིད་
བཅུ་ཤེས་ཤིང་དབང་བསྐུར་གྱི་ཆོ་ག་ལ་མཁས་པ། བསྙེན་པ་སྔོན་དུ་སོང་བས་ལྷས་
གནང་བའམ་མ་བཀག་པ་སྟེ་ཆོས་གསུམ་ལྡན་ཅིག་ངེས་པར་དགོས་ཞེས་གསུངས་ཏེ།
དེ་ཁོ་ན་བཞིན་དུ་འཐད་དམ་ཞེས་གསུངས་པའི་ཆོས་གསུམ་པོ་ངེས་པར་མེད་ཐབས་
མེད་དོ། །
ཉིན་ཕྱི་མར་རྨི་ལམ་འདྲི་བ་ལ། དཀྱིལ་ཆོག་ཉི་ཤུ་བར། ནངས་པར་དགེ་བའི་
དགེ་ཐོས་ནས། །དགེ་བ་སླར་ཡང་སྤེལ་བར་བྱ། །མི་དགེ་དག་ནི་རྨི་ལམ་བདག །
མེད་པའི་གཏམ་གྱིས་རྣམ་པར་སྦྱངས། ། ཞེས་གསུངས་པ་ལྟར། རྨི་ལམ་དྲི་བར་བྱ་
བ་ལ། འདུས་པའི་རྩ་རྒྱུད་ལེའུ་བཅོ་ལྔ་བར། བྱང་ཆུབ་ཡེ་ཤེས་མཆོག་ཐོབ་པས། །
321



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སངས་རྒྱས་ འོད་ ནི་ བཟང་ བོ་མཐོང་། ། སངས་ རྒྱས་ རྫོགས་ སངས་ ལོངས་ སྤྱོད་
པའི། །སྐུ་ཡང་བདག་ཉིད་མྱུར་དུ་མཐོང་། ། སེམས་ཅན་ཆེན་པོ་ ཁམས་གསུམ་
པས། །མཆོད་པ་བྱེད་པ་དེས་མཐོང་ངོ༌། ། ཞེས་སོགས་དང་། རྒྱན་རྣམས་ཐམས་
ཅད་ཡོངས་རྫོགས་པའི། །ལྷ་ཡི་བུ་མོ་ཡིད་འོང་དང༌། །ཁྱེ་འུ་བུ་མོ་དག་མཐོང་ན། །
དེ་ནི་དངོས་གྲུབ་འཐོབ་པར་འགྱུར། ། ཞེས་པ་ལྟར། བླ་མ་དང་ཡི་དམ་གྱི་ལྷ་
མཐོང་བ། རྒྱ་མཚོ་བརྒལ་བ། རི་བོ་མཐོན་པོར་འཛེགས་པ། རྒྱན་སྣ་ཚོགས་ཀྱིས་
བརྒྱན་པ། ཁང་བ་དང་མེ་ཏོག་ལྡན་པ་ས་གཞི་བཟང་བོར་རྒྱུ་བ། གདུགས་དང་བ་
དན་སོགས་འཛིན་པ། བུ་མོ་སྣ་ཚོགས་ཀྱིས་གླེགས་བམ་དང་འབྲས་བུ་སྟེར་བ་སོགས་
རྨི་ལམ་བཟང་བའི་ལྟས་ཡིན། དེ་ལས་བཟློག་པ། མ་ཧེ་ལ་ཞོན་ནས་ལྷོ་ཕྱོགས་སུ་
འགྲོ་བ། ཐལ་བའི་རི་ལ་འཛེགས་པ། གཡང་ལ་ལྷུང་བ། མ་ཧེ་དང་མི་ནག་པོས་
ཚུར་ཐུབ་པ་སོགས་བཀྲ་མི་ཤིས་པའི་རྨི་ལམ་གྱི་མཚན་མ་མཐོང་བ་རྨི་ལམ་ངན་པའི་
རྟགས་ཡིན་པས་ན། རྣམ་སྣང་མངོན་བྱང་དུ། མཁས་པས་དེ་ལས་ལྡོག་པ་ཡི། །རྨི་
ལམ་ངན་པར་ཤེས་པར་བྱ། ། ཞེས་པ་ལྟར་ཡིན་པས། གལ་ཏེ་རྨི་ལམ་ངན་པ་
མཐོང་ན་ཡང་། སྣང་ཙམ་བཏགས་ཙམ་མ་གཏོགས་དོན་རང་གི་ངོ་ནས་གྲུབ་པ་རྡུལ་
ཙམ་ཡང་མེད་པས་བདག་མེད་པའི་དོན་བཤད་ནས་བཟློག་པ་དང་། ལས་ཐམས་
ཅད་པའི་སྔགས་བཟླས་ནས་བཟློག་པ། ཞི་བའི་སྦྱིན་སྲེག་བྱས་ཏེ་བཟློག་པ་གསུམ་
ཡོད་པས། དང་བོ་དཀྱིལ་ཆོག་ཉི་ཤུ་བ་དང་། ཟུང་འཇུག་གསལ་བ། ཤཱནྟི་བ་སོགས་
ཀྱི་དགོངས་པ་ཡིན། གཉིས་པ་གྲུབ་ཆེན་མར་མེ་མཛད་དང༌། དཱ་རི་ཀ་བ་དང༌།
ཕྲེང་བ་སོགས་ལས་བཤད། གསུམ་པ་གསང་བ་སྤྱི་རྒྱུད་དང་བཤད་རྒྱུད་རྡོར་ཕྲེང་གི་
དགོངས་པ་ཡིན་པས། སློབ་མ་ལ་ རྨི་ ལམ་ངན་པ་བྱུང་ན་བཟློག་ ཐབས་ གསུམ་
གསུངས་པ་དེ་ཡིན། སློབ་དཔོན་ལ་རྨི་ལམ་ངན་པ་བྱུང་ན་བཟློག་ཐབས་བདུན་
322



་
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
གསུངས་པ་ནི་དཱ་རི་ཀ་བའི་བཞེད་པ་ལྟར་ཡིན་ཏེ། གཏོར་མ། སྲུང་འཁོར། བཟླས་
པ། གོ་ཆའི་ལྷ་འགོད་པ། གསོལ་བ་གདབ་པ། རྒྱན་དྲུག་བགོས་ནས་ལྷའི་ང་རྒྱལ་བྱ་
བ། སྦྱིན་སྲེག་སྟེ་བདུན་བདེ་མཆོག་གི་དབང་དུ་བྱས་ནས་གསུངས་ཀྱང༌། གཞན་ལ་
ཡང་དེ་དང་འདྲ་བས་དེ་དག་ཅི་རིགས་པ་ཞིག་གིས་སྒོ་ནས་བཟློག་དགོས།
ཁྲུས་དང་མཎྜལ། མེ་ཏོག་བཀྱེ་བསྡུ། ཁྲུས་ནི། རྡོ་རྗེ་ཕྲེང་བའི་ལེའུ་བཞི་བར།
ཙན་དན་ག་བུར་གླ་རྩི་ཡི། །ཆུ་ཡིས་ཀྱང་ནི་ཁྲུས་བྱས་སྟེ། །དད་པའི་ཆུ་ནི་འཆང་བ་
ཡིས། །སེམས་ཀྱི་དྲི་མ་རྣམ་པར་འཁྲུད། ། ཅེས་ཕྱིའི་ཁྲུས་དང་ནང་གི་ཁྲུས་གཉིས།
གཞན་ཡང་། སྡོམ་པ་ཉེས་པས་མ་གོས་པར་གནས་པ་ནང་གི་ཁྲུས། བཤགས་པ་
དང་གསོལ་བ་འདེབས་པ་སོགས་གསང་བའི་ཁྲུས། ཕྱག་རྒྱ་འཆིང་བ་རྣལ་འབྱོར་གྱི་
ཁྲུས། ཆུས་དྲི་མ་འཁྲུད་པ་ཕྱིའི་ཁྲུས་དང་བཞི་སྟེ། རྩེ་མོ་ལས། ཉིན་རེ་བཞིན་དུ་ཅི་
ནུས་པར། །ཁྲུས་བཞི་དག་ནི་རྟག་ཏུ་བྱ། ། ཞེས་གསུངས། དངོས་གཞིར་གོང་
འདིར་བགེགས་གཏོར་གཏོང་བ་ནི། གཏོར་མའི་སྒོ་ནས་རྨི་ལམ་ངན་པ་བཟློག་
ཐབས་ཡིན། ལས་སྔགས་ཀྱིས་བསང་ཆུ་འཐོར་བ་སྔགས་ཀྱིས་རྨི་ལམ་ངན་པ་བཟློག་
པ་ཡིན། བདག་མེད་པའི་དོན་བཤད་པའི་སྒོ་ནས་བསམ་དུ་གཞུག་པའི་བཟློག་
ཐབས་ཀྱང་ཡོད།
བླ་མ་དང་དཀྱིལ་འཁོར་གྱི་གཙོ་བོ་ཐ་མི་དད་པའི་ཞབས་དྲུང་དུ་སོགས་དཀྱིལ་
འཁོར་ཆེན་པོའི་ཤར་སྒོའི་མདུན་སྣ་ཚོགས་རྡོ་རྗེའི་དབུས་རའི་ཐད་ཙམ་དུ་སློབ་མ་
རང་ཉིད་ཡོད་པར་མོས་ཏེ་དཀྱིལ་འཁོར་དུ་འཇུག་པའི་སྐོར་རྣམས་ཞུ་བའི་ཡོན་ཏུ་
མཎྜལ་ཕུལ། གཏིང་མཐའ་མེད་པའི་འཁོར་བ་ནི། །རྒྱ་མཚོའི་ནང་ན་རྣམ་པར་
གནས། ། ཞེས་སོགས་གསུངས་པ་ལྟར། སེམས་ཅན་རྣམས་དེ་ཁོ་ན་ཉིད་དང་
ལས་རྒྱུ་འབྲས་ལ་རྨོངས་པའི་མ་རིག་པའི་དབང་གིས་སྲིད་པའི་གནས་འདིར་འཁྱམས་
323



ནར་མ་
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ནས་འཁོར་བ་སྤྱི་དང་བྱེ་བྲག་གི་སྡུག་བསྔལ་མྱོང་དགོས་པ་འདི་ཡིན། དེ་ལྟར་འཁོར་
བར་སྐྱེས་ནས་སྡུག་བསྔལ་མྱོང་བའི་རྒྱུ་ནི། ལས་དང་ཉོན་མོངས་པའི་ཀུན་འབྱུང་
གཉིས་ཡིན། དེའི་ནང་ཉོན་མོངས་པ་ནི་ལས་གསོག་པའི་རྒྱུ་དང༌། ལས་ལ་གསོས་
འདེབས་པ་བོ་ཡིན་ཞིང་། ཉོན་མོངས་པའི་ལྷན་ཅིག་བྱེད་རྐྱེན་མེད་ན། ལས་ཙམ་
གྱིས་འཁོར་བར་སྐྱེ་མི་ནུས་པ་ནི། དགྲ་བཅོམ་པའི་རྒྱུད་ཀྱི་ལུས་ངག་གི་ལས་སྔར་ཡོད་
ལྟ་བུ་དང༌། རྣམ་འགྲེལ་ལས། སྲིད་པའི་སྲེད་ལས་རྣམ་བརྒལ་བའི། །ལས་གཞན་
འཕེན་ནུས་མ་ཡིན་ཏེ། །ལྷན་ཅིག་བྱེད་པ་ཟད་ཕྱིར་རོ། ། ཞེས་དང་། མཛོད་ལས་
ཀྱང་། འདིར་ ནི་ ཉོན་མོངས་ ས་ བོན་ བཞིན། ། ཀླུ་ བཞིན་ རྩ་ བཞིན་ ལྗོན་ ཤིང་
བཞིན། །དེ་བཞིན་ཤུན་པ་བཞིན་དུ་འདོད། ། ཅེས་གསུངས། ཉོན་མོངས་པ་དེ་
ནི་ཆུ་སྲིན་ན་ཀྲ་ཁྲོས་པ་དང་འདྲ་སྟེ་འཇིགས་པའི་གནས་སུ་གྱུར་པ་ཡིན། ལས་དང་
ཉོན་མོངས་པའི་རྦ་ཀློང་འཁྲུགས་པའི་རྒྱ་མཚོར་བྱིངས་ན། དེ་ལས་ཐར་བའི་ཐབས་
སུ་སྙིང་ནས་འཇིགས་ཏེ་ཐུགས་རྗེའི་གཏེར་ཆེན་བླ་མ་དང་དཀྱིལ་འཁོར་གྱི་གཙོ་བོ་ལ་
འོ་དོད་འབོད་ ཅིང་། ཉོན་མོངས་པ་དེའི་ དབང་ དུ་ སོང་ བ་བདག་ གི་ ངང་ཚུལ་
དགོངས་སུ་ གསོལ་ཞེས། བདག་ སྐྱོབས་ཤིག་ཅེས་པ་ཡིན། དེ་ནས་མིག་ དར་
བསངས། མདོག་དམར་སེར་གང་རུང་དུ་ཕྲེང་བར་གསུངས། དེ་ཉིད་བསྡུས་པར་
དུམ་བུ་སོ་སོ་ལ་ཁ་དོག་མི་འདྲ་བ་སོ་སོ་ཡོད་ལ། དུས་འཁོར་དུ་ལས་མཐུན་གྱི་ཁ་དོག་
ཏུ་བཤད་པས་གཅིག་ཏུ་མ་ངེས་ཀྱང་། བཞི་བརྒྱ་ལྔ་བཅུ་བར། དེ་ནས་གོས་དམར་
གྱིས་གདོང་གཡོགས་ཞེས་པ་ལྟར་ཕྱག་ལེན་མཛད། མིག་དར་སོགས་ལ་ཐ་མལ་གྱི་
སྣང་ཞེན་བཅད་ནས་ངོ་བོ་བདེ་སྟོང་གི་ཡེ་ཤེས་ཀྱི་རང་བཞིན་དུ་བལྟ་དགོས། ཙཀླུ་
མིག བནྡྷ་འཆིང་བ། བ་ར་མཆོག མ་ན་ཡིད། ཡིད་མཆོག་ཏུ་བྱ་བའི་ཕྱིར་མིག་
དར་འཆིང་ཞེས་སོ། ། དེའི་དགོས་པ་རེ་ཞིག་དཀྱིལ་འཁོར་གྱི་གསང་བ་སོགས་
324



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
མཐོང་དུ་མི་རུང་བས་དེ་འགོག་ཕྱིར་ཡིན། ངོ་བོ་བདེ་སྟོང་གི་ཡེ་ཤེས་ལ་རྣམ་པ་ལྷ་
རྫས་ཀྱི་གོས་ཀྱི་སྨད་གཡོགས་རེ་ཕུལ་བྱུང་སྙམ་པའི་མོས་པ་མཛོད། ཨོཾ་སརྦ་ཏ་ཐཱ་ག་
ཏ་ཨ་ནུ་ཏ་ར་ཞེས་སོགས་ཀྱི་སྔགས་ཀྱིས་སྟེར། སརྦ་ཏ་ཐཱ་ག་ཏ་ནི་དེ་བཞིན་གཤེགས་
པ་ཐམས་ཅད། ཨ་ནུ་ཏ་ར་བླ་ན་མེད་པ། བོ་དྷི་བྱང་ཆུབ། ཨ་ལངྐ་ར་རྒྱུན། ཝསྡུ་
གོས། པཱུ་ཛ་མཆོད་པ། མེ་གྷ་སྤྲིན། ས་མུ་ཏྲ་རྒྱ་མཚོ། སྤ་ར་ཎ་འཕྲོ་བ། ས་མ་ཡ་
དམ་ཚིག་གོ ། ལྷ་རྫས་ལས་གྲུབ་པའི་སྟོད་གཡོགས་རེ་ཕུལ་བྱུང་སྙམ་པའི་མོས་པ་
མཛོད། ཨོཾ་བཛྲ་རཀྵ་ཧཾ། རྡོ་རྗེ་བསྲུང་བ་ཞེས་པར་འཇུག ཐོན་པ་མཁས་བཙུན་
གྱིས་བག་ཡོད་པའི་གོས་ཀྱིས་བག་མེད་པ་བསྲུང་བའི་དོན་དུ་གསུངས། དཔེར་ན།
དགེ་སློང་གི་ཆོས་གོས་གསུམ་གྱིས་དགེ་སློང་ཡིན་པ་དྲན་པའི་ཆེད་ཡིན་པ་བཞིན་ཐ་
མལ་གྱི་སྣང་ཞེན་དང་བྲལ་བའི་ཆེད་ཡིན། རིན་པོ་ཆེའི་རྒྱན་གྱིས་བརྒྱན་པའི་གཙུག་
ཏོར་རེ་ཕུལ་བྱུང་སྙམ་པའི་མོས་པ་མཛོད། ཨོ་བཛྲ་ཨུཏྟཱི་ཥ་ཧཱུཾ་ཕཊ། རྡོ་རྗེ་གཙུག་ཏོར་
ཞེས་པ་ཡིན། ཁྱེད་རྣམས་དཀྱིལ་འཁོར་དུ་མཇལ་བའི་ཕྱག་རྟེན་དུ་རིགས་ལྔའི་རང་
བཞིན་ཅན་གྱི་ཁ་དོག་སྣ་ལྔ་བའི་མེ་ ཏོག་གི་ཕྲེང་བ་རེ་ཕུལ་བྱུང་སྙམ་པའི་མོས་པ་
མཛོད། ཨཱཁཾ་བཱི་ར་ཧཱུྃ། ཨཱསྣང་མཐའི་ས་བོན། ཁོ་དོན་གྲུབ། བཱི་རྣམ་སྣང་། ར་
རིན་འབྱུང༌། ཧཱུྃ་མི་བསྐྱོད་པའི་ས་བོན་ཡིན་ནོ། །
རིགས་དང་མོས་པ་དྲི་བ་ནི། དཀྱིལ་ཆོག་ཉི་ཤུ་བ། ཟུང་འཇུག་གསལ་བ།
དཱ་རི་ཀ་བ། ཕྲེང་བ་སྡོམ་འབྱུང་སོགས་མང་བོར་གསུངས། བླ་མས་ཀྱེ་ཁྱོད་སུ་ཡིན་
ཞེས་རིགས་དང་། ཅི་ལ་དགའ་ཞེས་མོས་པ་དྲི་བ་ཡིན་པས། ཀྱེ་ཁྱོད་སུ་ཡིན་ཅི་ལ་
དགའ་ཞེས་དྲི། སྐལ་བཟང་བདག་བདེ་བ་ཆེན་པོ་ལའོ། ། ཞེས་ལན་འདེབས།
སྐལ་བཟང་ནི་ས་ར་ཧའི་དཀྱིལ་ཆོག་ཏུ་རྒྱལ་བའི་སྲས་ཞེས་འབྱུང་བ་ལྟར་བྱང་ཆུབ་
སེམས་དཔའ་ཡིན་ལ། དེའི་རྒྱུ་མཚན་རྩེ་མོ་ལས། བདག་གི་བུ་ལའང་མ་ཆགས་
325



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པའི། །ཉན་ཐོས་རྣམས་ནི་སྐལ་བ་ངན། །སེམས་ཅན་ ཐམས་ཅད་བདེ་མཛད་
པའི། །སྐལ་བཟང་ཕྱག་ན་རྡོ་རྗེ་དཔལ། ། ཞེས་ཉན་ཐོས་རྣམས་ སེམས་ཅན་
ཐམས་ཅད་ཡལ་བར་བོར་ནས་བྱང་ཆུབ་ཐོབ་མི་ནུས་པས་སྐལ་བ་ངན་པ་དང་། བྱང་
ཆུབ་སེམས་དཔའ་རྣམས་བྱང་ཆུབ་མཆོག་ཐོབ་ནུས་པས་སྐལ་བ་བཟང་བ་ཡིན་པས་
སྐལ་བཟང་སྟེ། བྱང་ཆུབ་སེམས་དཔའི་རིགས་ཡིན་ཞེས། སྔགས་དབང་བསྐུར་བའི་
སྣོད་རུང་དུ་གསུངས། མོས་པ་དྲི་བ་ལ་བདེ་བ་ཆེན་པོ་ལའོ། ། ཞེས་མྱུར་ལམ་
གསང་སྔགས་ལ་མོས་པ་ཞེས་ལན་བཏབ། དེས་བུ་ལ་ཅི་ཞེས་པའི་ལན། སངས་རྒྱས་
མཆོག་གི་དམ་ཚིག་བགྱི་འཚལ་ལོ། ། ཞེས་མཉམ་སྦྱོར་གྱི་དཀྱིལ་ཆོག་དང་། རིན་
ཆེན་ཕྲེང་བ་ནས་གསུངས། སངས་རྒྱས་མཆོག་གི་གོ་འཕང་ནི་འདར་མི་རུང་བར་
ངེས་པར་ཐོབ་དགོས་པས་ན་དམ་ཚིག་ཡིན་ཞིང་། དེ་ཉིད་འཚལ་བའམ་འདོད་ཅེས་
སོ། ། བྱང་སྡོམ་འཛིན་པ་ནི། ཉི་ ཤུ་བ་ལས། རྐང་བ་མཉམ་པས་འདུག་གྱུར་
ཅིང་། །ཐལ་མོ་སྦྱོར་བའི་སློབ་མ་ལ། །ཚིགས་སུ་བཅད་པ་འདི་བརྗོད་ཅིང་། །སླར་
ཡང་སེམས་བསྐྱེད་སྦྱིན་པར་བྱ། །དཀོན་མཆོག་གསུམ་ལ་བདག་སྐྱབས་མཆི། །
ཞེས་སོགས་གསུངས། དེ་ནས་སྔགས་སྡོམ་བཟུང་། ཐམས་ཅད་རྣལ་འབྱོར་གྱི་
སེམས་བསྐྱེད་ནི། ཀླུ་བྱང་དང་། བྷཱ་ཝ་བྷ་དྲ། ནག་པོ་སྤྱོད་པ་སོགས་མང་བོས་
གསལ་བར་མ་མཛད་ཀྱང་། གྲུབ་ཆེན་མར་མེ་མཛད་ཀྱིས། རྣལ་འབྱོར་སེམས་ནི་
ཡང་དག་བསྐྱེད། །སྙིང་གར་རྡོ་རྗེ་སྙིང་བོ་བསམ། ། ཞེས་གསུངས་པ་དང་། ཕྲེང་
བ་ལས། དེ་ནས་རྣལ་འབྱོར་ཐམས་ཅད་ཀྱི་སེམས་བསྐྱེད་པ་ནི། ཨོཾ་སརྦ་ཡོ་ག་ཙིཏྟ་
ཨུཏྤ་ཏ་ཡཱ་མི་ཞེས་འདོན་དུ་གཞུག་ཅིང་བྱང་ཆུབ་ཀྱི་སེམས་བསྐྱེད་ལ། ཞེས་གསུངས།
ཨ་། ལྭ་བ་བ། ས་ར་ཧ། དཱ་རི་ཀ་བ། གྲུབ་ཆེན་དཔལ་འཛིན་སོགས་ཀྱིས་ཀྱང་
གསུངས། དཔལ་མཆོག་ལས། གང་ཞིག་བསྐྱེད་པ་ཙམ་གྱིས་ནི། །སངས་རྒྱས་ཉིད་
326



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
དུ་དོགས་མེད་པའི། །བྱང་ཆུབ་སེམས་ནི་བཏང་མི་བྱ། ། ཕྱག་རྒྱ་རྡོ་རྗེ་གང་ཡིན་
པ། ། ཞེས་གསུངས་པའི་དགོངས་པ་ཡིན། སེམས་བསྐྱེད་པ་གཉིས་ལས། ཀུན་
རྫོབ་བྱང་ཆུབ་ཀྱི་སེམས་བསྐྱེད་པའི་ཚུལ་ནི། མྱ་ངན་བསལ་བ་ལས། ཡང་དང་ཡང་
དུ་དམྱལ་བ་ན། །ཟངས་ཞུན་བསྐོལ་བ་གང་འཐུང་བ། །རྒྱ་མཚོའི་ནང་གི་ཆུ་ལ་
ཡང་། །དེ་ཡི་ཚད་ཙམ་ཡོད་མ་ཡིན། ། ཞེས་སྐྱེ་བ་སྔོན་མའི་མཐར་ཐུག་པ་མེད་པ་
དང་། རྣམ་འགྲེལ་ལས། སྐྱེ་བ་ཡོངས་སུ་ལེན་པ་ན། །འབྱུང་རྔུབ་དབང་བོ་བློ་དག་
ནི། །རང་གི་རིགས་ལ་ལྟོས་མེད་ཅན། །ལུས་ཉིད་འབའ་ཞིག་ལས་སྐྱེས་མིན། །
ཞེས་བུ་ཆུང་སྐྱེས་མ་ཐག་པའི་རིག་པ་ཆོས་ཅན། རིག་པ་སྔ་མ་སྔོན་དུ་སོང་བ་ཡིན་ཏེ།
རིག་པ་ཡིན་པའི་ཕྱིར། དཔེར་ན་དེ་རིང་གི་དུས་ཀྱི་རིག་པ་བཞིན། ཞེས་པའི་གཏན་
ཚིགས་ཡང་དག་གི་སྒོ་ནས་ཀྱང་སྐྱེ་བ་སྔ་མ་ཐུག་མེད་དུ་འགྲུབ་ལ། རྒྱུ་མཚན་དེའི་
ཕྱིར། སའི་དངོས་གཞིར། མ་སྐྱེས་པའི་ས་ཕྱོགས་མེད་པ་དང༌། མ་སོང་བ་དང་མ་
ཤི་བའི་ས་ཕྱོགས་དེ་ནི་ངས་མཐོང་བར་དཀའོ་ཞེས་པ་ལྟར། སེམས་ཅན་རྣམས་ལན་
གྲངས་དུ་མར་མ་བྱས་པ་ཤ་སྟག་ཡིན། ད་ལྟའི་མ་འདི་ཡང་དེའི་རང་བཞིན་ལས་མ་
འདས་པས་ན། དྲིན་ཅན་གྱི་མ་ཐམས་ཅད་སྡུག་བསྔལ་བའི་ཚུལ་དྲན་པར་བྱས་པ་ན།
སྡུག་བསྔལ་དེ་དག་དང་བྲལ་འདོད་ཀྱི་སྙིང་རྗེ་དང་བྲལ་བའི་ཁུར་བདག་ལ་བབས་སྙམ་
པའི་གཞན་དོན་ཁུར་འཁྱེར་གྱི་ལྷག་བསམ་རྣམ་དག་བསྐྱེད་ཅིང་། དེ་ཡང་བསམ་པ་
བཟང་བ་ཙམ་གྱིས་མི་ཕན་པར་ལག་ལེན་ལ་ཁེལ་བ་དགོས་མོད། རང་ཉིད་ལ་ཆ་
བཞག་ན། སེམས་ཅན་གྱི་དོན་སྒྲུབ་པའི་མཐུ་མེད་པ་དང༌། དེར་མ་ཟད། ཉན་རང་
དགྲ་བཅོམ་པ་ལྟ་བུ་འཁོར་བའི་འཆིང་བ་ལས་གྲོལ་ཀྱང་སྤངས་རྟོགས་ཉི་ཚེ་བ་ཡིན་
པས། སེམས་ཅན་ ཐམས་ཅད་ཀྱི་དོན་ བླ་ན་མེད་པ་ཞིག་ སྒྲུབ་མི་ནུས་པས་ན།
སངས་རྒྱས་རྣམས་ནི་སྐྱོན་ཟད་ཅིང་ཡོན་ཏན་རྫོགས་པ། ཐུགས་རྗེ་ཉེ་རིང་མེད་པ།
327



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཕན་བཏགས་མིན་ལ་མི་ལྟོས་པར་འཁོར་བ་ཇི་སྲིད་བར་སྐུ་གསུང་ཐུགས་ཀྱི་གསང་བ་
ཕྲ་མོ་རེ་རེས་ཀྱང་། སེམས་ཅན་གྱི་དོན་མཛད་པའི་འཕྲིན་ལས་ཕུན་ཚོགས་བརྙེས་
པས་ན། དེ་འདྲའི་གོ་འཕང་ཐོབ་པར་བྱའོ་སྙམ་པའི་བྱང་ཆུབ་སྨོན་པའི་སེམས་དུང་
དུང་བ་བསྐྱེད་པ་དང་། སེམས་དེ་ཉིད་སློབ་མའི་སྙིང་གར་ཟླ་བའི་དཀྱིལ་འཁོར་
དཀར་བོ་འོད་ཟེར་འཕྲོ་བར་གསལ་བཏབ། ཁ་དོག་དཀར་བས་སེམས་བསྐྱེད་དེ་
དཀར་བོ་དགེ་བའི་ཆོས་ཁོ་ན་ལ་དམིགས་པ་དང༌། ཉ་གང་བས་སེམས་དེའི་ཆེད་དུ་བྱ་
བའི་ཡུལ་སེམས་ཅན་ཐམས་ཅད་མཚོན་པར་གསུངས། དོན་དམ་བྱང་ཆུབ་ཀྱི་སེམས་
ཀྱི་ངོ་བོ་ནི། ཕར་ཕྱིན་ཐེག་པའི་སྐབས་སུ་གནས་ལུགས་མངོན་སུམ་དུ་རྟོགས་པའི་
འཕགས་རྒྱུད་ཀྱི་ཡེ་ཤེས་གཙོ་སེམས་ལ་དོན་དམ་སེམས་བསྐྱེད་དུ་གསུངས་པ་དང་
འདྲ་བར། སྐབས་འདིར་ཡང་། སློབ་དཔོན་ཀུན་སྙིང་དང་ ཤཱནྟི་བ་གཉིས་ ཀས།
བྱང་ཆུབ་ཀྱི་རང་བཞིན་རྟོགས་པའི་འཇུག་སེམས་དེ། དོན་དམ་སེམས་བསྐྱེད་དུ་
གསུངས་ཡོད། སེམས་དེ་ལ་འཇུག་སེམས་སུ་གསུངས་པ་ནི། འཇུག་སེམས་དངོས་
མ་ཡིན་ཀྱང་། གནས་ལུགས་རྟོགས་པའི་ཤེར་ཕྱིན་གྱི་ཉམས་ལེན་ལ་ཞུགས་པའི་ཆ་
ནས་ཡིན་ནོ། ། སེམས་དེ་ཇི་ལྟར་བསྐྱེད་པའི་ཚུལ་ནི། ཆོས་ཐམས་ཅད་མིང་
བརྡས་བཞག་ཙམ་དང་རྟོག་པས་བཏགས་ཙམ། དཔེར་ན། ཐག་ཁྲའི་སྟེང་དུ་སྦྲུལ་
འཛིན་གྱི་བློས་སྦྲུལ་དུ་བཏགས་པ་དང་ཁྱད་པར་མེད་པ་ཡིན་ཀྱང་། རང་རེ་སོ་སྐྱེ་
རྣམས་ཀྱི་ཤེས་པ་ལ་ཆོས་གང་སྣང་ཡང་བློས་བཏགས་ཙམ་གྱི་སྣང་བ་མི་འཆར་བར་
གདགས་གཞིའི་སྟེང་དུ་རང་གི་ངོ་བོས་ཡོད་པ་ལྟར་སྣང་བའི་རྗེས་སུ་འབྲངས་ཏེ་བློས་
དེ་ལྟར་དུ་འཛིན་པ་བདེན་འཛིན་ཡིན་ལ། བདེན་འཛིན་དེའི་ཞེན་ཡུལ་དེ་ནི། རང་
ངོས་ནས་བདེན་པར་རམ་ཚུགས་ཐུབ་ཏུ་གྲུབ་པ་དང༌། རང་བཞིན་གྱིས་གྲུབ་པ་
དང་། རང་གི་མཚན་ཉིད་ཀྱིས་གྲུབ་པའི་དགག་བྱའི་བདག་ཡིན་ཞིང་། དེ་འདྲའི་
328



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
དགག་བྱ་གཞི་གང་ཟག་གི་སྟེང་དུ་མེད་པ་ལ་གང་ཟག་གི་བདག་མེད་དང་། གཞི་
གང་ཟག་ལས་གཞན་པའི་ཆོས་ཀྱི་སྟེང་དུ་མེད་པ་ལ་ཆོས་ཀྱི་བདག་མེད་དང་། གནས་
ལུགས་དང་དོན་དམ་བདེན་པ་དང་། ཆོས་ཉིད་དང་སྟོང་ཉིད་ཅེས་བྱ་བ་ཡིན་པས།
དེ་རྟོགས་པ་ལ་སྔོན་དུ་རང་རྒྱུད་ཀྱི་བདེན་འཛིན་གྱིས་ཇི་ལྟར་བཟུང་བའི་དགག་བྱ་
ངོས་ཟིན་པ་དང་། དེ་ནས་དགག་བྱ་དེ་འགོག་བྱེད་ཀྱི་རིགས་པ་རྟེན་འབྲེལ་དང་
གཅིག་དུ་བྲལ་ལ་སོགས་པའི་གཏན་ཚིགས་ཀྱིས་ངེས་པ་དྲངས་ནས། དེ་འདྲའི་
དགག་བྱ་མེད་པར་ལྷང་གིས་ངེས་པའི་སྟོང་སང་མེད་དགག་གི་རྣམ་ཅན་གྱི་ཤེས་རབ་
བསྐྱེད་དགོས་ཤིང་། དེ་ལ་སྟོང་ཉིད་ཀྱི་ལྟ་བ་དང་སྟོང་ཉིད་རྟོགས་པ་ཞེས་ཟེར་བ་ཡིན་
ནོ། ། དེ་ལྟར་དམིགས་ཡུལ་རྫོགས་པའི་བྱང་ཆུབ་ལ་སོགས་པའི་ཆོས་ཐམས་ཅད་
རང་བཞིན་མེད་པར་ངེས་པའི་སྟོང་ཉིད་ཀྱི་ལྟ་བ་བསྒོམ་པར་བྱས་ནས། དེ་ལྟར་
རྟོགས་པའི་རང་གི་བློ་དེ་ཡང་ཡུལ་སྟོང་བ་ཉིད་དང་ཡུལ་ཅན་བདེ་བ་ཆེན་པོ་གཉིས་
གཉིས་སྣང་ཕྲ་མོས་ཀྱང་བར་མ་ཆོད་པར་འབྲས་དུས་ཀྱི་སྟོང་ཉིད་རྟོགས་པའི་བློ་དོན་
དམ་སེམས་བསྐྱེད་ཀྱི་ངོ་བོར་མོས་ནས། དེ་ཉིད་སྔར་གྱི་ཟླ་བ་དེའི་སྟེང་དུ་རྡོ་རྗེ་དཀར་
བོ་རྩེ་ལྔ་བ་གྱེན་དུ་འགྲེང་བའི་རྣམ་པ་ཅན་དུ་བསྒོམ་པར་བྱ་དགོས་པ་ཡིན་ནོ། །
དེའི་མཚོན་དོན། རྡོ་རྗེ་མི་མཐུན་ཕྱོགས་འཇོམས་པ་ལ་ཐོགས་པ་མེད་པ་ལྟར། དོན་
དམ་བྱང་ཆུབ་ཀྱི་སེམས་ཀྱིས་སྤང་བྱ་མི་མཐུན་ཕྱོགས་ཀྱི་ཉོན་མོངས་འཇོམས་པ་ལ་
ཐོགས་པ་མེད་པ་དང་། རྭ་ལྔས་སེམས་དེ་ལ་ལྡོག་པས་ཕྱེ་བའི་ཡེ་ཤེས་ལྔ་ཡོད་པ་དང༌།
ཁ་དོག་དཀར་བས། ཡེ་ཤེས་དེའི་ཞེན་ཡུལ་དོན་དམ་པའི་དགེ་བ་སྟོང་ཉིད་ཡིན་པ་
མཚོན་ཞེས་རྗེ་ལྷ་རི་བའི་གསུང་རྒྱུན་དུ་འབྱུང་། བཞི་བརྒྱ་ལྔ་བཅུ་བར། རྣལ་འབྱོར་
སེམས་ནི་ཡང་དག་བསྐྱེད། །སྙིང་གར་རྡོ་རྗེ་སྙིང་བོ་བསམ། ། ཞེས་དང་། དཔལ་
མཆོག་འགྲེལ་ཆེན་དུ། ཕྱིར་མི་ལྡོག་པའི་བག་ཆགས་བསྐྱེད་པར་གསུངས་པ་ཡང་།
329



་
༣ ༔
༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྤྱིར་ཉན་རང་གི་ལམ་ལས་ཕྱིར་མི་ལྡོག་པ་དང་། རང་དོན་ཡིད་བྱེད་ཀྱི་བསམ་པ་རྒྱུན་
ཆགས་སུ་མི་སྐྱེ་བས་ཕྱིར་མི་ལྡོག་པར་བཤད་པ་སོགས་ཡོད་ཀྱང་། འདིར་སེམས་
བསྐྱེད་དེ་དང་མ་བྲལ་ན་ངེས་པར་བྱང་ཆུབ་ཐོབ་པ་ལས་ཕྱིར་མི་ལྡོག་པའི་དོན་ཡིན།
དེ་ལྟར་སེམས་གཉིས་ཟླ་བ་རྡོ་རྗེའི་རྣམ་པར་བསྐྱེད་པའི་འོག་ཏུ། ཨོཾ་སརྦ་ཡོ་ཀ་
སོགས་རྗེས་ཟློས་བྱེད། སྔགས་དོན་ནི། སརྦ་ཐམས་ཅད། ཡོ་ཀ་རྣལ་འབྱོར། ཙིཏྟ་
སེམས། ཨུཏྤ་ཏ་ཡ་མི་ཉེ་བར་བསྐྱེད་པར་བགྱིའོ་ཞེས་པ་སྟེ། ཐམས་ཅད་རྣལ་འབྱོར་
གྱི་སེམས་ཉེ་བར་བསྐྱེད་པར་བགྱིའོ་ཞེས་སོ། ། དེ་ནས་སློབ་དཔོན་གྱིས་རྡོ་རྗེ་མེ་
ཏོག་དང་བཅས་པས་སློབ་མའི་སྙིང་གར་རེག་སྟེ། ཨོཾ་སུ་ར་ཏེ་སོགས་བརྗོད། སྔགས་
དོན་ནི། སུ་ཤིན་ཏུ། ར་ཏེ་དགའ་བ། ས་མ་ཡ་དམ་ཚིག སྟི་ཁྱོད། ཧོམཉེས་པར་
བྱེད་པའི་ས་བོན། སིདྡྷ་བསྒྲུབ་པར་བྱའོ། ། བཛྲ་རྡོ་རྗེ། ཡ་ཐཱ་ཇི་ལྟར། སུ་ཁཾ་བདེ་
བ་ཞེས་པར་འཇུག ཤིན་ཏུ་དགའ་བའི་དམ་ཚིག་དང་ལྡན་པ་ཁྱོད་ཀྱིས་ཇི་ལྟར་བདེ་
བར་རྡོ་རྗེ་བསྒྲུབ་པར་བྱའོ། ། ཞེས་སོ། ། གསུང་རྒྱུན་དུ། བླ་མའི་ཐུགས་ཀའི་ཟླ་
བ་དང་རྡོ་རྗེ་ལས་སེམས་དེ་གཉིས་ཀྱི་ངོ་བོའི་ཟླ་བ་དང་རྡོ་རྗེ་རང་འདྲ་གཉིས་པ་རེ་
ཆད་ནས་སློབ་མ་ཁྱེད་རྣམས་ཀྱི་སྙིང་གར་ཟླ་བ་དང་རྡོ་རྗེ་ལ་ཐིམ་པས་ཐམས་ཅད་རྣལ་
འབྱོར་གྱི་སེམས་བསྐྱེད་པ་དེ་ཉིད་བརྟན་པར་བྱས་བྱུང་སྙམ་པའི་མོས་པ་མཛོད་ཅིག
རྡོ་རྗེ་མེ་ཏོག་དང་བཅས་རེག སྔགས་དེའི་ཧོཞེས་པ་ཡན་ཆད་དཔལ་མཆོག་དང་།
བཞི་བརྒྱ་ལྔ་བཅུ་བར་སིདྡྷ་ཞེས་པ་མན་ཆད་འབྱུང་བས། དཔལ་མཆོག་དང་ཕྲེང་བ་
སོགས་ལས་གོ་རིམ་འདི་བཞིན་བྱུང་། །
གསང་བར་གདམས་པ་ནི། དེང་ཁྱོད་ནས་མ་དད་པ་རྣམས་ལའང་མ་ཡིན་
ནོ། ། ཞེས་དཀྱིལ་འཁོར་དུ་ཞུགས་ཀྱང་སྔགས་ལ་མི་དད་ན་དེ་ལ་ གསང་བར་
གདམས་པ་ཡིན། དེ་ནི་དམ་བཞག་དང་བོའི་སྐབས་དཀྱིལ་འཁོར་དུ་མ་ཞུགས་པ་ལ་
330



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
གསང་བ་མི་བསྒྲག་པར་གདམས་པ་ཙམ་ལས་མེད་པའི་ཁྱད་པར་རོ། བདེ་ཆེན་རོལ་
མཚོ། ཀྱེ་རྡོར་དཀྱིལ་ཆོག སྐྱིད་ཤོད་དབང་ཊཱིཀ་སོགས་སུ་དེའི་ཚེ་སློབ་མའི་མགོ་བོར་
རྡོ་རྗེ་འཇོག་པར་གསུངས། སྔགས་རིམ་དང་། དབང་དོན་དང་། རིན་ཆེན་བང་
མཛོད་དང་། རིན་ཆེན་ཕྲེང་བ་རྣམས་སུ་སུ་ར་ཏེའི་སྔགས་བརྗོད་པའི་སྐབས། རྡོ་རྗེ་
སྙིང་གར་རེག་པའི་རྒྱུན་ཉིད་ལས། དེང་ཁྱོད་སོགས་མགོ་བོར་རྡོ་རྗེ་འཇོག་པའི་
གསལ་ཁ་མེད་དོ། ། དེ་ལྟར་བྱེད་པའི་རྒྱུ་མཚན། དཔེར་ན། རྒྱལ་བོའི་ཕོ་བྲང་གི་
ནང་མིར་ཚུད་པ་ལ་གསང་བ་ཐུབ་པ་ཞིག་དགོས་པ་བཞིན་གསང་བར་གདམས་པ་
ཡིན་ཞེས་གསུང་རྒྱུན་ལས་འབྱུང་ངོ༌། །
གཉིས་པ། སྒོའི་ནང་འཇུག་ལ་གསུམ། ནང་དུ་ཞུགས་ཤིང་བསྐོར་ནས་ཕྱག་
བྱ་བ། དམ་ལ་བཞག་པ། ཡེ་ཤེས་པ་ཕབ་ནས་བདེན་སྟོབས་བརྗོད་པའོ། ། དང་
བོ་ནི། ཤར་སྒོ་བའི་མིང་གི་སྔགས་ཀྱིས་སློབ་མ་ཤར་སྒོའི་དྲུང་དུ་བཀུག དེ་ཚེ་ཤར་སྒོ་
ཧར་གྱིས་ཕྱེ་བའི་མོས་པ་བྱ། བླ་མ་ལས་ཀྱི་རྡོ་རྗེའི་ཕྱག་གི་རྡོ་རྗེ་ལ་འཇུས་ཏེ་དཀྱིལ་
འཁོར་གྱི་ནང་དུ་ཞུགས་བྱུང་སྙམ་པའི་མོས་པ་མཛོད་ཅིག ཨཱ་ཁཾ་བི་ར་ཧཱུཾ། སྔགས་
དེས་གཞུག་པ་འདུས་པ་ལེའུ་བཅུ་དྲུག་པར་གསུངས་པ་དང་། བྷ་བ་བྷ་ཏྲ་དང་། དཱ་
རི་ཀ་བས་ཀྱང་འབྲུ་ལྔ་ཡིས་གཞུག་པར་གསུངས། དེ་ལ་ཕྱི་སྐལ་མཉམ་ཟེར། བསྐོར་
བ་ནི། བླ་མ་ལས་ཀྱི་རྡོ་རྗེའི་ཕྱག་གི་རྡོ་རྗེ་ལ་འཇུས་ཏེ་ལྷ་རྣམས་ཀྱི་ཕྱི་རོལ། དཀྱིལ་
འཁོར་གྱི་རྩིག་པའི་ནང་འགྲམ་ནས་རྡོ་རྗེ་རྐང་སྟབས་ཀྱིས་བསྐོར་བ་ལན་གསུམ་བྱ་
བའི་མོས་པ་མཛོད། མ་ཧཱ་ར་ཏ་དགའ་བ་ཆེན་པོ། སུ་དྲི་ཌྷ་ཤིན་ཏུ་བརྟན་པ། སུ་ཏོ་
ཁོ་ཤིན་ཏུ་དགྱེས་བ། སུ་སུ་ཁོ་ཤིན་ཏུ་བདེ་བ། བཛྲ་ས་ཏཱ་རྡོ་རྗེ་སེམས་དཔའ། ཨཱརྒྱ་
དེ་རིང་། སིདྡྷཱ་ཡ་གྲུབ་པར་མཛོད། མཾ་བདག་ལ་ཞེས་སོ། ། ས་བཟང་མ་ཏིས།
དགའ་བ་ཆེན་པོ་ཤིན་ཏུ་བརྟན། །ཤིན་ཏུ་དགྱེས་དང་ཤིན་ཏུ་བདེ། །རྡོ་རྗེ་སེམས་
331



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དཔའ་དེ་རིང་ནི། །གྲུབ་པར་མཛོད་ཅིག་བདག་ལའོ། ། ཞེས་སོ། ། ཕྱག་བྱ་བ་
ནི། ལྭ་བ་བ་དང་། ནག་པོ་སྤྱོད་པ། ས་ར་ཧ་རྣམས་ཀྱིས། ན་མཏེ་ལ་སོགས་པས།
གཙོ་བོ་ལ་ལུག་ངག་ཡིད་གསུམ་གྱིས་ཕྱག་བྱ་བའི་བར་གསུངས།
གཉིས་པ་དམ་ལ་བཞག་པ་ལ། ཕན་ཡོན་གྱི་སྒོ་ནས་དམ་ལ་བཞག་པ། ཉེས་
དམིགས་ཀྱི་སྒོ་ནས་དམ་ལ་བཞག་པ། ཕན་ཡོན་དང་ཉེས་དམིགས་གཉིས་ཆར་གྱི་སྒོ་
ནས་དམ་ལ་བཞག་པ། རྡོ་རྗེ་སློབ་དཔོན་བཀའ་གཉན་པའི་སྒོ་ནས་དམ་ལ་བཞག་པ་
བཞི་ཡོད་པ་ལས། དང་བོ་མགོ་བོར་རྡོ་རྗེ་བཞག་སྟེ་ཕན་ཡོན་གྱི་སྒོ་ནས་དམ་ལ་བཞག་
པ་ནི། དེང་ཁྱོད་དེ་བཞིན་གཤེགས་པ་སོགས། སྔགས་སྡོམ་དང་མ་འབྲེལ་བའི་
དབང་ཙམ་ ལེན་ པ་ ལ་ དམ་ བཞག་ གི་སྐོར་ མི་ དགོས། ཟུང་འཇུག་ གསལ་ བར།
སེམས་མ་རྡོ་རྗེ་མའི་ཕྱག་རྒྱ་འཇོག་པར་གསུངས། ལག་པ་རྡོ་རྗེ་བསྡམས་པ་ལས་གུང་
མོ་གཉིས་གཤིབ་སྟེ་བསྒྲེངས་པ་སེམས་མ་རྡོ་རྗེ་མའི་ཕྱག་རྒྱ་སློབ་མའི་མགོ་བོར་བཞག
དེ་བཞིན་གཤེགས་པ་ཐམས་ཅད་ནི་རིགས་ལྔ་དང་། དེའི་རིགས་ནི་དེ་དག་བསྐྱེད་
པའི་ཡུམ་རྣམས་དང་། རིགས་དེར་ཞུགས་པ་ནི་དཀྱིལ་འཁོར་གྱི་ནང་དུ་ཞུགས་པའི་
ཕྱི་འཇུག་དང་། དེའི་དུས་སུ་ས་མ་ཡ་ཧོ་ཞེས་ནང་དུ་ཞུགས་པའི་ཚེ་ཡེ་ཤེས་པ་ཕབ་
པའི་བྱིན་རླབས་འཇུག་པ་གཉིས་དང༌། རྡོ་རྗེ་ཡེ་ཤེས་ནི་ས་དང་བོ་རབ་ཏུ་དགའ་བ་
ལ་སོགས་པའི་རང་བཞིན་གྱི་ཡེ་ཤེས་ཡིན། དེ་བསྐྱེད་པར་བྱེད་པ་མངོན་སུམ་དུ་བྱས་
པའི་དོན་ཡིན། ས་མ་ཡ་ཧཱུཾ་ཕྱག་རྒྱ་བཅིང་བའི་སྔགས། ཨོ་ས་ཏཱ་བཛི་སེམས་མ་རྡོ་རྗེ་
མ། ཨ་དྷི་ཏིཥྛ་སྭ་བྱིན་གྱིས་བརླབ་ཏུ་གསོལ། མོ་བདག་ལ། ཧཱུྃ། མི་ཐུབ་ཟླ་བས་
སློབ་མའི་ལག་པ་ནས་བཟུང་བར་གསུངས། བོད་ཀྱི་བླ་མ་རྣམས་མགོ་བོར་རྡོ་རྗེ་
འཇོག་པར་གསུངས། གཉིས་པ་ཉེས་དམིགས་ཀྱི་སྒོ་ནས་དམ་བཞག་ལ། ལུས་ལ་
འབྱུང་བའི་ཉེས་དམིགས་ x སེམས་ལ་འབྱུང་བའི་ཉེས་དམིགས་ x དང་བོ་སྤྱི་བོར་རྡོ་
332



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
རྗེ་ x། གཉིས་པ་སྙིང་གར་རྡོ་རྗེ་བཞག་ལ། སེམས་ལ་འབྱུང་བའི་ཉེས་དམིགས་ཀྱི་
སྒོ་ནས་དམ་ལ་བཞག་པ་ཡིན། ཀླུ་བྱང་དང་སྒྲ་གཅན་འཛིན་དཔལ་བཤེས་གཉེན་
སོགས་ཀྱིས་གསུངས་པ་ལྟར། ཨོ་དེ་རིང་རྡོ་རྗེའི་སེམས་དཔའ་རང༌། །ཁྱོད་ཀྱི་སྙིང་
ལ་ཡང་ དག་ ཞུགས། ། གལ་ ཏེ་ ཚུལ་ འདི་ སྨྲས་ན་ནི། ། དེ་ མ་ ཐག་ ཏུ་ དྲལ་ ཏེ་
གཤེགས། ། སྔགས་རིམ་དང༌། རིན་ཆེན་ཕྲེང་བར། ཉེས་དམིགས་ཀྱི་དམ་བཞག་
དང་བོའི་ཚེ་སྤྱི་བོར་རྡོ་རྗེ་འཛིན་ཞིང་དྲིལ་བུ་དཀྲོལ་བ། གཉིས་པའི་ཚེ་སྙིང་གར་རྡོ་རྗེ་
འཛིན་པར་གསུངས། ཕན་ཡོན་དང་ཉེས་དམིགས་གཉིས་ཀྱི་སྒོ་ནས་དམ་བཞག་འདི་
གཉིས། གསང་སྒྲོག་གི་རྩ་ལྟུང་བདུན་པ་ལ་ཁྱད་པར་དུ་དམ་བཞག་མཛད་པ་ཡིན།
གསུམ་པ་གཉིས་ཀའི་སྒོ་ནས་དམ་ལ་བཞག་པ་ནི། ཉི་ཤུ་བ་ལས། དེ་ཚེ་རྡོ་རྗེ་ཆུའི་
དུང་ཆོས། །གནས་ཤིང་ཡིག་གསུམ་འདུས་བྱས་པ། །དེ་བླངས་མནའ་ཡིས་འཐུང་
དུ་གཞུག །འདི་ནི་ཁྱོད་ཀྱི་དམྱལ་བའི་ཆུ། ། ཞེས་སོ། ། ཟུང་འཇུག་གསལ་བ་
ལས་ཀྱང་བཤད། རྣམ་བུམ་གྱི་དུང་ཆོས་ཀྱི་ཆུ་ལ་ཡི་གེ་གསུམ་གྱིས་བསྔགས་པ་མཐེབ་
སྲིན་གྱིས་བཟུང་སྟེ་སློབ་མའི་ཁར་བླུད། འདིའི་དོན་སླ་ཡང་། དམ་ཚིག་ལས་འདས་
ན་དམྱལ་བར་བསྲེག་པ་ལ་སོགས་པའི་སྡུག་བསྔལ་མྱོང་བར་འགྱུར་ཞེས། འགྲེལ་བ་
དང་། འཕྲེང་བར། ཁྱོད་ཀྱི་ཞེས་པ་ནི་ཁྱོད་ལའོ། ། དམྱལ་བ་ཞེས་པ་ནི་བརྒལ་
དཀའ་བའི་ཆུ་ལྟ་བུའོ། ། རྡོ་རྗེ་བདུད་རྩིའི་ཆུ་ཞེས་བྱ་བ་ནི། རྡོ་རྗེ་ནི་ཚར་གཅོད་
པར་བྱེད་པས་སོ། ། བདུད་རྩི་སྟེ་རྗེས་སུ་འཛིན་པའི་ཕྱིར་རོ། ། ཞེས་པ་ལྟར་
རོ། ། བཛྲ་ཨུ་ད་ཀ་ཋ་ནི་རྡོ་རྗེ་བདུད་རྩིའི་ཆུ་འཐུངས་ཤིག་ཅེས་པ་ཡིན། བཞི་བ་རྡོ་
རྗེ་སློབ་དཔོན་བཀའ་གཉན་པའི་སྒོ་ནས་དམ་ལ་བཞག་པ་ནི། ཟུང་འཇུག་གསལ་
བར། སློབ་མའི་ལག་པ་ནས་བཟུང་སྟེ། དེང་ཕྱིན་ཆད་ཅེས་པ་ནས་གྱུར་ཏ་རེ་ཞེས་
པའི་བར་གྱིས་དམ་ལ་འཇོག ཚིག་འདི་དེ་ཉིད་བསྡུས་པ་ལས་བྱུང་བའི་དོན་ཕལ་ཆེར་
333



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གོ་སླ། ཡ་ང་བ་མ་སྤངས་པར་ཞེས་པ་ལ་སྔགས་རིམ་ཆེན་མོར། སྐབས་འདིར་བླ་མ་
ལ་བརྙས་པར་མ་བྱེད་ཅིག ཅེས་བསྒོས་པ་ལས་འདས་པའོ། ། དེ་མ་སྤངས་པས་ལོ་
བརྒྱ་ཐུབ་པ་ཡང་ཚེ་མ་རྫོགས་པར་དུས་དེ་ཉིད་དམ་གཞན་དུ་མྱུར་བར་དུས་བྱས་ནས་
དམྱལ་བར་ལྟུང་ངོ༌། ། ཞེས་བཤད་པ་ལྟར། མ་སྤངས་པས་ཞེས་པ་དག རྩ་ལྟུང་
དང་བོ་ལ་ཆེད་དུ་དམ་བཞག་བྱས་པ་ཡིན། འདི་དང་རྩ་ལྟུང་བདུན་པ་ལ་དམ་བཞག་
དམིགས་བསལ་མཛད་པའི་རྒྱུ་མཚན། སྣོད་མིན་ལ་གསང་སྒྲོགས་དང་། བླ་མ་ལ་
བརྙས་དམོད་བྱས་ན་དངོས་གྲུབ་འཕྲོག་པའི་ཉེས་དམིགས་ཆེ་ཕྱིར་ཡིན་ཚུལ་སྔགས་
རིམ་དུ་གསུངས། སློབ་དཔོན་སྨད་པར་མི་བྱ་སྟེ་ཞེས་གསུངས་པ་ལྟར་རོ། །
གསུམ་པ་ཡེ་ཤེས་པ་ཕབ་ནས་བདེན་སྟོབས་བརྗོད་པ་ནི། འདུས་པའི་རྩ་རྒྱུད་
ལེའུ་བཅོ་ལྔ་བར། དེ་ནས་སྟོན་པ་རྡོ་རྗེ་འཛིན། །གཙོ་བོ་ཆོས་རྣམས་ཀུན་དབང་
ཕྱུག །ཡེ་ཤེས་རྡོ་རྗེ་བཀའ་བསྩལ་ཏོ། ། ཞེས་སོགས་ཀྱིས་ཡེ་ཤེས་པ་འབེབ་ཚུལ་
རྒྱས་པར་གསུངས། དེ་ཡང་སྣོད་ལ་དབབ་པ་དང༌། སློབ་མ་ལ་དབབ་པ་གཉིས།
དང་བོ་ཁྱེའུ་དང་བུ་མོ་ལོ་བཅུ་གཉིས་པ་གྲོང་བའི་ཆོས་ཀྱིས་མ་གོས་པར་དབབ་ཚུལ་
གསུངས་པ་དང་། སློབ་མ་ལ་དབབ་པ་སྣོད་ཀྱི་མཚན་ཉིད་སྔར་བཤད་པ་མི་དགོས་
ཀྱང་། བསྙེན་པ་སོགས་སྔོན་དུ་འགྲོ་ཚུལ་མཚུངས། ཡེ་ཤེས་པ་འབེབས་པའི་དོན་དུ་
གསོལ་འདེབས་ཀྱི་རྗེས་ཟློས་བྱེད། དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་
རློབས་ཤིག ཆོ་ག་དེ་ནི་དེ་ཉིད་བསྡུས་པ་ལས་གསུངས། དབང་དོན་ལས། སློབ་མ་
མངོན་བྱང་ལྔ་ལས་འོད་དཔག་མེད་དུ་བསྐྱེད་གསུངས་པའི་ལྔ་ནི། ཤུནྱ་ཏཱའི་སྔགས་
ཀྱིས་སྟོང་བར་སྒོམ་པ་དང་། ཟླ་བ། པདྨ་བསྐྱེད་པའི་ས་བོན། པདྨ། འོད་དཔག་
མེད་ཀྱི་གཟུངས་ལྔ་བོ་དེ་ལ་བྱ་བ་ཡིན་ནོ། ། ཨོཾ་བཛྲ་ཨ་བེ་ཤ་ཨཨཨ སྔགས་
དོན་ནི། རྡོ་རྗེ་ཀུན་ཏུ་ཕོབ་ཅེས་པ་ཡིན། ཡེ་ཤེས་པ་བབས་པའི་རྟགས་ནི། རྩ་རྒྱུད་
334



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ལས། འགུལ་བ་དང་ནི་གཡོ་བ་ཡིན། ། ཞེས་དང་། སློབ་དཔོན་ཀླུ་བྱང་གིས།
སྙིང་འདར་དགའ་བ་ཆེ་བ་དང༌། །བརྒྱལ་བ་དང་ནི་གར་བྱེད་དང་། །འགྱེད་དང་
གྱེན་དུ་འཕར་བ་ནི། །བབས་ པའི་ མཚན་ ཉིད་ དུ་ ཤེས་བྱ། ། ཞེས་ གསུངས།
བབས་ནས་ཞི་མ་ཐུབ་ན། ཧཱུྃཧཨམུ་ཞེས་བརྗོད་དེ་གཤེགས་གསོལ་བྱ། སློབ་
དཔོན་དྲིལ་བུ་ཞབས་ཀྱིས། བཤང་གཅི་ལ་སོགས་ཡང་དག་བྱུག །བུད་མེད་རས་ནི་
རྡུལ་དང་ལྡན། །གཏུབས་ལ་བྱི་ལའི་བྲུན་གྱིས་བྱུག །གུ་གུལ་དང་ནི་རྣམ་པར་
བསྲེགས། ། ཞེས་སོགས་གསུངས་པ་ལྟར། བདུད་རྩི་ལྔ་དང་སྒྲོན་མ་ལྔ་སོགས་
གཞུང་ལྟར་བསྲེགས་ནས་བདུག འབྱུང་བཞིའི་དཀྱིལ་འཁོར་སྒོམ་པའི་རྒྱུ་མཚན།
མེ་རླུང་གཉིས་གྲོགས་དང་། དེ་གཉིས་ས་ཆུ་གཉིས་ཀྱི་རིམ་པ་བཞིན་དགྲར་གྱུར་ལ།
སྙིང་གའི་ཧེ་རུ་ཀ་ཡབ་ཡུམ་ནི། འབྱུང་བཞི་ལ་བརྟེན་པའི་སློབ་མའི་སེམས་མཚོན་
པའོ། ། དེ་ཡང་རླུང་གིས་བསྐུལ་ཞིང་མེ་སྦར་ཏེ་ས་བསྲེགས་པ་དང་ཆུ་བསྐོལ་བས།
མེ་རླུང་གཉིས་ལ་བལྟོས་ཏེ་ས་ཆུ་གཉིས་ཉམས་པར་འགྱུར་ཞིང་། དེའི་དབང་གིས་
འབྱུང་བཞི་འཁྲུགས་ཏེ། ཧེ་རུ་ཀས་མཚོན་པའི་སེམས་འཕར་བ། སྐྱོ་ཞིང་འདར་བ།
སྐྱི་གཡའ་བ། བ་སྤུ་ལྡང་བ་སོགས་འབྱུང་། དེའི་ཚེ་ཡེ་ཤེས་པ་འབེབས་པའི་སྐབས་
རྙེད་པ་ཡིན། དཀྱིལ་ཆོག་རིན་ཆེན་ཕྲེང་བར། གསུང་བབས་ན་ལུང་སྟོན་པ།
ཐུགས་བབས་ན་འཇིག་རྟེན་གསུམ་རྟོགས་པ། སྐུ་བབས་ན་ནམ་མཁར་འཕར་བ་
སོགས་འབྱུང་། ཡེ་ཤེས་པ་ཕབ་པས་སློབ་མའི་རྒྱུད་ལ་ལྷ་རྣམས་ཀྱི་ཐུགས་གཉིས་སུ་
མེད་པའི་ཡེ་ཤེས་ས་དང་བོ་ལ་སོགས་པའི་རང་བཞིན་གྱི་ཡེ་ཤེས་དངོས་སུ་བབས་པའི་
མོས་པ་བརྟན་པོ་བྱས་པའི་མཐུས་ཡེ་ཤེས་ཀྱི་བྱིན་རླབས་ཞུགས་པ་འདི་ལ་ནང་སྐལ་
མཉམ་གྱི་ཐ་སྙད་བྱེད། སློབ་མའི་མགོ་བོར་རྡོ་རྗེ་བཞག་སྟེ་ཡེ་ཤེས་པ་དབབ་པ་དེ་ཉིད་
བརྟན་པར་བྱས་བྱུང་སྙམ་པའི་མོས་པ་མཛོད། ཏིཥྛ་བཛྲ། མིག་དར་ཅུང་ཟད་ཕྱེ་
335



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ནས་དཀྱིལ་འཁོར་གྱི་སྟེང་གི་ x དཀར་སེར་དམར་སྔོ་རྣམས་རིམ་པར་ཞི་རྒྱས་དབང་
དྲག་གི་དངོས་གྲུབ་འགྲུབ་པར་བརྡ་སྤྲོད། གཉིས་པ་སློབ་མ་རྣམས་ལ་སྔར་གཏད་
པའི་མེ་ཏོག་གི་ཕྲེང་བ་དེ་ལས། ཡང་ཞིང་མ་རྙིང་བའི་མེ་ ཏོག་གི་ཕྲེང་བ་ཏྲ་ གིས་
བསྔགས་པ་ཕྱག་ཐལ་མོ་ x དཀྱིལ་འཁོར་གྱི་གཙོ་བོའི་དབུ་ལ་ x འདོར་བར་ཞུ། ཧཱུྃ་
ནི་རིན་པོ་ཆེའི་རིགས་ཀྱི་ས་བོན་ཡིན་པའི་རྒྱུ་མཚན་གྱིས་ཡིན་ཞེས། ཉིན་མོ་འབྱུང་
གནས་དང་། ཨ་བྱཱ་ཀ་རས་གསུངས། པྲ་ཏི་ཚ་བཛྲ་ཧོ་ནི་དེ་ཉིད་བསྡུས་པ་ལས་བྱུང་།
མེ་ཏོག་ཕྲེང་བ་སློབ་མའི་སྤྱི་བོར་བཅིང་སྟེ་བདེན་སྟོབས་བརྗོད་པ་ནི། སྔགས་རིམ་
ཆེན་མོར་གསུངས་པས། པྲ་ཏི་རབ་ཏུ། གྲི་ཧ་ཎ་གཟུངས་ཤིག ། རྩྭ་ཁྱོད་ཀྱིས།
ཨི་མཾ་འདི། ས་ཏྭ་སེམས་དཔའ། མ་ཧཱ་བ་ལ་སྟོབས་པོ་ཆེ་ཡིན། དེ་ཉིད་བསྡུས་པར།
སེམས་དཔའ་སྟོབས་པོ་ཆེ་ x ། དེ་ལྟར་གྱི་དགོས་པ་ནི། སྒྲུབ་ན་དངོས་གྲུབ་མྱུར་བ་
དང༌། སྐྱེ་བ་ཐམས་ཅད་དུ་ཡི་དམ་དེས་རྗེས་སུ་འཛིན་པས་གནད་ཆེའོ། ། མེ་ཏོག་
གང་ལ་ཕོག་པའི་ལྷ་དེར་བོས་ནས། བྱང་ཆུབ་མ་ཐོབ་བར་རྗེས་སུ་འཛིན་པའི་རྟེན་
འབྲེལ་སྒྲིག་པ་དེ་ལ་མེ་ཏོག་ཕྲེང་བའི་དབང་བསྐུར་བ་ཞེས་བྱ། མ་རིག་པའི་སྒྲིབ་
གཡོགས་ x མིག་དར་བསལ་ནས། རྡོ་རྗེ་སེམས་དཔའ་དེང་ཁྱོད་ཀྱིས། ། x ཧེ་
བཛྲ་བ་ཤྱ་ཧོ། དཀྱིལ་འཁོར་ལྟ་བར་ x བླ་མས་རྡོ་རྗེ་རྩེ་མོས་སྤྱན་དར་ཕྱེ། ཧེ་ནི་ཀྱེ་
ཞེས་སློབ་མ་ལ་བོས། བཤུ་ཞེས་པ་ལྟོས་ཤིག བཛྲ་ཞེས་པ་རྡོ་རྗེ་དཀྱིལ་འཁོར་ལ་ལྟོས་
ཞེས་སོ། ། དེ་ལྟར་བལྟ་བར་བསྐུལ་ནས་ཡེ་ཤེས་ཀྱི་མིག་ཕྱེ་བ་དེས་འབྲས་དུས་ཀྱི་
རྟེན་དང་བརྟེན་པའི་དཀྱིལ་འཁོར་མིག་གིས་མངོན་སུམ་དུ་མཐོང་བའི་མོས་པ་མཛོད།
འཕགས་པ་ལྷས། དེ་མིག་ཕྱེ་ནས་ཕྱག་བྱས་ཏེ། །ལྷ་ཡི་དེ་ཉིད་བསྟན་པར་བྱ། །
ཞེས་པའི་ལྷ་ངོ་སྟོན་པའི་སྐབས་དེ་ཉིད་སྟོན་པར་གསུངས་ཡོད། དབང་མ་ཐོབ་པ་ལ་
དེ་ཉིད་མི་སྟོན་པར་གསུངས་པ་ཅི་ཡིན་ཟེར་ན། རྟེན་དང་བརྟེན་པའི་དག་པ་བཤད་
336



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
པ་འདི་ལ་དེ་ཉིད་སྟོན་པ་ཞེས་བརྗོད་པའི་རྒྱུ་མཚན་ནི། རྟེན་གཞལ་ཡས་ཁང་དང་།
བརྟེན་པ་གཙོ་འཁོར་གྱི་ལྷ་རྣམས་གཙོ་བོའི་ཡེ་ཤེས་གཅིག་བུའི་རྣམ་སྤྲུལ་ཡིན་ལུགས་
ཀྱི་སྣང་ཚུལ་དེ་ལས་གཞན་པའི་དོན་གྱི་གནས་ལུགས་ཤིག་སྟོན་པས་ན་དེ་ཉིད་སྟོན་པ་
ཞེས་རྣམ་དག་བཤད་པ་ལ་དགོངས་པ་ཡིན་ནོ། ། །
གསུམ་པ། ཞུགས་ནས་དབང་བསྐུར་བ་ལ་བཞི། བུམ་དབང་། གསང་
དབང་། ཤེར་དབང་། དབང་བཞི་བ་རྣམས་སུ་ཡོད་པའི་དང་བོ་ཐུན་མོང་བ་རྡོ་རྗེ་
སློབ་མའི་དབང༌། ཐུན་མོང་མ་ཡིན་པ་རྡོ་རྗེ་སློབ་དཔོན་གྱི་དབང་གཉིས་ལས། དང་
བོ་ལ། ཁྲུས་དཀྱིལ། གསོལ་གདབ། དབང་རིམ་པ་གསུམ་གསུངས་པ་ཡོད། རིག་
པའི་དབང་ལྔ་ཞུ་བའི་ཡོན་དུ་མཎྜལ་ཕུལ། གསོལ་བ་འདེབས་པ་འདིས་རྗེས་ཟློས་ x
ཚིགས་བཅད་ཀྱི་དོན་ནི། བྱང་ཆུབ་རྡོ་རྗེ་སྟེ་རྡོ་རྗེ་འཆང་ཆེན་པོས་སངས་རྒྱས་མི་
བསྐྱོད་པ་ལ་སོགས་པ་རྣམས་ལ་མཆོད་པ་ཆེན་པོ་སྟེ་དབང་བསྐུར་བ་ཇི་ལྟར་རྣམ་པ་
གང་གིས་བསྩལ་པ། དེ་བཞིན་དུ་བདག་ཀྱང་འཁོར་བ་མ་ལུས་པའི་རྒྱ་མཚོ་ལས་
བསྒྲལ་བར་བྱ་བའི་ཕྱིར་དུ་ནམ་མཁའི་རྡོ་རྗེ་སྟེ། རྡོ་རྗེ་འཆང་དང་མཉམ་པ་ཞེས་བླ་མ་
ལ་བོས་ནས། དེང་སྟེ། ད་ལྟ་བདག་ལ་དབང་བསྐུར་བསྩལ་དུ་གསོལ་ཞེས་པ་ཡིན།
སྦྱང་བ་བྱ་བ་ཡོད་ན། ཡུངས་དཀར་ལ་འཁྱིལ་བའི་སྔགས་བཟླས། ལག་པ་གཡས་
གཡོན་གྱིས་ལན་གཉིས་གཉིས་བསྐོར་ཏེ། ཁམ་ཕོར་གྱི་མེའི་ནང་བླུག དེ་ལྟར་ལན་
གསུམ་དང་ཆུའི་ཉེ་རེག་བྱ། དེ་བཞིན་ཆུ་དང་ཁམ་ཕོར་དཀར་བོ་དང་། རྩེ་དུར་བའི་
ཆུན་པོ་བཅས་པའི་བ་ལྕིའི་ཆངས་བུ་དང་། ཟན་ཆངས་དང༌། སེང་རས་ཀྱི་ཚལ་བ་
བཞི་བཞིས་ཀྱང་སྔར་ལྟར་བསྐོར་ནས་སྦྱང་བ་བྱ། ཁམ་ཕོར་མན་ཆད་སྣོད་གཅིག་ཏུ་
བསག་གོ ། སརྦ་པཱ་པཾ་སྡིག་པ་ཐམས་ཅད། ད་ཧ་ན་སྲེག་པར་བྱེད་པ། བཛྲ་ཡོ་རྡོ་
རྗེའི་ཆེད་དུ། བཛྲ་ས་ཏྭ་སྱ་རྡོ་རྗེ་སེམས་དཔས། སརྦ་པཱ་པཾ་སྡིག་པ་ཐམས་ཅད། ད་
337



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཧ་བསྲེག་པ། སྭ་ཧཱ་གཞི་ཚུགས། སྡིག་པ་ཐམས་ཅད་སྲེག་པར་བྱེད་པའི་རྡོ་རྗེའི་ཆེད་
དུ་རྡོ་རྗེ་སེམས་དཔས་སྡིག་པ་ཐམས་ཅད་བསྲེག་པ་ལ་གཞི་ཚུགས། ཞེས་སོ། །
སྦྱང་ཆས་ཁང་བའི་ཕྱིར་སྐྱེལ། དྲི་ཐུགས་དང༌། མེ་ཏོག་དབུ། མཆོད་ཡོན་མདུན། །
མར་མེ་མཐའ་སྐོར་དུ་འབུལ། གསུམ་པ་ལ་དྲུག ཆུ་དབང་། ཅོད་པན། རྡོ་རྗེ།
དྲིལ་བུ། མེ་ལོང་། མིང་དབང༌། དང་བོ་ལ། ནང་དབང་བསྐུར་ཏེ་ཁྲུས་སྟེགས་ལ་
འགོད་པ་ x ། རྩ་རྒྱུད་ལེའུ་བཅུ་བདུན་པར། སློབ་དཔོན་སྙིང་གར་རབ་བསྒོམས་
ནས། །དབང་བསྐུར་བ་ནི་བརྩམ་པར་བྱ། ། ཞེས་པ་ནས། སྐུ་གསུང་ཐུགས་ནི་
འགྲུབ་པར་འགྱུར། ། ཞེས་ནང་དབང་སྐུར་ཚུལ་ཕན་ཡོན་དང་བཅས་པ་གསུངས།
འཕྲེང་བར་ཆུ་དབང་མ་གཏོགས་ཅོད་པན་སོགས་ལ་ནང་དབང་བསྐུར་བ་དངོས་སུ་མ་
གསུངས།
དབང་སྐུར་བྱེད་པོ་བླ་མ། བསྐུར་བྱའི་ཡུལ་སློབ་མ། ཐབས་ཅེས་སྐུར་བར་
བྱེད་པའི་ནང་ཚན་དབང་རྫས་གསུམ་པོ་ལྷར་བསྐྱེད། དཱ་རི་ཀ་བས། མི་བསྐྱོད་
བསམ་གཏན་གསུམ་རྫོགས་པས། ། ཞེས་ཆུ་དབང་གི་སྐབས་གསུམ་ཀ་མི་བསྐྱོད་
པར་བསྐྱེད་པ་དང༌། ཅོད་པན་ལ་ གསུམ་ ཀ་ རིན་འབྱུང་དུ་བསྐྱེད། སླར་ཡང་།
དབང་ལྷ་སྤྱན་འདྲེན་པ་ལ་ཐུགས་གཏད་པར་ཞུ། བཀྲ་ཤིས་ཀྱི་ཚིགས་བཅད་ཀྱི་དོན་
ནི། འདིར་བཀྲ་ཤིས་པར་བྱེད་པ་ཞེས་བྱ་བ་ནི། སངས་རྒྱས་ཀྱི་སར་སྒྲིབ་པ་ཐམས་
ཅད་རང་སྟེང་དུ་རྣམ་པར་དག་པའི་ཚུལ་གྱིས་ཐུགས་ལ་གནས་ཤིང་། བྱང་སེམས་
འཕགས་པ་སོགས་ལ། ས་རང་རང་གི་ངོས་སྐལ་གྱི་སྒྲིབ་པ་དག་པའི་ཚུལ་དང་། སོ་
སྐྱེ་རྣམས་ལ་རང་སྟེང་དུ་དྲི་མའི་སྒྲིབ་གཡོགས་དང་བཅས་ཏེ་ལུས་སེམས་ཀུན་དབང་
དུ་བྱས་པ་སྟེ། རང་གི་བདག་ཉིད་ལས་མ་འདས་པའི་ཚུལ་གྱིས་སེམས་ལ་གནས་པས་
ན། སེམས་ཅན་ཀུན་གྱི་སྙིང་ལ་ཁྱབ་པའམ་གནས་པའི་ཆོས་ཉིད་དེ་དང་དབྱེར་མེད་
338



-
"
;
':
\
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
པའི་བདེ་ཆེན་ཡེ་ཤེས་ངེས་དོན་གྱི་རྡོ་རྗེ་འཆང་ནི་རིགས་ཀུན་གྱི་བདག་ཉིད་དེ་བྱེད་པ་
བོ་ཡིན་ལ། དེ་ཉིད་བཞིན་ལག་གི་རྣམ་པར་ཤར་བའི་དྲང་དོན་རིགས་དྲུག་པའི་མི་
བསྐྱོད་པ་ནི་རྣམ་ཤེས་སྦྱོང་བའི་ལྷ་ཡིན་ཞིང་། རྣམ་ཤེས་ནི་སྦྱང་གཞིའི་ཕུང་བོ་གཞན་
ཐམས་ཅད་ལ་ཁྱབ་པ་དང་། གཞན་རྣམས་དེའི་གཞན་དབང་ཅན་ཡིན་པས་ཕུང་བོ་
ལྔའི་ནང་ནས་སེམས་གཙོ་བོ་ཡིན་པ་ལྟར། སེམས་དེ་ཉིད་སྦྱོང་བྱེད་རིགས་དྲུག་པའི་
མི་བསྐྱོད་པ་དེ་ཡང་ཕུང་བོ་གཞན་སྦྱོང་བྱེད་ཀྱི་རིགས་རྣམས་ཀྱི་མཆོག་ཡིན་པས་རྗེ་
ཞེས་གསུངས་པ་ཡིན་ལ། མ་ལུས་དག་པའི་སེམས་ཅན་ཏེ། རིགས་ལྔའི་སངས་རྒྱས་
ཀུན་སྐྱེད་བྱེད་རིགས་དྲུག་པའི་ངོ་བོ་བདེ་བ་ཆེན་པོ་ཡི། བཀྲ་ཤིས་དེས་སློབ་མ་ཁྱེད་
རྣམས་ཀྱི་རྒྱུད་ལ་དབང་དོན་བསྐྱེད་པའི་སྒོ་ནས་དབང་བསྐུར་བའི་བཀྲ་ཤིས་བྱེད་པ་
ཡིན་ནོ། ། དེ་བཞིན་དུ། རྡོ་རྗེའི་རིགས་ལ། ཞེ་སྡང་སྦྱོང་བའི་ལྷ་ལ་མི་བསྐྱོད་པ་
ཞེས་གྲགས་པ་དེ་ཡིས་ནི། ཆོས་དབྱིངས་ཡེ་ཤེས་ཀྱི་ངོ་བོར་དབང་བསྐུར་བའི་བཀྲ་
ཤིས་དེས་དེ་རིང་ཁྱེད་རྣམས་ཀྱི་རྒྱུད་ལ་བསྐྱེད་པའི་སྒོ་ནས་དབང་བསྐུར་བ་དང༌།
མཐའ་དག་འཁོར་ལོའི་རིགས་ལ། རྣམ་པར་སྣང་མཛད་ནི་གཏི་མུག་རྣམ་པར་དག་
པ་དང༌། གཏི་མུག་སྦྱོང་བའི་ལྷ་ཡིན་པས། ཉོན་མོངས་དེ་འཁོར་བའི་རྩ་བ་ཡིན་
པས། དེ་སྦྱང་བས་འཁོར་བའི་སྡུག་བསྔལ་ཐམས་ཅད་འཕྲོག་པར་བྱེད་པ་ཡིན་ཡང་།
རྨོངས་པའི་ཟིལ་གྱིས་མནན་པས་སྐྱེ་བོ་རྣམས་ཀྱི་རྒྱུད་ཀྱི་གཏི་མུག་ཡོངས་སུ་སྦྱོང་བ་ན།
དེ་འདྲའི་རྣམ་སྣང་མེ་ལོང་ལྟ་བུའི་ཡེ་ཤེས་ཀྱི་ངོ་བོ་དང་དེའི་ས་བོན་སྐྱེད་པར་བྱེད་པའི་
དབང་བསྐུར་གྱི་བཀྲ་ཤིས་དེས་ནི་དེ་རིང་ཁྱོད་ལ་དབང་བསྐུར་རོ། ། རིན་ཆེན་
རིགས་ལ། རིན་ཆེན་འབྱུང་ལྡན་ནི་ ཕྱག་མཚན་རིན་ཆེན་འཛིན་པས་འགྲོ་ཀུན་
ཕོངས་པའི་སྡུག་བསྔལ་གྲོལ་བར་མཛད་པ་དང༌། ཡོན་ཏན་གྱིས་ཁེངས་པའི་སེམས་
ང་རྒྱལ་སྦྱོང་བ་དང་ x། པདྨའི་རིགས་ལ། འོད་དཔག་མེད་ནི་སྲིད་པའི་དྲ་བ་སྟེ་
339



༄༅། །རྗེ་ཤིང་བཟའ་སྐུལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
་
བཀོད་པ་སྣ་ཚོགས་པ་རྣམས་ཞེས་བསྒྱུར་པ་དང༌། ཡང་བ་ཚབ་ཀྱིས། སྲིད་པའི་
གཟེབ་ཅེས་བསྒྱུར་བ་དང་བསྟུན་ན། སྲིད་པ་འཁོར་བ་དེས་ལུས་ཅན་རྣམས་འཆིང་
བས་ན། སྲིད་པའི་དྲ་བ་དེ་འཇོམས་པར་བྱེད་པོ་ཡིན་ཏེ། ཇི་ལྟར་འཇོམས་ན། །
འོད་དཔག་མེད་ནི་འདོད་ཆགས་དག་པའི་ངོ་བོ་དང་འདོད་ཆགས་སྦྱོང་བའི་ལྷ་ཡིན་
པས། ཆགས་པས་ཟིལ་གྱིས་མནན་པས་འགྲོ་ཀུན་གྱི་འདོད་ཆགས་སྦྱོང་བར་མཛད་
པ་ཡིན་ལ། ལས་ཀྱི་རིགས་ལ། ལས་སམ་འཕྲིན་ལས་ཀྱི་གཙོ་བོ་ནི་ཆོས་སྟོན་པའི་
གསུང་གི་འཕྲིན་ལས་ཡིན་ཞིང་། བརྩེ་བ་ཆེན་པོས་ཆོས་བསྟན་པའི་མཐུས་ཡིད་ཀྱི་མི་
དགེ་གསུམ་ལས་རྣམ་སྨིན་ལྕི་བ་ལས་འབྲས་མེད་པར་འཛིན་པ་སོགས་ལོག་ལྟ་ཡིན་
པས། དེས་མཚོན་པའི་ཉོན་མོངས་པ་དང་སྒྲིབ་པ་མཐའ་དག་ངེས་པར་སྤོང་ནུས་པ་
ཡིན་ནོ། ། དེས་ན་སྒྲིབ་པ་དེ་དག་སེལ་པར་མཛད་པ་དོན་ཡོད་གྲུབ་པའི་ངོ་བོ་བྱ་
སྒྲུབ་ཡེ་ཤེས་ཀྱི་རང་བཞིན་གྱི་དབང་བསྐུར་བའི་བཀྲ་ཤིས་དེས་ནི་སློབ་མ་ཁྱེད་ཀྱི་རྒྱུད་
ལ་བསྐྱེད་པའི་སྒོ་ནས་དབང་བསྐུར་རོ། ། ཞེས་སོ། ། ཡང་དོན་གྲུབ་ཕྲག་དོག་
སྦྱོང་བའི་ལྷ་ཡིན་ལ། ཕྲག་དོག་ནི། མཛོད་ལས། ཕྲག་དོག་ཁོང་ཁྲོའི་རྒྱུ་ལས་
བྱུང༌། ། ཞེས་གསུངས། བརྩེ་བ་ཁོང་ཁྲོ་དང་འཛིན་སྟངས་དངོས་འགལ་དུ་ཞུགས་
པའི་སྒོ་ནས་སྦྱོང་དགོས། རྡོ་རྗེ་སྙིང་བོ་རྒྱུན་གྱི་རྒྱུད་ལས། ཏིལ་གྱི་གང་བུ་ལྟར་གང་
བའི། །རྒྱལ་བ་བུམ་པ་འཛིན་པ་ཡི། ། ཞེས་ཆུ་རུབ་ཀྱི་ཚུལ་དུ་དབང་བསྐུར་
བས་ x། དབང་བསྐུར་རྡོ་རྗེ་སོགས་གསུངས་པའི་དོན་ནི། དབང་བསྐུར་བ་ནི་
འདོར་དུ་མི་རུང་བས་ན་རྡོ་རྗེ་ཆེན་པོ་ལ། ཁམས་གསུམ་གྱི་རྒྱལ་བོ་སྟེ་འཇིག་རྟེན་གྱི་
མཆོག་གྱུར་ཡིན་པས། ཁམས་གསུམ་ཀུན་གྱིས་ཕྱག་བྱས་བའི་འོས་སུ་གྱུར་པ་ཡིན་པ་
དེ་ནི། སངས་རྒྱས་ཀུན་གྱི་སྤྱན་སྔར་གསང་བ་གསུམ་དབྱེར་མི་ཕྱེད་པའི་རྡོ་རྗེ་འཆང་
གི་གནས་ལས་བྱུང་བའམ་དེའི་རིགས་ལས་སྐྱེས་པ་ཁྱོད་ལ་སྦྱིན་པར་བྱ་ཡི། ཁྱོད་ཀྱིས་
340



.:. ：
དེའa
གས
་ ་
:་，
.，：་
:
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ཀྱང་འདི་ལ་ནན་ཏན་དུ་གྱིས་ཤིག ཅེས་པ་སྟེ་དབུགས་འབྱིན་པ་ཡིན། ཚིགས་
བཅད་འདི་གསང་འདུས་ལེའུ་བཅུ་དྲུག་ལས་བྱུང་བ་དང་འགྱུར་མི་འདྲ་བ་བྱུང་ངོ། །
མ་ཧཱ་སུ་ཁ་བདེ་བ་ཆེན་པོ། བཛྲ་ས་ཏཱ་རྡོ་རྗེ་སེམས་དཔའ། ཨ་བྷི་ཥིཉྩ་མི་དབང་
བསྐུར་བར་བགྱི་བས། སརྦ་ཏ་ཐཱ་ག་ཏ་དེ་བཞིན་གཤེགས་པ་ཐམས་ཅད། ཨ་དྷི་བ་
ཏི་མངའ་བདག ཏྭེ་ནོ་བ་ཉིད་ཀྱིས་ཉེ་བར། ལྷོ་མེ་བྷ་བ་བདག་ལ་བསྟན་པར་
མཛོད། སྔགས་ཕྱི་མའི་དོན། བདག་ནི་རྡོ་རྗེའི་ཆུས་དབང་བསྐུར་གྱི། ཁྱོད་རབ་ཏུ་
དགའ་བར་གྱིས་ཤིག ཅེས་པ་སྟེ། བཛྲ་ཨུ་ད་ཀ་རྡོ་རྗེའི་ཆུ། ཨ་བྷི་ཥིཉྩ་དབང་བསྐུར་
བྱ། སུ་ར་ཏེ་ཧཱུཾ་ཁྱོད་རབ་ཏུ་དགའ་བར་གྱིས་ཤིག ཨ་ཧཾ་བདག་ནི་ཞེས་པ། ཨོ་ཨཱ་ཧཱུཾ་
ནི་ས་བོན། དབང་ལྷ་བསྟིམ་པ་ནི། སློབ་མའི་བ་སྤུའི་སྒོ་ནས་ཞུགས་ཏེ་སྙིང་གའི་
ཐིག་ལེ་ལ་ཐིམ་པར་མོས། མཆོད་ཡུལ་དུ་ x ། དཱ་རི་ཀ་བས། མཆོད་དེ་དག་པ་
སྦྱིན་པར་བྱ། ། ཞེས་སོ། ། ཛ་ཝ་རི་བས། སངས་རྒྱས་ལྔ་ནི་རྣམ་དག་ཏུ། །
དབང་ལྔ་ཡིས་ནི་ཐོབ་པ་ཡིན། །མ་རིག་པ་ལས་འདས་ནས་ཀྱང་། །ཡེ་ཤེས་ལྔ་ནི་
རིམ་གྱིས་འཐོབ། ། ཅེས་དབང་རང་བཞིན་རྣམ་དག་གི་ཆོས་ཉིད་དང་། ཉོན་ཡིད་
དང་། ཡེ་ཤེས་དང་། སྒོ་ལྔའི་ཤེས་པ་དང༌། ཀུན་གཞི་རྣམས་གནས་གྱུར་པའི་ཆོས་
དབྱིངས་ཡེ་ཤེས་ནས་མེ་ལོང་ལྟ་བུའི་ཡེ་ཤེས་ཀྱི་བར་གྱི་རང་བཞིན་དུ་བཤད་པས།
དབང་ལྔ་བོ་དེ་དག་པའི་དེ་བཞིན་གཤེགས་པ་ལྔ་དང་ཡེ་ཤེས་ལྔའི་ངོ་བོར་མོས་དགོས་
ཤིང་། ལྔ་བོ་དེས་དེ་བཞིན་གཤེགས་པ་ལྔ་དང་ཡེ་ཤེས་ལྔ་ཐོབ་པའི་ནུས་པ་འཇོག འོ་
ན་ལྭ་བ་བས། ཀུན་གཞི་དང་ཉོན་ཡིད་ཅེས་བཤད་པ་དེ། ཚོགས་དྲུག་ལས། ངོ་བོ་
ཐ་དད་པར་བཞེད་པ་ཡིན་ནམ། ཡིད་ཤེས་ཉིད་ལ་ལྡོག་ཆའི་ཀུན་གཞི་དང་ཉོན་ཡིད་
གཉིས་སུ་ཕྱེ་བའམ། ཀུན་གཞི་ཞེས་པ་ཆོས་ཉིད་དང༌། ཡིད་ཤེས་ལ་ཀུན་གཞིའི་སྒྲས་
བསྟན་པར་བཞེད་པ་གང་ཡིན་ཞེ་ན། ཀུན་གཞི་དང་ཉོན་ཡིད་བཞེད་པའི་སེམས་
341



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཙམ་པ་རང་ལུགས་ལ། སློབ་དཔོན་ཙནྡྲ་གོ་མིས། ཀུན་གཞི་དང་། ཉོན་ཡིད་དང་།
ཡིད་ཤེས་དང་། སྒོ་ལྔའི་དབང་ཤེས་རྣམས་གནས་གྱུར་པ་རིམ་བཞིན་མེ་ལོང་ལྟ་བུ་
མཉམ་ཉིད་སོར་རྟོགས་བྱ་སྒྲུབ་ཡེ་ཤེས་བཞིར་གསུངས་པ་དང་། གྲུབ་ཆེན་ལྭ་བ་བས་
བཤད་པ་གཉིས་མཐུན་པ་ལ་བརྟག་ན། སེམས་ཙམ་པའི་ལུགས་ལྟར། ཚོགས་དྲུག་
ལས། ངོ་བོ་ཐ་དད་དུ་བཞེད་པ་འདྲ་ཞིག་འདུག་ཀྱང་། གྲུབ་ཆེན་དེས་མཛད་པའི་ལྭ་
ཨི་བའི་བདེ་མཆོག་སྒྲུབ་ཐབས་ཀྱི་འགྲེལ་བར་དུད་ཁྲོད་བརྒྱད་ཀྱིས་རྣམ་ཤེས་བརྒྱད་
བདག་མེད་པ་མཚོན་པར་གསུངས་པ་ལ། འདོད་འཇོར་ཚོགས་དྲུག་ལས། ངོ་བོ་ཐ་
དད་པའི་ཀུན་གཞི་དང་ཉོན་ཡིད་བཞེད་པ་ཡིན་ནམ་དཔྱད་གཞིར་གསུངས་སོ། །
ཞེ་སྡང་གི་དྲི་མ་སྦྱང་། ཞེ་སྡང་ནི། ཀུན་བཏུས་ལྟར། སྡུག་བསྔལ་དང་སྡུག་བསྔལ་
གྱི་རྒྱུ་སེམས་ཅན་དང་སེམས་ཅན་མ་ཡིན་པ་གསུམ་གང་རུང་ལ་དམིགས་ནས་མི་
བཟོད་པར་འཁྲུག་ཅིང་གནོད་པ་བྱ་བར་འདོད་པའམ་ཀུན་ནས་མནར་སེམས་པའི་
རྣམ་པ་ཅན་གྱི་སེམས་བྱུང་སྡུག་བསྔལ་དངོས་དང༌། དེའི་རྒྱུ་ལ་སྦྱོར་བའི་བྱེད་ལས་
ཅན་དུ་གསུངས། རྣམ་ཤེས་ནི། མཛོད་ལས། རྣམ་ཤེས་སོ་སོར་རྣམ་རིག་པ། །
ཞེས་ཡུལ་གང་དང་གང་ཡིན་པ་དེའི་ངོ་བོ་ཙམ་གསལ་རིག་གི་ཆ་དང་ལྡན་པའི་གཙོ་
སེམས་དང་། ཆོས་དབྱིངས་ཡེ་ཤེས་ནི། གང་བག་ཆགས་དང་བཅས་པའི་སྒྲིབ་པ་
གཉིས་ལས་གྲོལ་བ་སྙིང་རྗེ་དང་ཤེས་རབ་གཉིས་སུ་མེད་པའི་ཆོས་ཉིད་མངོན་སུམ་དུ་
རྟོགས་པ་ མཐར་ ཐུག་ པའི་ ཡེ་ ཤེས་ ལ་ གསུངས། ཕར་ ཕྱིན་ ཐེག་ པའི་ སྐབས།
འཕགས་པ་ སངས་ རྒྱས་ ཀྱི་ ས་ ལས། སངས་ རྒྱས་ ཀྱི་ སའི་ཡོན་ཏན་རྣམས་ཆོས་
དབྱིངས་རྣམ་པར་དག་པ་དང༌། མེ་ལོང་ཡེ་ཤེས་ནས་བྱ་སྒྲུབ་ཡེ་ཤེས་ཀྱི་བར་བཞི་སྟེ་
ལྔས་བསྡུས་པར་གསུངས་པའི་ཆོས་དབྱིངས་རྣམ་དག་ནི་ངོ་བོ་ཉིད་སྐུར་གསེར་འཕྲེང་
དུ་ བཤད་ པས། ཆོས་ དབྱིངས་ ཡེ་ ཤེས་ དང་ མི་ གཅིག་ པའི་ སྐབས་ དོན་ ཕྱེད་
342



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
*
པར་བྱའོ། ། །
གཉིས་པ། ཅོད་པན་གྱི་དབང་། དག་པའི་སྐབས། མཛོད་ལས། ང་རྒྱལ་
ཁེངས་པའོ་ཞེས། ལྷན་ཅིག་བྱེད་རྐྱེན་འཇིག་ལྟ་ལ་བརྟེན་ནས་བྱུང་ཞིང་སེམས་
ཁེངས་པའི་གཞི་གང་རུང་ལ་དམིགས་ནས་ཁེངས་པའི་རྣམ་པ་ཅན་གྱི་སེམས་བྱུང་།
བྱེད་ལས་གཞན་ལ་མི་གུས་པ། དངོས་དང་བརྒྱུད་པས་མི་འདོད་པ་ལ་སྦྱོར་བའི་ལས་
ཅན་དང༌། མཉམ་ཉིད་ཡེ་ཤེས་ནི། སེམས་ཅན་ཐམས་ཅད་ལ་བདག་གཞན་མཉམ་
པ་ཉིད་དུ་འཇུག་པའི་སེམས་མཐར་ཐུག་པ་ཡིན་པར་སྙེ་མ་བཞི་བ་ལས་གསུངས།
གསུམ་པ། རྡོ་རྗེའི་དབང་ནི། སོ་སོར་རྟོགས་པའི་ཡེ་ཤེས་ནི། སྙེ་མ་བཞི་
བར། རྣམ་པར་རྟོག་པ་མེད་ཀྱང་སྔོན་གྱི་སྨོན་ལམ་དང་སེམས་ཅན་གྱི་བསོད་ནམས་
ཀྱི་དབང་གིས་སེམས་ཅན་ཐམས་ཅད་ཀྱི་སྤྱོད་པ་མ་འདྲེས་པ་སོ་སོར་གཟིགས་པ་
མཐར་ཐུག་པའི་ཡེ་ཤེས་ལ་གསུངས། རྒྱུན་ལས། སོ་སོར་རྟོགས་པའི་ཡེ་ཤེས་ནི། །
ཤེས་བྱ་ཀུན་ལ་རྟག་མི་ཐོགས། །ཏིང་ངེ་འཛིན་དང་གཟུངས་རྣམས་ཀྱི། །གཏེར་
དང་འདྲ་བ་ཁོ་ན་ཡིན། ། ཞེས་སོགས་གསུངས། །
བཞི་བ། དྲིལ་བུའི་དབང་གིས་ནི། རང་གི་འབྲས་སྐྱབས་སུ་གྱུར་པའི་རྒྱལ་བ་
དེའི་གསུང་འགྲུབ་པའི་ནུས་པ་དང་། དོན་ཡོད་གྲུབ་པའི་རིགས་ཀྱི་སྒོམ་བཟླས་ལ་
དབང་བར་བྱེད། བྱ་སྒྲུབ་ཡེ་ཤེས་ནི། འཇིག་རྟེན་གྱི་ཁམས་ཐམས་ཅད་དུ་སྤྲུལ་བ་སྣ་
ཚོགས་པའི་སྒོ་ནས་སེམས་ཅན་གྱི་དོན་སྒྲུབ་པའི་ནང་གི་བདག་རྐྱེན་དུ་གྱུར་པའི་ཡེ་
ཤེས་མཐར་ཐུག་ལ་འཇོག་སྟེ། རྒྱུན་ལས། བྱ་བ་སྒྲུབ་པའི་ཡེ་ཤེས་ནི། །ཁམས་
རྣམས་ཀུན་ཏུ་སྣ་ཚོགས་ཤིང་། །དཔག་མེད་བསམ་ཡས་སྤྲུལ་བ་ཡིས། །སེམས་ཅན་
དོན་ཀུན་སྒྲུབ་པ་འོ། ། ཞེས་གསུངས། མིག་འབྱེད། སྡིག་སྒྲིབ་དང་ཉོན་མོངས་
བག་ཆགས་ཐམས་ཅད་ཛྭ་ཡིག་ལ་ཐིམ་པར་བསམ། བཛྲ་ནེ་ཏྲ་རྡོ་རྗེ་མིག ཨ་བ་ཧ་ར་
343



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སོལ་ཅིག པ་ཊ་ལ་སྒྲིབ་གཡོགས་སམ་ལིང་ཐོག་སྟེ། རྡོ་རྗེ་མིག་གི་སྒྲིབ་གཡོགས་སོལ་
ཅིག་ཅེས་སོ། ། ཧིཤེར་ཕྱིན་པདྨའི་ས་བོན། སྟོང་ཉིད་རྟོགས་པའི་ཤེས་རབ་
མཚོན། མེ་ལོང་དབང་། དྲུག་པ་ཆོ་ག་གསུམ་བསྐྱེད་ཀྱིས་རྣམ་སྣང་ཡབ་ཡུམ་དུ་
བསྐྱེད། རྣམ་སྣང་མིང་དབང༌། གཏི་མུག་ནི། ཁམས་གསུམ་གང་རུང་གི་སས་
བསྡུས་པའི་མི་ཤེས་པ་རིག་པའི་འགལ་ཟླ་མི་མཐུན་ཕྱོགས་སུ་གྱུར་པ་སྟེ། བྱེད་ལས་ནི་
ལོག་རྟོག་དང་། ཐེ་ཚོམ་དང༌། ཉོན་མོངས་དང་། ལས་དང་ཚེའི་ཀུན་ཉོན་གསུམ་
བསྐྱེད་པའི་ལས་ཅན་ཡིན་ཞིང་། འདི་ལ་མ་རྟོགས་པ་དང་ལོག་རྟོག་གི་དབྱེ་ཚུལ་
སོགས་གྲུབ་མཐའི་བཞེད་པ་མི་འདྲ་བ་མང་ངོ་། ། མེ་ལོང་ཡེ་ཤེས་ནི། སྙེ་མ་བཞི་
བར། སྣོད་བཅུད་ཀྱིས་མཚོན་པའི་དུས་གསུམ་གྱི་ཤེས་བྱ་ཐམས་ཅད་རང་རང་གི་
གནས་སྐབས་ཇི་ལྟ་བ་བཞིན་མ་འདྲེས་པར་གཟིགས་པའི་ཡེ་ཤེས་ལ་གསུངས། མདོ་
སྡེ་རྒྱན་ལས། མེ་ལོང་ཡེ་ཤེས་ང་ཡི་མེད། །ཡོངས་སུ་མ་ཆད་རྟག་ཏུ་ལྡན། །ཤེས་བྱ་
ཀུན་ལ་མ་རྨོངས་པ། །རྟག་ཏུ་དེ་ལ་མངོན་ཕྱོགས་མིན། ། ཞེས་སོ། །
ཐུན་མོང་མིན་པ་རྡོ་རྗེ་སློབ་དཔོན་གྱི་དབང་ལ། དབང་དངོས་དང་། མཐའ་
རྟེན། དང་བོ་ལ་མཎྜལ། གསོལ་འདེབས། ནང་དབང་། རྡོར་དྲིལ་གྱི་དམ་ཚིག
ཕྱག་རྒྱའི་དམ་ཚིག ཡིད་ཀྱི་ལུས་ནི་བརྟན་པ་ཉིད་ཅེས་སོགས་ནི། ལུས་ཀྱི་སྐད་དོད་
ཀཱ་ཡ་ཞེས་པ་ཚོགས་པ་དང་འདུས་པ་དང་བསགས་པའི་དོན་ཡིན་པས། གང་གི་ལུས་
ཏེ་ཡབ་ཡུམ་གཉིས་ཚོགས་པ་ནི་རྣམ་པ་ཐམས་ཅད་དུ་བདེ་སྟོང་གི་ཏིང་ངེ་འཛིན་གྱི་
རྟེན་དུ་བརྟན་པ་སྟེ་དགོས་པ་དེས་ན་འདར་མི་རུང་བའི་ཕྱག་རྒྱའི་དམ་ཚིག་ཏུ་
བསྒྲགས། ཀྱི་རྡོར་ལས། ཤེས་རབ་བཅུ་དྲུག་ལོན་པ་ལ། །ལག་པ་དག་གིས་ཡང་
དག་འཁྱུད། །རྡོ་རྗེ་དྲིལ་བུ་མཉམ་སྦྱོར་བ། །སློབ་དཔོན་གྱི་ནི་དབང་དུ་འདོད། །
ཅེས་པ་ལྟར། དེ་ལྟར་འཁྱུད་པ་ལ་བརྟེན་ནས་བདེ་བ་སྐྱེས་ཤིང་བདེ་བ་དེས་སྟོང་བ་
344



བ
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ངེས་པའི་བདེ་སྟོང་དབྱེར་མེད་ཀྱི་ཡེ་ཤེས་དངོས་སུ་སྐྱེས་པའི་མོས་པ་བྱ། རྡོ་རྗེ་སློབ་
དཔོན་གྱི་དབང་གི་ངོ་བོ་ནི་རང་འདོད་ལྷ་ཡབ་ཡུམ་དུ་གསལ་བ་སྙོམས་པར་ཞུགས་
པའི་བདེ་བ་ལ་བྱེད་ན། དབང་གསུམ་པ་དང་ཁྱད་མེད་དུ་འགྱུར་བས་དེ་མ་ཡིན། །
འདིར་འཁྱུད་པ་ཙམ་ལས་བྱུང་བའི་བདེ་བ་སོགས་ལ་བྱེད་དགོས། དེ་ལྟར་ན་རིག་
པའི་དབང་ལྔའི་སྐབས་སུ་ཡང་། ཡབ་ཡུམ་འཁྱུད་པའི་རྣམ་པ་ཅན་དུ་བསྒོམ་ཞིང་།
དེ་ལ་བརྟེན་ནས་བདེ་བ་སྐྱེས་པའང་ཡོད་པས། དེ་དག་དང་ཁྱད་པར་གང་ཡོད་ཅེ་ན།
སྔ་མ་ལྔ་ནི། རིགས་ཉི་ཚེ་བ་དང་། འདི་ནི་རིགས་དྲུག་པ་ཁྱབ་བདག་རྡོ་རྗེ་འཆང་
ཡབ་ཡུམ་དུ་བསྒོམ་པ་ཡིན་པས་རྟེན་གྱི་ཁྱད་པར་ཆེ། སྔ་མ་ལྔ་ལ་ཡབ་ཡུམ་འཁྱུད་པ་
ཙམ་ཡོད་ཀྱང་། འཁྱུད་པ་དེ་ལ་དམིགས་པ་ཆེད་དུ་གཏད་ནས་བདེ་བ་མི་བསྐྱེད་ལ།
འདིར་ནི་འཁྱུད་པ་ལ་ཆེད་དུ་གཏད་ནས་སེམས་བཟུང་བའམ་དེའི་མཐུས་བདེ་བ་
བསྐྱེད་ཅིང་། དེ་ཡང་དེ་བཞིན་གཤེགས་པའི་སྐུ་གསུང་ཐུགས་གསུམ་མཚོན་པའི་
དམ་ཚིག་གསུམ་བཟུང་བའི་སྒོ་ནས་བྱེད་པ་ཡིན་པས་ཁྱད་པར་ཤིན་ཏུ་ཆེ་བ་ཡོད་
དོ། ། རྣལ་འབྱོར་རྒྱུད་ལ་དམ་ཚིག་གསུམ་བྱིན་པའི་རྗེས་སུ་པྲ་ཛྙཱ་ཨུ་བ་སོགས་ཀྱི་
སྔགས་དོན་ལྟར། ལྷ་སྐུ་ཕྱག་རྒྱ་ཆེན་པོ་ལ་དམིགས་པ་ཟབ་གསལ་གཉིས་མེད་ཀྱི་རྣལ་
འབྱོར་བསྐྱེད་ནས། རྡོ་ རྗེ་ སློབ་ དཔོན་ གྱི་ དབང་ དངོས་ གཞིར་ངོ་སྤྲོད་ པ་ཡིན།
འདིར་བླ་མེད་ཀྱི་རྡོ་རྗེ་སློབ་དཔོན་གྱི་དབང་གི་ངོ་བོ་དང་མི་འདྲ། རྡོ་རྗེ་སློབ་དཔོན་
དབང་གི་མཐའ་རྟེན་ལ། དམ་ཚིག་བསྒྲགས་ཅིང་སྔགས་གཏད་པ། ལྷ་དང་བླ་མ་ལ་
ཡོན་འབུལ་བ། རྗེས་གནང་སོགས་བྱའོ། ། ཉི་ཤུ་བ་ལས། ཁྱེད་ཀྱིས་སྲོག་ཆགས་
བསད་པར་བྱ། །རྫུན་གྱི་ཚིག་ཀྱང་སྨྲ་བར་བྱ། །མ་བྱིན་པར་ཡང་ཁྱོད་ཀྱིས་བླང་། །
གཞན་གྱི་ཆུང་མ་བསྟེན་པར་བྱ། ། ཞེས་པ་ནས། དམ་ཚིག་དང་ནི་སྡོམ་པ་འདི། །
ཁྱེད་ཀྱིས་རྟག་ཏུ་བསྲུང་བར་བྱ། ། ཞེས་གསུངས། དེའི་དོན་ནི། སློབ་མ་ཁྱེད་
345



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྣམས་ཀྱིས་ཕྱི་ནང་གི་ཐབས་ལ་བརྟེན་ནས་ཕུང་སོགས་འོད་གསལ་དུ་བཅུག་པ་
གོམས་པ་ལས་སྲོག་སྟེ་ལས་རླུང་གི་རྒྱུ་བ་མཐའ་དག་དབུ་མར་ཞུགས་ནས་ཐིམ་གསུམ་
གྱི་རིམ་པས་བསད་པ་སྟེ་གཅད་པར་བྱའོ། ། མངོན་པའི་ལུགས་ལ། སྲོག་ནི་ཚེ་
ཡིན་དྲོད་དང་ནི། །རྣམ་ཤེས་རྟེན་གང་ཡིན་པ་འོ། ། ཞེས་དྲོད་དང་རྣམ་ཤེས་ཀྱི་
རྟེན་བྱེད་པའི་ལྡན་མིན་འདུ་བྱེད་ཅིག་ལ་སྲོག་ཏུ་བཤད་པ་ལས། རླུང་སྲོག་ཡིན་པར་
མི་འདོད་ཀྱང་། སྔགས་ཀྱི་སྐབས་འདིར། སྲོག་རྩོལ་ཞེས་པའི་སྲོག་ཀྱང་རླུང་ལ་
བཤད་པ་སོགས་མང་བས། སྲོག་ལ་ཚེ་ཁོ་ནར་མ་ངེས་སོ། ། ཡང་། དོན་དངོས་
པོའི་གནས་ཚོད་ལ། ཆོས་ཐམས་ཅད་རང་བཞིན་གྱིས་མ་གྲུབ་པས་ཕྱི་ནང་གཉིས་
སོགས་སུ་ངོ་བོས་གྲུབ་པ་མེད་ཀྱང་། ཐ་སྙད་དུ་གནས་ཚུལ་དང་མི་མཐུན་པར་ཕྱི་ནང་
ལ་སོགས་པ་རྟེན་ཅིང་འབྲེལ་བར་འབྱུང་བའི་ཆོས་རྣམས་ལ། ཕྱི་ནང་གཉིས་སོགས་
སུ་སྒྲས་བརྗོད་པའི་རྫུན་པ་སྒྱུ་མ་བཞིན་དུ་སྨྲ་བས་དོན་གྱི་གནས་ཚུལ་དང་མི་མཐུན་
པས་རྫུན་གྱི་ཚིག་ཀྱང་སྨྲ་བར་བྱའོ། ། ཡང་། བླང་བྱའི་རྫས་རྫོགས་པའི་སངས་
རྒྱས་ཀྱི་གོ་འཕང་དེ་གཞན་གྱིས་བྱིན་པ་ལ་མ་ལྟོས་པར་རང་སྟོབས་ཀྱིས་བསྒྲུབས་པའི་
མ་བྱིན་པར་ཡང་ཁྱོད་ཀྱིས་བླང་བར་བྱ། ཡང་གཞན་གྱི་ཆུང་མ་སྟེ་དེ་བཞིན་ཉིད་ལ་
རང་གི་ཡིད་རྟག་ཏུ་སྦྱོར་བའི་སྒོ་ནས་འདོད་པ་སྤྱོད་པའང་བསྟེན་པར་བྱའོ། །
སྐབས་འདིར་སྟོང་ཉིད་ལ་ན་ཆུང་མའི་སྒྲས་བསྟན་པ་བཞིན་དུ། སློབ་དཔོན་རྡོ་རྗེ་
དྲིལ་བུ་བས། དེ་ལ་འདིར་ཕྱག་རྒྱུའི་རིམ་པ་ནི། ས་བོན་ལྔའི་རིགས་ཀྱི་རང་བཞིན་
དག་པའི་ཕྱག་རྒྱུ་ལས་དང་། ཆོས་དང་། ཆེན་པོ་དང༌། དམ་ཚིག་རྣམས་ཐམས་
ཅད་དུ་ནི་བུད་མེད་དུ་འདོད་པའོ་ཞེས། ཕྱག་རྒྱ་བཞི་ལ་བུད་མེད་ཀྱི་སྒྲས་བསྟན་པའི་
ནང་ཚན་གྱི་ཕྱག་རྒྱ་ཆེན་པོ་ནི་སྟོང་ཉིད་ལ་བཞེད་པ་ཡིན། རྒྱུ་མཚན་དེ་དག་གི་ཕྱིར་
ན། དགོངས་པ་ལུང་སྟོན་ལས། གང་གིས་ཕུང་སོགས་དངོས་མེད་པར། །ཞི་གནས་
346



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ལས་བྱུང་སེམས་ཀྱིས་བྱས། །དེ་ནི་སྲོག་གཅོད་བྱེད་པ་སྟེ། །ཐེག་པ་མཆོག་ལ་གནས་
པ་ཡིན། ། ཞེས་སོགས་ཀྱི་དགོངས་པ་ཡིན་ནོ། ། དེ་ལྟར་ཡིན་ལུགས་ཕུ་ཐག་ཆོད་
པའི་བདག་མེད་པའི་དོན་རྟོགས་པ་སོགས་མེད་པར། དབང་བོ་གཉིས་སྦྱོར་གྱི་འདོད་
ཡོན་ལ་ཆགས་པ་ལམ་དུ་བྱེད་པ་ཡིན་ཟེར་མཁན་རྣམས་ཀྱང་། ཇི་ཙམ་སྤྱད་པ་བཞིན་
གྱིས་བདེན་འཛིན་དང་དེས་དྲངས་པའི་སྲེད་པ་ཇེ་འཕེལ་དུ་འགྲོ་ཞིང་། དེ་གཉིས་ནི་
འཁོར་བར་འཕེན་བྱེད་དང་། འཁོར་བ་འགྲུབ་བྱེད་ཀྱི་རྒྱུའི་གཙོ་བོ་ཡིན་པས་འཁོར་
བའི་འཁོར་ལོ་བསྐོར་བ་ཡིན་ནོ། ། ཁྱད་པར་དུ་བཀག་པའི་གནས་རྣམས་ལ་བག་
མེད་དུ་སྤྱད་པས། བཅས་དང་ཁ་ན་མ་ཐོ་བའི་ཉེས་པ་དུ་མས་རེག་སྟེ། ཚེ་རབས་མུ་
མཐའ་མེད་པར་དམྱལ་བར་སྐྱེ་བའི་རྒྱུ་བྱེད་པ་ལས་གཞན་ཅི་ཡང་མེད་པས་ན། སྙིང་
བོ་རྒྱན་ལས། གསང་བའི་ལམ་ལ་བརྟེན་ནས་ནི། །ཚུལ་ཁྲིམས་ཡལ་བར་དོར་མི་
བྱ། །དཀར་བོའི་གོས་ལ་རབ་གནས་ཏེ། །ངོ་ཚ་རྣམ་པར་བོར་ནས་སུ། །ལོག་པར་
གཡེམ་ལ་མངོན་པར་ཞེན། །ངུ་འབོད་ སེམས་ཅན་དམྱལ་བར་འགྲོ། ། ཞེས་
གསུངས། སྔགས་ཀྱི་རྟོགས་པ་ཐོབ་པ་དང་། འདོད་ཡོན་ལ་ལོངས་སྤྱོད་པ་གནང་
བར་བསྙད་ནས། སྔགས་པར་ཁས་འཆེ་བའི་བག་མེད་ཀྱི་སྤྱོད་པ་ལ་ཞུགས་པ་རྣམས་
ལ་དམིགས་ཕུགས་པའི་དགག་པ་མཛད་པ་རེད། སྔགས་དབང་བསྐུར་བ། གསོལ་
བ་འདེབས་པ། དེ་ནས་སློབ་མ་དང་བླ་མ་སེམས་དཔའ་སུམ་བརྩེགས་ཅན་དུ་གྱུར་
པའི་མོས་པ་མཛོད་ཅིག་ x སྔགས་བཟླས། བཅོམ་ལྡན་བདག་གིས་ x ། འདི་
ལ་ x། སྔགས་དབང་འདི་རྡོ་རྗེ་སློབ་དཔོན་གྱི་དབང་གི་མཐའ་རྟེན་དུ་མཛད་པ་
ཕྲེང་བའི་དགོངས་བ་ཡིན། ལྷ་དང་བླ་མ་ལ་ཡོན་དུ་འབུལ། རྗེས་སུ་གནང་བ་བྱ་བ་
ནི། འདི་རྣམས་སྟན་དུ་ x ཧཱུཾ་ལས་བྱུང་བའི་འཁོར་ལོ། བཛྲ་ཧེ་ཏུ་ནི་རྡོ་རྗེ་རྒྱུ་དང།
མཾ་ནི་ས་བོན་ཡིན། ཡོ་ག་ལས། རྡོ་རྗེ་རྒྱུ་འདིའི་དེ་བཞིན་གཤེགས་པ་ཐམས་ཅད་ལ་
347



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཆོས་ཀྱི་འཁོར་ལོ་བསྐོར་བར་སྐུལ་བར་བྱེད་པའི་རྒྱུ་མཚན་གྱིས་ཡིན། དབྱངས་ཐ་མ་
དུང༌། ཐམས་ཅད་ཀྱི་ཕྱག་གཡས་པ། ཨོཾ་བཛྲ་བྷ་ཥ་རཾ། སྔགས་དོན་རྡོ་རྗེ་གསུངས་
པའམ་སྨྲ་བ་ཞེས་སོ། ། རཾ་ནི་རྡོ་རྗེ་སྨྲ་བའི་ས་བོན་དུ་རྡོ་རྗེ་འབྱུང་བ་ལས་བཤད་
དོ། ། དབྱངས་དང་བོ་ཨ་ལས་བྱུང་བའི་རྒྱུད་ཀྱི་པོ་ཏི། ཐམས་ཅད་ཀྱི་ཕྱག་གཡོན་
པ། དེང་ནས་ ༽ གྱིས་ཤིག དེའི་ཚེ་སློབ་མའི་ཕྱག་གཡས་པས་ཆོས་འཆད་ཀྱི་ཕྱག་རྒྱ་
བྱའོ། ། དབྱངས་ཐ་མ་ x དྲིལ་བུ། གཡོན་པ་ x དཀྲོལ། ཐམས་ཅད་ནམ་མཁའི་
x རིགས་ལྔའི་ཕྱག་མཚན་གྱི་རྗེས་གནང་ལ། རིགས་སོ་སོའམ་བྱེ་བྲག་པའི་རྗེས་
གནང་ཞེས་པའི་ཐ་སྙད་གསུངས་སོ། ། ཧོ་ལས་སྐྱེས་པའི་མདའ་དྲུག་དང་གཞུ།
བགེགས་ལ་འབིགས་པའི་བསམ་པས། སྟེང་འོག་དང་ཕྱོགས་བཞི་སྟེ་དྲུག་ཏུ་མདའ་
འཕང་བར་མོས། སློབ་མས་མདའ་འཕང་བའི་ཚེ་དོན་སྤྱི་དང་མ་འདྲེས་པར་ཆོས་
ཉིད་གཏིང་ཕྱིན་པར་མངོན་སུམ་དུ་རྟོགས་པའི་མོས་པ་བྱ་བ་དང་། དེ་འདྲའི་བག་
ཆགས་སེམས་རྒྱུད་ལ་བཞག་པར་མོས། སྔགས་སྔ་མའི་དོན། དེ་བཞིན་གཤེགས་པ་
ཐམས་ཅད་མཉེས་པར་གྱིས་ཤིག་ཅེས་དང༌། ཕྱི་མའི་དོན། དེ་བཞིན་གཤེགས་པ་
ཐམས་ཅད་མཉེས་པར་བགྱིའོ་ཞེས་སོ། ། ཁཾ་ལས་བྱུང་བའི་རལ་གྲི་སྦྱིན་ལ། རལ་
གྲི་ཆེན་པོ་ཁམས་གསུམ་པའི་ཞེས་སོགས་བརྗོད། བརྟུལ་ཞུགས་ཀྱི་རྗེས་གནང་སྦྱིན་
པ་དེ་བརྟན་པར་བྱ་བའི་ཕྱིར་དུ་ཚིགས་བཅད་དང་སྔགས་བརྗོད། བརྟུལ་ཞུགས་ཀྱི་
དོན་ནི། དངོས་གྲུབ་ཀྱི་དོན་དུ་ངེས་པར་བསྟེན་པར་བྱ་བར་སྔགས་རིམ་དུ་གསུངས།
རྗེས་གནང་གི་དབང་བསྐུར་བ་ཡིན། སྔགས་དོན་དེ་བཞིན་གཤེགས་པ་ཐམས་ཅད་
ཀྱི་སྙིང་བོ་བྱེད་ཀྱིས་བཟུང་བར་བགྱིའོ། ། སརྦ་ཏ་ཐཱ་ག་ཏ་ཧྲི་ད་ཡ་ཧཱུཾ་དྷ་ར་ཡ་མི།
སྐབས་འདིར་བུམ་དབང་བཅུ་གཅིག་ཏུ་བྱེད་ན། དེའི་ནང་ཚན་སྤྱོད་པའི་བརྟུལ་
ཞུགས་ཀྱི་དབང་ལ་རྗེས་གནང་གི་སྤྱོད་པའི་བརྟུལ་ཞུགས་སྦྱིན་པ་འདི་ཉིད་འཇོག་
348



16
ཚེས
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
དགོས། རྡོ་རྗེ་བརྟུལ་ཞུགས་སྦྱིན་པ། ཕྱག་གཡས་པ། ཨོཾ་སརྦ་ཏ་ཐཱ་ག་ཏ་སོགས་ཀྱི་
རྗེས་ཟློས་མཛད། སྔགས་དོན་ནི་དེ་བཞིན་གཤེགས་པ་ཐམས་ཅད་ཀྱི་དངོས་གྲུབ་རྡོ་
རྗེའི་དམ་ཚིག་འདི་བདག་ལ་ཞུགས་ཤིག རྡོ་རྗེ་སེམས་དཔའ་བཟུང་བར་བགྱི་ཞེས་
སོ། ། ལུང་བསྟན་དབུགས་དབྱུང་བྱ་བ་ནི། གསོལ་གདབ། རྡོ་རྗེ་ཕྲེང་བར། དེ་
ནས་རྡོ་རྗེ་ཆོས་གོས་མཐའ། །གཡོན་པའི་ལག་པས་བཟུང་ནས་ནི། །གཡས་པས་མི་
འཇིགས་སྦྱིན་བྱས་ལ། ། ཞེས་སོགས་ལྟར། སློབ་མ་མེ་ཏོག་གང་ལ་ཕོག་པའི་ལྷར་
བསྐྱེད་ནས། བླ་མ་རྒྱལ་བ་ཤཱཀྱ་ཐུབ་པའི་ x འདིར་ནི་ཁྱེད་རྣམས་ x སློབ་མ་ཁྱེད་
རྣམས་ལ་ངས་རྫོགས་པའི་བྱང་ཆུབ་ཏུ་ལུང་བསྟན་པར་བྱ་སྟེ། རྡོ་རྗེ་སེམས་དཔའ་ལ་
སོགས་པའི་དེ་བཞིན་གཤེགས་པར་གྱུར་ནས་ཡོད་པའི་ལོངས་སྤྱོད་མཐར་ཐུག་འབྲས་
དུས་ཀྱི་ཐེག་པ་ཆེན་པོའི་ཆོས་ཀྱི་ལོངས་སྤྱོད་ནི་ཟག་པ་མེད་པས་ཤིན་ཏུ་དག་པ་སྟེ།
དེ་ལ་ལོངས་སྤྱོད་པའི་ལོངས་སྐུ་དང་། སྲིད་པ་འཁོར་བའི་གནས་ངན་གྱི་འགྲོ་བ་
རྣམས་ལས་བཏོན་ཏེ་ཉིང་མཚམས་སྦྱོར་བ་འགོག་པའི་ཞི་བ་མྱང་འདས་ཆོས་ཀྱི་སྐུ་
འཐོབ་པར་འགྱུར་རོ། ། གྲུབ་ཆེན་དཔལ་འཛིན་དང་ལྭ་བ་བའི་དཀྱིལ་ཆོག་སོགས་
སུ། འདོད་ཆགས་བྲལ་བ་ལྟ་བུའི་སྡིག །ཁམས་གསུམ་ན་ནི་གཞན་མེད་དེ། །དེ་
བས་འདོད་ལ་ཆགས་བྲལ་འདི། །ཁྱོད་ཀྱིས་ནམ་ཡང་མི་བྱ་འོ། ། མ་ཧཱ་ས་མ་ཡ་ཧ་
ན་ཧཱུྃ་ཕཊ། དེ་ལ་གསང་བ་བརྗོད་པ་ཞེས་པའི་ཐ་སྙད་དང་། དཔལ་འཛིན་གྱིས་
མཐའ་རྟེན་ལྔའི་ཡ་གྱལ་གཅིག་ཏུ་བཞེད་དོ། ། ཚིགས་བཅད་དེ་དེ་ཉིད་བསྡུས་པ་
ལས་བྱུང་། རྣལ་འབྱོར་རྒྱུད་ཀྱི་བཤད་ཚུལ་དང་མཐུན་པར་འགྲེལ་ན། རྡོ་རྗེ་སེམས་
དཔའི་གོ་འཕང་ལ་ཆགས་པ་སྟེ། འདོད་པའི་བྱང་ཆུབ་ཀྱི་སེམས་དང་བྲལ་བའམ་
བཏང་བའི་སྡིག་པ་འདྲ་བ་ཁམས་གསུམ་ན་གཞན་ཡང་མེད་པས་ན། ཡུལ་དེ་ལ་
འདོད་པ་དང་བྲལ་བ་དུས་ནམ་ཡང་མ་བྱེད་ཅེས་པ་ཡིན། བླ་མེད་ལ་ནི་འདོད་ཡོན་ལ་
349



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཆགས་པ་ལམ་དུ་བྱས་པ་དང་བྲལ་བ་སྟེ་སྤང་བས་ནི་མྱུར་དུ་སངས་རྒྱས་ཐོབ་པའི་ཉེ་
ལམ་སྤངས་པ་ཡིན་པས་ན་དེ་བས་སྡིག་པ་ཆེ་བ་མེད་ཅེས་འགྲེལ་དགོས་པར་གསུངས།
མ་ཧཱ་ཡ་ནའི་སྔགས་དོན་ཀྱང་། བྱང་ཆུབ་ཐོབ་པའི་ཉེར་རྒྱུ་འདོད་ཡོན་ལ་ཆགས་པ་
ལམ་བྱེད་ཀྱི་དམ་ཚིག་ཆེན་པོ་དེས་ཕར་ཕྱིན་ཐེག་པ་མན་ཆད་ཀྱི་དཀའ་སྤྱད་ཀྱི་ལམ་
གྱིས་བྱང་ཆུབ་འདོད་པ་དེ་ཆོམས་ཤིག་ཁོས་ཤིག་ཅེས་བཤད་རུང་བ་ཡིན་ནོ། ། རྣལ་
འབྱོར་རྒྱུད་མན་ཆད་ཀྱི་ཆེད་དུ་བྱ་བའི་གདུལ་བྱ་ལ་སྟོན་པར་མི་རུང་བས་ན་མཆོག་ཏུ་
གསང་བ་ཞེས་གསུངས། བུམ་དབང་གི་སྤྱིའི་དག་པ་ལ་གསན་པར་ཞུ། རྡོ་རྗེ་སློབ་
དཔོན་གྱི་དབང་ལ་ཕྱིར་མི་ལྡོག་པའི་དབང་ཟེར་བ་ནི། དེ་དང་འདྲ་ཞིང་ཕྱིར་མི་ལྡོག་
པའི་ས་བོན་བསྐྲུན་པའི་ཆ་ནས་བཤད། བུམ་དབང་དེས་ལམ་བསྐྱེད་རིམ་གྱི་དང་
བོའི་སྦྱོར་བ་སོགས་ཏིང་ངེ་འཛིན་གསུམ་བསྒོམ་པ་དང་། སྦྱིན་སྲེག་ལ་སོགས་པའི་
ཡན་ལག་ལ་དབང་བར་ཡང་བྱེད་དེ། སྦྱོར་བ་བདུན་པར། སྦྱོར་གསུམ་ཡན་ལག་
བཅས་པ་རུ། །དེ་ལ་ཡང་དག་བསྟན་པར་བྱ། །གཟུགས་ལ་སོགས་པའི་ཡུལ་རྣམས་
ཀྱི། །སྣང་སྲིད་དབེན་པ་སྟོན་པའོ། ། ཞེས་གསུངས་པ་ལྟར་ཡིན། དེ་ལྟར་བསྐྱེད་
རིམ་བསྒོམས་པ་ན་དེའི་སྟོབས་ཀྱིས་ཐ་མལ་གྱི་སྣང་ཞེན་སྦྱངས་ནས། དེའི་སྣོད་རུང་
དུ་བྱེད་པའི་བུམ་དབང་གིས་ལུས་ཐ་མལ་གྱི་སྣང་ཞེན་འཁྲུད་པའི་ནུས་པ་འཇོག་པར་
བྱེད་དོ། ། ཐ་མལ་གྱི་སྣང་ཞེན་བྲལ་བའི་དག་པའི་ལུས་ནི་སྐུ་རྡོ་རྗེ་ཡིན་ཞིང་། བུམ་
དབང་གིས་དེའི་ས་བོན་བཞག་པ་དང་སྒོམ་པ་ལ་དབང་བར་བྱས་པའི་མཐུས་བསྐྱེད་
རིམ་གྱི་ལྷ་སྐུ་སོགས་ལ་བསླབས་པས། སྐུ་རྡོ་རྗེ་དེ་ཉིད་གོམས་སུ་བཅུག་པའམ་གོང་དུ་
ཁྱད་ཞུགས་པར་བྱེད་པས་ན་སྦྱོང་བ་ཡིན་ཏེ། དཔེར་ན་བསླབ་བྱའི་ཡོན་ཏན་ལ་ཁྱད་
པར་དུ་བརྩོན་པ་ལ་སྦྱོང་བ་ཟེར་བ་ལྟར་ཡིན། བུམ་དབང་གསང་དབང་ཤེར་དབང་
གསུམ་གྱིས་རིམ་བཞིན་སྐུ་གསུང་ཐུགས་ཀྱི་རྡོ་རྗེ་གསུམ་འགྲུབ་པར་གསུངས་སོ། །
350



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
གཉིས་པ་གསང་དབང་བསྐུར་བ་ནི། ཡོན་ཕུལ་ཏེ་བསྟོད་ཅིང་གསོལ་བ་
གདབ་པ། དམ་ཚིག་བསྟན་ནས་དབང་དངོས་བསྐུར་བ། དག་པ་སྦྱིན་པའོ། །
གསང་དབང་ཞུ་ བའི་ཡོན་ དུ་ རིག་ མ་ མཚན་ ཉིད་ དང་ ལྡན་པ་མཎྜལ་ དང་ ལྷན་
ཅིག་ x། ཕྱག་རྒྱ་རིགས་བཞི་ལས་པདྨ་ཅན་གྱི་རིགས་མཆོག་ཡིན་ཏེ། དབུ་མའི་
མར་སྣ་ཕྱག་རྒྱ་རིགས་གཞན་ལས་འཚོལ་སླ་བ་ཡིན། རིན་ཆེན་སྣ་བདུན་ནི། ལེའུ་
བརྒྱུད་པ་ལས། ཞིང་འདིར་རིན་ཆེན་སྣ་བདུན་གྱིས། །མཁས་པ་དག་གི་ཡོངས་
བཀང་ལ། །དངོས་གྲུབ་འདོད་པ་སྦྱིན་པའི་ཕྱིར། །ཉིན་རེ་ཤེས་རབ་ཅན་གྱིས་
དབུལ། ། ཞེས་པ་ལྟར། པདྨ་རཱ་ག ཨིནྡྲ་ནཱི་ལ། བཻཌཱུརྱ། མརྒད། རྡོ་རྗེ། མུ་
ཏིག བྱུ་རུ་སྟེ་བདུན། ཇོ་བོ་ཆེན་པོའི་ལམ་སྒྲོན་ལས། དང་བོའི་སངས་རྒྱས་རྒྱུད་
ཆེན་ལས། །རབ་ཏུ་འབད་པས་བཀག་པའི་ཕྱིར། །གསང་བ་ཤེས་རབ་དབང་བསྐུར་
ནི། །ཚངས་པར་སྤྱོད་པས་བླང་མི་བྱ། ། ཞེས་སོགས་གསུངས་པ་ལྟར། མཚན་
ཉིད་ཐམས་ཅད་དང་མི་ལྡན་པའི་བླ་མ་དང་སློབ་མ་དང༌། མཚན་ཉིད་དང་ལྡན་ཡང་
གཞན་མ་དད་པ་དང་། བསྟན་པའི་རྩ་བ་སོ་སོར་ཐར་བའི་ཚུལ་ཁྲིམས་ལས་གཡེལ་བ་
སོགས་ཀྱི་དགག་བྱ་ཡོད་པའི་ཚེ། དབང་གཉིས་པ་དང་གསུམ་པ་དངོས་ཀྱི་ཕྱག་རྒྱ་ལ་
བརྟེན་མི་རུང་བར་བསྒོམས་པའི་རིག་མ་ཁོ་ན་ལ་བརྟེན་དགོས་པས། གསང་དབང་
ཞུ་བའི་ཡོན་དུ་མཎྜལ་དང་ལྷན་ཅིག་ཏུ་རིག་མ་མཚན་ཉིད་དང་ལྡན་པ་ཕུལ་བའི་མོས་
པ་བྱ་བ་ནི། བརྒྱད་པའི་མཆན་བུ་ལས། འདི་ནི་མཆོད་པ་གཞན་དང་འདྲ་བས། ན་
ཆུང་གི་མཆོད་པར་གསུངས་པ་ལའང་བསམ་གཏན་གྱིས་ཀྱང་བསྐྱེད་ནས་བླ་མ་སོགས་
ལ་ཕུལ་ན་རྒྱུ་མཐུན་གྱི་འབྲས་བུའི་གནད་ཀྱིས་ཁྱད་པར་ཤིན་ཏུ་ཆེའོ། ། ཞེས་པ་
ལྟར། རྒྱུ་མཐུན་གྱི་འབྲས་བུས་རང་གི་རྟེན་འབྲེལ་འགྲིག་པའི་གནད་ཡོད་གསུངས།
གསོལ་བ་འདེབས་པའི་རྗེས་ཟློས། མིག་དར། ཨ་ནུ་རཱ་ག་ཎ་ནི་རྗེས་སུ་ཆགས་པ།
351



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཛྲ་སྭ་བྷཱ་ཝ་ རྡོ་ རྗེའི་རང་བཞིན། ཨཏྨ་ ཀོཉ་ཧཾ་བདག་ ཉིད་ངའོ་སྟེ། དེ་བཞིན་
གཤེགས་པ་ཐམས་ཅད་ཀྱི་རྗེས་སུ་ཆགས་པ་རྡོ་རྗེའི་རང་བཞིན་གྱི་བདག་ཉིད་དེ་ངའོ་
ཞེས་སོ། ། དབང་དོན་གྱི་ཚིག་ཟིན་ལ་གསར་དུ་སྤྱན་དྲངས་པའི་ལྷ་རྣམས་ལུས་
དཀྱིལ་ལྟར་བཀོད་པ་ཞུ་བ་མ་གཏོགས། བླ་མའི་ལུས་དཀྱིལ་གྱི་ལྷ་སྔོན་ནས་བཀོད་པ་
རྣམས་ཞུ་བ་མི་གསལ་ཡང་། གསུང་རྒྱུན་ལ། སྔར་བདག་བསྐྱེད་ཀྱི་དཀྱིལ་འཁོར་
རྒྱལ་མཆོག་སྤྲུལ་བ་སོགས་ཀྱི་ཚེ་ལུས་དཀྱིལ་གྱི་ལྷ་རྣམས་སླར་སློབ་མ་ལ་སྟོན་པ་དང༌།
གསང་དབང་གི་ཚེ་ཐིག་ལེའི་ངོ་བོར་ཞུ་དགོས་པས། ལུས་དཀྱིལ་གྱི་ལྷ་ལས་མར་མེ་
གཅིག་ལས་གཉིས་ཆད་ཀྱི་ཚུལ་དུ་ཞུ་བ་ལས། དཀྱིལ་འཁོར་རྒྱལ་མཆོག་གི་རྟེན་
བརྟེན་པ་བསྐྱེད་པ་ཡིན་གྱི། ལྷ་ཡོངས་རྫོགས་ཞུ་བ་མིན་ཞེས་འབྱུང་བས། དེ་ལྟར་
ལུས་དཀྱིལ་གྱི་ལྷ་དེ་རྣམས་ཀྱང་གསང་རྫས་ཀྱི་ངོ་བོར་ཞུ་བའི་མོས་པ་བྱ་དགོས། དྷུ་
ཏཱིའི་ལམ་ནས་འགྲོ་བའི་མོས་པ་བྱ་བ་དངོས་སུ་མ་གསུངས་ཀྱང་ཤུགས་ཀྱིས་ཐོན་ཏེ།
སྤྱིར་ལྷན་སྐྱེས་འཆར་བའི་གནས་ཀྱི་གཙོ་བོ་སྙིང་གའི་དྷཱུ་ཏཱིའི་ནང་ཡིན་པས། ལུས་ལ་
གནད་དུ་བསྣུན་པའི་དམིགས་པ་དང་ཕྱིའི་ཕྱག་རྒྱ་དང་སྦྱར་བ་སོགས་ཀྱི་ཐབས་ལམ་
རྣམས་དངོས་སམ་བརྒྱུད་པའི་སྒོས་མཐར་གནས་དེར་རླུང་སེམས་ཐིག་ལེ་གསུམ་འདུ་
བའི་ཐབས་སུ་འགྲོ་བ་ཞིག་དགོས། འདིར་གསང་རྫས་སྟེར་བ་གཙོ་བོ་ཡིན་པས།
བྱང་སེམས་སྙིང་གར་བསྡུས་ནས་ལྷན་སྐྱེས་འདྲེན་ནུས་པ་ཞིག་ཡིན་ནའང་། གནས་
དེར་མི་བསྡུ་བར་ནོར་བུར་ཕབ་ནས་ལྷན་སྐྱེས་མཚོན་པར་བྱེད་པ་ཡིན་ནོ། །དེ་
ཡང་ཆགས་པ་ཆེན་པོའི་མེས་གདུང་སྟེ་བྱང་སེམས་ཀྱི་ངོ་བོར་ཞུ་བས། རླུང་སེམས་
རྣམས་ཐིམ་པའི་རྐྱེན་གྱིས་སྣང་བས་སྟོང་བ་དང་། མཆེད་པ་ཤིན་ཏུ་སྟོང་བ་དང་།
ཉེར་ཐོབ་སྟོང་བ་ཆེན་པོ་གསུམ་རིམ་གྱིས་ཐིམ་པས། ཐམས་ཅད་སྟོང་བ་འོད་གསལ་
ལྷན་སྐྱེས་ཀྱི་དགའ་བས་སྟོང་ཉིད་རྟོགས་པའི་བདེ་སྟོང་གཉིས་མེད་ཀྱི་ཡེ་ཤེས་ཉམས་
352



*
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
སུ་མྱོང་བའི་མོས་པ་བྱ་དགོས་པ་ཡིན། སྐབས་འདིའི་དམ་ཚིག་ཆེན་པོ་སྒྱུ་ལུས་ལ་
འཇོག ཁམས་ལྔ་ལས་བྱུང་བ་ནི། ཁམས་དཀར་དམར་གཉིས་དང་དྲི་ཆུ་གསུམ་
དངོས་སུ་ཚང་ལ། བདུད་རྩི་གཞན་གཉིས་ཀྱི་བཅུད་དམ་དྭངས་མ་འདུས་པའི་
ཁམས་ལྔ་ཞེས་བྱ་བ་དང༌། ཡང་། ཀྱེ་རྡོར་བརྟག་པ་དང་བོར། རྡོ་རྗེ་དང་པདྨ་རེག་
པའི་སྲ་བ་ས། བྱང་སེམས་ཞུ་བའི་ཁུ་བ་ཆུ། རྡོ་རྗེ་པདྨར་སྤྱོད་པའི་དྲོད་མེ། ཁུ་བ་
རྟགས་ཀྱི་རྩེའི་བར་དུ་གཡོ་བ་རླུང་། དེ་དག་ཚོགས་པ་ལས་བྱུང་བའི་བདེ་ཆེན་ནམ་
མཁའི་ཁམས་སྟེ་ཁམས་ལྔ། རྫས་དེ་མྱངས་པས་སྒྱུ་ལུས་འགྲུབ་པའི་སྣོད་རུང་དུ་བྱེད་
ཅིང་། སྒྱུ་ལུས་གྲུབ་ནས་ལས་ཉོན་གྱིས་འཆི་བ་མེད་པས། བཅུད་ལེན་དུ་ཡང་
གསུངས་སོ། ། སློབ་མས་གསང་རྫས་མྱངས་པས་ལུས་ཀྱི་རྩེ་ནང་ཐམས་ཅད་ཡེ་ཤེས་
ཀྱི་བདུད་རྩིས་གང་། ལུས་ལ་རྒྱལ་བ་ཐམས་ཅད་བཞུགས་པར་མོས་ནས་དེ་དག་ཀྱང་
བདུད་རྩིས་ཚིམ་ཞིང་། རང་གི་བྱང་སེམས་རླུང་དང་བཅས་པ་ལ་གསང་རྫས་འདྲེས་
པས་བདེ་བ་ཆེན་པོ་སྐྱེས། བདེ་བ་དེས་སྟོང་བ་ངེས་པའི་བདེ་སྟོང་དབྱེར་མེད་ཀྱི་ཡེ་
ཤེས་སྐྱེས་བྱུང་སྙམ་པའི་མོས་པ་བྱེད་པ་ནི་གསང་དབང་གི་ངོ་བོ་ཡིན། ཨ་ཧོ་མ་ཧཱ་སུ་
ཁ་ཞེས་པ་ནི། ཀྱེ་མ་བདེ་བ་ཆེན་པོའོ་ཞེས་སོ། ། དེ་ལྟར་གསང་དབང་གི་ངོ་བོ་དེ་
ཉིད་རྒྱུད་ལ་སྐྱེས་པའི་མཐུས། སྤྱིར་ཆོས་ཐམས་དང་། ཁྱད་པར་རང་ཉིད་ལྷར་
གསལ་བའི་ལྷ་སྐུ་སྣང་སྟོང་གཉིས་ཚོགས་ཀྱི་སྣང་བ་སྒྱུ་མ་ལྟ་བུར་འཆར་བ་འོང་བས།
དེ་ཉིད་དཔེར་བྱས་ཏེ། ཁྱེད་ཀྱིས་གསང་དབང་གི་ལམ་ལུས་དབེན་ངག་དབེན་
སེམས་དབེན་སོགས་ལུས་ལ་གནད་དུ་བསྣུན་པའི་ ཐབས་གོམས་པ་ལ་བརྟེན་ནས།
འཆི་རིམ་ཇི་ལྟ་བ་བཞིན་དུ་རླུང་ཐིམ་པའི་འོད་གསལ་ལས་ལུགས་ལྡོག་ཏུ་ལངས་པའི་
ཉེར་ཐོབ་གྲུབ་པ་དང་མཉམ་དུ་སྒྱུ་མ་ལ་སོགས་པའི་དཔེ་གཉིས་དང་འདྲ་བའི་སྒྱུ་མའི་
སྐུ་ད་ལྟ་ཁྱེད་རྣམས་ལྷ་སྐུ་འཇའ་ཚོན་དང་། སྒྱུ་མ་ལྟ་བུར་སྣང་བ་འདི་དང་མཚུངས་
353



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པ་ཞིག་འགྲུབ་པར་འགྱུར་རོ། ། ཞེས་སློབ་མ་ལ་གསང་དབང་བསྐུར་བས། སྒྱུ་ལུས་
ཇི་ལྟར་མཚོན་ཚུལ་རྣམས་གོ་བར་བྱའོ། ། སྒྱུ་མའི་དཔེ་བཅུ་གཉིས་ནི། སྒྱུ་མ། ཆུ་
ཟླ། མིག་ཡོར། སྨིག་རྒྱུ། རྨི་ལམ། བྲག་ཅ། དྲི་ཟའི་གྲོང་ཁྱེར། མིག་འཕྲུལ།
འཇའ་ཚོན། གློག ཆུ་ཡི་ཆུ་བུར། མེ་ལོང་ནང་གི་གཟུགས་བརྙན་རྣམས་ཡིན། སྒྱུ་
མའི་སྐུ་དེ་དག་དང་འདྲ་བའི་ཚུལ་ནི། རླུང་སེམས་ཙམ་ལས་རྡོ་རྗེ་འཆང་གི་སྐུར་གྲུབ་
པའི་ཡན་ལག་དང་ཉིང་ལག་ཚང་ཡང་རླུང་སེམས་ཙམ་ལས་མེད་པས་སྒྱུ་མའི་མི་ལྟ་བུ་
དང་གཅིག ངོ་བོ་ཉིད་གདུལ་བྱའི་གནས་གར་ཡང་ཁྱབ་པས་ཆུ་ཟླ་ལྟ་བུ་དང་གཉིས།
ཤ་རུས་གདོས་བཅས་སོགས་བེམ་པོའི་ཆོས་དང་བྲལ་བས་མིག་ཡོར་ཏེ་མིའི་གྲིབ་མ་ལྟ་
བུ་དང་གསུམ། སྐད་ཅིག་གིས་གཡོ་བས་སྨིག་རྒྱུ་ལྟ་བུ་དང་བཞི། རླུང་སེམས་ཙམ་
ལས་གྲུབ་པའི་ལུས་ཡིན་པས་གདགས་གཞིའི་རྨི་ལམ་གྱི་ལུས་ལྟ་བུ་དང་ལྔ། རྣམ་སྨིན་
གྱི་ལུས་དང་རྒྱུད་གཅིག་ཡིན་ཀྱང་ཐ་དད་ལྟ་བུར་སྣང་བས་བྲག་ཅ་ལྟ་བུ་དང་དྲུག
རྟེན་དང་བརྟེན་པའི་དཀྱིལ་འཁོར་གྱི་རྣམ་པར་ཤར་བས་དྲི་ཟའི་གྲོང་ཁྱེར་ལྟ་བུ་དང་
བདུན། གཅིག་ཡིན་ཀྱང་དུ་མར་སྣང་བས་མིག་འཕྲུལ་ལྟ་བུ་དང་བརྒྱད། སྐུ་ལས་
འོད་ཟེར་ལྔ་ཐོགས་མེད་དུ་མ་འདྲེས་པར་སྣང་བས་འཇའ་ཚོན་ལྟ་བུ་དང་དགུ། རྣམ་
སྨིན་གྱི་ཕུང་བོའི་ནང་ན་གནས་པས་ན་སྤྲིན་གྱི་གསེབ་ནས་གློག་འགྱུ་བ་ལྟ་བུ་དང་
བཅུ། སྟོང་བ་འོད་གསལ་གྱི་ངང་ལས་ཐོལ་གྱིས་བཞེངས་པས་དྭངས་པའི་ཆུ་ལས་ཆུ་
བུར་བརྡོལ་བ་ལྟ་བུ་དང་བཅུ་གཅིག ཡན་ལག་དང་ཉིང་ལག་ཐམས་ཅད་ཡོངས་སུ་
རྫོགས་པས་མེ་ལོང་ལ་རྡོ་རྗེ་སེམས་དཔའི་གཟུགས་བརྙན་ཤར་བ་ལྟ་བུ་དང་བཅུ་
གཉིས་རྣམས་སོ། ། དག་པ་ནི། སྦྱོར་བ་བདུན་པར། ལྷག་པར་བྱང་སེམས་ཞེས་
བྱ་བའི། །དཀྱིལ་འཁོར་དུ་ནི་དེ་ཉིད་ཐོབ། ། ཅེས་ཀུན་རྫོབ་བྱང་ཆུབ་ཀྱི་སེམས་ཀྱི་
དཀྱིལ་འཁོར་དུ་ཐོབ་པར་གསུངས་ལ། སྐབས་འདིའི་བླ་མ་ཡབ་ཡུམ་གྱི་བྱང་སེམས་
354



wwwwwwwwwww
་
་
'
'
'
'
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ནི་བདེ་ཆེན་བསྐྱེད་པར་བྱེད་པའི་སྙིང་བོ་ཡིན་ཞིང་དེ་ལེན་པར་བྱེད་པས་ན་དཀྱིལ་
འཁོར་ཞེས་བྱ། རྗེས་གསང་བ་དེ་ལ་བརྟེན་ནས་ཐོབ་པའི་དབང་ཡིན་པས་གསང་
དབང༌། ངག་གི་རྩ་བ་རླུང་ལ་རྫས་ཁྱད་པར་ཅན་འདྲེས་པའི་སྒོ་ནས་ངག་དག་པར་
བྱེད་ལ། དེ་འདྲའི་ངག་དག་པའི་ངོ་བོ་དང་གསུང་རྡོ་རྗེའི་ས་བོན་ཏེ། གསང་དབང་
དང་གསུང་རྡོ་རྗེའི་རང་བཞིན་ཡིན་པས་ན། དབང་འདི་གསུང་རྡོ་རྗེའི་རང་བཞིན་
པ ཡིན་པར་གསུངས། དག་བྱ་གང་སྦྱོང་ན། རྫུན་ཕྲ་མ་ཚིག་རྩུབ་ངག་ཀྱལ་གྱི་ལས་ལམ་
བཞི་སྦྱོང་། ཐུན་མོང་མ་ཡིན་པའི་དག་བྱ་སྦྱོང་ཚུལ་ནི། མཚན་བརྗོད་ལས། ཨ་ནི་
ཡིག་འབྲུ་ཀུན་གྱི་མཆོག །དོན་ཆེན་ཡི་གེ་དམ་པ་ཡིན། །ཁོང་ནས་འབྱུང་བ་སྐྱེ་བ་
མེད། །ཚིག་ཏུ་བརྗོད་པ་སྤང་བ་སྟེ། །བརྗོད་པ་ཀུན་གྱི་རྒྱུ་ཡི་མཆོག །ཚིག་ཀུན་རབ་
ཏུ་གསལ་བར་བྱེད། ། ཅེས་ཨ་ཐུང་གིས་མཚོན་པའི་སྙིང་གའི་མི་ཤིགས་པ་ནི་འོད་
གསལ་འཆར་བའི་གཞིའི་གཙོ་བོ་ཡིན་པས་ཡིག་འབྲུ་མཆོག་དང་དོན་ཆེན་པོ་དང་ཡི་
གེ་དམ་པའང་ཡིན། དེ་འདྲ་བའི་སྲོག་ཆེན་པོའམ་སྲོག་འཛིན་ཤིན་ཏུ་ཕྲ་བ་ནི་ཡི་གེའི་
གཟུགས་སུ་མེད་ཅིང་། ཚིག་ཏུ་བརྗོད་པའི་ངོ་བོར་ཡང་མེད་མོད་ཀྱང་། བརྗོད་པ་
ཀུན་གྱི་རྒྱུའི་གཙོ་བོ་ཡིན་པ་དང་། དེའི་རྒྱུ་མཚན་དུ་མི་ཤིགས་པ་དེ་ལས་འོང་བའི་
རགས་པའི་རླུང་རྣམས་ཀྱིས་མགྲིན་པར་ཕྱིན་པ་ན་སྒྲ་གསལ་བའི་ཚིག་རྣམས་བསྐྱེད་
པར་གསུངས་ཤིང་། གཞན་ཡང་། སྲོག་རྩོལ་སྟེ། རླུང་འགྲོ་འོང་གི་རང་མདངས།
ཨོ་ལ་སོགས་པའི་ཡི་གེའི་གདངས་སུ་མ་བཅོས་པར་གྲགས་པའི་གཞི་དུས་ཀྱི་རྡོར་
བཟླས་རང་ལ་རང་ཆས་སུ་ཡོད་པར་གསུངས་པས། རླུང་ནི་སྔགས་ལ་སོགས་པའི་
ངག་གི་རྩ་བ་དང་སྔགས་ཀྱི་ངོ་བོར་ཡོད་ཀྱང༌། སྔགས་ཀྱི་ཐབས་མཁས་དང་བྲལ་བ་
རྣམས་ལ། རླུང་སྔགས་གཉིས་སོ་སོར་སྣང་ཞིང་ཞེན་པ་དེ་ཉིད་དངོས་སུ་སྦྱངས་པ་ནི་
རྡོར་བཟླས་ཀྱི་སྐབས་སུ་འབྱུང་མོད་ཀྱང་། གསང་དབང་གིས་རླུང་སྔགས་སོ་སོར་
355



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྣང་ཞིང་ཞེན་པའི་མ་དག་པ་དེ་ཉིད་སྦྱོང་ནུས་པའི་བག་ཆགས་བཞག་པའི་སྒོ་ནས་
དག་པར་བྱེད་པ་ཡིན་ནོ། ། དེ་ལྟར་བག་ཆགས་བཞག་པའི་མཐུས་ངག་དབེན་གྱི་
ཚེ་རླུང་སྔགས་དབྱེར་མེད་ཀྱི་རྫོགས་རིམ་པའི་གསུང་རྡོ་རྗེ་འགྲུབ་ལ། དེ་གོང་དུ་ཁྱད་
ཞུགས་པས་འབྲས་བུའི་གསུང་རྡོ་རྗེ་འགྲུབ་པར་བྱེད་པས་ན། དབང་འདིས་གསུང་རྡོ་
རྗེ་སྦྱོང་བ་ཡིན། ལམ་གང་སྒོམ་པ་ལ་དབང་བར་བྱེད་ན། གསང་རྫས་ཀྱིས་རྩ་སྦུབས་
ཀྱི་བྱང་སེམས་རླུང་དང་བཅས་པ་བྱིན་གྱིས་བརླབས་པས། སླར་རླུང་དང་བྱང་སེམས་
ཐམས་ཅད་སྙིང་གར་འདུས་པ་ལ་བརྟེན་ནས་བྱུང་བའི་སྒྱུ་མའི་ལུས། མིང་གཞན་
བདག་བྱིན་རླབས་ཅེས་བྱ་བ་དང་། དེ་གང་ལས་སྒྲུབ་པའི་གཞི་སྙིང་གའི་རྩ་མདུད་
གྲོལ་ནས་སྟོང་བ་གསུམ་གྱིས་སེམས་དབེན་དང་། དེ་འདྲེན་བྱེད་རླུང་སྔགས་དབྱེར་
མེད་ཀྱི་རྡོ་རྗེའི་བཟླས་པ་དང་། དེའི་རྒྱུར་གྱུར་པ་དྷཱུ་ཏཱིའི་ལམ་སྦྱོང་ཞིང་བདེ་ཆེན་
འདྲེན་པའི་ཐབས་ཀྱི་རྫོགས་རིམ་ལུས་དབེན་རྣམས་སྒོམ་པ་ལ་དབང་བར་བྱེད་དོ། །
སྐབས་འདིའི་དོན་གྱི་གཙོ་བོ་ངག་རིམ་གྱིས་སྦྱང་བའི་མཐུས་འབྲས་དུས་ཀྱི་ལོངས་སྐུ་
སངས་རྒྱས་ཀྱི་གསུང་དེ་ཉིད་འགྲུབ་པར་བྱེད་པ་ཡིན་ནོ། ། གསང་དབང་ཐོབ་པའི་
དམ་ཚིག་ནི། སྔར་བཤད་པ་བཞི་སྦྱོང་བ་དང་། ལྷ་རྣམས་ལ་ཤ་ལྔའི་སྦྱིན་སྲེག་དང་
གཏོར་མ། རང་གིས་ཀྱང་ཤ་ལྔ་བདུད་རྩི་ལྔ་སྦྱང་རྟོགས་སྦྱར་གསུམ་བྱས་ནས་བཟའ།
དངོས་སུ་བཟའ་བའི་ནུས་པ་མ་ཐོབ་ན། བདུད་རྩི་རིལ་བུ་བསྟེན་པ་དང༌། བཟའ་
བཏུང་ཤ་ལྔ་བདུད་རྩི་ལྔའི་ངོ་བོར་མོས་ནས་ལོངས་སྤྱད་པས། དམ་ཚིག་ལས་འདས་
པའི་ཉེས་པ་ཁེགས་པར་འགྱུར། ཚོགས་མཆོད་ཉིན་རེ་དང་། ཟླ་རེ། ཐ་མ་ལོ་རེ་བྱ།
དབང་བོ་གཉིས་སྦྱོར་གྱི་གསང་མཆོད་དངོས་སུ་བྱ་བའི་ནུས་པ་ཐོབ་ཅིང་དགག་བྱ་
མེད་ན་དངོས་སུ་བྱ་བ་དང་། དེ་མིན་མོས་པ་སྦྱོང་བ་ཡིན་ནོ་ཞེས་བཤད། གཞན་
ཡང་ཁ་སྦྱོར་གྱི་རྟག་པ་གཉིས་པའི་རབ་བྱེད་དང་བོ་ལས། གཞན་ཡང་ཉོན་ཅིག་སྡོམ་
•
356



་ས་
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
པ་རྣམས། །སྲོག་ཆགས་གསད་པར་མི་བྱ་སྟེ། །བུད་མེད་རིན་ཆེན་དོར་མི་བྱ། །
སློབ་དཔོན་སྤང་བར་མི་བྱ་ཞིང༌། །སྡོམ་ལས་རིང་དུ་འདའ་མི་བྱ། ། ཞེས་དེ་གསུམ་
གསང་དབང་གི་དམ་ཚིག་ཏུ་བཤད། །
གསུམ་པ་ཤེས་རབ་ཡེ་ཤེས་ཀྱི་དབང་ནི། གསང་འདུས་རྩ་རྒྱུད་ལེའུ་བཅུ་དྲུག་
པ་ལས། རྣམ་པ་འདི་བཞི་གསང་ཆེན་ཏེ། །རྡོ་རྗེ་ཅན་ནི་ཀུན་གྱི་གསང་། །སྔགས་
ཀྱི་འཁོར་ལོ་བུད་མེད་གཟུགས། །སེམས་ཅན་དོན་སྤྱོད་ཕྱིར་གནས་པའོ། ། ཞེས་
ས་ལ་སོགས་པ་བཞིའི་ངོ་བོ་སྤྱན་སོགས་ལྷ་མོ་བཞིའི་རིགས་ཀྱི་ཕྱག་རྒྱ་པདྨ་ཅན་སོགས་
བཞི་དང་། ཕྱག་རྒྱ་སྤྱན་མ་སོགས་སུ་བསྒོམ་པ་བཞི་ལ་བརྟེན་ནས་བསྐུར་བའི་དབང་
གསུམ་པ་འདི་ཤིན་ཏུ་གསང་ཆེན་དང་། སྔགས་པ་གསར་བ་རྣམས་ལའང་གསང་
བའི་གནས་ཡིན། དེ་ལྟར་དབང་ གསུམ་པ་ ཕྱག་རྒྱ་ལ་ བརྟེན་ནས་བསྐུར་བ་ནི་
གཟུངས་དཀྱིལ་གྱི་སྐབས་སུ་སྔགས་ཀྱི་འཁོར་ལོ་སྟེ་རྣམ་སྣང་ལ་སོགས་པ་རྣམས་སྤྱན་
སོགས་བུད་མེད་ཀྱི་གཟུགས་སུ་བསྟན་པ་དེ་རྣལ་འབྱོར་བའི་རྒྱུད་ལ་མཆོག་དགའི་ཡེ་
ཤེས་བསྐྱེད་པའི་དོན་དུ་ཡིན་པ་ལྟར། སློབ་མ་ལ་ལྷན་སྐྱེས་ཀྱི་བདེ་བ་བསྐྱེད་པའི་དོན་
དུ་ཡིན་པ་དང་། བདེ་བ་བསྐྱེད་པ་དེ་ཡང་མྱུར་དུ་རྡོ་རྗེ་འཆང་གི་གོ་འཕང་ཐོབ་ནས་
སེམས་ཅན་གྱི་དོན་མཛད་པའི་ཕྱིར་ཡིན། ཡོན་འབུལ་ཞིང་གསོལ་བ་གདབ་པ།
དབང་དངོས་བསྐུར་བའི་ཆོ་ག དབང་གི་ཡེ་ཤེས་ངོ་སྤྲད་པ། དབང་གི་དག་པ་སྦྱིན་
པའོ། ། རིག་མ། མཎྜལ། གསོལ་འདེབས། ཕྱག་རྒྱ་ལ་སོགས་པར་བསླབ་པའི་
དོན་ནི། འདུས་པ་ཕྱི་མ་ལས། མཆོག་ཏུ་དད་ཅིང་ཤེས་རབ་ཆེ། །གཟུགས་བཟང་
སྒྲུབ་པ་བོ་ལ་དགའ། །སྦྱོར་བ་གཅིག་གི་བྱ་བ་གོམས། ། ཞེས་རང་དང་ལྷན་ཅིག་ཏུ་
སྦྱོར་བའམ་དྲན་པའི་བསྐྱེད་རིམ་ལ་གོམས་དགོས་པར་གསུངས། ལྭ་བ་བ། དཔལ་
འཛིན། ཉིན་མོ་འབྱུང་གནས་སོགས་ཀྱིས་དམ་ཚིག་དང་སྡོམ་པ་ལ་གནས་ཤིང་།
357
Sལ་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བསྐྱེད་རིམ་ལ་མཁས་པ་དགོས་པར་གསུངས། ཀྱེ་རྡོར་ལས། དགེ་བ་བཅུ་ལས་
བརྩམས་ནས་ནི། །དེ་ལ་ཆོས་རྣམས་རབ་ཏུ་བརྟན། །ལྷ་ཡི་གཟུགས་སུ་བསམ་པ་
དང་། །དམ་ཚིག་སེམས་ཀྱང་གཅིག་པ་ཉིད། ། ཅེས་རྐང་བ་དང་བོས་དགེ་བཅུ་
ནས་བརྩམས་ཏེ་ཐུན་མོང་ལམ་གྱིས་རྒྱུད་སྦྱང་བ། གཉིས་པས་དབང་། གསུམ་པས་
བསྐྱེད་རིམ་ལ་སློབ་པར་གསུངས། དེ་ལྟར་མ་སྦྱངས་པའམ་མ་བསླབས་པས་རིག་མ་
བསྟེན་པ་ལ་ཉེས་དམིགས་འབྱུང་བའང་། རྒྱུད་ཚིག་དེའི་མཇུག་ཐོགས་སུ། མི་མོ་
གང་ཞིག་མ་སྦྱངས་པར། །ཀྱི་རྡོ་རྗེ་ལ་སྦྱོར་བ་དེ། །དམ་ཚིག་ཉམས་ཏེ་བརླག་འགྱུར་
བས། །དེ་དག་སྦྱང་ཕྱིར་ཆོས་བསྟན་བྱ། ། ཞེས་གསུངས་པས། རང་ཉིད་རིག་མ་
བསྟེན་པའི་ནུས་པ་ཐོབ་ཀྱང་། ཕྱག་རྒྱ་མ་སྦྱངས་པ་གང་བྱུང་བྱུང་ལ་འཇོལ་ཉོག་ཏུ་
སྤྱོད་པ་ལ་ཉེས་དམིགས་ཤིན་ཏུ་ཆེ་བ་ཡོད་དོ། ། མཎྜལ་ཕུལ་བ་དང་ལྷན་དུ་རིག་མ་
མཚན་ཉིད་དང་ལྡན་ x ། མཆོག་སྦྱིན་རྡོ་རྗེ་ཞེས་སོགས་མཚན་བརྗོད་དུ་བྱུང་།
དེའི་འགྲེལ་བ་དྲི་མེད་འོད་དང་། ཉི་མ་དཔལ་གྱི་འགྲེལ་བར་མེ་ལོང་ཡེ་ཤེས་ཀྱི་སྒོ་ནས་
བསྟོད། སློབ་དཔོན་དཔེ་མེད་འཚོའི་འགྲེལ་བ་བདུད་རྩི་ཐིགས་པའི་སྒྲོལ་མ་རབ་
གསལ་ལས་ཆོས་དབྱིངས་ཡེ་ཤེས་ཀྱི་བསྟོད་པར་སྦྱར། དེ་ཡང་དགའ་བའི་དགའ་བ།
དགའ་བའི་མཆོག་དགའ། དགའ་བའི་ལྷན་སྐྱེས། དགའ་བའི་དགའ་བྲལ་བཞིའི་སྒོ་
ནས་བསྟོད་པར་བཞེད། སངས་རྒྱས་ཆགས་པ་ཁྱོད་ལ་འདུད། ། ཅེས་པ་མན་རྐང་
བ་བཅུ་དྲུག་མཆོག་དགའི་དགའ་བཞི། ལྷན་སྐྱེས་ཀྱི་དགའ་བཞི། དགའ་བྲལ་གྱི་
དགའ་བཞི། ཡེ་ཤེས་ཀྱི་དགའ་བ་བཞི་ལ་རིམ་བཞིན་སྦྱར། འགྲེལ་ནི་མཆོག་གི་
དངོས་གྲུབ་སྦྱིན་པའི་ཁྱད་པར་ལྡན་པ། གཉིས་སྣང་གི་མི་ཕྱེད་པའི་རྡོ་རྗེ་མཆོག་ཏུ་མི་
འགྱུར་བའི་བདེ་བ་ཆེན་པོའི་ཡེ་ཤེས་དང་ལྡན་པ་ཁྱོད་ལ་འདུད། ཡང་དག་པ་གཉིས་
ལྡན་གྱི་ཡང་དག་པའི་མཐར་སླར་མི་ལྡང་བའི་ཚུལ་གྱིས་མཉམ་པར་བཞག་སྟེ་རོ་
ས
358



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
གཅིག་ཏུ་གྱུར་པ་ཁྱོད་ལ་འདུད། སྟོང་ཉིད་ལས་བྱུང་བ་ནི། ཐབས་ཐུན་མོང་བ་སྦྱིན་
སོགས་དང༌། ཐུན་མོང་མ་ཡིན་པ་བདེ་བ་ཆེན་པོའི་ཡེ་ཤེས་ལ་སོགས་པའི་ཐབས་ཀྱི་
རྣམ་པ་ཐམས་ཅད་དང་ལྡན་པའི་སྟོང་ཉིད་རྟོགས་པ་གོམས་པ་ལས་བྱུང་བའི་རྒྱུའི་
ཁྱད་པར་དང་། ཆོས་ཐམས་ཅད་ལ་གཉིས་སྣང་གི་རྟོག་པ་བག་ཆགས་དང་བཅས་པ་
བྲལ་ཏེ་སངས་རྒྱས་དང་བྱང་ཆུབ་པའི་ངོ་བོའི་ཁྱད་པར་ཏེ། བྱེད་ལས་དང་མཐར་
ཐུག་པ་དང་རྒྱུ་དང་ངོ་བོའི་ཁྱད་པར་བཞི་དང་ལྡན་པའི་མེ་ལོང་ལྟ་བུའི་ཡེ་ཤེས་སོགས་
ལྔ་དང་ལྡན་པ་ཁྱོད་ལ་འདུད། རྗེ་དགེ་འདུན་རྒྱ་མཚོའི་མཚན་བརྗོད་འགྲེལ་བ་ལྟར་
རོ། ། ཚིག་ལྷག་མ། བླ་མ་ལ་བཏུད་པའི་དགོས་པ། སངས་རྒྱས་ཀྱི་ཐུགས་རྒྱུད་ཀྱི་
ཡེ་ཤེས་ཆོས་སྐུའི་ངོ་བོ་ཉེར་ཐོབ་མན་ཆད་ཀྱི་གཉིས་སྣང་གི་སྤྲོས་པ་ཐམས་ཅད་ཀྱིས་
སྟོང་བའི་དོན་གྱི་འོད་གསལ་བླ་ན་མེད་པ་མངོན་པར་བྱང་ཆུབ་པའི་མཚན་ཉིད་
མངོན་དུ་བྱ་བར་འདོད་པས་དབང་གསུམ་པ་བདག་ལ་སྩོལ་ཞེས་པའོ། ། འདིར་ནི་
ཁྱེད་རྣམས་དཔང་བོ་ x འདར་མི་རུང་བའི་རྒྱལ་བོའི་རྒྱ་ལ། རྒྱལ་བོའི་ཕྱག་རྒྱའམ་
བཀའ་རྟགས་ཟེར་བ་ལྟར། འདིར་ཡང་བདེ་བ་ཆེན་པོ་བསྐྱེད་པ་ལ་རིག་མ་དེ་ལས་
འདར་མི་རུང་བའི་རྒྱ་ལྟ་བུ་ཡིན་པའི་དོན་ཡིན། ཕྱག་རྒྱ་ལ་དབྱེ་བ་མང་ཡང་། གཙོ་
བོ་བླ་མེད་ཀྱི་གཞུང་གཞན་ལས། ལས་དང་ཡེ་ཤེས་ཀྱི་ཕྱག་རྒྱ་གཉིས་སུ་བཤད། མི་
དང་མི་མིན་སོགས་བུད་མེད་དངོས་ཡིན་པ་ལས་ཀྱི་ཕྱག་རྒྱུ། ཡེ་ཤེས་ཀྱི་ཕྱག་རྒྱ་
བསྒོམས་པའི་རིག་མ་ཡིན། ཕྱག་རྒྱ་ལ་མ་བརྟེན་པར་འཚང་རྒྱ་མི་ནུས་པའི་རྒྱུ་མཚན་
ནི། བསྡུ་ན། སྣང་བ་གསུམ་ལ་སོགས་པའི་གཉིས་སྣང་རགས་པ་ཐམས་ཅད་དག་
པའི་འབྲས་དུས་ཀྱི་ལྷན་སྐྱེས་ནི། ལམ་དུས་སུ་སྣང་བ་གསུམ་རིམ་གྱིས་ཐིམ་པའི་དཔེ་
དོན་གྱི་འོད་གསལ་མངོན་དུ་གྱུར་པའི་རིགས་འདྲའི་རྒྱུ་བསྒྲུབ་དགོས་ལ། དེ་ལ་ཕྱི་
ནང་གི་ཐབས་གཉིས་ལས་ཕྱིའི་ཕྱག་རྒྱ་དང་སྙོམས་པར་ཞུགས་པའི་རྐྱེན་གྱིས་ཁམས་
359



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དཀར་དམར་གྱི་འདུ་འཕྲོད་ལས་བདེ་བ་མྱོང་བའི་ཚེ། རླུང་རགས་པ་ལོག་པའི་དབང་
གིས་རྣམ་རྟོག་རགས་པ་དུ་མ་ཞིག་ལྡོག་ལ། དེ་ནས་རིམ་གྱིས་སྣང་མཆེད་ཐོབ་གསུམ་
དག་པའི་འོད་གསལ་གྱི་བར་འཆི་རིམ་ཇི་ལྟ་བའི་མཚན་ཉིད་ཡོངས་སུ་རྫོགས་པ་སྐྱེ་སླ་
བར་མ་ཟད། རགས་པའི་བློ་གཞན་གྱིས་སྟོང་ཉིད་རྟོགས་པ་ལས་རྣམ་རྟོག་རགས་པ་
ལྡོག་པའི་བདེ་བ་དེས་སྟོང་ཉིད་འཛིན་སྟངས་ཀྱི་ཡུལ་དུ་བྱས་པ་ངེས་ཤེས་ཀྱི་ཤུགས་ཆེ་
བས་བདེན་འཛིན་འཇོམས་པའི་ནུས་པ་ཆེ་ཞིང་། ལྷན་སྐྱེས་ཀྱི་བདེ་སྟོང་གཅིག་བུས་
ཚོགས་གཉིས་ཟུང་འབྲེལ་དུ་རྫོགས་ནུས་པ་དེ་ལྟ་བུ་རྣལ་འབྱོར་རྒྱུད་མན་ཆད་ལ་
གཏན་ནས་མེད་ལ། དེ་འདྲ་བའི་བདེ་བའང་རྒྱུད་སྡེ་གོང་མ་མན་ཆད་ལ་གྲགས་པའི་
བདེ་བའི་རྣམ་གྲངས་མ་ཡིན་པར་བྱང་སེམས་ཞུ་སྟོབས་ཀྱིས་དྲངས་པའི་བདེ་བ་ཡིན་
ཞིང༌། དེ་ལ་ངེས་པར་ཕྱག་རྒྱ་གང་རུང་བསྟེན་དགོས་པའི་གནད་ཀྱིས་ཡིན། དེ་བས་
ན་རྗེ་ཐམས་ཅད་མཁྱེན་པས། ཕྱག་རྒྱ་མཆོག་དང་ཀུན་ཏུ་འདུས་གྱུར་ཏེ། །རྡོ་རྗེ་
པདྨ་སྦྱོར་བའི་སྙོམས་འཇུག་གིས། །བདེ་བ་ཆེན་པོའི་རང་བཞིན་མ་བཙལ་ན། །
ལམ་ཟབ་མྱུར་བའི་མཐར་ཐུག་གང་ལས་ཡིན། ། ཞེས་གསུངས། བྷཉྫ་མོཀྵ་ཧོ་ནི་
ཐར་བ་བསྟེན་ཅིག་ཅེས་པ་སྟེ། རྗེའི་གསུང་གི་ཡིག་ཆུང་ལས། དམིགས་པ་དེ་དག་
སྒོམ་པའི་འབྲས་བུ་དགའ་བཞི་ངོས་བཟུང་བ་ལ་གཉིས། རང་བཞིན་བརྒྱད་ཅུའི་རྟོག་
པ་འགག་རིམ་དང་བསྟུན་ནས་དགའ་བཞི་ངོས་འཛིན་ཚུལ་ནི་རྫོགས་རིམ་མཐོན་པོར་
སླེབས་པའི་དགའ་བཞི་ངོས་འཛིན་ཚུལ་ཡིན་པས་རེ་ཞིག་འདིར་མི་འཆད་ལ། དེས་
ན་འདིར་གནས་ཀྱི་སྒོ་ནས་དགའ་བཞི་ངོས་འཛིན་པ་ཡིན་ཏེ། ཞེས་དབྱེ་བ་གཉིས་
གསུངས། དེ་ལྟར་སྙོམས་པར་ཞུགས་པའི་རྐྱེན་གྱིས་གསང་གནས་ཀྱི་རླུང་གཡོས།
སུམ་མདོའི་ཚངས་པའི་མེའམ་ལྟེ་བའི་གཏུམ་མོའི་དམར་ཆའི་རྡུལ་གྱི་ངོ་བོ་དང་གཅིག་
ཏུ་གྱུར་ཏེ། ཆེར་འབར་བའི་རྐྱེན་གྱིས་སྤྱི་བོའི་བྱང་སེམས་རིམ་པར་བབས་པ་ན།
མག
360



པ་
པ
_
4 ,
*,
སྤྱི་ཟླ
༤ ་
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ལུས་ཀྱི་གནས་བཅུ་དྲུག་ནས་ཀྱང་ཁམས་ཞུ་བ་དང་འདྲེས་པ་རླུང་གིས་ཐུར་དུ་འཕུལ་
བར་བྱེད་ལ། ཁམས་ཞུ་བའི་མཐུས་རེག་བྱ་ཁྱད་པར་ཅན་སྐྱེ་ཞིང༌། རེག་བྱ་དེས་
གཟུང་དོན་ནམ་དེ་དམིགས་རྐྱེན་དང་ལུས་དབང་གིས་བདག་རྐྱེན་བྱས་པ་ལས།
ལུས་ཚོར་བདེ་བ་སྐྱེ་ལ། བདེ་བ་དེས་དེ་མ་ཐག་རྐྱེན་བྱས་ནས་སེམས་ཚོར་བདེ་བ་སྐྱེ་
ཞིང༌། ཚོར་བདེའི་མཐུས་ཡིད་ཤེས་གཙོ་འཁོར་ཐམས་ཅད་ཀྱིས་བདེ་བ་ཆེན་པོ་
ཉམས་སུ་མྱོང་བར་བྱེད་དོ། ། དེ་འདྲའི་བདེ་བ་ལ་ནི་སྔར་བཤད་པ་ལྟར་གནས་
ཀྱིས་ཕྱེ་བའི་དགའ་བ་བཞི་དང་། རྣམ་རྟོག་རགས་པ་ལོག་རིམ་གྱིས་ཕྱེ་བའི་དགའ་
བཞི་དང་སྟོང་བཞི་ཡོད་པ་ལས། དགའ་བ་དང་སྟོང་བ་དང་བོ་གསུམ་དབང་གསུམ་
པའི་ངོ་བོ་མ་ཡིན་པར། ཐིག་ལེ་ནོར་བུའི་རྩེར་གནས་པ་ཕྱིར་མ་འཕོས་པ་ལས་བྱུང་
བའི་ཐམས་ཅད་སྟོང་བ་འོད་གསལ་དང་དགའ་བ་བཞི་བ་ལྷན་སྐྱེས་ཀྱི་དགའ་བ་ཁོ་ན་
དབང་གསུམ་པའི་ངོ་བོར་འཇོག་གོ ། གཞན་ཡང་སྟོང་ཉིད་རྟོགས་པའི་ལྟ་བ་དང་
སྦྱར་རྒྱུ་མེད་ན་དངོས་ཀྱི་རིག་མ་ལ་བརྟེན་པའི་བདེ་བ་ལམ་བྱེད་མ་གནང་ལ། དབང་
གསུམ་པའི་རྣམ་བཞག་ཕལ་ཆེར་ནི་དངོས་ཀྱི་རིག་མ་ལ་བརྟེན་པའི་དབང་དུ་བྱས་
ནས་གསུངས་པ་ཤས་ཆེ་བས་ཀྱང་། དེ་ལ་སྟོང་ཉིད་རྟོགས་པའི་ལྟ་བ་དགོས་པར་གོ་
ནུས་སོ། ། དེ་ལྟར་ཡུལ་ཅན་གྱི་བློ་བདེ་བ་ཆེན་པོ་དེས། ཡུལ་ཆོས་རྣམས་ཀྱི་གནས་
ལུགས་སྟོང་ཉིད་རྟོགས་པར་བྱས་པ་དེ་ཉིད། བདེ་སྟོང་སྦྱར་བའི་དོན་ཡིན་གྱི་སྙོམས་
འཇུག་གི་སྟོབས་ཀྱིས་བྱང་སེམས་ཞུ་བའི་ཚེ། རྣམ་རྟོག་རགས་པ་དུ་མ་ཞིག་ལྡོག་པའི་
མི་རྟོག་པ་སྐྱེ་བ་ལ་ནི་བདེ་སྟོང་གི་དོན་མེད་དེ། མི་རྟོག་པ་དེ་ལྟ་བུ། ཕོ་མོ་ཐ་མལ་བ་
འཁྲིག་པའི་དུས་སུ་སྐྱེས་པས། དེ་བདེ་སྟོང་ཡིན་ན། སྐྱེ་བོ་ཐམས་ཅད་འབད་མེད་དུ་
གྲོལ་བར་འགྱུར་བའི་ཕྱིར། གཞི་དུས་ཀྱི་འཁྲིག་པ་སོགས་ཀྱི་དུས་མི་རྟོག་པ་རེ་འབྱུང་
བ་ཞལ་ལུང་དུ་གསུངས་པ་ལྟར་རོ། ། དེ་ལྟར་ལྷན་སྐྱེས་དང་སྟོང་བ་སྦྱར་བའི་ཡེ་
e
361



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཤེས་དངོས་དབང་གསུམ་པའི་ངོ་བོར་འཇོག་པ་ནི་གང་ཟག་དབང་རྣོན་གྱིས་དངོས་ཀྱི་
རིག་མ་ལ་བརྟེན་པའི་ཐོབ་ལུགས་ཁྱད་པར་ཅན་ཡིན་ནོ། ། དཔེའི་ལྷན་སྐྱེས་ཀྱི་བདེ་
བ་དེ་ནི་སྟོང་ཉིད་ལ་གཉིས་སྣང་ནུབ་པའི་རང་བཞིན་ལྷན་སྐྱེས་སམ་དོན་གྱི་ལྷན་སྐྱེས་
ཀྱི་བདེ་བ་མ་ཡིན་ལ། དེའི་རྒྱུ་མཚན་དཔེའི་ལྷན་སྐྱེས་ཀྱི་གཙོ་བོར་འབྱུང་བ་ཆེན་པོའི་
རྒྱུ་ལ་རག་ལས་པའི་བདེ་བ་ཙམ་ཡིན་པའི་ཕྱིར་རོ། ། དཔེའི་ལྷན་སྐྱེས་གོམས་པ་
ལས་སྐྱེས་པའི་སྟོང་ཉིད་མངོན་སུམ་དུ་རྟོགས་པའི་བདེ་ཆེན་གྱི་ཡེ་ཤེས་ནི་དོན་གྱི་ལྷན་
ཅིག་སྐྱེས་པ་ཡིན་པར་བརྗོད་ཆོག་གོ ། བྷ་ཛ་བསྟེན་པ། བྷཀྵ་ཟ་བ་དང་ལོངས་སྤྱོད་
པ། གདོང་གཡོགས་བསལ་ཞིང་དག་པ་བརྗོད། རིག་མའི་བྷ་གའི་དཀྱིལ་འཁོར་དུ་
ཐོབ། བརྟག་གཉིས་ལས། དཀྱིལ་ནི་སྙིང་བོ་ཞེས་བརྗོད་དེ། བྱང་ཆུབ་སེམས་ནི་
བདེ་ཆེན་པོ། །ལེན་པར་བྱེད་པས་དཀྱིལ་འཁོར་ཉིད། ། ཅེས་ ཕྱག་རྒྱའི་རྡོ་རྗེ་
དབྱིངས་ཀྱི་དབང་ཕྱུག་མའི་རྩ་ནང་གི་ཀུན་རྫོབ་བྱང་ཆུབ་ཀྱི་སེམས་དེ་བདེ་བ་ཆེན་
པོའི་རྟེན་དུ་གྱུར་པས་དཀྱིལ་ལམ་སྙིང་བོ་དང་། དེ་ལེན་པར་བྱེད་པས་འཁོར་ཞེས་
བཤད་རུང་ངོ༌། ། ཕུལ་དུ་བྱུང་བའི་ཤེས་རབ་འདི་ལ་ཡོད་པས་ན་ཤེས་རབ་མ་ཡིན་
ཞིང་། དེ་ལ་བརྟེན་ནས་ཐོབ་པ་རྣམ་པར་རྟོག་པ་དང་བྲལ་བའི་ལྷན་སྐྱེས་ཀྱི་ཡེ་ཤེས་
ཀྱི་ངོ་བོའི་དབང་ཡིན་པས་ཤེས་རབ་ཡེ་ཤེས་ཀྱི་དབང་ཞེས་བྱ། དག་བྱ་ཡིད་ཀྱི་དྲི་མ།
བརྣབ་སེམས་གནོད་སེམས་ལོག་ལྟ་གསུམ་འདག་ཅིང་འགོག་པ་དང་ཐ་མལ་གྱི་སྣང་
ཞེན་དག དེ་ལྡོག་པ་སངས་རྒྱས་ཀྱི་ས་ཁོ་ན་ཡིན་ཞིང་། དེའི་རྒྱུར་ལམ་དུས་སུ་ཡུལ་
སྣང་ཐམས་ཅད་སྟོང་བ་དང༌། སྟོང་བ་དེ་དང་རོ་གཅིག་པའི་བདེ་བའི་རྣམ་རོལ་དུ་
ཤར་བའི་དོན་དམ་པའི་ལྷའི་སྣང་ཞེན་གྱིས་ཐ་མལ་གྱི་སྣང་ཞེན་གྱི་དྲི་མ་སྦྱོང་དགོས།
ཡུལ་སྣང་བདེ་སྟོང་གི་རྣམ་རོལ་དུ་འཆར་བའི་ནུས་པ་བཞག ལམ་གང་སྒོམ་པ་ལ་
དབང་ན། ཕྱག་རྒྱ་ཆེན་པོ་དོན་དམ་འོད་གསལ་གྱི་རྫོགས་རིམ་རིམ་པ་བཞི་བ་ཡན་
362



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ལག་དང་བཅས་པ་སྒོམ་པ་ལ་དབང་བར་བྱེད། དབང་འདིའི་དམ་ཚིག་ལ། སྦྱོར་བ་
བདུན་པ་ལས། དཀྱིལ་འཁོར་བྲི་བ་ལ་སོགས་འགོག །སྡོམ་པ་མཆོག་ནི་སྦྱིན་པ་
འོ། །ཞེས་ཕྱག་སྐོར་མཎྜལ་དཀྱིལ་འཁོར་བྲི་སྒྲུབ་ངག་གི་བཟླས་བརྗོད་སོགས་
འགོག དབང་གསུམ་པའི་ལམ་དོན་གྱི་ལྷན་སྐྱེས་སོགས་བདེ་སྟོང་གི་རྟོགས་པ་མཐོན་
པོར་སླེབས་པ་ན་ལྷན་སྐྱེས་དེ་ཁོ་ན་ཉིད་ལ་ཆིག་དྲིལ་བྱ་དགོས། དེའི་བར་ཆད་དུ་
འགྱུར་བའི་དགེ་སྦྱོར་གཞན་དམིགས་ཕུགས་ནས་འགོག་པ་ཡིན། དེ་འདྲའི་རྟོགས་པ་
མ་ཐོབ་པའི་སྔགས་པ་ལས་དང་བོ་བ་ཐམས་ཅད་ཚོགས་གསོག་ལ་འབད་དགོས་པས།
དབང་གསུམ་པ་ཐོབ་མྱོང་བ་ཐམས་ཅད་ལ་འདྲ་བ་མ་ཡིན་ནོ། ། དཱ་རི་ཀ་བས།
དམ་ཚིག་འདི་ཡང་བསྒྲག་པར་བྱ། །མཚན་ལྡན་བུད་མེད་མཐོང་བ་ན། །གཡོན་
ནས་ལན་གསུམ་བསྐོར་བྱས་ཏེ། །ཐལ་སྦྱར་ནས་ནི་གསོལ་བ་གདབ། །འདོད་
ཆགས་བྲལ་བ་ལྟ་བུ་ཡི། །ཁམས་གསུམ་ན་ནི་སྡིག་མེད་པས། །དེ་བས་འདོད་ལ་
ཆགས་བྲལ་བར། །ནམ་དུ་ཡང་ནི་མི་བྱ་འོ། ། ཞེས་བདེ་མཆོག་གི་དབང་གསུམ་པ་
བསྐུར་བའི་སྐབས་སུ་གསུངས་སོ། །
བཞི་བ་དབང་བཞི་བ་བསྐུར་བ་ལ་གསུམ། མཎྜལ། གསོལ་གདབ། བཞི་བ་
བསྐུར་བ། དག་པ་སྦྱིན་ཞིང་ཡོན་འབུལ་བའོ། ། དཱ་རི་ཀ་བས། ཁྱོད་ཞབས་པདྨོ་
སོགས་ཀྱིས་གསོལ་བ་གདབ་པར་གསུངས་པས་འདིར་ཡང་། དེ་ནི་རིམ་ལྔའི་རིམ་པ་
བཞི་བ་ལས། བྱང་ཆུབ་སེམས་ནི་དོན་དམ་ཞེས་བྱ་བ། །སྐལ་བཟང་སློབ་མ་བཟང་
བོ་མན་ངག་ཐོབ། །ཐལ་མོ་སྦྱར་ནས་མེ་ཏོག་འཛིན་པ་ཡིས། །བླ་མ་ལ་ནི་སླར་ཡང་
བླང་བར་བྱ། ། ཞེས་པའི་དོན་ཡིན་ལ། འོད་གསལ་གྱི་མན་ངག་ཐོབ་པ་ལ་བསྐུར་
བར་གསུངས་པ་ནི། འོད་གསལ་གྱི་གདམས་ངག་གི་རྗེས་སུ་སྟོན་རྒྱུ་ཟུང་འཇུག་གི་
གདམས་ངག་ཡིན་ཞིང་། དེའི་སྣོད་རུང་དུ་བྱེད་པ་ལ་དབང་བཞི་བ་འདི་བསྐུར་
363



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དགོས་པ་ཡིན་གྱི། འོད་གསལ་གྱི་གདམས་ངག་མ་བསྟན་པར་དབང་གསུམ་པའི་དེ་
མ་ཐག་བཞི་བ་བསྐུར་མི་རུང་བ་མིན་ནོ། ། སླར་ཡང་ཞེས་པ་ནི་སེམས་དབེན་གྱི་ཡེ་
ཤེས་གསུམ་ལ་དོན་དམ་བྱང་ཆུབ་ཀྱི་སེམས་ཞེས་གསུངས་པ་ཡོད་པ་བཞིན་དུ། སྔར་
དབང་གསུམ་པ་དཔེའི་ཤེར་དབང་བསྐུར་བའི་དུས་ཀྱི་ལྷན་སྐྱེས་དེ་ལ། དོན་དམ་
བྱང་ཆུབ་ཀྱི་སེམས་ཞེས་ཐ་སྙད་བྱེད་པས་དེ་ལ་ལྟོས་ནས་གསུངས་པ་ཡིན། གསང་
འདུས་རྩ་རྒྱུད་དུ་དབང་གི་རྣམ་བཞག་རགས་རིམ་ལས་མེད་པས་དེ་བཤད་རྒྱུད་ཀྱིས་
ཁ་བསྐང་དགོས་པས། བཤད་རྒྱུད་རྡོ་རྗེ་ཕྲེང་བའི་ལེའུ་བཞི་བར་དབང་གཞན་ཡོངས་
རྫོགས་གསལ་བར་བསྟན། ལེའུ་གཉིས་པར་དབང་བཞི་བ་བསྟན། གསང་བ་གྲུབ་
པའི་ལུང་དྲངས་པ་ལས། ཕྱག་རྒྱུའི་དབང་བསྐུར་རིན་ཆེན་གྱིས། ། ཞེས་གསུངས་
པའི་ཕྱག་རྒྱའི་དབང་བསྐུར་ནི་དབང་གསུམ་པ་ཡིན། རིན་ཆེན་ཞེས་པ་དབང་བཞི་
བ་ཡིན་ཏེ། སམྦི་ཊ་ལས། ཟབ་ཅིང་རྒྱ་ཆེ་ལ་མོས་ན། །ཚིག་གི་རིན་ཆེན་དབང་
བསྐུར་བྱ། ། ཞེས་དབང་བཞི་བ་ཟུང་འཇུག་ངོ་སྤྲོད་པའི་སྐུར་ཚུལ་བསྟན། ཤེར་
དབང་གི་སྐབས་དཔེའི་འོད་གསལ་དང༌། བཞི་བའི་སྐབས་དོན་གྱི་འོད་གསལ་ཡིན་
པས། སྤྱོད་བསྡུས་ཀྱི་ལུང་དོན་ལ་ཞིབ་ཆ་ཕྱེ་ནས། ལྷན་སྐྱེས་དེ་ནི་ཤེས་རབ་ཡེ་ཤེས་
ཀྱི་དབང་ལ་དཔེ་དོན་གཉིས་ཡོད་པའི་དོན་གྱི་ཤེར་དབང་ཡིན་པས་ན། སྤྱོད་བསྡུས་
ཀྱི་ཤེས་རབ་ཡེ་ཤེས་ཀྱི་དབང་ཞེས་པའང་དོན་གྱི་ཤེར་དབང་དེ་ལ་དགོངས་པ་ཡིན།
དབང་བཞི་བ་ལ་བདེན་གཉིས་ཟུང་འཇུག་ཡོད་པ་ནི། སྤྱོད་བསྡུས་ལས། གཉིས་སུ་
མེད་པར་དམིགས་ཏེ་ཞེས་གསུངས་པའི་དོན་བཤད་ཚུལ་ གྱིས་རྟོགས་ནུས་སོ། །
དབང་དོན་དུ་དེའི་དགོངས་བ་བཀྲལ་བའི་དོན་ཡང་། དཔེའི་ཤེས་རབ་ཀྱི་དབང་ཐོབ་
ཟིན་པ་ལ་སྐབས་འདིར་དོན་གྱི་ཡེ་ཤེས་སམ་ཤེས་རབ་ཀྱི་དབང་བསྐུར་བ་སྦྱིན་ཞེས་པ་
ཡིན་པས་དེ་གཉིས་དགོངས་པ་གཅིག་ཏུ་འབབ། དོན་གྱི་དབང་བཞི་བ་དང་། ཚིག་
364



་་ ་ ：
**
，，，་
**་
་་
ཡ ་ ་
་
: - :
ལ་
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
གིས་བསྐུར་བའི་དབང་བཞི་བ་ཇི་ལྟར་ཡིན་སྙམ་ན། དབང་གསུམ་པའི་དུས་སུ་སྒྲོ་
འདོགས་ཆོད་མ་ཟིན་པའི་དོན་ཅིག་སྐབས་འདིར་འདི་དང་འདི་ལྟ་བུའོ། ། ཞེས་
ཚིག་གིས་མཚོན་ནས་བསྟན་ཏེ་དབང་བཞི་བ་བསྐུར་དགོས་ལ། དེ་ལྟར་བསྟན་བྱའི་
དོན་གྱི་དབང་བཞི་བ་ནི་ཟུང་འཇུག་ཡིན་པར་འཕགས་པ་ཡབ་སྲས་ཀྱིས་བཞེད་པ་
ལྟར། འཕྲེང་བ་ལས། ཤེས་རབ་ཡེ་ཤེས་ཀྱི་དབང་དེ་ཉིད་མྱུ་གུར་གྱུར་པའི་བྱང་ཆུབ་
ཀྱི་སེམས་སྒོམ་པས་རབ་ཏུ་འཕེལ་བཞིན་པ་སྒྲིབ་པ་མེད་པ་ཉིད་དུ་གྱུར་པའི་དེ་ཁོ་ན་
ཉིད། ཆོས་ཐམས་ཅད་བསམ་གྱིས་མི་ཁྱབ་པ་ཉིད་ཀྱི་རང་བཞིན་ཡན་ལག་བདུན་
དང་ལྡན་པའི་ཕྱག་རྒྱ་ཆེན་པོ་ཉིད་རྡོ་རྗེ་འཆང་ཆེན་པོའི་རང་བཞིན་ཅན་དབང་བཞི་
བ་བརྗོད་པར་བྱའོ། ། ཞེས་མྱུ་གུ་ལྟ་བུའི་དབང་གསུམ་པའི་ཡེ་ཤེས་ཐོབ་པ་དེའི་རྒྱུན་
བསྐྱངས་པ་རིམ་གྱིས་ཇེ་བཟང་དུ་སོང་བ་ལས་མཐར་སྒྲིབ་པ་ཐམས་ཅད་ཟད་དེ།
དབྱིངས་རིག་དབྱེར་མེད་པའི་ཡེ་ཤེས་དང་ཡན་ལག་བདུན་ལྡན་གྱི་སྐུ་གཉིས་ཟུང་དུ་
འཇུག་པའི་རྡོ་རྗེ་འཆང་ལ་ངོ་སྤྲོད་པར་གསུངས། ཟུང་དུ་འཇུག་རྒྱུའི་ཡ་གཉིས་ནི།
སྒྱུ་མའི་སྐུ་དང་འོད་གསལ་ཆོས་ཀྱི་སྐུ་གཉིས་ཡིན་ལ། ཡང་རང་བྱིན་རླབས་ཀྱི་སྐུ་
དང་། དོན་གྱི་འོད་གསལ་ནང་གི་མངོན་བྱང་གཉིས་ཞེས་བཤད་ཀྱང་ཆོག དེ་
གཉིས་ཟུང་དུ་འཇུག་ལུགས་ནི། རིམ་པ་གསུམ་པའི་སྐབས་སུ་སྒྱུ་མའི་སྐུ་ཡོད་ཀྱང་
དོན་གྱི་འོད་གསལ་མེད་ལ། རིམ་པ་བཞི་བའི་དོན་གྱི་འོད་གསལ་ཐོབ་མ་ཐག་པའི་ཚེ་
འོད་གསལ་ཡོད་ཀྱང་སྒྱུ་ལུས་མེད་པས། དེ་མན་ཆད་དུ་ཟུང་འཇུག་མེད་ལ། དེ་
འདྲའི་འོད་གསལ་གྱིས་བཞོན་པའི་རླུང་འོད་ཟེར་ལྔ་བ་ལས་དག་པའི་སྒྱུ་མའི་སྐུ་
འཇའ་ལུས་རྡོ་རྗེའི་སྐུར་བཞེངས་ནས། ལུས་དེ་ཉིད་ལ་གནས་བཞིན་དུ། སླར་ཡང་
ལྷན་སྐྱེས་ཀྱི་བདེ་བ་དང་བདག་མེད་པའི་དེ་ཁོ་ན་ཉིད་གཉིས་རོ་གཅིག་ཏུ་ཞུགས་པའི་
དོན་གྱི་འོད་གསལ་ལ་མཉམ་པར་བཞག་པའི་ཚེ་སྒྱུ་མའི་སྐུ་དང༌། དོན་གྱི་འོད་གསལ་
365



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཟུང་དུ་འཇུག་ཅིང་དེ་གཉིས་ཀྱང་། ངོ་བོ་དབྱེར་མེད་པའི་གཉིས་སུ་མེད་པའི་ཡེ་ཤེས་
ཀྱི་བདག་ཉིད་དུ་གྱུར་པས་ཟུང་འཇུག་གི་གཙོ་བོ་བདེན་གཉིས་ཟུང་འཇུག་གི་གོ་
འཕང་ཞེས་བྱ་བ་དེ་ཐོབ་པ་ཡིན་ལ། དེ་ལ་ནི་སློབ་པའི་ཟུང་འཇུག་ཞེས་བྱ་ཞིང་།
དེའི་རྒྱུན་གོམས་པ་ལས་ཟུང་འཇུག་དེ་དང་རིགས་འདྲ་བའི་འབྲས་དུས་ཀྱི་ཁ་སྦྱོར་
བདུན་ལྡན་གྱི་སྐུ་ལ་མི་སློབ་པའི་ཟུང་འཇུག་ཅེས་བྱའོ། ། སྔགས་ཀྱི་ལུགས་ལ་དེ་
འདྲའི་མི་སློབ་པའི་ཟུང་འཇུག་དེ་ངོ་བོ་ཉིད་སྐུར་ཡང་བཞེད་དེ། དྲིལ་བུ་བའི་ལྷན་
སྐྱེས་ཀྱི་སྒྲུབ་ ཐབས་ལས། འདི་ནི་ངོ་བོ་ཉིད་ཀྱི་སྐུ། །མ་ནིང་ཞེས་ནི་བརྗོད་པ་
ཡིན། །འགའ་ཞིག་ཏུ་ནི་ཟུང་འཇུག་ཅེས། ། ཞེས་གསུངས་པ་བཞིན་ནོ། ། ཟུང་
འཇུག་དེ་ལ། དོན་དམ་བྱང་ཆུབ་ཀྱི་སེམས་ཞེས་ཀྱང་བཤད་དེ། མཚན་གྱི་རྣམ་
གྲངས་ཡིན་པས་ཟུང་འཇུག་རྡོ་རྗེ་འཆང་དེ་ངེས་དོན་གྱི་རྡོ་རྗེ་འཆང་ཡིན་པ་བཞིན་དུ་
ངེས་དོན་གྱི་བྱང་ཆུབ་ཀྱི་སེམས་རྡོ་རྗེ་འཆང་ཡང་ཡིན་དགོས་པའི་ཕྱིར་རོ། ། ཟུང་དུ་
འཇུག་ཚུལ་དེ་ལྟར་ཡིན་ན། འོ་ན་དོན་གྱི་འོད་གསལ་ལས་སྒྱུ་ལུས་གྲུབ་མ་ཐག་པའི་
ཚེ་ལུགས་ལྡོག་གི་ཉེར་ཐོབ་སོགས་ཀྱི་དུས་ཡིན་པས་ཟུང་འཇུག་མེད་དམ་ཞེ་ན། དེའི་
ཚེ་བདེན་གཉིས་དབྱེར་མེད་ཀྱི་ཟུང་འཇུག་མེད་མོད་ཀྱང་། སྒྱུ་ལུས་དེ་གྲུབ་མ་ཐག་
པའི་སྐུ་དེར་ཟུང་འཇུག་གི་སྐུ་ཞེས་ཀྱང་བྱ་ལ། དེས་ཟུང་འཇུག་ཐོབ་པར་བཞེད་པ་
ཚད་ལྡན་གྱི་གཞུང་དུ་གསུངས་པས་ན། སློབ་པའི་ཟུང་འཇུག་ཐོག་མར་ཐོབ་པ་དང༌།
ཉོན་མོངས་སྤངས་པ་དུས་མཉམ་པར་གསུངས་པ་སོགས་ཀྱིས་ཤེས། དེས་ན་དག་
པའི་སྒྱུ་ལུས་གྲུབ་པ་དང་དུས་མཉམ་དུ་ཐོབ་པའི་ཟུང་འཇུག་ནི། འཁོར་འདས་ཀྱི་
ཆོས་རྣམས་སོ་སོར་བདེན་པར་འཛིན་པའི་བདེན་འཛིན་ས་བོན་དང་བཅས་པ་སྤངས་
ནས། བདེན་མེད་དུ་རོ་གཅིག་པར་རྟོགས་པའི་ཡེ་ཤེས་སོགས་ལ་ཟུང་འཇུག་ཏུ་
བཞེད་པ་ཡིན་ནོ། ། དེ་ལྟར་དོན་གྱི་དབང་བཞི་བ་གང་ཡིན་ལེགས་པར་ངོས་ཟིན་
366



'
'
"
：
"", "
༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
པར་བྱས་ཏེ་དེ་ཉིད་སློབ་མ་ལ་བརྡ་དོན་ལེགས་པར་སྤྲད་ནས་གོ་བར་བྱས་པས་བཞི་བ་
ཚིག་དབང་རིན་པོ་ཚེ་བསྐུར་བར་འགྲོ་བ་ཡིན་ནོ། ། དབང་བཞི་བ་ཁྱད་པར་དུ་
འཕགས་ཚུལ་ནི། དབང་གསུམ་པའི་དུས་ཀྱི་བདེ་བ་ནི་ནོར་བུར་གནས་པ་ཙམ་ལས་
ཡན་ལག་ཐམས་ཅད་ལ་མ་ཁྱབ་པས་རྒྱ་ཆུང་བ་དང་། གཉིས་སྣང་གི་སྤྲོས་པ་ཡོད་
པས་ཟག་པ་དང་བཅས་པ་དང་། ལས་རྒྱུ་དང་དྲག་ཏུ་འཁྱུད་པ་ལ་སོགས་པའི་སྡུག་
བསྔལ་བསྐྱེད་པས་གྱ་ནོམ་པ་མ་ཡིན་པ་དང་། རྒྱུན་ཐུང་ངུ་ཞིག་ལས་མི་གནས་པས་
རྒྱུན་ཆད་པ་དང་། ཕྱག་རྒྱ་དང་ཀུན་ཏུ་སྦྱོར་བ་མི་རྟག་པས་འཁོར་བ་ཇི་སྲིད་བར་
གནས་པ་མིན་ནོ། ། འབྲས་དུས་དོན་གྱི་དབང་བཞི་བའི་བདེ་ཆེན་གྱི་ཡན་ལག་ནི།
ཡན་ལག་ཐམས་ཅད་ལ་ཁྱབ་པ། གཉིས་སྣང་གི་སྤྲོས་པ་མེད་པ། སྔ་མ་ལས་ལྡོག་
པའི་རྒྱ་ཆེ་བ། ཟག་པ་མེད་པ། གྱ་ནོམ་པ། རྒྱུན་མི་འཆད་པ་འཁོར་བ་ཇི་སྲིད་བར་
གནས་པ་སོགས་ཁྱད་པར་དུ་འཕགས་པ་ཡིན་ནོ། ། འོ་ན་དོན་གྱི་དབང་བཞི་བའི་
གཙོ་བོ་ཁ་སྦྱོར་བདུན་ལྡན་གྱི་ཟུང་འཇུག་རྡོ་རྗེ་འཆང་ཡིན་ན། ཁ་སྦྱོར་བདུན་པོ་ཇི་ལྟ་
བུ་ཡིན་ཞེ་ན། སློབ་དཔོན་ངག་གི་དབང་ཕྱུག་གྲགས་པས། ལོངས་སྤྱོད་རྫོགས་དང་
ཁ་སྦྱོར་བདེ་ཆེན་རང་བཞིན་མེད། །སྙིང་རྗེ་ཡོངས་གང་རྒྱུན་མི་འཆད་དང་འགོག་པ་
མེད། །ཡན་ལག་བདུན་བཤད་དོན་དང་ལྡན་པ་བསྒྲུབ་བྱ་འདིར། །བདག་འདོད་
ཚད་མས་ཡོངས་བསྒོམས་བློ་ཅན་ གྱིས་ཀྱང་བསྔགས། ། ཞེས་གསུངས་པ་ལྟར།
ལོངས་སྤྱོད་རྫོགས་པ་དང༌། ཁ་སྦྱོར་དང༌། བདེ་བ་ཆེན་པོ་དང༌། རང་བཞིན་མེད་
པ་དང་། སྙིང་རྗེ་ཡོངས་སུ་གང་བ་དང༌། རྒྱུན་མི་འཆད་པ་དང༌། འགོག་པ་མེད་པ་
དང་བདུན་ནོ། ། དེ་ཡང་ལོངས་སྤྱོད་རྫོགས་པའི་ཡན་ལག་ནི་མཚན་དང་དཔེ་བྱད་
ཀྱིས་སྤྲས་པའི་གཟུགས་སྐུ་ཡིན་ལ། དེས་སྤྲུལ་སྐུ་དང་། ཆོས་ཀྱི་སྐུ་ཡང་ངོ་བོ་དབྱེར་
མེད་དུ་མངའ་བ་མཚོན་པ་ཡིན་ནོ། ། དབང་བཞི་བ་བསྐུར་བ་ནི་ཞེས་པ་ནས་དོན་
ས
367



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ་
གྱི་དབང་བཞི་བ་ཡིན་ནོ་ཞེས་བརྗོད། དེ་ཡང་དོན་གྱི་དབང་བཞི་བ་ལ། སློབ་པའི་
ཟུང་འཇུག་དང་འབྲས་དུས་ཀྱི་མི་སློབ་པའི་ཟུང་འཇུག་གཉིས་ཡོད་མོད་ཀྱང༌། ཕྱི་མ་
གཙོ་བོ་ཡིན་པས། དེ་དང་དབང་གསུམ་པའི་དུས་སུ་སློབ་མའི་ལུས་འདོད་ལྷ་ཡབ་
ཡུམ་དུ་སྣང་བ་དང༌། སེམས་ལྷན་སྐྱེས་ཀྱི་བདེ་བ་ཟུང་དུ་འཇུག་པ་གཉིས་དཔེ་དོན་
སྦྱར་ཏེ། ད་ལྟ་མོས་པ་ཡིད་བྱེད་ཀྱིས་སྒོམ་པའི་རྒྱུན་གོམས་པར་བྱས་པ་ལས་མཐར་
དོན་གྱི་དབང་བཞི་བ་འདི་དང་འདི་འདྲ་བ་ཞིག་འགྲུབ་པར་འགྱུར་རོ། ཞེས་བླ་མས་
ཚིག་དོན་རྣམས་ལེགས་པར་བཤད་པའི་སྒོ་ནས་སློབ་མ་ལ་ངོ་སྤྲོད་པ་ལ་བཞི་བ་ཚིག་གི་
དབང་བསྐུར་བ་ཞེས་བྱ། དེ་ལྟར་ངོ་སྤྲད་པ་ལ་བརྟེན་ནས་སློབ་མའི་རྒྱུད་ལ་དོན་གྱི་
དབང་བཞི་བ་དེ་འདི་འདྲ་ཞིག་ཡིན་པར་འདུག་སྙམ་པའི་གོ་བ་སྐྱེས་པ་ལ་ཚིག་གི་
དབང་བཞི་བ་ཐོབ་པར་འཇོག་དགོས། དེས་དབང་བཞི་བ་གྲུབ་པའི་ནུས་པ་རྒྱུད་ལ་
འཇོག་པ་ཡིན། གསུམ་པ། དེ་དག་གིས་དོན་དམ་བྱང་ཆུབ་ཀྱི་སེམས་ཀྱི་དཀྱིལ་
འཁོར་དུ་དབང་བཞི་བ་ཚིག་དབང་རིན་པོ་ཆེ་ ཐོབ། ཅེས་སོགས་དག་པ་བརྗོད།
བདེན་གཉིས་ཟུང་འཇུག་དེ་དོན་དམ་བྱང་ཆུབ་ཀྱི་སེམས་སུ་འཇོག་པའི་རྒྱུ་མཚན་ནི།
སྟོང་ཉིད་མངོན་སུམ་དུ་རྟོགས་པའི་འོད་གསལ་གྱི་ཡེ་ཤེས་དོན་དམ་སེམས་བསྐྱེད་
དངོས་དང་ངོ་བོ་དབྱེར་མེད་པས་ན་དོན་དམ་བྱང་ཆུབ་ཀྱི་སེམས་ཞེས་སམ། ཡང་ན་
མི་བསླུ་བས་ན་དོན་དམ་དང་། བསོད་ནམས་ཀྱི་ཚོགས་རྒྱ་ཆེན་པོ་སྡུད་པར་བྱེད་པས་
ན་བྱང་ཆུབ་ཀྱི་སེམས་ཞེས་ཀྱང་བཤད་རུང་། འོད་གསལ་ལ་དཀྱིལ་འཁོར་གྱི་སྒྲ་
བཤད་ཚུལ་དང་མཚུངས་པར། སྙིང་བོ་དོན་དམ་པའི་བདེན་པ་འོད་གསལ་དང་རོ་
གཅིག་ཏུ་ཞུགས་པས་དཀྱིལ་ལམ་སྙིང་བོ་དང་། དེ་རང་གི་བདག་ཉིད་དུ་ལེན་ཅིང་
འཛིན་པར་བྱེད་པས་ན་འཁོར་ཞེས་བྱ། དེར་དབང་བསྐུར་བའི་དོན་ནི། དཀྱིལ་
འཁོར་དེ་བརྡ་སྤྲོད་རྒྱུའི་གཞི་བྱས་ནས་ཚིག་གིས་ངོ་སྤྲོད་པའི་ཚུལ་གྱིས་དབང་བསྐུར་
368



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
------
བའི་རྒྱུ་མཚན་གྱིས་ཡིན་ལ། བསྐུར་ཚུལ་དངོས་སུ་སློབ་མའི་རྒྱུད་ལ་སྐྱེས་པའི་སྒོ་ནས་
ཉམས་སུ་མྱོང་རྒྱུ་མེད་པས་བླ་མས་འདི་དང་འདི་ཞེས་ཚིག་ཙམ་གྱིས་བསྐུར་བའི་
དབང་ཡིན་པས་ན་ཚིག་དབང་ཞེས་བྱ། དག་བྱ་གང་སྦྱོང་ན། ལུས་ངག་ཡིད་གསུམ་
གྱི་སྒྲིབ་པའི་བག་ཆགས་འཁྲུད་པའི་ནུས་པ་འཇོག དབང་གསུམ་པའི་ལམ་དོན་གྱི་
འོད་གསལ་གྱིས་ཉོན་སྒྲིབ་རྣམས་སྤོང་བར་བྱེད་པས། བཞི་བའི་ལམ་སློབ་པའི་ཟུང་
འཇུག་གིས་བདེན་འཛིན་གྱིས་བཞག་པའི་བག་ཆགས་གཉིས་སྣང་འཁྲུལ་བ་དང་
བཅས་པའི་ཤེས་སྒྲིབ་སྦྱོང་བར་བྱེད་ལ། ལམ་དེའི་སྣོད་རུང་དུ་དབང་བཞི་བ་འདིས་
བྱེད་པའི་ཕྱིར་ན། ཟུང་འཇུག་གི་དག་བྱ་གང་ཡིན་པ་རྣམས་སྦྱོང་བའི་ནུས་པ་དབང་
འདིས་འཇོག་པ་ཡིན། ལམ་བདེན་གཉིས་དབྱེར་མེད་ཟུང་འཇུག་གི་རྫོགས་རིམ་སྒོམ་
པ་ལ་དབང་བར་བྱས། འབྲས་བུ་མི་སློབ་པའི་ཟུང་འཇུག་རྡོ་རྗེ་འཆང་གི་གོ་འཕང་
འགྲུབ་པའི་སྐལ་བ་ཅན་དུ་བྱས། དེ་ཐོབ་པའི་ནུས་པ་དང་བག་ཆགས་བཞག དབང་
འདིའི་དམ་ཚིག ཁྱོད་ཀྱིས་སྲོག་ཆགས་བསད་པར་བྱ། །གཞན་གྱི་བུད་མེད་རྣམས་
སྤྱད་ནས། །མ་བྱིན་པར་ཡང་ཁྱོད་ཀྱིས་ལོངས། ། ཐམས་ཅད་ལ་ཡང་རྫུན་ཚིག་
སྨྲོས། ། ཞེས་དཱ་རི་ཀ་བས་ གསུངས་སོ། ། དབང་བཞི་ཡོངས་སུ་རྫོགས་པའི་
མཎྜལ་ཕུལ། དབང་དོན་དེ་ཉིད་ཡང་གསལ་སྣང་བ་རྡོ་རྗེ་སེམས་དཔའི་ཞལ་ལུང་
ལས་རགས་ཟིན་བགྱིས་ང་འོ། །
369



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༄༅། །བྱང་སེམས་ཀྱི་རྩ་ལྟུང་དང་ཉེས་བྱས་
ཀྱི་ངོ་བོ་གསལ་བར་བརྗོད་
པ་བཞུགས་སོ། །
༄༅ ། །བྱང་ཆུབ་སེམས་དཔའི་སྡོམ་པ་མ་ཐོབ་པ་ཐོབ་པར་བྱེད་པའི་ཐབས་
སུ་བྱང་ཆུབ་སེམས་དཔའི་སྡོམ་པ་འཛིན་པ་དང༌། དེ་ཐོབ་པ་མི་ཉམས་པར་བསྲུང་
ཚུལ་ནི། བསླབ་བྱའི་གནས་མི་མཐུན་ཕྱོགས་རྩ་ལྟུང་དང་ཉེས་བྱས་རྣམས་ཤེས་
དགོས། དེ་ལ་ཐུན་མོང་གི་ཡན་ལག་སོ་སོ་བ་ཐོབ་ལ་མ་བཏང་བ་དང་བསམ་པ་རྣལ་
དུ་གནས་པ་གཉིས་ཐམས་ཅད་ལ་དགོས། སོ་སོར་བཤད་ན། ཕམ་པའི་སྡེ་དང་།
ཉེས་བྱས་ཀྱི་སྡེ་ཚན་གཉིས། དང་བོ་ལ་ལྔ། དཀོན་མཆོག་མཆོད་པ་སོགས་ཀྱི་ཕྱིར་
མིན་པར་བཀུར་སྟི་བསྙེན་བཀུར་སོགས་གང་རུང་ལ་ཆགས་ནས་བདག་བསྟོད་གཞན་
སྨོད་ཀྱི་རྩ་ལྟུང་དང་བོ། འདི་ལ་བདག་ལ་བསྟོད་པ་དང༌། གཞན་ལ་སྨོད་པའི་རྩ་ལྟུང་
གཉིས། སློང་བ་པོ་ལ་ཆོས་ནོར་སྟེར་བའི་མགོན་གཞན་མེད་པར་རང་གི་དྲུང་དུ་
འོངས་པ་ལ། རང་ལ་ཡོད་བཞིན་དུ་སེར་སྣས་ཆོས་ནོར་མི་སྟེར་བའི་རྩ་ལྟུང་གཉིས་པ། །
འདི་ལ་ཆོས་དང་ནོར་མི་སྟེར་བའི་རྩ་ལྟུང་གཉིས། རང་དང་རིགས་མཐུན་པའི་འགྲོ་
བ་ལ་ཁྲོས་ནས་ཚིག་རྩུབ་སྨྲ་བ་དང་བརྡེག་པ་དང་མཐོ་འཚམ་པའམ། སྔར་རང་ལ་
གནོད་པ་བྱས་པ་ད་ལྟ་བཤགས་ཀྱང་མི་ཉན་པ་དང་གཞན་ལ་འཚོག་པའི་རྩ་ལྟུང་
གསུམ་པ། འདི་ལ་འཚོག་པ་དང་ཤད་སྦྱངས་མི་ལེན་པའི་རྩ་ལྟུང་གཉིས། ཟབ་རྒྱས་
གཉིས་སྟོན་པའི་ཐེག་ཆེན་གྱི་སྡེ་སྣོད་སྤྱི་ལ་འདི་སངས་རྒྱས་ཀྱི་གསུང་མིན་ཞེས་བསྐུར་
370



-
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
བ་འདེབས་པའམ། ལྟར་སྣང་ཕྱི་རོལ་བའི་བསྟན་བཅོས་ལ་དགའ་བཞིན་གཞན་ལ་
སྟོན་པ་ན། ཐེག་ཆེན་སྤོང་ཞིང་དམ་ཆོས་ལྟར་སྣང་སྟོན་པའི་རྩ་ལྟུང་བཞི་བ། འདི་ལ་
ཐེག་ཆེན་སྤོང་བ་དང་། དམ་ཆོས་ལྟར་སྣང་སྟོན་པའི་རྩ་ལྟུང་གཉིས། འདི་བཞི་བྱང་
ས་ལྟར་སྡོམ་པ་ཉི་ཤུ་བར་གསུངས། དཀོན་མཆོག་གསུམ་གྱི་དཀོར་འཕྲོག་པའི་རྩ་
ལྟུང་ལྔ་བ། འདི་ལ་རྩ་ལྟུང་གསུམ། ཐེག་གསུམ་གྱི་སྡེ་སྣོད་སངས་རྒྱས་ཀྱི་གསུང་མིན་
ཞེས་དམ་ཆོས་སྤོང་བའི་རྩ་ལྟུང་དྲུག་པ། འདི་ལ་སྡེ་སྣོད་གསུམ་སྤོང་བའི་རྩ་ལྟུང་
གསུམ། གནོད་འཚེའི་བསམ་པས་གོས་ངུར་སྨྲིག་འཕྲོག་པ་དང་རབ་བྱུང་ལས་ཕབ་
པ། ངུར་སྨྲིག་འཕྲོག་དང་རབ་བྱུང་ལས་ཕབ་པའི་རྩ་ལྟུང་བདུན་པ། འདི་ལ་རྩ་ལྟུང་
གཉིས། ཕ་མ་དགྲ་བཅོམ་བསད་པ། དགེ་འདུན་གྱི་དབྱེན་བྱེད་པ། དེ་བཞིན་
གཤེགས་པའི་སྐུ་ལ་ངན་སེམས་ཀྱི་ཁྲག་འབྱིན་པ་ལྔ་བོ་གང་རུང་མཚམས་མེད་བྱེད་
པའི་རྩ་ལྟུང་བརྒྱད་པ། འདི་ལ་རྩ་ལྟུང་ལ། ལས་འབྲས་དང་སྐྱེ་བ་སྔ་ཕྱི་མེད་པར་སྨྲ་
བ་ལོག་ལྟའི་རྩ་ལྟུང་དགུ་བ། གྲོང་དང་གྲོང་ཁྱེར། ལྗོངས་ཡུལ་འཁོར་བཞི་འཇིག་
པའི་བསམ་པས་ཐབས་གང་རུང་གིས་བཤིག་པ། གྲོང་གི་གནས་སོགས་འཇོམས་
པའི་རྩ་ལྟུང་བཅུ་བ། འདི་ལ་རྩ་ལྟུང་དྲུག བློ་མ་སྦྱངས་པ་ལ་སྟོང་ཉིད་བསྟན་པས་
སྐྲག་ནས་སེམས་བསྐྱེད་ལས་ལོག་སྟེ། ཐེག་དམན་གྱི་སེམས་བསྐྱེད་ན། བློ་སྦྱང་མ་
བྱས་པ་ལ་སྟོང་ཉིད་བསྟན་པའི་རྩ་ལྟུང་བཅུ་གཅིག་པ། ཐེག་ཆེན་ལ་ཞུགས་པའི་གང་
ཟག་ལ། ཕྱིན་དྲུག་ལ་སྤྱད་པས་འཚང་རྒྱ་མི་ནུས་ཀྱི་ཞེས་རྫོགས་བྱང་ལས་ལོག་སྟེ་ཐེག་
དམན་གྱི་སེམས་བསྐྱེད་ན། རྫོགས་བྱང་ལས་ལྡོག་པའི་རྩ་ལྟུང་བཅུ་གཉིས་པ། སོ་
ཐར་ལ་གནས་པ་ཞིག་ལ་དེས་ཅི་བྱ་ཐེག་ཆེན་ལ་ལྷོགས་ཤིག་ཅེས་སོ་ཐར་ལས་ལོག་ན་
སོ་ཐར་སྤོང་བའི་རྩ་ལྟུང་བཅུ་གསུམ་པ། ཉན་རང་གི་ཐེག་པས་ཉོན་མོངས་མ་ལུས་པ་
སྤོང་མི་ནུས་ཞེས་བསམ་པ་ཐག་པས་བསྐུར་བ་བཏབ་ན། ཉན་རང་གི་རྟོགས་པའི་
371



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཆོས་ལ་བསྐུར་བའི་རྩ་ལྟུང་བཅུ་བཞིའོ། ། གཞན་གྱི་རྙེད་བཀུར་ལ་ཕྲག་དོག་པས་
རང་གི་རྙེད་བཀུར་ཕྱིར་ཐེག་ཆེན་འདོན་པ་སོགས་བྱེད་བཞིན་དུ། རང་རྙེད་བཀུར་
ལ་མི་ལྟ་བའི་ཐེག་ཆེན་པ་ཡིན་གྱི་གཞན་ནི་མིན་ནོ། ། ཞེས་ཚིགས་བཅད་སྒྱུ་ཡིས་
གཞན་སྨོད་པའི་རྩ་ལྟུང་། འདི་རྩ་ལྟུང་དང་བོའི་བྱེ་བྲག་ཡིན་པས་ཟུར་དུ་མི་བགྲང་།
ཕྲག་དོག་ལས་གཞན་པའི་ཉོན་མོངས་ཅན་གྱི་བསམ་པས་སྟོང་ཉིད་བསྟན་ནས་འདི་
ནི་ཁོ་བོས་མངོན་སུམ་དུ་བྱས་ནས་བསྟན་གྱི། ཁྱོད་ཀྱིས་ཀྱང་དེ་ལྟར་དུ་སྒོམ་དང་ཁོ་
བོ་དང་འདྲ་བར་འགྱུར་རོ་ཞེས་རྫུན་སྨྲ་བ་ན། མི་ཆོས་བླ་མ་སྨྲ་བའི་རྩ་ལྟུང་བཅོ་ལྔ་བ།
དགེ་སྦྱོང་ལ་ཆད་པས་གཅོད་པ་ན་དགེ་འདུན་དང་དཀོན་མཆོག་ལ་ཕུལ་བའི་ཡོ་བྱད་
རྐུ་བའམ་རྐུར་བཅུག་ནས་ཐོབ་ན་དཀོན་མཆོག་གི་དཀོར་མ་བྱིན་པ་ལེན་པའི་རྩ་ལྟུང་
བཅུ་དྲུག་པ། ཉོན་མོངས་འཕེལ་བའི་ཁྲིམས་བཅས་ཏེ་ཞི་གནས་འདོར་བར་བྱེད་
པའམ། བསམ་གཏན་ལ་སྡང་བའི་བསམ་པས། སྤོང་བ་ལ་བརྩོན་པའི་དགེ་སློང་
བཞི་མ་ལོངས་པའི་ལོངས་སྤྱོད་གང་རུང་མ་བྱིན་པར་བླངས་ནས་ཁ་ཏོན་པ་ལ་བྱིན་ན་
ཁྲིམས་ངན་འཆའ་བའི་རྩ་ལྟུང་བཅུ་བདུན་པ། འདི་བཅུ་གསུམ་མམ་བཅུ་བཞིར་
ནམ་སྙིང་གི་མདོ་ལྟར་བསླབ་བཏུས་ལས་གསུངས། བྱང་ཆུབ་ཀྱི་སེམས་གཏོང་བའི་
བྱང་ཆུབ་སེམས་འདོར་གྱི་རྩ་ལྟུང་བཅོ་བརྒྱད་པ། འདི་ཐབས་ལ་མཁས་པའི་མདོར་
གསུངས་སོ། ། དེ་ཡང་ལོག་ལྟ་སྐྱེས་པ་དང༌། བྱང་ཆུབ་སེམས་འདོར་གཉིས་སྐྱེས་
ཙམ་གྱིས་ཆོག་པས། ཀུན་དཀྲིས་ཆེན་པོ་ཚང་མི་དགོས་ལ་གཞན་བཅུ་དྲུག་ལ་ཐུན་
མོང་གི་ཡན་ལག་ཀུན་དཀྲིས་ཆེན་པོ་ཚང་དགོས། དེའི་ཡན་ལག་བཞི་ནི། རྒྱུན་མ་
ཆད་པར་ཀུན་ཏུ་སྤྱོད་པ། ངོ་ཚ་ཁྲེལ་ཡོད་ཆུང་ངུ་ཙམ་ཡང་མི་སྐྱེ་བ། དེས་མགུ་བར་
བྱེད་ཅིང་དེ་ལ་དགའ་བ། དེ་ཉིད་ལ་ཡོན་ཏན་དུ་ལྟ་བ། དེ་བཞི་ཚང་ན་ཀུན་དཀྲིས་
ཆེན་པོ་སྟེ་རྩ་ལྟུང་། ཐ་ན་ཉེས་དམིགས་སུ་ལྟ་བ་མེད་ན་ཟག་པ་འབྲིང་། ཉེས་
，372



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
དམིགས་སུ་ལྟ་བ་ཡོད་ན། གཞན་གསུམ་ཚང་ཡང་ཟག་པ་ཆུང་ངུ་ཡིན་པས། དེ་
གཉིས་ཕམ་པའི་སྡེར་གཏོགས་པའི་ཉེས་བྱས་སོ། །
གཉིས་པ་ཉེས་བྱས་ཀྱི་སྡེ་ལ་གཉིས་ལས། དང་བོ་དགེ་བ་ཆོས་སྡུད་ཕྱིན་དྲུག་
གི་མི་མཐུན་ཕྱོགས་ལ་དྲུག་ལས། དང་བོ་སྦྱིན་པའི་ཕར་ཕྱིན་གྱི་མི་མཐུན་ཕྱོགས་ལ་
བདུན་ཡོད། ཟང་ཟིང་གི་སྦྱིན་པའི་གཙོ་བོ་ཉམས་པ། མཆོག་གསུམ་སྒོ་གསུམ་གྱིས་
མ་མཆོད་པར་ཉིན་ཞག་གཅིག་འདས་ན། མཆོག་གསུམ་སྒོ་གསུམ་གྱིས་མི་མཆོད་
པའི་ཉེས་བྱས་ཏེ་དང་པོ། སེར་སྣའི་གཉེན་པོ་ཉམས་པ། ཆོག་མི་ཤེས་པ་འགོག་པར་
མི་བྱེད་ན་འདོད་ པའི་ སེམས་ཀྱི་རྗེས་སུ་འཇུག་པའི་ཉེས་བྱས་ཏེ་ གཉིས་པ། མི་
འཇིགས་པའི་སྦྱིན་པའི་མི་མཐུན་ཕྱོགས་ནི། བྱང་སེམས་རང་ལས་བསླབ་པ་རྒན་
པར་མི་གུས་པར་བྱེད་པའི་ཉེས་བྱས་ཏེ་གསུམ་པ། གཞན་གྱིས་དྲང་བོར་དྲིས་ན་ལན་
མི་འདེབས་པའི་ཉེས་བྱས་ཏེ་བཞི་བ། གཞན་གྱིས་ཟས་གོས་སོགས་ཀྱི་མགྲོན་དུ་བོས་
པ་ལ། སེམས་གཉིས་ཏེ། ང་རྒྱལ་ཁྲོ་བ་ཉོན་མོངས་ཅན། །སྙོམ་ལས་ལེ་ལོ་ལུང་མ་
བསྟན། །བརྗེད་ངས་ཉོན་མོངས་ཅན་མ་ཡིན། ། ཞེས་ཉོན་མོངས་ཡིན་མིན་གྱི་
སེམས་གཉིས་གང་རུང་གིས་མི་འགྲོ་ན་མགྲོན་བོས་བདག་གིར་མི་བྱེད་པའི་ཉེས་བྱས་
ཏེ་ལྔ་བ། སྦྱིན་བདག་གིས་གསེར་དངུལ་ནོར་སྣ་ཚོགས་ཕུལ་ན་སྔར་གྱི་སེམས་གཉིས་
ཀྱིས་མི་ལེན་ན་གསེར་སོགས་མི་ལེན་པའི་ཉེས་བྱས་ཏེ་དྲུག་པ། ཆོས་ཀྱི་སྦྱིན་པ་དང་
འགལ་བ། སྔར་གྱི་སེམས་གཉིས་ཀྱིས་ཆོས་མི་སྦྱིན་ན་ཆོས་འདོད་པ་ལ་ཆོས་མི་སྦྱིན་
པའི་ཉེས་བྱས་ཏེ་བདུན་པའོ། །
ཚུལ་ཁྲིམས་ཀྱི་མི་མཐུན་ཕྱོགས་ལ། མཚམས་མེད་པ་བྱས་པ་དང་། རྩ་ལྟུང་
བྱུང་བ་ལ་དེ་རྒྱུ་མཚན་དུ་བྱས་ནས། སེམས་གཉིས་ཀྱིས་ཡལ་བར་འདོར་ཞིང་ཁྱད་དུ་
བསད་ན། ཁྲིམས་འཆལ་ཡལ་བར་འདོར་བའི་ཉེས་བྱས་ཏེ་བརྒྱད་པ། ཆང་འཐུང་
373



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བ་སོགས་ཁྱིམ་པ་མི་དད་པ་མི་འགོག་ཅིང་། སོ་ཐར་གྱི་བསླབ་པ་ཉན་ཐོས་དང་འདྲ་
བར་མི་བསླབ་ན། ཕ་རོལ་དད་ཕྱིར་མི་སློབ་པའི་ཉེས་བྱས་ཏེ་དགུ་བ། རང་དོན་དུ་
ཉན་ཐོས་ལྟར་སློབ་ན་སེམས་ཅན་དོན་ལ་བྱ་བ་ཆུང་བའི་ཉེས་བྱས་ཏེ་བཅུ་བ། གཞན་
དོན་ཁྱད་པར་ཅན་དུ་འགྱུར་ན། ལུས་ངག་གི་བདུན་གནང་བའི་སྐབས་ཡོད་བཞིན་
དུ་དེ་ལ་མ་ཞུགས་ན་སྙིང་བརྩེ་བཅས་པར་མ་བྱས་པའི་ཉེས་བྱས་ཏེ་བཅུ་གཅིག་པ།
ལོག་འཚོ་ལྔ་དང་དུ་ལེན་པའི་ཉོན་མོངས་ཅན་གྱི་ཉེས་བྱས་ཏེ་བཅུ་གཉིས་པ། ལོག་
འཚོ་ལྔ་ནི། ཚུལ་འཆོས། ཁ་གསག གཞོགས་སློང་། ཐོབ་ཀྱིས་འཇལ་བ། རྙེད་
པས་རྙེད་པ་འཚོལ་བ་རྣམས་སོ། ། འཕྱར་ནས་རབ་ཏུ་རྒོད་པ་དང་བཅས་པའི་ཉེས་
བྱས་ཏེ་བཅུ་ གསུམ་པ། འཁོར་ བར་ གནས་ ནས་བྱང་ཆུབ་ སྒྲུབ་པར་སྨྲས་ནས།
འཁོར་བ་གཅིག་བུར་བགྲོད་པར་སེམས་པའི་ཉོན་མོངས་ཅན་གྱི་ཉེས་བྱས་ཏེ་བཅུ་བཞི་
བ། གྲགས་པ་མ་ཡིན་པ་མི་སྤོང་བའི་ཉེས་བྱས་ཏེ་བཅོ་ལྔ་བ། ཉོན་མོངས་བཅས་ཀྱང་
མི་འཆོས་པའི་ཉེས་བྱས་ཏེ་བཅུ་དྲུག་གོ ། །
བཟོད་པའི་མི་མཐུན་ཕྱོགས་ལ། ཁྲོས་ནས་ངག་གིས་གཤེ་བ། སླར་ཁྲོ་བ།
བརྡེག་པ་དང་བསྣུན་པ། མཚང་འབྲུ་བ་སོགས་དགེ་སྦྱོང་གི་ཆོས་བཞི་དང་མི་ལྡན་
པའི་ཉེས་བྱས་ཉོན་མོངས་ཅན་ཏེ་བཅུ་བདུན་པ། གཞན་ལ་ཉེས་པ་བྱ་བའམ་བྱས་
པར་དོགས་པ་གང་རུང་ལ་ཤད་སྦྱངས་མི་བྱེད་ན་ཁྲོས་པ་ཡལ་བར་དོར་བའི་ཉེས་བྱས་
ཏེ་བཅོ་བརྒྱད་པ། འཁོན་དང་མནར་སེམས་འཚེ་བའི་བསམ་པས་ཤད་སྦྱངས་མི་
ལེན་ན། ཕ་རོལ་ཤད་ཀྱིས་འཆགས་པ་སྤོང་བའི་ཉེས་བྱས་ཏེ་བཅུ་དགུ་བ། གཞན་ལ་
ཁྲོ་སེམས་ཀྱི་རྒྱུན་འཛིན་ཅིང་ཉེས་པར་མི་ལྟ་བ་དང་གཉེན་པོ་མི་བསྟེན་ན་ཁོང་ཁྲོའི་
བསམ་པའི་རྗེས་སུ་འཇུག་པའི་ཉེས་བྱས་ཉོན་མོངས་ཅན་ཏེ་ཉི་ཤུ་བའོ། །
བརྩོན་འགྲུས་ཀྱི་མི་མཐུན་ཕྱོགས་ལ། བསྙེན་བཀུར་འདོད་ཕྱིར་འཁོར་བསྡུ་
374



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
བའི་ཉེས་བྱས་ཏེ་ཉེར་གཅིག་པ། ཉལ་བདེ་འདོད་ནས་གཉིད་དང་ལེ་ལོ་མི་སེལ་བའི་
ཉེས་བྱས་ཏེ་ཉེར་གཉིས་པ། རྒྱལ་བློན་ཆོམ་རྐུན་བུད་མེད་འདོད་པ་ལ་སོགས་པའི་
གཏམ་གྱིས་སྔ་དྲོ་ཡོལ་བ། ཉིན་གང་ཡོལ་བ་སོགས་ཆགས་པས་བྲེ་མོའི་གཏམ་ལ་
བརྟེན་པའི་ཉེས་བྱས་ཏེ་ཉེར་གསུམ་པའོ། །
བསམ་གཏན་གྱི་མི་མཐུན་ཕྱོགས་ལ། ཏིང་ངེ་འཛིན་གྱི་དོན་མི་འཚོལ་བའི་
ཉེས་བྱས་ཏེ་ཉེར་བཞི་བ། བསམ་གཏན་ལ་སྒྲིབ་པ་སྤོང་བར་མི་བྱེད་པའི་ཉེས་བྱས་ཏེ་
ཉེར་ལྔ་བ། བསམ་གཏན་རོ་ལ་ཡོན་ཏན་དུ་བལྟ་བ་སྟེ་དགའ་བདེ་སོགས་ལ་སྲེད་ཅིང་
རོ་མྱངས་ལ་ཡོན་ཏན་དུ་བལྟ་བ་ཉེས་བྱས་ཏེ་ཉེར་དྲུག་པའོ། །
ཤེས་རབ་ཀྱི་མི་མཐུན་ཕྱོགས་ལ། ཉན་ཐོས་སྡེ་སྣོད་ཉན་པ་དང་དོན་གཟུང་བ་
དགོས་པ་མེད་དོ་ཞེས་ཉན་ཐོས་ཐེག་པ་སྤོང་བར་བྱེད་པའི་ཉེས་བྱས་ཏེ་ཉེར་བདུན་པ།
ཐེག་ཆེན་ཡོད་བཞིན་དུ་བརྩོན་པ་ཡལ་བར་དོར་ནས་ཉན་ཐོས་ལ་བརྩོན་པའི་རང་
ཚུལ་ཡོད་བཞིན་དེ་ལ་བརྩོན་པའི་ཉེས་བྱས་ཏེ་ཉེར་བརྒྱད་པ། བརྩོན་མིན་ཕྱི་རོལ་
བསྟན་བཅོས་བརྩོན་པའི་ཉེས་བྱས་ཏེ་ཉེར་དགུ་བ། མུ་སྟེགས་བསྟན་བཅོས་དེ་ལ་
དགའ་བའི་ཉེས་བྱས་ཏེ་སུམ་ཅུ་བ། གཞན་གྱི་ཁ་ཕྱིར་ཞུགས་ནས་ཐེག་ཆེན་སྤོང་བའི་
ཉེས་བྱས་ཏེ་སོ་གཅིག་པ། བདག་བསྟོད་གཞན་སྨོད་ཀྱི་ཉེས་བྱས་ཏེ་སོ་གཉིས་པ།
འབེལ་གཏམ་ཆོས་ཀྱི་དོན་དུ་མི་འགྲོ་བའི་ཉེས་བྱས་ཏེ་སོ་གསུམ་པ། ཚིག་ལེགས་པ་ལ་
རྟོན་གྱི་དོན་ལ་མི་རྟོན་པ་ཡི་གེ་ལ་རྟོན་པའི་ཉེས་བྱས་ཏེ་སོ་བཞི་བའོ། །
དེ་ལྟར་རིམ་བཞིན་སྦྱིན་པའི་མི་མཐུན་ཕྱོགས་བདུན། ཚུལ་ཁྲིམས་ཀྱི་དགུ།
བཟོད་པའི་བཞི། བརྩོན་འགྲུས་ཀྱི་གསུམ། བསམ་གཏན་གྱི་གསུམ། ཤེས་རབ་ཀྱི་
བརྒྱད་དེ། དགེ་བ་ཆོས་སྡུད་ཀྱི་ཕྱིན་དྲུག་གི་མི་མཐུན་ཕྱོགས་སོ་བཞིའོ། །
སེམས་ཅན་དོན་བྱེད། དང་བོ་བྱ་བ་ཡིན་མིན་སེམས་པ། གཉིས་པ་བྱ་བའི་
འ་
375



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཁུར་འཛིན་པ། གསུམ་པ་ལམ་དུ་འགྲོ་བ། བཞི་བ་ལས་མཐའ་བཟང་བོ་ལ་སྦྱོར་བ།
ལྔ་བ་ལོངས་སྤྱོད་སྲུང་བ། དྲུག་པ་མཁན་པོ་སྤྱོད་པ། བདུན་པ་དགའ་སྟོན་དུས་ངེས་
པའི་བསོད་ནམས་ཀྱི་ལས། བརྒྱད་པ་བསོད་ནམས་བྱ་བ་དུས་མ་ངེས་པའི་བསོད་
ནམས་བརྩོན་པ་སྟེ་གྲོགས་བྱེད་ དགོས་པ་བརྒྱུད་ཀྱི་གྲོགས་སུ་འགྲོ་དགོས་ པ་ ལ།
གྲོགས་སུ་མི་འགྲོ་བའི་ཉེས་བྱས་ཏེ་སོ་ལྔ་བ། ནད་པའི་རིམ་གྲོའི་བྱ་བ་སྤོང་བའི་ཉེས་
བྱས་ཏེ་སོ་དྲུག་པ། ལོང་བ། འོན་པ། ཡན་ལག་མེད་པ། ལས་ཀྱིས་ངལ་བ། སྒྲིབ་
པ་ལྔས་སྡུག་བསྔལ་བ། གནོད་སེམས་སོགས་རྣམ་རྟོག་གིས་སྡུག་བསྔལ་བ། གཞན་
གྱིས་དམའ་ཕབ་པའི་སྡུག་བསྔལ་ཏེ་བདུན་གང་རུང་ཁོང་ཁྲོ་སོགས་ཀྱིས་སེལ་བའི་
ཐབས་མི་བྱེད་ན་སྡུག་བསྔལ་སེལ་བར་མི་བྱེད་པའི་ཉེས་བྱས་ཏེ་སོ་བདུན་པ། ཚེ་འདི་
དང་ཕྱི་མའི་དོན་ཚུལ་བཞིན་མ་ཡིན་པར་ཞུགས་པའི་སེམས་ཅན་མཐོང་བ་ན་ཁོང་ཁྲོ་
ལེ་ལོ་སོགས་ཀྱི་དབང་གིས་སྐྱོན་མེད་པའི་རིགས་པ་ཚུལ་བཞིན་མི་སྟོན་པའི་བག་མེད་
པ་ལ་རིགས་པ་མི་སྟོན་པའི་ཉེས་བྱས་ཏེ་སོ་བརྒྱད་པ། བྱས་ལ་ལན་དུ་ཕན་མི་
འདོགས་པའི་ཉེས་བྱས་ཏེ་སོ་དགུ་བ། གཞན་གྱི་མྱ་ངན་སེལ་བར་མི་བྱེད་པའི་ཉེས་
བྱས་ཏེ་བཞི་བཅུ་བ། སློང་མོ་ནོར་འདོད་པ་ལ་སྦྱིན་པར་མི་བྱེད་པའི་ཉེས་བྱས་ཏེ་ཞེ་
གཅིག་པ། རང་གི་འཁོར་བསྡུས་པ་ལ་གདམས་ངག་སྟོན་འོས་ཤིང་ཟས་གོས་འཚོལ་
འོས་པ།, འཚོལ་བར་མི་བྱེད་ན་འཁོར་རྣམས་ཀྱི་དོན་མི་བྱེད་པའི་ཉེས་བྱས་ཏེ་ཞེ་
གཉིས་པ། གཞན་གྱི་བློ་དང་མཐུན་པར་མི་འཇུག་པའི་ཉེས་བྱས་ཏེ་ཞེ་གསུམ་པ།
ཡོན་ཏན་ལ་བསྔགས་པ་བརྗོད་པར་མི་བྱེད་པའི་ཉེས་བྱས་ཏེ་ཞེ་བཞི་བ། ཆོས་མིན་
སྤྱོད་པ་དབང་དུ་མི་བྱེད་ན་སྐྱེས་བུ་འཚམ་པར་ཚར་མི་གཅོད་པའི་ཉེས་བྱས་ཏེ་ཞེ་ལྔ་
བ། མཐུ་སྣ་ཚོགས་དང་ལྡན་བཞིན་དུ་བསྟན་པ་ལ་འགྲས་པ་སོགས་དབང་དུ་མི་བྱེད་
ན། རྫུ་འཕྲུལ་བསྡིགས་པ་སོགས་མི་བྱེད་པའི་ཉེས་བྱས་ཏེ་ཞེ་དྲུག་པའོ། །
376



༠ ༡ :
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
༄༅། །སྒྲོལ་དཀར་ཚེ་ཁྲིད་ཀྱི་ལོ་རྒྱུས་བསྡུས་
པ་ཨུཏྤལ་དཀར་པོའི་སྐྱེད་ཚལ་ཞེས་
བྱ་བ་བཞུགས་སོ། །
༄༅ ། །རྒྱལ་ཀུན་མཁྱེན་བརྩེའི་ཟླ་ཤེལ་ཞུན་མའི་ཆབ། །
གདུལ་བྱའི་འཛིན་མའི་འོ་མཚོར་འཁྱིལ་བ་ལས། །
འཕྲིན་ལས་རླབས་ཀྱི་ཟེགས་མ་འབུམ་རྩེན་པ། །
འཕགས་མ་ཡིད་བཞིན་འཁོར་ལོས་ཤིས་པ་སྩོལ། །
• སཟླས
སྒྲོལ་དཀར་ཡིད་བཞིན་འཁོར་ ལོ་ ལ་ བརྟེན་ནས་ཚེ་བསྲིང་བའི་ ཐབས་ནི།
པཎྜི་ཏ་ངག་དབང་གྲགས་པས་མཛད་པའི་འཆི་བླུའི་རྟོགས་པ་ཆེན་མོ་སོགས་འདིའི་
ཁུངས་ཡིན་ཞིང༌། དེར་འཆི་ལྟས་བརྟག་ཐབས་དང་། ཚེ་དཔག་མེད་དང་སྒྲོལ་
དཀར་ལ་བརྟེན་པའི་ཚེ་བསྲིང་ཐབས་གསུངས་ཡོད། མཁའ་འགྲོ་མ་རྡོ་རྗེ་གུར་དང་།
སྒྲོལ་མ་དངོས་གྲུབ་འབྱུང་བའི་རྒྱུད་ཀྱང་འདིའི་ཁུངས་སུ་འགྲོ། འདི་དུས་གསུམ་རྒྱལ་
བ་ཀུན་གྱི་འཕྲིན་ལས་ཀྱི་ལྷ་ཡིན་པས་འགྲུབ་ཐག་ཉེ། གདམས་པ་འདི་ལ། ཇོ་བོ་
ཆེན་པོས་བོད་དུ་སྤྱན་དྲངས་པའི་ཇོ་བོའི་ལུགས་དང༌། བ་རི་བའི་ལུགས་སོགས་མང་
དུ་ཡོད་པས། བཀའ་བབས་དགུ་ལྡན་དུ་གྲགས། ཇོ་བོ་རྗེ་ལ་རྗེ་བཙུན་མའི་ཞལ་
དངོས་སུ་བསྟན་ཏེ། ཁྱོད་ཀྱི་རྗེས་འབྲང་ཁོ་མོས་སྐྱོང་ཞེས་གསུངས་པས། རྗེས་
འཇུག་རྣམས་ཀྱིས་ལྷ་འདི་བསྟེན་པ་གལ་ཆེ། རྒྱ་བོད་ཀྱི་པཎ་གྲུབ་རྣམས་ཀྱིས་ལྷག་
377



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པའི་ལྷ་མོ་འདི་ཉིད་ཐུགས་དམ་གྱི་མཐིལ་དུ་མཛད་པས། གཞན་དོན་རླབས་ཆེན་
འགྲུབ་པའི་ལོ་རྒྱུས་བཤད་པས་མི་ལང་བ་ཡོད། སྔོན་དགེ་བཤེས་སླེ་ནག་པས་རྨི་ལམ་
དུ་ཉི་མ་ནུབ་ནས་ཤར་ཏེ། ཤར་ཕྱོགས་སུ་སོང་ནས་ནུབ་པ་རྨིས། དེ་རླུང་ལོག་པའི་
འཆི་ལྟས་ཡིན་པར་དགོངས་ནས། སྤྱན་སྔ་བ་ལ་ཞུས་པས། གདམས་པ་འདི་བསྩལ་
པ་ཡིན། ཐུགས་དམ་མཛད་པས་སྐུ་ཚེ་མཐར་ཕྱིན། ཡང་དགེ་བཤེས་སྒྲེ་བ་ལ་འཆི་
ལྟས་ཡང་ཡང་བྱུང་ནས་སླེ་ནག་པ་ལ་ཞུས་པས་གདམས་པ་འདི་གནང་སྟེ་བསྒྲུབས་
པས་ཞལ་གཟིགས། ལོ་དྲུག་ཅུ་འཚོ་བའི་ལུང་བསྟན་ཐོབ། དྲུག་ཅུ་ཉེ་བ་ན་ཡང་
གསོལ་བ་བཏབ་པར་ངའི་སྐུ་གཅིག་བཞེངས་ན་ལོ་བཅུ་གཅིག་སྟེར་གསུངས་པ་བཞིན།
གསེར་ཟངས་ཀྱི་སྐུ་གཅིག་བཞེངས། ལོ་བཅུ་གཅིག་རྫོགས་པར་ཉེ་བ་ན་ཡང་སྔར་
ལྟར་བྱས་པས་སྨན་སྐུ་གཅིག་བཞེངས། དེ་རྫོགས་པར་ཉེ་བ་ན་སྔར་བཞིན་གསོལ་བ་
བཏབ་པས་བྲིས་སྐུ་ཞིག་བཞེངས། སླར་ཡང་དེ་ལྟར་སྣང་ བས་ ལོ་བརྒྱར་ཉེ་བ་
བཞུགས། རང་ཅག་གི་རྗེ་བླ་མ་ཙོང་ཁ་བ་ཆེན་པོས་ཀྱང་ལྷག་པའི་ལྷ་འདི་ཡི་དམ་དུ་
བཟུང་ནས་ཞལ་གཟིགས་ཏེ་བྱིན་གྱིས་བརླབས་པས་ན། གསང་རྣམ་དུ། དངོས་
གྲུབ་འབྱུང་གནས་རྗེ་བཙུན་སྒྲོལ་མ་དང་། ། ཞེས་སོགས་གསུངས། མནལ་ལམ་དུ་
བྲག་ངོས་སུ་མེ་ཏོག་ཨུཏྤལ་རྙེད་པ་སྐུ་ཚེའི་རྟེན་འབྲེལ་ཡིན་ཚུལ་རྣམ་ཐར་ཆེན་མོར་
འབྱུང་བ་ལྟར་ཡིན། ཡང་། རྗེ་བཙུན་ཤེས་རབ་སེངྒེ་དང༌། རྗེ་དགེ་འདུན་གྲུབ་རྣམ་
གཉིས་ལ། སྐུ་ཚེའི་བར་ཆད་བྱུང་སྐབས་གྲུབ་ཐོབ་བཟང་བོ་རྒྱལ་མཚན་པས་མགོན་
པོའི་གཏོར་ཆེན་མཛད་པས། ཤེར་སེང་བའི་སྐུ་ཚེའི་བར་ཆད་བཟློག རྗེ་དགེ་འདུན་
གྲུབ་པ་ལྷག་པའི་ལྷ་འདིའི་བསྙེན་པར་བཞུགས་ཏེ་བསྒྲུབས་པས་སྐུ་གེགས་ལས་གྲོལ་
ཞིང་སྐུ་ཚེ་བསྲིངས་པ་དང་། ཆོས་རབ་ཏུ་རྣམ་འབྱེད་ཀྱི་ཤེས་རབ་ཁྱད་པར་ཅན་རྒྱས་
པས། ཚེ་དང་ཤེས་རབ་སྒྲུབ་པ་ལ་མཆོག་ཏུ་བསྔགས་ཤིང་བསྟོད་པ་མཁྱེན་བརྩེ་དྲི་
378



ས་
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
མེད་མ་ཡང་བསྙེན་པའི་སྐབས་དེར་མཛད། རྒྱལ་དབང་ལྔ་བ་ཆེན་པོས་མན་ངག་གི་
རྒྱུན་ཐམས་ཅད་གསན་པས། དེའི་ཕྱིན་ཆད་བཀའ་བབས་དགུ་འདྲེས་སུ་སོང་། དེ་
ལྟ་བུའི་ལྷག་པའི་ལྷ་མཆོག་འདི་ཉིད་ཐུགས་དམ་དུ་མཛད་པ་ལ། བསམ་པ་དང་བྱ་
སྤྱོད་གང་གི་སྟེང་ནས་ཁྱིམ་པ་དང་ཁྱད་པར་ཡོད་པ་ཞིག་བྱ་དགོས། དཔུང་བཟང་གི་
ཞུས་པའི་རྒྱུད་ལས། བཟླས་བརྗོད་མེ་ལ་ཚུལ་ཁྲིམས་རླུང་གིས་སྦར། །བརྩོན་འགྲུས་
ཆེན་པོའི་མེ་ལྕེས་སྡིག་པ་བསྲེག །ཅེས་དང་། ཚུལ་ཁྲིམས་ཉི་མའི་འོད་ཟེར་བཟླས་
བརྗོད་ཀྱིས། །གདུང་ན་སྡིག་པའི་གངས་ཀྱང་ཟད་པར་འགྱུར། ། ཞེས་ཚུལ་ཁྲིམས་
རྣམ་པར་དག་པ་ལ་གནས་ནས་བཟླས་བརྗོད་གང་བྱས་ཀྱང་སྟོབས་ཆེ། ཐོས་བསམ་
སྒོམ་པ་དང་འཆད་རྩོད་རྩོམ་པ་གང་བྱས་ཀྱང་ཁྱད་པར་དུ་འཕགས། ཆོས་གྲྭ་ཆེན་པོ་
འདི་ལྟ་བུ་ལ་མཚོན་ན། དུས་རྒྱུན་དུ་དཔེ་ཆ་ལྟ་རྒྱུ་གལ་ཆེ། གྲུབ་དབང་སྐལ་ལྡན་རྒྱ་
མཚོས། ཚེ་འདིའི་སློབ་གཉེར་གྱིས་ཕྱི་མར་མཚམས་སྦྱོར་དགོས་པར་གསུངས་པ་
ལྟར། གཞུང་ཆེན་མོ་ལ་བལྟས་ཏེ་དོན་བསམ་པ་ནི། དད་པ་སྐྱེ་བའི་རྒྱུ་བཞིའི་ནང་
གི་གཅིག་ཡིན། ཇོ་བོ་ཆེན་པོས་བོད་དུ་མདོ་སྡེ་ལྟ་རྒྱུ་མ་བྱུང་བས། ཁོ་བོའི་དད་པ་
ཉམས་སོང་གསུངས། ཚེ་ནི་ཡུན་ཐུང་ཤེས་བྱའི་རྣམ་པ་མང་ཞེས་སོགས་གསུངས་པ་
ལྟར། བཀའ་བསྟན་བཅོས་གཞུང་ལུགས་ཐམས་ཅད་ལ་སྦྱང་མི་ཐུབ་ཀྱང་། ཆོས་
ཕུང་ཀུན་གྱི་གནད་བསྡུས་པ། བཀའ་པོད་ཆེན་པོ་ལྔ་དང་། དེ་ཉམས་ལེན་དུ་དྲིལ་བ་
བྱང་ཆུབ་ལམ་གྱི་རིམ་པ་ཡིན་པས། གཞུང་པོ་ཏི་ལྔ་དང་ལམ་རིམ་ལ་ཐོས་བསམ་བྱེད་
པས་རྒྱུད་ལ་སྦྱོར་དགོས། བཀའ་རྒྱུད་པ་རྣམས་ཀྱང་། མདོ་དང་མདོ་རྩ་འདུལ་བའི་
སྡེ་སྣོད་དང་། །མཛོད་དང་ཀུན་བཏུས་མངོན་པའི་སྡེ་སྣོད་དང་། །རྩ་འཇུག་བཞི་
སྤྱོད་ཟབ་མོ་དབུ་མའི་གཞུང༌། །བྱམས་ཆོས་སྡེ་ལྔ་རྒྱ་ཆེན་སྤྱོད་པ་སྟེ། །ཆ་ལག་དང་
བཅས་གཞུང་ཚན་བཅུ་གསུམ་མོ། ། ཞེས་པའི་གཞུང་ཚན་བཅུ་གསུམ་པོ་དེ་ཀུན་
ཅུ
379



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཀྱང་། བཀའ་པོད་ལྔ་དང་ལམ་རིམ་དུ་མ་འདུས་པ་མེད།
སྒྲོལ་དཀར་འདི་ལ། ཇོ་ལུགས་སྒྲོལ་དཀར་དང་། བ་རི་ལུགས་ཀྱི་སྒྲོལ་དཀར།
གཉན་ལུགས་ཀྱི་སྒྲོལ་དཀར། པཎ་ཆེན་ནགས་རིན་ལུགས་ཀྱི་སྒྲོལ་དཀར་སོགས་
མང་དུ་ཡོད་པ་ལས། ཇོ་བོ་ཆེན་པོ་དཔལ་མར་མེ་མཛད་ཀྱིས། གསང་སྔགས་ཕ་རོལ་
ཕྱིན་པ་ལ། །བརྟེན་ནས་བྱང་ཆུབ་འགྲུབ་པོ་ཞེས། །བླ་མ་སངས་རྒྱས་གསུངས་པས་
ན།།དེ་དོན་འདིར་ནི་བྲི་བར་བྱ། ། ཞེས་གསུངས། འདིར་གྲུབ་པའི་སློབ་དཔོན་
དབང་ཕྱུག་གྲགས་པ་ཞེས་བྱ་བ་རྗེ་བཙུན་སྒྲོལ་མའི་ཞལ་རྟག་ཏུ་གཟིགས་པ་དེས།
རྒྱུད་སྡེ་མང་བོ་ནས་གསུངས་པའི་ཚེ་སྒྲུབ་ཕྱོགས་གཅིག་ཏུ་བསྒྲིགས་པའི་འཆི་བ་བསླུ་
བ་ཆེན་མོ་ཞེས་བྱ་བ་ཤོ་ལོ་ཀ་བཞི་བརྒྱ་ལྔ་བཅུ་བ་ཞིག་མཛད། དེའི་ནང་སྒྲོལ་དཀར་
ཡིད་བཞིན་འཁོར་ལོའི་སྒྲུབ་ཐབས་གསལ་བར་བཞུགས། སློབ་དཔོན་དེའི་སློབ་མ་
པཎྜི་ཏ་ཐུ་བོ་ཞེས་བྱ་བ་དེས་སྒྲུབ་ཐབས་ཤིག་ཀྱང་གསུངས་ཡོད། སྒྲུབ་ཐབས་དེ་ཆོས་
འདིའི་གཞུང་གི་རྩ་བ་ཡིན། དེ་ཉིད་སྔ་འགྱུར་ཇོ་བོ་རྗེ་དཔལ་ལྡན་ཨ་ཏི་ཤའི་ལུགས་
དང༌། བར་འགྱུར་གཉན་ལུགས་དང་བ་རི་ལོ་ཙཱ་བའི་ལུགས། ཕྱི་འགྱུར་པཎ་ཆེན་
ནགས་རིན་ལུགས་ཀྱི་ཉེ་བརྒྱུད་དེ་ལུགས་བཞི་ཡོད་པ་ལས། འདི་ནི་སྔ་འགྱུར་ཡིན་ཏེ།
སློབ་དཔོན་ངག་དབང་གྲགས་པ་ལས་གསེར་གླིང་བས་གསན། དེ་ལ་ཇོ་བོ་རྗེས་
གསན། བོད་དུ་ཇོ་བོ་ཆེན་པོ་ལས་འབྲོམ་རིན་པོ་ཆེ་ལ་བརྒྱུད་པ་ཡིན། བར་དུ་སྐམ་
པོ་བའི་ལུགས་དང་། བཀའ་གདམས་ལུགས་སོགས་བརྒྱུད་པ་མང་དུ་ཡོད་ནའང་།
མན་ངག་གི་ངོ་བོ་དབྱེར་མེད་ཅིང་། འདིར་དེ་གཉིས་ཀ་བརྒྱུད་པ་གཅིག་ཏུ་འདུས་པ་
ཡིན། དེ་ནས་རིམ་པར་བརྒྱུད་དེ། རྗེ་གཉན་ཐོག་བཀའ་དྲིན་ཅན་དང་། ཨ་ཁུ་རྡོ་
རྗེ་འཆང༌། ཨ་ལགས་བླ་ཁོ་རིན་པོ་ཆེ་ལ་སོགས་པ་བརྒྱུད་ནས་ཐོབ་པ་ཡིན། ཞེས་
པ་འདི་ནི་དགེ་སློང་ཟླ་གྲགས་དང་། ནང་མི་འགའི་འདོད་མོས་བཞིན་དེའུ་སྔོན་ཡུལ་ལྗོངས་ནས་བྲིས་པའོ། །
380



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
༄༅། །རིགས་གསུམ་སྤྱི་སྒྲུབ་ཀྱི་རྗེས་གནད་
གི་སྔོན་འགྲོའི་བཤད་པ་
བཞུགས་སོ། །
བན་
༄༅ ། །དལ་འབྱོར་གྱི་རྟེན་བཟང་ཐོབ་པའི་སྐབས། བསྟན་པ་དྲི་མ་མེད་པ་
རྒྱལ་བ་གཉིས་པའི་བསྟན་པ་དང་མཇལ་དགོས། ཉམས་སུ་བླང་བྱའི་ཆོས། བླ་མའི་
རྣལ་འབྱོར་ལམ་གྱི་སྲོག་ཏུ་བྱས་པའི་བརྒྱུད་ལྡན་བླ་མའི་གདམས་པ་ཟབ་མོ་ལ་བརྟེན་
དགོས། ཕར་ཕྱིན་ཐེག་པའི་ལམ་ཐུན་མོང་བས་རྒྱུད་སྦྱངས་པ་སྔོན་དུ་བཏང་ནས།
རྡོ་རྗེ་ཐེག་པའི་སྨིན་གྲོལ་གྱི་ལམ་དངོས་གཞི་བྱས་ནས། བདེ་གསང་འཇིགས་གསུམ་
གྱི་རིམ་གཉིས་དང་འབྲེལ་བར་ཉམས་སུ་བླང་ན། ལམ་གྱི་བོགས་ཐོན་ཐུབ། དེ་ཡང་
ཐུན་མོང་གི་ལམ་གྱིས་རྒྱུད་སྦྱངས་པ་སྔོན་དུ་སོང་ནས། དེའི་སྟེང་དབང་ཐོབ། དམ་
སྡོམ་བསྲུང་། སྐྱེ་ཤི་བར་དོ་རྒྱལ་བའི་སྐུ་གསུམ་དུ་སྒྱུར་བར་བྱེད་པའི་ལམ་རིམ་པ་
གཉིས་ཉམས་སུ་ལེན་པ་ཞིག་དགོས། དེ་ལྟ་བུའི་གདམས་པ་བླ་མའི་རྣལ་འབྱོར་དང་
འབྲེལ་བ་ཉམས་སུ་ལེན་ཚུལ། རྗེ་ཙོང་ཁ་བ་ལ་མགོན་པོ་འཇམ་པའི་དབྱངས་ཀྱིས་
གནང་བའི་སྙན་བརྒྱུད་ཀྱི་མན་ངག་དགའ་ལྡན་ལྷ་བརྒྱ་མ་འདི་ཉིད་གཞུང་བསྲང་སྟེ་
མདོ་སྔགས་མ་ལུས་པ་དཀྱུས་གཅིག་ཏུ་ཉམས་སུ་ལེན་ཚུལ་གསུངས་པ་རེད། དེའི་རྒྱུ་
མཚན་གྱིས། རྗེ་བླ་མས། འཇིག་རྟེན་འཇིག་རྟེན་འདས་པའི་དགེ་ལེགས་ཀྱི། །
ཡོན་ཏན་ཀུན་གྱི་རྩ་བ་དྲིན་ཅན་རྗེ། ། ཞེས་གསུངས་པ་དང༌། མདོ་སྡེ་རྒྱན་དུ།
བཀུར་སྟི་རྙེད་པ་དག་དང་རིམ་གྲོ་དང༌། །སྒྲུབ་པའི་སྒོ་ནས་བླ་མ་མཉེས་པར་བྱ། །
381



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཞེས་གསུངས་པ་ལྟར། མཉེས་པ་གསུམ་གྱིས་མཉེས་པར་བྱ། དེ་ལ་བློ་སྦྱོང་བའི་ཕྱིར་
བླ་མའི་སྐུ་བསྒོམ། གསུང་ཚུལ་བཞིན་སྒྲུབ། ཐུགས་ཀྱི་རྟོགས་པ་རང་རྒྱུད་ལ་འཕོ་
བའི་ཕྱིར་ དུ་ གསོལ་ བ་ འདེབས་ པ་ལ་ བླ་ མའི་ རྣལ་འབྱོར་ཟེར། ཁྱོད་སྐུའི་སྣང་
བརྙན་ x ། པཎ་ཆེན་ཐམས་ཅད་མཁྱེན་པའི་ཕྱག་ཆེན་རྩ་བ་རྒྱལ་བའི་གཞུང་ལམ་
དུ། བསམ་གཏན་བདེ་བའི་སྟེགས་བུ་ལ་ཞེས་པ་ནས་བསྟིམས་ཞེས་པའི་བར་ལྟར།
དགེ་སེམས་ནི་བྱང་ཆུབ་ཀྱི་སེམས། བླ་མའི་རྣལ་འབྱོར་ཟུར་དུ་བཀོད་གསུངས་པ་
འདི་ཡིན་པར་འགྲེལ་བ་ཡང་གསལ་སྒྲོན་མེར་གསུངས། དགའ་ལྡན་ལྷ་བརྒྱ་མའི་སྒོ་
ནས་ལས་ཚོགས་སྒྲུབ་ཚུལ་གྱི་མན་ངག་མཐའ་ཡས་པ་ཡོད། ཀུན་མཁྱེན་བླ་མའི་ཕར་
ཕྱིན་སྐབས་དང་བོའི་མཐའ་དཔྱོད་དུ། ཐུབ་པའི་ལུང་ལྟར་འཇམ་དབྱངས་མི་ཡི་ཟློས་
གར་གྱིས། །སངས་རྒྱས་མཛད་པ་ལུང་རྟོགས་བསླབ་གསུམ་ལག་ལེན་སོགས། །
མཐའ་དག་རྫོགས་ལྡན་ལ་བཀོད་བློ་བཟང་རྒྱལ་བ་ཞེས། །གྲགས་པའི་བ་དན་སྲིད་ན་
མཐོ་བར་གུས་ཕྱག་འཚལ། ། ཞེས་རྗེ་ཐམས་ཅད་མཁྱེན་པ་ནི། ཕྱོགས་བཅུ་རབ་
འབྱམས་ན་བཞུགས་པའི་རྣམ་འདྲེན་རྒྱལ་བ་ཀུན་གྱི་མཁྱེན་པའི་ཡེ་ཤེས། བརྩེ་བའི་
ཐུགས་རྗེ། མཛད་པའི་འཕྲིན་ལས། སྐྱོབ་པའི་ནུས་མཐུ་མཐའ་དག་གཅིག་ཏུ་
བསྡུས་པའི་རྣམ་འཕྲུལ་ལམ་རང་གཟུགས་ཡིན་ཏེ། སྟོན་པ་ཉིད་ཀྱིས་འཇམ་དཔལ་
རྩ་རྒྱུད་དུ། ང་ནི་མྱ་ངན་འདས་འོག་ཏུ། །ས་ཡི་སྟེང་འདི་སྟོང་བ་ན། །ཁྱོད་ཉིད་
བྱིས་པའི་གཟུགས་ཀྱིས་ནི། །སངས་རྒྱས་མཛད་པ་བྱེད་པར་འགྱུར། ། ཞེས་དང་།
དེ་ཚེ་དགོན་ཆེན་རབ་དགའ་བ། །ཁ་བ་ཅན་ན་ཡོད་པ་ཡིན། ། ཞེས་ཡུལ་ཁ་བ་
ཅན། གདན་ས་དགའ་ལྡན། ཁྱེད་ཉིད་ཅེས་རྗེ་བཙུན་འཇམ་པའི་དབྱངས་ཉིད་དུ་
གསལ་བར་ལུང་བསྟན་པ་དང༌། མཁའ་འགྲོ་གསང་བའི་རྒྱུད་དུ། འཇམ་དཔལ་
སྤྲུལ་བ་བློ་བཟང་ཞེས། །བསྟན་པ་རྒྱས་བྱེད་ངོ་མཚར་ཅན། ། ཞེས་སོགས་ལུང་
382



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
བསྟན་དུ་མ་ཞིག་མཆིས། རྗེ་བཙུན་འཇམ་པའི་དབྱངས་དེ་ཉིད་ནི། གདུལ་བྱའི་
སྣང་ངོར་རྒྱལ་སྲས་བྱང་ཆུབ་ སེམས་ དཔའི་ཚུལ་འཛིན་པ་ལས། གཞན་དུ་ན།
དཔའ་བར་འགྲོ་བའི་ཏིང་ངེ་འཛིན་གྱི་མདོ་ལས། བསྐལ་བ་དཔག་ཏུ་མེད་པའི་སྔ་
རོལ་ནས། འཇིག་རྟེན་གྱི་ཁམས་མཉམ་པ་ཞེས་བྱ་བར་དེ་བཞིན་གཤེགས་པ་ཀླུའི་
རིགས་མཆོག་ཅེས་བྱ་བར་མངོན་པར་རྫོགས་པར་སངས་རྒྱས་ཏེ་ཆོས་ཀྱི་འཁོར་ལོ་
བསྐོར་བ་ལ་སོགས་པའི་སངས་རྒྱས་ཀྱི་མཛད་པ་ཡོངས་སུ་མཐར་ཕྱིན་པར་གསུངས་
ལ། འཕགས་པ་དཀོན་མཆོག་བརྩེགས་པའི་མདོ་ལས། སྔོན་བསྐལ་བ་གངྒཱའི་ཀླུང་
གི་བྱེ་མ་སྙེད་ཕྲག་བདུན་འདས་པ་ན་འཇིག་རྟེན་གྱི་ཁམས་འབྱུང་བ་བཟང་བོ་ཞེས་བྱ་
བ་ལ། འཕགས་པ་འཇམ་དཔལ་འཁོར་ལོས་སྒྱུར་བའི་རྒྱལ་བོ་ནམ་མཁའ་ཞེས་བྱ་
བར་གྱུར་པའི་ཚེ། དེ་བཞིན་གཤེགས་པ་འབྲུག་སྒྲའི་དབྱངས་ཀྱི་རྒྱལ་བོའི་སྤྱན་སྔར་
བྱང་ཆུབ་མཆོག་ ཏུ་ ཐུགས་བསྐྱེད་ པ་ ལས། འཇིག་ རྟེན་ གྱི་ ཁམས་རྡུལ་མེད་པ་
བསགས་པ་ཞེས་བྱ་བར་དེ་བཞིན་གཤེགས་པ་ཀུན་ཏུ་གཟིགས་སུ་འཚང་རྒྱ་བར་ལུང་
བསྟན་པ་བཞིན། སྟོབས་བཅུ་ཡོངས་སུ་རྫོགས་པར་མཛད་ཀྱང་རྣམ་པ་བྱང་སེམས་ཀྱི་
ཚུལ་འཛིན་པར་གསུངས་པ་དང་། འཇིག་རྟེན་གྱི་ཁམས་འགའ་ཞིག་ཏུ་ད་ལྟ་སངས་
རྒྱས་པའི་ཚུལ་སྟོན་པ་དང༌། མ་འོངས་པ་ནའང་འཚང་རྒྱ་བའི་ཚུལ་སྟོན་པར་འགྱུར་
བ་སོགས་སངས་རྒྱས་ཀྱི་གསང་བ་བསམ་གྱིས་མི་ཁྱབ་པ་ཡིན་ཏེ། སོར་མོའི་ཕྲེང་བ་ལ་
ཕན་པའི་མདོ་ལས། རྒྱལ་བོ་ཆེན་པོ་སངས་རྒྱས་ཀྱི་ཞིང་འདི་ནས་བྱང་ཕྱོགས་ལོགས་
སུ་གངྒཱའི་ཀླུང་བཞི་བཅུ་རྩ་གཉིས་ཀྱི་བྱེ་མ་སྙེད་ཀྱི་འཇིག་རྟེན་གྱི་ཁམས་འདས་པ་ན།
འཇིག་རྟེན་གྱི་ཁམས་རྟག་པར་རབ་ཏུ་དགའ་བ་སྡུག་ཅིང་མོས་པ་ཞེས་བྱ་བ་དེ་ན།
དེ་བཞིན་གཤེགས་པ་སངས་རྒྱས་མོས་པ་རབ་ཏུ་དགའ་བའི་སྙིང་བོ་ནོར་བུ་རིན་ཆེན་
བརྩེགས་པའི་རྒྱལ་བོ་ད་ལྟར་བཞུགས་ཏེ་འཚོ་ཞིང་གཞེས་པ་དེར་རྒྱལ་བོ་ཆེན་པོ་ཐལ་
383



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མོ་སྦྱར་ཏེ་རྗེས་སུ་ཡི་རང་བར་བྱོས་ཤིག དེ་དེ་བཞིན་གཤེགས་པ་གཞན་མ་ཡིན་གྱི།
འཇམ་དཔལ་གཞོན་ནུར་གྱུར་པ་འདི་ཉིད་ཡིན་ནོ། ། ཞེས་སོག་མདོ་རྒྱུད་དུ་མ་ནས་
རྒྱ་ཆེར་གསུངས་ཡོད་ལ། དེས་ན་འཇམ་པའི་དབྱངས་དང་ཐུགས་རྒྱུད་གཅིག་པའི་
ཕྱིར་རྗེ་ཙོང་ཁ་བ་ཆེན་པོ་ཉིད་ནི། བསྐལ་བ་དཔག་ཏུ་མེད་པའི་སྔ་རོལ་ནས་སངས་
རྒྱས་ཟིན་པའི་ལུང་རིགས་ཀྱི་སྒྲུབ་བྱེད་ ཤ་སྟག་ཡོད་པ་དེ་ཡིན། ཡང་འཇམ་པའི་
དབྱངས་བསྟན་པའི་སྒྲོན་མེས། སྔོན་ཚེ་དབང་བོའི་ཏོག་གི་སྤྱན་སྔ་རུ། །དམ་བཅས་
ཚེ་ན་སྙིང་སྟོབས་ཆེན་པོ་ཞེས། །སྲས་བཅས་རྒྱལ་བས་བསྔགས་བརྗོད་བདེན་པའི་
མཐུས། །བློ་བཟང་རྒྱལ་བའི་བསྟན་པ་རྒྱས་གྱུར་ཅིག ། ཅེས་སྔོན་བསྐལ་བ་དཔག་
ཏུ་མེད་པའི་སྔ་རོལ་ནས་དེ་བཞིན་གཤེགས་པ་དབང་བོའི་ཏོག་འཇིག་རྟེན་དུ་བྱོན་ཚེ།
རྡོ་རྗེ་ཐེག་པའི་ཆོས་ཀྱི་འཁོར་ལོ་བསྐོར་བ་ན། རྗེ་བདག་ཉིད་ཆེན་པོ་འདི་ནི་སྲས་ཀྱི་
ཐུ་བོ་འཇམ་པའི་དབྱངས་ཡིན། དེ་ཚེ་རྒྱལ་བ་དབང་བོའི་ཏོག་གིས་གསུང་ཚངས་
པའི་དབྱངས་ཀྱིས་འཁོར་གྱི་བྱང་ཆུབ་སེམས་དཔའ་དག་ལ། མ་དག་པའི་ཞིང་རྣམས་
སུ་ཟབ་མོ་དབུ་མའི་ལྟ་བ་དང་འབྲེལ་བའི་རྡོ་རྗེ་ཐེག་པའི་ལམ་བཟང་ལུས་སྲོག་ལ་མི་ལྟ་
བར་སྤེལ་བར་བྱེད་པ་བོ་ནི། རྒྱལ་སྲས་ཀྱི་སྤྱོད་པ་རྒྱ་མཚོའི་རབ་དང་། ཕུལ་དང༌།
མཆོག་ཏུ་གྱུར་པའོ་ཞེས་སེངྒེའི་སྒྲ་བསྒྲགས་པ་ན། རྗེ་བདག་ཉིད་ཆེན་པོ་དང་ཐུགས་
རྒྱུད་གཅིག་པའི་བྱང་ཆུབ་སེམས་དཔའ་དེ་མྱུར་བར་བཞེངས་ནས་དམ་བཅའ་དེ་ལྟར་
མཛད་པས། རྒྱལ་བ་དབང་བོའི་ཏོག་གིས་ཀྱང་ལེགས་སོ། ། ཁྱོད་ནི་བྱང་ཆུབ་
སེམས་དཔའ་སྙིང་སྟོབས་ཆེན་པོའོ་ཞེས་དབུགས་དབྱུང་ཞིང་། རྒྱལ་བ་དབང་བོའི་
ཏོག་གི་སྐུ་ལས་འོད་ཟེར་དཔག་ཏུ་མེད་པ་འཕྲོས་ཞིང་། ཞལ་འཛུམ་པ་དང་བཅས།
ཁྱོད་ཀྱིས་མ་དག་པའི་ཞིང་རྣམས་སུ་མདོ་སྔགས་ཀྱི་ཆོས་རྒྱས་པར་བྱས་ཏེ། མཐར་ངོ་
མཚར་རྨད་བྱུང་བཀོད་པའི་ཞིང་དུ་དེ་བཞིན་གཤེགས་པ་སེངྒེ་ང་རོའི་ངོ་བོར་འཚང་རྒྱ་
384



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
བར་འགྱུར་རོ་ཞེས་ལུང་བསྟན་ཏེ། དེ་ནི་རྟོགས་ ལྡན་ འཇམ་དཔལ་རྒྱ་མཚོར།
འཇམ་པའི་དབྱངས་ཀྱིས་དངོས་སུ་བསྩལ་པ་ལྟར། མཁས་གྲུབ་ཐམས་ཅད་མཁྱེན་
པའི་རྣམ་དག་གངས་རི་མར་ཚིགས་བཅད་དུ་བསྡེབས་པ་སེ་འབྲས་དགེ་གསུམ་གྱིས་
ཚོགས་འདོན་དུ་བཀོད་པ་ཡིན། ལྷོ་བྲག་གྲུབ་ཆེན་ལས་ཀྱི་རྡོ་རྗེས། དཔལ་གསང་
བའི་བདག་པོ་ལ། རྗེ་རིན་པོ་ཆེ་འཚང་ནམ་རྒྱ་ཞུས་པ་ན། འཚང་ནམ་རྒྱུ་ངས་མི་
སྟོན། འཇམ་པའི་དབྱངས་དང་སྤྱན་རས་གཟིགས་ཀྱིས་ལུང་སྟོན་པར་འགྱུར་རོ། །
ཞེས་གསུང་ཚུལ་ཡང་འདི་དང་མཐུན་པར་གསུངས་པ་ཡིན་གྱི། ལྷག་པར་སངས་རྒྱས་
ཤཱཀྱ་ཐུབ་པའི་བསྟན་པ་འདི་ལ། གསང་བའི་བདག་པོས། ལྷོ་བྲག་གྲུབ་ཆེན་ལས་ཀྱི་
རྡོ་རྗེ་ལ་གསུངས་པའི་ལུང་བསྟན་དུ། བློ་བཟང་གྲགས་པ་འགྲན་ཟླ་ཀུན་དང་བྲལ། །
ཤཱཀྱའི་རྒྱལ་བོའི་དྲུང་དུ་སེམས་མཆོག་བསྐྱེད། །ཞིང་འདིར་མདོ་དང་སྔགས་ཀྱི་
གཞུང་ལུགས་སྤེལ། །འདི་ནས་འཕོས་ཏེ་དགའ་ལྡན་གནས་སུ་འགྲོ། །འཇམ་
དཔལ་སྙིང་བོ་བྱམས་པའི་སྲས་མཆོག་དེ། །མྱུར་དུ་འཚང་རྒྱ་དེ་བཞིན་གཤེགས་པར་
འགྱུར། ། ཞེས་ལུང་བསྟན་པ་ཡིན་ལ། མདོ་སྡེ་གདམས་ངག་འབོག་པའི་རྒྱལ་བོ་
ལས། ཀུན་དགའ་བོ། ད་ལྟ་ང་ལ་ཤེལ་དཀར་གྱི། །ཕྲེང་བ་སྟེར་བའི་ཁྱེ་འུ་འདི། །
ང་ཡི་བསྟན་པ་གསོ་བྱེད་ལ། །མ་འོངས་སྙིགས་མའི་དུས་སུ་ནི། །འབྲི་དང་ལྡན་གྱི་
ས་མཚམས་སུ། །དགེ་ཞེས་བྱ་བའི་དགོན་པ་འདེབས། །བློ་བཟང་ཞེས་བྱའི་མིང་
ཅན་འབྱུང༌། ། ཞེས་གསལ་བར་ལུང་བསྟན་པ་ལྟར། རྗེ་བདག་ཉིད་ཆེན་པོ་དེའི་
དུས་རྒྱ་གར་བྲམ་ཟེའི་ཁྱེའུ་ཞིག་ཏུ་སྐུ་འཁྲུངས། དགེ་སློང་གི་ཆ་ལུགས་འཛིན་པ་བྱང་
ཆུབ་སེམས་དཔའ་མོས་པའི་བློ་གྲོས་ཞེས་བྱ་བ་དང་མཇལ་ནས། དེ་ཉིད་མཉེས་པར་
བྱས་ཤིང་ཞབས་འབྲིང་དུ་མཆིས་ནས་ཆོས་མང་དུ་གསན། དེས་ཁྲིད་དེ་སྟོན་པ་ཤཱཀྱ་
ཐུབ་པའི་ཞབས་དྲུང་དུ་མཇལ་ཞིང་སེམས་བསྐྱེད། དེའི་ཚེ་སྟོན་པ་ལ་ཤེལ་དཀར་དྲི་
385



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
at
མ་མེད་པའི་ཕྲེང་བ་བརྒྱ་རྩ་ཕུལ་ནས་སྨོན་ལམ་བཏབ་པས་ལྟ་བ་ཕྱིན་ཅི་མ་ལོག་པར་
རྟོགས་པའི་ས་བོན་བཞག་པ་ཡིན། དེའི་ ཕྱིར་འཇམ་དབྱངས་ཆོས་རྗེ་བཀྲ་ ཤིས་
དཔལ་ལྡན་པས། སྔོན་ཚེ་རྡོ་རྗེ་གདན་དུ་རྒྱལ་བ་ལ། །རིན་ཆེན་ཤེལ་གྱི་ཕྲེང་བ་བརྒྱ་
རྩ་གཅིག ། ལེགས་པར་ཕུལ་ཏེ་བྱང་ཆུབ་སེམས་བསྐྱེད་ནས། །ཡང་དག་ལྟ་བ་
རྟོགས་པའི་སྐལ་ལྡན་གྱུར། །དཔལ་ལྡན་བླ་མའི་ཞབས་ལ་གསོལ་བ་འདེབས། །
ཞེས་དང༌། ར་རོང་ཆོས་གྲགས་རྒྱ་མཚོའི་རྗེའི་རྣམ་ཐར་མེ་ཏོག་ཆུན་པོ་ལས། ནམ་
ཞིག་རྡོ་རྗེ་གདན་དུ་དེ་ཉིད་ཀྱིས། །ཡང་དག་གསེར་གྱི་སྐུ་མངའ་རྒྱལ་བའི་དྲུང༌། །
ཁྲིད་ཚེ་ཤེལ་གྱི་ཕྲེང་བ་ཟླ་ཤེལ་ལྟར། །རབ་ཏུ་དཀར་བ་བརྒྱ་རྩ་དད་པས་ཕུལ། །འགྲོ་
ཀུན་སྲིད་པའི་མཚོ་ལས་སྒྲོལ་བའི་བློས། །ཀུན་རྫོབ་བྱང་ཆུབ་མཆོག་ཏུ་ཐུགས་བསྐྱེད་
ཅིང་། །དོན་དམ་བྱང་ཆུབ་ཐུགས་ལ་སྨོན་ལམ་བཏབ། །དྲི་མེད་ལྟ་བ་རྟོགས་པའི་ས་
བོན་བཞེས། ། ཞེས་གསུངས། དེའི་ཕྱིར་འདུལ་སྡོམ་དུ། ཡིག་ཆར་ཡང་ཡང་
བསྐྱེད་པ་མི་འགལ་ལ། ། ཞེས་ སོགས་ གསུངས་པ་ལྟར་ཡིན། ཡང་ལང་ ཀར་
གཤེགས་པའི་མདོ་རྒྱ་ནག་གི་འགྱུར་ལས། བཅོམ་ལྡན་འདས་ལ་ཀླུའི་རྒྱལ་བོ་མ་དྲོས་
པས་དུང་དཀར་བོ་ཞིག་ཕུལ་བ། མོངྒལ་གྱི་བུ་ལ་གནང་ནས། འདི་ཁྱོད་ཀྱིས་འགོག་
པ་རིར་སྦོས་ཤིག མ་འོངས་པ་ན་དགེ་སློང་པདྨའི་ངང་ལྡན་འདིས་གཏེར་ནས་འདོན་
པས། དེའི་ཚོགས་དུང་དུ་འགྱུར་གྱི་གཏེར་བདག་སྤྲེའུའི་གཟུགས་ཀྱིས་བྱེད་དོ། །
ཞེས་གསུངས། སྨྱོན་པདྨས་མཛད་པའི་བསྐུལ་བྱང་དུ། འདི་ལྟར་ཉོན་ཅིག་རྒྱལ་བོ་
དད་པ་ཅན། །སངས་རྒྱས་འཇིག་རྟེན་བྱོན་དུས་ཉེ་བར་འཁོར། །མྱ་ངན་འདས་ཚེ་
ཨུ་ཀུསྟ་ཞེས་བྱ། །གྲོང་ཁྱེར་འགའ་རུ་བྷ་ཝ་བྷ་ཏྲར་གྲགས། །ཤར་ཕྱོགས་རྒྱ་ནག་ཡུལ་
དང་ཉེ་བའི་ཆར། །ཤཱཀྱའི་དགེ་སློང་བློ་བཟང་ཞེས་བྱ་འབྱུང་། ། ཞེས་གསུངས་པ་
དང་། བཀའ་གདམས་གླེགས་བམ་དུ། བླ་མ་དྲི་མ་མེད་པའི་ལུང་བསྟན་དུ། །
386



*
:
--
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
བདག་ཀྱང་གནས་དེར་ལྷ་འདྲེ་འདུལ་དུ་འགྲོ། ། ཞེས་སློབ་དཔོན་པདྨ་འབྱུང་
གནས་དང་། སྤྲུལ་བ་གཅིག་ནི་རྒྱ་གར་གནས་ཆེན་འགྲིམ། ། ཞེས་ཇོ་བོ་རྗེ། སྤྲུལ་
བ་གཅིག་ནི་མདོ་ཁམས་སྨད་དུ་འགྲོ། ། ཞེས་རྗེ་ཙོང་ཁ་བ་ལུང་བསྟན་པ་ཡིན།
དོན་དེ་དག་ལ་དགོངས་ནས། ཐམས་ཅད་མཁྱེན་པ་དགེ་འདུན་རྒྱ་མཚོས་ཀྱང་།
རིག་འཛིན་གྲུབ་པའི་དབང་ཕྱུག་པདྨ་འབྱུང༌། །ལྔ་བརྒྱའི་གཙུག་རྒྱན་དཔལ་ལྡན་
མར་མེ་མཛད། །རྡོ་རྗེ་འཆང་དབང་བློ་བཟང་གྲགས་པའི་དཔལ། །སྣ་ཚོགས་སྤྲུལ་
བའི་གར་མཛད་དེ་ལ་འདུད། ། ཅེས་ཐུགས་རྒྱུད་གཅིག་པར་མཛད་པ་ཡིན། སྤྲུལ་
བའི་སྐུ་གཅིག་ཉིད་དམ་པ་མང་བོའི་སྐྱེས་ཕྲེང་དུ་བྱུང་བ་ལ་འགལ་བ་མེད་དེ། མཛོད་
རྩ་ལས། སངས་རྒྱས་ཐམས་ཅད་ཚོགས་དང་ནི། །ཆོས་སྐུ་འགྲོ་བའི་དོན་སྤྱོད་
པར། །མཉམ་པ་ཉིད་དེ་སྐུ་ཚེ་དང་། །རིགས་དང་སྐུ་བོང་ཚོད་ཀྱིས་མིན། ། ཞེས་
སངས་རྒྱས་ཐམས་ཅད་གདུལ་བྱའི་སྣང་ངོར། སྐུ་ཚེ་དང་། རིགས་དང་། སྐུའི་བོང་
ཚོད་སོགས་ཐ་དད་མི་མཉམ་པར་སྟོན་པ་ཙམ་ལས། གཞན་དུ་རྒྱུ་ཚོགས་གཉིས་
བསགས་པར་མཉམ་པ་ཉིད་དང༌། འབྲས་བུ་ཆོས་སྐུ་ཐོབ་པར་མཉམ་པ་ཉིད་དང༌།
འཕྲིན་ལས་འགྲོ་བའི་དོན་སྤྱོད་པར་མཉམ་པ་ཉིད་དུ་བསྟན་པ་འདིས་ཀྱང་། དངོས་
སུ་སངས་རྒྱས་རྣམས་ཐུགས་རྒྱུད་གཅིག་པ་ཡིན་ཞེས་མ་བསྟན་ཀྱང་། དོན་གྱིས་
བསྟན་པ་ཡིན་ཏེ། གདུལ་བྱའི་སྣང་ངོར་རྒྱུད་ཐ་དད་དུ་གསུངས་ཀྱང་འགྲོ་བའི་དོན་
སྤྱོད་པར་མཉམ་པ་ཉིད་ཡིན་གསུངས་པ་འདིས་འགྲུབ་པ་ཡིན་ལ། ཐམས་ཅད་
མཁྱེན་པ་དགེ་འདུན་རྒྱ་མཚོས། ངེས་དོན་གྱི་འཇམ་དཔལ་ཡེ་ཤེས་སེམས་དཔའ་ནི། །
སངས་རྒྱས་ཐམས་ཅད་ཀྱི་ཐུགས་གཉིས་སུ་མེད་པའི་ཡེ་ཤེས་ཡིན་པ་དང་། དྲང་དོན་
གྱི་འཇམ་དཔལ་ཡེ་ཤེས་སེམས་དཔའ་ནི། དེ་ཉིད་གདུལ་བྱའི་དོན་དུ་འཇམ་དཔལ་
གྱི་ལྷའི་འཁོར་ལོར་ཤར་བའོ། ། ཞེས་གསུངས་པ་ལྟར། རྗེ་བཙུན་འཇམ་པའི་
ན
387



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དབྱངས་སངས་རྒྱས་ཐམས་ཅད་ཀྱི་མཁྱེན་རབ་གཅིག་ཏུ་བསྡུས་པའི་ངོ་བོ་ཡིན་པ་
དང་། འཕགས་པ་སྤྱན་རས་ གཟིགས་སྙིང་རྗེ་ གཅིག་ ཏུ་བསྡུས་པའི་ངོ་བོ་དང༌།
གསང་བའི་བདག་པོ་མཐུ་སྟོབས་གཅིག་ཏུ་བསྡུས་པའི་ངོ་བོ་ཡིན་པར་གསར་རྙིང་
ཀུན་ལ་གྲགས་ཤིང་། བཀའ་གདམས་གླེགས་བམ་རིན་པོ་ཆེའི་ལྷའི་རྒྱལ་བོའི་སྐྱེས་
རབས་ལས། དེ་ཡང་རིགས་གསུམ་མགོན་པོ་ལས། །ཐ་དད་ཉིད་དུ་ག་ལ་འགྱུར། །
སེམས་ཅན་ཀུན་ལ་སྤྱན་རས་གཟིགས། །འདི་ནི་སྙིང་རྗེ་བྱམས་པའི་རིགས། །ང་ནི་
སྙིང་རྗེ་ཆེན་པོ་ཉིད། །ང་ལ་སྤྱན་རས་གཟིགས་ཞེས་གྲགས། །ལུས་ངག་ཡིད་གསུམ་
ཞི་འཇམ་པས། །འགྲོ་བ་ཀུན་གྱི་དཔལ་དུ་གྱུར། །འཇམ་པའི་དཔལ་དུ་འགལ་བ་
མེད། །ཀུན་མཁྱེན་ཤེས་རབ་ཆེ་བའི་རིགས། །ཕྱག་སྟོང་རེ་ན་མི་རྟོག་པའི། །རྡོ་རྗེ་
དཔའ་བོ་རེ་བཟུང་སྟེ། །གདུལ་དཀའ་འདུལ་བའང་ང་ཡིན་ན། ། ཕྱག་ན་རྡོ་རྗེ་
འགལ་བ་མེད། །དེ་ནི་དཔའ་བོ་དྲག་པོའི་རིགས། །དེ་ནི་རིགས་གསུམ་མགོན་པོ་
ཉིད། །ཕྱོགས་སུ་མ་ཟད་དངོས་ཡིན་ནོ། ། ཞེས་གསུངས་པ་ལྟར་རིགས་གསུམ་
མགོན་པོ་ཐུགས་རྒྱུད་གཅིག་པ་དང་། དེ་གསུམ་གྱི་སྤྲུལ་བ་ཡིན་ཆ་མཉམ་དུ་ཁས་ལེན་
དགོས་ན། སངས་རྒྱས་རྣམས་དེ་ལྟར་དུ་མི་འགྲུབ་པའི་རྒྱུ་མཚན་གང་ཡང་མེད། དེ་
ལྟར་ན་རྗེ་བཙུན་ཙོང་ཁ་བ་ཆེན་པོ་ཉིད་ནི། སྐུའི་རྣམ་པར་ཐར་བ་ཀུན་གྱིས་མི་ཤེས་
པ་མེད་མོད། སངས་རྒྱས་ཀྱི་མཛད་པ་ལུང་རྟོགས་ཐོས་བསམ་བསླབ་གསུམ་གྱི་ལག་
ལེན། སྐུ་ཚེ་འདི་ཉིད་ལ་མཆོག་མངོན་དུ་མ་མཛད་པར་ལྟ་གྲུབ་གཙང་མའི་རྣམ་ཐར་
བསྐྱངས་ཤིང་། བར་དོར་འཚང་རྒྱ་བའི་མཛད་པ་བསྟན་པ་འདི། ལྟ་བ་རྣམ་དག་
རྟག་ཆད་མཐའ་ལས་གྲོལ། །སྒོམ་པ་རྣམ་དག་བྱིང་རྨུགས་མུན་པ་སངས། །སྤྱོད་པ་
རྣམ་དག་རྒྱལ་བའི་བཀའ་བཞིན་སྒྲུབ། །བློ་བཟང་རྒྱལ་བའི་བསྟན་པ་ཞེས་གསུངས་
པ་ལྟར་གཞན་ལ་མེད་པའི་ཁྱད་ཆོས་ཡིན། སྔར་བཤད་པ་ལྟར་བསྐལ་བ་དུ་མའི་སྔོན་
388



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
བ བ བཀ
དུ་སངས་རྒྱས་པར་མ་ཟད་ཕྱིན་ཆད་ཀྱང་། བསྐལ་བ་བཟང་བོ་འདི་ཉིད་ལ་སངས་
རྒྱས་སྤྱན་ལེགས། ཞིང་ཁམས་གཞན་དུ་རྒྱལ་བ་སེངྒེ་ང་རོ་དང་། ཀུན་ཏུ་གཟིགས་
སོགས་སུ་འཚང་རྒྱ་ཚུལ་གསུངས་པ་རྣམས། འགྲོ་བ་འདུལ་བའི་ཐབས་མཁས་ཀྱི་སྒྱུ་
འཕྲུལ་འགལ་བ་མེད་པ་ཉིད་དུ་ཤེས་དགོས། དེ་ལྟ་བས་ན་རྗེ་བླ་མ་ནི་རིགས་གསུམ་
འདུས་པའི་ངོ་བོ་ཡིན་ལ། བོད་གངས་ཅན་གྱི་ཡུལ་དུ་སངས་རྒྱས་གཉིས་པ་དངོས་སུ་
བྱོན་པ་ཡིན་པས་ན། རྒྱལ་བ་གཉིས་པ་ཞེས་ཀུན་ལ་གྲགས་པ་ཡིན་ཏེ། བོ་དོང་པཎ་
ཆེན་ཕྱོགས་ལས་རྣམ་རྒྱལ་གྱིས། ཐུབ་བསྟན་ཉི་མ་ནུབ་རིར་ལྟུང་གྱུར་ཅིང༌། །ཤེས་
ལྡན་རྐང་དྲུག་ ལྡན་ པ་ མྱ་ངན་འདས། ། ལོག་ སྨྲ་ འབྱུང་ བོའི་བྱ་ ཚོགས་ རྒྱུ་ དུས་
འདིར། །སྨྲ་བའི་ཟླ་བ་བློ་བཟང་གྲགས་པ་ཤར། ། ཞེས་དང་། ཀརྨ་མི་བསྐྱོད་རྡོ་
རྗེས། བྱང་ཕྱོགས་འདི་ན་རྒྱལ་བའི་བསྟན་པ་ལ། །ཕལ་ཆེར་ལོག་པ་འབའ་ཞིག་སྤྱོད་
པའི་སྐབས། །འཁྲུལ་མེད་བྱི་དོར་མཛད་པའི་ཙོང་ཁ་བ། །རི་བོ་དགེ་ལྡན་པ་ལ་
བསྟོད་པར་བགྱི། ། ཞེས་དང་། སྟག་ཚང་ལོ་ཙཱ་བས། ཁྱོད་བློ་གཞོན་ནུ་ཉིན་མོའི་
དུས་ཀྱི་ཚེ། །མདོ་དང་རྒྱན་གྱི་པད་ཚལ་རྒྱས་མཐོང་ནས། །བདག་བློ་ཁེངས་པའི་ཀུ་
མུད་ལྷག་པར་ཟུམ། །ཟབ་ཡངས་མཁྱེན་པའི་གཏེར་ལ་གསོལ་བ་འདེབས། ། ཞེས་
དང༌། འབྲུག་པ་པདྨ་དཀར་བོས། དགེ་ལེགས་ཆུ་གཏེར་ཆེན་པོའི་འཇིག་རྟེན་ལ། །
བློ་བཟང་ཉིན་མོར་བྱེད་པ་ཁྱོད་བྱོན་ཚུན། །ས་འདི་རྨོངས་པའི་མུན་ལས་རྣམ་རྒྱལ་
ཞེས། །གྲགས་པའི་གཞིར་གྱུར་དེ་ལ་གསོལ་བ་འདེབས། ། ཞེས་པ་ལྟ་བུའོ། །
༩༧ -
- "
*
389



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༄༅། །རྡོ་རྗེ་འཆང་བསྟན་པའི་དབང་ཕྱུག་དཔལ་
བཟང་བོས་གྲུབ་ཆེན་བརྒྱད་ཅུའི་
རྗེས་གནང་སྐབས་ཀྱི་ཕྱག་
བཞེས་ཟིན་ཐོ།
༄༅ ། །རབ་གནས་ཤིང་ཕག་ལོའི་ཟླ་ལྔ་བའི་ཚེས་ཉི་ཤུའི་ཉིན། སྨན་པའི་
འདུ་ཁང་ནང་ནས་རྡོ་རྗེ་འཆང་འཇམ་པའི་དབྱངས་བསྟན་པའི་དབང་ཕྱུག་དཔལ་
བཟང་བོ་མཆོག་ནས་གྲུབ་ཆེན་བརྒྱད་ཅུའི་རྗེས་གནང་བསྩལ་པ་ལས། ཉིན་དང་བོ་
འདིར། བགེགས་གཏོར་དང་མེ་ཏོག་བཀྱེ་བསྡུ་བྱས་ནས། བླ་མ་དང་རྒྱལ་བ་རྡོ་རྗེ་
འཆང་དབྱེར་མེད་པའི་ཞབས་དྲུང་དུ། ཐོག་མར་རྒྱལ་བ་རྡོ་རྗེ་འཆང་གི་རྗེས་སུ་
གནང་བ་ཟབ་མོ་ཞུ་བའི་ཡོན་དུ་མཎྜལ་རྒྱས་པ་འབུལ། སྔོན་འགྲོའི་གསུང་ཆོས་ལ།
དལ་བའི་ རྟེན་ འདི་ ཡིད་ བཞིན་ ནོར་ ལས་ ལྷག་ ཅེས་ སོགས་ དྲངས་ནས། སྔོན་
བསགས་ཀྱི་ལས་དང་བསོད་ནམས། བླ་མའི་བཀའ་དྲིན་ལ་བརྟེན་ནས་དལ་འབྱོར་
ཐོབ་ཚུལ། ཐོབ་པའི་རྟེན་འདི་ཡང་རྒྱུ་དཔེ་ངོ་བོ་གསུམ་གྱི་སྒོ་ནས་རྙེད་པར་དཀའ་
བའི་ཚུལ། རྟེན་འདིའི་སྟེང་ནས་རྒྱལ་བའི་བསྟན་པ་ལ་མཇལ་བ་འདི་ཉིན་མོའི་སྐར་
མ་ལས་ཀྱང་དཀོན་ཚུལ། དེའི་ནང་ནས་གསང་སྔགས་རྡོ་རྗེ་ཐེག་པའི་བསྟན་པ་ལ་
མཇལ་བ་དེ་བས་ཀྱང་དཀོན་པའི་ཚུལ་སོགས་གསུང་བཤད་རྒྱས་པ་བསྩལ་ཅིང་།
རྟེན་འདིའི་སྟེང་ནས་སྙིང་བོ་ལོན་ཡོད་མེད་རང་བློ་རང་ལ་ལྐོག་ཏུ་མ་གྱུར་པས་ན་དལ་
འབྱོར་ཐོབ་པ་དོན་ལྡན་དུ་སོང་མིན། གསེར་གླིང་དུ་ཐོན་ནས་གསེར་མ་བླངས་པ་
390



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
དང་འདྲ་ན་དགོས་པ་ཆུང་བའི་ཚུལ་སོགས་དཔེ་དང་ལུང་དུ་མས་ གསུངས་ ཤིང་།
དེས་ན་དམ་པའི་ཆོས་ལ་འཇུག་པ་ཡང་། སྟོན་པས་ཆོས་ཀྱི་ཕུང་བོ་བརྒྱད་ཁྲི་བཞི་སྟོང་
གསུངས་པ་ཐམས་ཅད་ཀྱང་། རྒྱུ་དང་འབྲས་བུའི་ཐེག་པར་འདུ་ཚུལ། འབྲས་བུའི་
ཐེག་པའང་རྒྱུད་སྡེ་བཞིའི་ཚུལ་སོགས་རྒྱས་པར་གསུངས་ནས། གྲུབ་ཆེན་བརྒྱད་ཅུའི་
རྗེས་གནང་གི་ཐོག་མར་རྒྱལ་བ་རྡོ་རྗེ་གི་རྗེས་གནང་ནས་བརྩམས་ཏེ། ཁོང་ཨ་ལགས་
རྡོ་རྗེ་འཆང་གིས་གནང་བའི་ཕྱག་སྲོལ་ནི། སྡེ་ཁྲི་རིན་པོ་ཆེའི་རྗེས་ཆོག་གི་སྟེང་ནས་
གནང་བ་ཡིན། བསྟན་པའི་སྒྲོན་མེའི་གསུང་ཡང་ཡོད་མོད། ད་ལམ་སྡེ་ཁྲི་རིན་པོ་
ཚེའི་རྗེས་ཆོག་ལྟར་འདོན་གསུངས་ནས། གསོལ་འདེབས་རྗེས་ཟློས་དང་། བྱང་
སྡོམ་གསུམ་པའི་སྐབས་སུ་སྔར་བྱང་ཆུབ་སེམས་དཔའི་སྡོམ་པ་མ་ཐོབ་པ་ཡིན་ན་
གསར་དུ་ཐོབ་པ་དང་ཞེས་སོགས་བརྡ་སྤྲོད་པ་དང༌། སྔགས་སྡོམ་ཀྱང་དེ་བཞིན་
ཐམས་ཅད་ལ་བརྡ་སྤྲོད་གནང་། གྲུབ་པའི་དབང་ཕྱུག་ཆེན་པོ་ལུ་ཨི་བ། ལི་ལ་བ།
ཀུ་སི་རི་བ། ལྷོ་ཀི་བ་བཅས་གནང་། སྔོན་ཨ་ལགས་རིན་པོ་ཆེ་ནས་གནང་དུས་ཉིན་
རེར་ལྔ་རེ་ཙམ་གནང་བ་ཡིན་མོད། ད་ལམ་ང་ཚོགས་འདུ་ལ་འགྲོ་དགོས་པས་ཉིན་
རེར་བཅུ་ཁ་རེ་འགྲོ་བ་བྱེད་རྒྱུ་ཡིན་གསུངས། ཁོང་རིན་པོ་ཆེས་ཀྱང༌། མཇུག་ཏུ་
རིགས་གསུམ་སྤྱི་སྒྲུབ་གནང་ན་དགེ་ལྡན་པའི་བསྟན་རྒྱུན་ལ་དགོས་པ་ཆེ་གསུངས།
རྗེས་གནང་ འདི་ དག་ དབང་ བཞི་བྱིན་རླབས་ ཤ་ སྟག་ ཡིན་ པས། དེ་དང་དེའི་
དམིགས་པ་ནན་ཏན་བྱེད་རྒྱུ་གལ་ཆེ་གསུངས། དཔལ་མགོན་འཕགས་པ་ཀླུ་སྒྲུབ།
ཀཾ་ཁ་ལ་བ། མཚོ་སྐྱེས་རྡོ་རྗེ། ཟ་ཉལ་འཆག ས་ར་ཧ་བཅས་རྗེས་གནང་དགུ་གནང་
སྟེ་གཅིག་ལུས་སོང་། གོང་གི་སྟེགས་ལ་ཚོམ་བུ་རང་མདོག་ཅན་བཅུ་བཤམས། དེའི་
མདུན་དུ་ཟླུམ་གཏོར་དམར་བོ་བཅུ་བཤམས། དེའི་མདུན་བདག་མདུན་གཉིས་
བཤམས། མཁའ་འགྲོའི་སྤྱི་གཏོར་དང་། གཞི་བདག་གཏོར་མ་བཅས་བཤམས་པ་
391



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གནང་། ཚེས་ཉེར་གཅིག་ལ། གྲུབ་པའི་དབང་ཕྱུག་ཆེན་པོ་རི་ཁྲོད་པ། སྒེག་པའི་རྡོ་
རྗེ། དྷ་རི་ཀ་བ། ཡེ་ཤེས་ཞབས། ཨུཏྟ་ཏ་བ། ཐ་ག་བ། པདྨ་རྡོ་རྗེ། དབྱིག་གི་
གཉེན་པོ། ཛ་ལན་དྷ་ར་བ། ཆོས་ཀྱི་གྲགས་པ། གྲུ་བ་བ་བཅས་གནང་། ཚེས་ཉེར་
གཉིས་ལ། ཀ་ཤི་རི་བ། ཆོ་གའི་སྐབས་སྔགས་སྡོམ་འཛིན་པར་གསུངས་མེད་ཀྱང་།
སྔགས་བྱང་སེམས་ཀྱི་སྡོམ་པ་བཟུང་ནས། བྱིན་རླབས་ཀྱི་སྐབས་བྱང་སྡོམ་དང་
སྔགས་སྡོམ་སྦྱིན་པར་བྱས་ན་འགྲིག་སྙམ་པས་སྔར་ སྔགས་ སྡོམ་བཟུང་ བ་ ཡིན།
སྔགས་བྱང་སེམས་ཀྱི་སྡོམ་པ་བསྲུང་བ་གལ་ཆེ་ཚུལ་རྒྱས་བཤད་གནང་ནས། རིགས་
ལྔ་སྤྱི་དང་སོ་སོའི་དམ་ཚིག་བཅུ་དགུ་ལ་འགྲེལ་བཤད་གནང་། ཆོ་ག་བསྡུས་པ་བྱས་
ཀྱང་། རྗེས་གནང་སྐབས་ཕྱག་ལེན་བསྡུས་པ་བྱེད་མི་རུང་བས། བྱང་སྡོམ་དང་
སྔགས་སྡོམ་རྒྱས་པ་ཚར་གཅིག་རེ་གནང་ནས། ཕྱི་མའི་ཚར་གཉིས་བསྡུས་པ་བྱས་
ནས་རྗེས་ཟློས་གནང་། སྐབས་ཐམས་ཅད་དུ་སྔར་བྱང་སེམས་ཀྱི་སྡོམ་པ་མ་ཐོབ་པ་
ཡིན་ན་གསར་དུ་ཐོབ་པ་དང་ཐོབ་པ་རྣམས་གོང་འཕེལ་དུ་འགྲོ་བའི་མོས་པ་མཛོད་ལ་
རྗེས་ཟློས་གྱིས་ཞེས་གསུངས། སྔོན་མ་རྣམ་པས་ལྷ་བཤོས་རྙིང་བ་ཡོད་པ་བརྣག་
བཅུག་པའི་ལོ་རྒྱུས་ཡོད། ཏོག་རྩེ་བ། ཨིནྡྲ་བོ་དྷི། བྷུར་བ་བ། ཀླུའི་བྱང་ཆུབ།
འོད་མཛད་ཞབས། ཡ་ཀ་པ་དྲི་བ། ཌོམྦྷི་བ། ཐོད་པ་ཅན། ལྭ་བ་བ། ཏི་ལོ་བ།
མར་མེ་མཛད། དགེ་བསྙེན་ཟླ་བ། ར་བུ་ཏ། དགའ་བའི་རྡོ་རྗེ། སྐབས་འདིར་
ཐམས་ཅད་ལ་རྡོ་རྗེ་འཆང་གིས་རྗེས་གདབ་ཡོད་པས། རིགས་ཀུན་གྱི་བདག་པོ་ཡིན་
པས་མི་བསྐྱོད་པ་དང་གཅིག་ཏུ་སོང་བས། ཐམས་ཅད་ཀྱི་ཁ་མཉམ་ཆེད་མི་བསྐྱོད་རྡོ་
རྗེ་ཞེས་བརྗོད་པ་ལེགས་གསུངས། ཀ་ཏོ་ལ་བ། ལྕགས་ལྷམ་མཁན། པཱ་ག་ལ་བ།
བ་སུ་བ་དྷ་བ། ཙ་བི་ཏྲི་བ་བཅས་གནང་། ཚེས་ཉེར་གསུམ་ལ། གྲུབ་པའི་དབང་
ཕྱུག་ཆེན་པོ་དམ་ཚིག་རྡོ་རྗེ། ལྕེ་སྤྱང་ཞབས། ཀརྣ་བ། དྷ་མུ་བ། དྷུ་མ་བ། ཀུ་མ་
392



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
རི་བ། བནྡེ་རུས་པའི་རྒྱན་ཅན། ཀུ་པ་ཛི་བ། མྱུ་གུ་རིན་པོ་ཆེའི་ཕུར་བ། རལ་གྲི་
གྲུབ་པ། ལྷོ་སཾ་ཀི་བའི་དབང་བཞི་བྱིན་རླབས་སྐབས། སློབ་མ་གཉིད་དུ་ཡུར་བ་དུ་མ་
བྱུང་བས། ཁོང་རྡོ་རྗེ་འཆང་གིས་སྡོམ་བཟུང་ཡང་ཡང་རྗེས་ཟློས་བྱ་བ་ནི། གྲུབ་པའི་
དབང་ཕྱུག་ཆེན་པོ་རེ་རེས་བྱིན་གྱིས་བརླབས་པའི་དགོས་པ་ཆེ་བས་སུན་མི་རུང་།
གཉིད་བབས་ནས་འདུག་ཐུབ་མི་ཐུབ་བྱེད་ཀི་ཡོད་མོད་དེ། དགའ་བཞིན་སྤྲོ་བཞིན་
ཉན་པ་རྗེ་བཙུན་མི་ལ་ལྟ་བུའི་མིག་ལྟོས་བྱེད་དགོས། སྒོར་མོ་ལེན་རྒྱུ་ཡོད་ན་རྒྱུག་
ནས་ཐོན་རྒྱུ་རེད་གསུངས། ཀ་མ་རུ་བ། ཌེན་ཌ་བ། སྤྱོད་པ་བ། ཀོ་ལས་མཁན།
ཀུན་བཟང་ཞབས། དྷི་ཀ་བ་རི། གཞི་གཏུམ་པ། དགེ་སློང་མདུན་ཕྱོགས། ཁྲུས་
མཁན་བཅས་གནང་། ཁོང་ཨ་ལགས་རྡོ་རྗེ་འཆང་ལ་ངས་ཞུས་ནས་གནང་བ་ཡིན།
ང་ལ་ཡོན་ཏན་མེད་ཀྱང་བླ་མའི་ཐུགས་དང་འགལ་བ་གཅིག་ཀྱང་བྱས་མེད་པས།
རང་གི་སྙིང་གར་གདན་དྲངས་ནས། ཁོང་གིས་གནང་བའི་མོས་པ་བྱེད་ཀི་ཡོད།
གྲུབ་པའི་དབང་ཕྱུག་ཆེན་པོ་རྡོ་རྗེ་འཆང་གདན་དྲངས་ནས་སྐུ་གསུང་ཐུགས་ཀྱི་བྱིན་
རླབས་ཞུས་པ་ཡིན་པས། སྐུ་གསུང་ཐུགས་ཀྱི་བྱིན་རླབས་ཞུགས་ཏེ་ཟུང་འཇུག་རྡོ་རྗེ་
འཆང་གི་གོ་འཕང་ཐོབ་བྱུང་སྙམ་པ་བྱེད་དགོས། གྲུབ་པའི་དབང་ཕྱུག་ཆེན་པོ་འདི་
འདྲ་མང་བོ་གདན་དྲངས་པ་ཡིན་པས། བར་ཆད་གང་ཡོད་འདིས་མི་བཟློག་པ་ག་ལ་
ཡོད་གསུངས། ཚེས་ཉེར་བཞིའི་ཉིན། དྷོ་ཀི་དི་བ། བེ་སྣ་བ། དབྱུག་པ། ཡན་
ལག་མེད་པའི་རྡོ་རྗེ། འཕགས་པ་ལྷ། ལ་བ་བ། ཤ་རི་བ། སྐུ་གསུང་ཐུགས་ཀྱི་བྱིན་
རླབས་རིམ་དང་གཅིག་ཆར་དུ་ཐིམ་པ་གང་བྱས་ཀྱང་རུང་ལ། ཤ་རི་བའི་ལོ་རྒྱུས་
གསུངས། གྲུབ་ཆེན་དཔལ་འཛིན། ཙ་ར་ལི་བ། ཀོ་ཀི་ལི་བ། དྲིལ་བུ་བ། ནཱ་རོ་བ།
ཁྱི་མོ་ཅན། རིན་འབྱུང་ཞི་བ། སྐ་ར་ལི་བ། ཁ་མཁན། ཁབ་ཏ་རི་བ། གཡུང་པོ།
བྱི་བ་ཅན་རྣམས་ཀྱི་དབང་བཞི་བྱིན་རླབས་གནང་། ཚེས་ཉེར་ལྔ་ལ། ཀ་ན་བ།
393



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྣལ་འབྱོར་མ་མེ་ཁ་ལ། རྣལ་འབྱོར་མ་གྲུབ་པ་ཅན་དཔལ་མོ། ནི་ལོ་བ། ཡེ་ཤེས་མྱུ་
གུ་བཅས་གནང་ནས། མཇུག་ཆོག་བསྡུ་རིམ་བྱས། ཁོང་ཨ་ལགས་རྡོ་རྗེ་འཆང་ནས་
གྲུབ་ཆེན་བརྒྱད་ཅུའི་རྗེས་གནང་བསྩལ་རྗེས། རིགས་གསུམ་སྤྱི་སྒྲུབ་ཀྱི་རྗེས་གནང་
བསྩལ་རྒྱུ་བྱས་ཏེ། གྲ་སྒྲིག་འགྲུབ་ཀྱང་། སྐབས་དེར་གནང་རྒྱུའི་མ་སོང་། ཡང་ཡང་
ཞུས་ཀྱང་ཕྱིས་སུ་ཁྱོད་ལ་གནང་ཁོམ་ཡོད་གསུངས་ཏེ། ཕྱིས་སུ་གནང་བ་ཡིན། དེ་
དུས་གནང་རྒྱུ་གྲ་སྒྲིག་བྱས་ཀྱང་། མ་གནང་བ་ནི་བསྟན་སྲིད་ཆག་འཇིག་དང་།
སྤྲུལ་བའི་སྐུ་རྣམས་ལ་ཉེར་འཚེ་སྣ་ཚོགས་འབྱུང་བས་ཡིན་སྙམ། ད་ལྟ་སྤེལ་རྒྱུར་སོང་
བ་ནི་རྡོ་རྗེ་འཆང་གི་ཐུགས་རྗེ་དང་། ཀུན་མཁྱེན་བླ་མའི་ཐུགས་བསྐྱེད་ཀྱིས་ཡིན་པ་
ངེས་རྟོགས་བྱུང་གསུངས། །
༄༅༅། །བླ་མེད་རྡོ་རྗེ་སེམས་དཔའི་རྗེས་བཤད།
༄༅། །བླ་མེད་ཀྱི་རྡོ་རྗེ་སེམས་དཔའ་ནི། ང་ཚོས་དབང་མང་བོ་ཅི་ཙམ་ཐོབ་
ཀྱང་། དངོས་གྲུབ་མི་ཐོབ་པར་མ་ཟད་ཉེས་ལྟུང་འབྱུང་ཉེ། དར་བན་ཨ་ཙརྱས།
དངོས་གྲུབ་ཆེན་པོ་འདོད་རྣམས་ཀྱི། །སྲོག་ནི་དམ་ཚིག་སྡོམ་པ་ཡིན། །ཚུལ་ཁྲིམས་
འཆལ་ལ་ཐུབ་དབང་གིས། །སྔགས་འགྲུབ་པས་ནི་མ་གསུངས་སོ། ། ཞེས་དང་།
ཚུལ་ཁྲིམས་ཉི་མའི་འོད་ཟེར་བཟླས་བརྗོད་ཀྱིས། །གདུང་ན་སྡིག་པའི་གངས་ཀྱང་
ཟད་པར་འགྱུར། ། ཞེས་གསུངས་པ་དང༌། རྗེ་མི་ལས། སྔོན་ཆད་འཁོར་བ་ཐོག་
མེད་ཀྱི། །ཁ་ན་མ་ཐོ་ལྕི་བ་རྣམས། །མཐོལ་ཞིང་བཤགས་པ་མ་བྱས་ན། །ཟབ་མོ་
བཤད་པའི་སྣོད་མི་རུང་། ། ཞེས་དང༌། རྗེ་གསུང་ལས། རྟག་ཏུ་བག་མེད་པར་
394



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
གནས་ན། །ཉེས་པ་ཆུང་ངུ་ཕྲ་མོ་ཡང་། །སྦྲུལ་གྱི་མཆེ་བས་བཏབ་བཞིན་དུ། །ལུས་
ངག་སེམས་ནི་ཉམས་པར་བྱེད། ། ཅེས་གསུངས་པ་དང་། སངས་རྒྱས་ཀུན་གྱི་སྐུ་
གཅིག་བུ། །པད་དཀར་ཟླ་བའི་དབུས་གནས་པར། །རྡོ་རྗེ་དྲིལ་བུས་རྒྱན་སྤྲས་
པའི། །རྡོ་རྗེ་སེམས་དཔའ་ལེགས་དམིགས་ཏེ། །ཡི་གེ་བརྒྱ་བ་ཆོ་ག་བཞིན། །ཉི་ཤུ་
རྩ་ནི་རེ་རེ་བཟླས། །ལྟུང་སོགས་བྱིན་གྱིས་བརླབས་གྱུར་པས། །འཕེལ་བ་རུ་ནི་མི་
འགྱུར་ཞེས། །གྲུབ་པ་མཆོག་རྣམས་ཀྱིས་བཤད་པ། ། ཞེས་དང་། ཡང་། འབུམ་
ཕྲག་གཅིག་ནི་བཟླས་གྱུར་ན། །རྣམ་པར་དག་པའི་བདག་ཉིད་འགྱུར། ། ཞེས་
གསུངས། སྡིག་པ་སྦྱང་བའི་ཐབས་མང་ཡང༌། རྒྱུད་སྡེ་འོག་མའི་སྡིག་བཤགས་ཀྱིས་
བླ་མེད་ཀྱི་ཐུན་མོང་མ་ཡིན་པའི་ལྟུང་བ་འདག་མི་ནུས། བླ་མེད་རྡོར་སེམས་འདི་ལ་
བརྟེན་ན་བླ་མེད་ཀྱི་ལྟུང་བ་འདག་ནུས། སྔོན་བློ་གླིང་བའི་འབྲུག་སྟག་ངག་དབང་
དཔལ་བཟང་བས། སྔགས་ཀྱི་རྩ་ལྟུང་འབྱུང་ཉེ། བྱུང་ན་མནར་མེད་དུ་འཕེན་པས།
དེའི་ཚེ་རྫོགས་པའི་བར་ལ་ཕར་ཕྱིན་ཐེག་པའི་དབང་སྣོན་འཚང་རྒྱ་གསུངས་པ་ལ།
ཀུན་མཁྱེན་རིན་པོ་ཆེ་ནས། དེ་གཡག་ཞར་གྱི་རྩ་ཟོས་པ་འདྲ། རྡོར་སེམས་ཡབ་ཡུམ་
གྱི་སྒོ་ནས། ཡིག་བརྒྱ་འབུམ་གྱིས་རྩ་ལྟུང་འདག་པ་མ་ཤེས་པས་ལན་གསུངས། ཇོ་བོ་
ཆེན་པོས། སྔགས་ལ་ལྟུང་བ་འབྱུང་བའི་སྒོ་མང་། བུམ་པ་ལྟ་བུ་ཞིག་ལའང་དངོས་པོ་
རང་འགའ་བར་བལྟས་ན། ལྟུང་བར་འགྱུར་བས། ས་ཕྱོགས་རྡུལ་ཆེ་བ་ཞིག་ཏུ་
མཎྜལ་ཞིག་ཕྱིས་ཏེ་བཞག་ན་དེ་མ་ཐག་ས་རྡུལ་ཆགས་ནས་འོང་བ་དང་འདྲ་གསུངས།
འོ་ན་དེ་ལ་བརྟེན་ནས་སངས་རྒྱས་འགྲུབ་པ་དཀའ་འམ་ཞུས་པས། ལྟུང་བ་སྦྱང་བའི་
ཐབས་བྱ་བརྒྱ་འུར་རྡོ་གཅིག་གིས་འདེད་པ་ལྟ་བུའི་གདམས་པ་ཟབ་མོ་རྡོ་རྗེ་སེམས་
དཔའི་བསྒོམ་བཟླས་བྱ་བ་གསང་སྔགས་ལ་ཡོད་ཅེས་གསུངས། ་ རྒྱུད་སྡེ་གོང་མ་
གཉིས་ཀྱི་སྔགས་སྡོམ་གསོ་བའི་ཐབས། དངོས་དབང་ལེན་པ་ཡིན་ལ། སོ་ཐར་གྱི་
395



.: .. .
..，： :
་ ，་་་
，
་
：：
་ ་.，，་
，
་ ་
་
༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
：
་.
ཉེས་སྤྱོད་སྡོམ་པའི་ཚུལ་ཁྲིམས། བྱང་སེམས་དང་སྔགས་ཀྱི་སྡོམ་པ་བླང་ན། གནས་
གྱུར་ནས་གཉིས་ཚོགས་སུ་འགྱུར་བས་དེའི་ཆ་ཤས་ལ་འཇོག་དགོས། དེས་ན་སྡོམ་པ་
གོང་མ་གཉིས་སོར་ཆུད་པ་ན། དེའི་ཆ་ཤས་སོ་ཐར་ཀྱང་སོར་ཆུད་པའི་མོས་པ་དང་
ཉམས་ལེན་བསྐྱང་ཆོག་གསུངས་སོ། །
..
༄༅། །ཀུ་རུ་ཀུལླེའི་རྗེས་གནང་གི་སྔོན་
འགྲོའི་བཤད་པ་བཞུགས་སོ། །
༄༅ ། །དེ་ཡང་ཇི་སྐད་དུ། བསྟན་པའི་བདག་པོ་ས་སྐྱ་བའི། །གསང་ལས་
ཡང་གསང་གསེར་གྱི་ཆོས། །དམར་བོ་སྐོར་གསུམ་ཞེས་གྲགས་པ། ། ཞེས་པ་ལྟར།
དཔལ་ལྡན་ས་སྐྱ་བའི་གསེར་ཆོས་བཅུ་གསུམ་གྱི་ནང་ཚན་ཁྱད་པར་གྱི་གདམས་པ།
ཐུན་མོང་བ་བསྒྲུབས་པས་མཆོག་ཞར་ལ་འབྱུང་བ། དམར་བོ་སྐོར་གསུམ་དུ་གྲགས་
པ་ལ་རྗེས་འབྲང་གི་མཁས་པ་རྣམས་ཀྱི་བཞེད་ཚུལ་མི་འདྲ་བ་མང་ནའང་། འཁྲུལ་
བའི་དྲི་མ་ཕྲ་མོ་ཙམ་གྱིས་ཀྱང་མ་སྦགས་པའི་བདག་ཆེན་རིན་པོ་ཆེའི་བཞེད་པ་ཁའུ་
བྲག་རྫོང་གི་ལུགས་སྲོལ་ལྟར། རྗེ་བཙུན་སྒྲོལ་མ་དམར་མོ་ཀུ་རུ་ཀུལླེ། ཚོགས་བདག་
བགེགས་ཀྱི་རྒྱལ་བོ་དམར་ཆེན། ཁྲ་བོ་ཀལ་འཆོལ་འདོད་པའི་རྒྱལ་བོ་གསུམ་ཡིན་ལ།
དེའི་དང་བོ་ཀུ་རུ་ཀུལླེ་འམ་རྗེ་བཙུན་རིག་བྱེད་མའི་ཆོས་སྐོར་རྣམས། ཀྱི་རྡོ་རྗེའི་རྩ་
བཤད་ཀྱི་རྒྱུད་དང་། ཀུ་རུ་ཀུལླེའི་རྟོག་པ་སོགས་ནས་འབྱུང་ཞིང་། དེ་ལ་ཡང་རྒྱལ་བོ་
ལྷན་སྐྱེས་རོལ་བ་ནས་བརྒྱུད་པའི་ཕྱི་སྒྲུབ་གཙོ་རྐྱང་དཔའ་མོ་གཅིག་པར་གྲགས་པ་
དང་། གྲུབ་ཆེན་ཌ་བྷི་ཧེ་རུ་ཀ་ནས་བརྒྱུད་པའི་གསང་སྒྲུབ་ལྷ་ལྔ། ཀླུ་སྒྲུབ་ནས་
396



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
བརྒྱུད་པའི་ནང་ སྒྲུབ་ ལྷ་ ལྔ་ སོགས་ཐུན་མོང་མ་ཡིན་པའི་ བཀའ་ སྲོལ་ དུ་མ་ཞིག་
བཞུགས་པའི་ནང་ནས། ད་ལྟ་ཁྱེད་ཅག་ལ་འབུལ་བ་སྐབས་སུ་བབ་པ་འདི་ནི་རྒྱལ་བོ་
ལྷན་སྐྱེས་རོལ་བ་ནས་བརྒྱུད་པ་དེ་ཡིན་ལ། དེ་ཡང་སྔོན་གྱི་ལོ་ རྒྱུས་ནི། སྔོན་
འཕགས་པའི་ཡུལ་ན་རྒྱལ་བོ་ལྷན་སྐྱེས་རོལ་བ་ཞེས་བྱ་བ། རྒྱལ་སྲིད་ཆེ་ཞིང་མཐོ་བ་
ཞིག་ལ། འབངས་དང་འཁོར་གཡོག་མང་དུ་ཡོད་པ་ལས། བཙུན་མོ་གནང་ཆེན་མ་
ཞེས་བྱ་བ་ཞིག་གི་གམ་དུ་རྒྱལ་བོ་འཁོར་མ་འདོད་པས། བཙུན་མོ་དེས་གཡོག་མོ་ཞིག་
ལ་རྒྱལ་བོ་དབང་དུ་བྱེད་པའི་རིག་པ་ཚོལ་ཤོག་ཅེས་བསྒོས་ནས་བཏང་བས། བྲན་མོ་
དེས་ཚོང་འདུས་རྣམས་དང༌། ཁྱད་པར་དུ་སྐུད་པ་འཚོང་བའི་ཚོང་འདུས་སུ་ཕྱིན་
པས། བུད་མེད་དམར་སྨུག་ཤིན་ཏུ་མཛེས་པ་ཞིག་དང་ཕྲད་དེ། དེ་ལ་རྒྱལ་བོ་དབང་
དུ་བྱེད་པའི་རིག་པ་ཡོད་དམ་ཞེས་དྲིས་པས། ཡོད་སྲིད་ཟེར་བས། དེ་ཉིད་ལ་གསོལ་
བ་བཏབ་པས། གང་དམིགས་པ་དེ་ལ་འདི་བྱིན་ཅིག་ཅེས་བཟའ་རྒྱུའི་རིགས་ཤིག་
བསྐུར་བ། བཙུན་མོ་དེ་ལ་གཏད། ལོ་རྒྱུས་བསྙད་པས། བཙུན་མོའི་བསམ་པ་ལ།
འདི་འདྲ་བ་རྒྱལ་བོ་ལ་དྲངས་ན་མི་ལེགས་པ་འདྲ་འབྱུང་སྲིད་སྙམ་ནས་རྒྱལ་བོའི་ཕོ་
བྲང་གི་ཉེ་ལོག་ན་མཚོ་ཞིག་ཡོད་པ་ལ་བསྐུར་བས། དེའི་ནུབ་མོ་ནས་ཀླུའི་རྒྱལ་བོ་ཞིག་
བཙུན་མོའི་སར་འོངས་ནས་རྩེ་ཞིང་དགའ་མགུར་སྤྱད་པས། བཙུན་མོ་སྲོག་ཆགས་
དང་ལྡན་པར་གྱུར་པ་ན། རྒྱལ་བོ་ན་རེ། བུད་མེད་འདིའི་རྩར་ང་མ་ཕྱིན་པས། དེ་
ལ་ཆད་པ་ཆོད་ཅིག་བསྒོ་བ་ན། བཙུན་མོས་སྔར་གྱི་ལོ་རྒྱུས་བསྙད་པས། རྒྱལ་བོ་ན་
རེ། རེ་ཞིག་བརྟག་པར་བྱ་ཡི་ཟེར་ནས། སྔར་གྱི་བྲན་མོ་ཚོང་འདུས་སུ་བུད་མེད་དེ་
འཚོལ་དུ་བཏང་བས། རྙེད་དེ་ཕོ་བྲང་དུ་སྤྱན་དྲངས་འོངས་པས། རྒྱལ་བོས་བཅོམ་
ལྡན་འདས་མ་ཡིན་པར་ཤེས་ཏེ། རྗེས་སུ་བཟུང་བར་ཞུས་པས། དེས་རྗེས་སུ་
གདམས་ཤིང་བྱིན་གྱིས་བརླབས་ནས་མཆོག་གི་དངོས་གྲུབ་ཐོབ་སྟེ། མཁས་ཤིང་
397



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གྲུབ་པ་བརྙེས་པའི་སློབ་དཔོན་ཆེན་པོ་ལྷན་ཅིག་སྐྱེས་པའི་རོལ་བ་ཞེས་བྱ་བར་གྱུར་ཏེ།
དེ་ལྟ་བུའི་སློབ་དཔོན་ཆེན་པོ་དེ་ཉིད་ཀྱིས་རྗེ་བཙུན་མའི་སྒྲུབ་ཐབས་མཛད་ཅིང་། དེ་
ནས་རིམ་པར་རྡོ་རྗེ་གདན་པ་ཆེ་བ། ཆུང་བ་ཨ་མོ་གྷ་བཛྲ། བ་རི་ལོ་ཙཱ་བ་རིན་ཆེན་
གྲགས་པ་བཅས་ལ་བརྒྱུད་དེ། ལོ་ཙཱ་བའི་དྲུང་ནས་ས་ཆེན་ཀུན་དགའ་སྙིང་བོས་
གསན་ཏེ་དཔལ་ལྡན་ས་སྐྱའི་ལྕགས་རི་ལས་མི་འདའ་བའི་གསེར་ཆོས་ཐུགས་བཅུད་
གདམས་པའི་ཉིང་ཁུར་མཛད་པ་འདི་ཉིད་ཡིན་ནོ། །
༄༅། །རྗེས་གནང་གི་བཤད་པ་འགའ་ཞིག་
ཕྱོགས་གཅིག་ཏུ་བསྒྲིགས་པ་
བཞུགས་སོ། །
༄༅ ། །ཐུབ་པ་དམ་ཚིག་གསུམ་བཀོད་ནི། མཉམ་མེད་ཐུབ་པའི་དབང་
བོས་དང་བོར་ཐུགས་བསྐྱེད། བར་དུ་ཚོགས་བསགས། མཐར་འོག་མིན་ཏུ་ལོངས་
སྐུའི་ངོ་བོར་སངས་རྒྱས། འཛམ་གླིང་བྱེ་བ་ཕྲག་བརྒྱར་ཤཱཀྱ་ཐུབ་པ་བྱེ་བ་ཕྲག་བརྒྱ་རི་
རབ་ཀྱི་རྩེར་ལྷའི་གཞལ་ཡས་ཁང་དུ་རྒྱུད་སྡེ་སྣ་ཚོགས་གསུངས་པ་གྲུབ་ཆེན་སོ་སོའི་
ལུགས་མང་བོ་ཡོད། ཐུབ་པ་རྡོ་རྗེ་གདན་པ་གཙོ་འཁོར་གསུམ་ལྟ་བུ་ཡིན་ན་སྒྲུབ་
ཐབས་རྒྱ་མཚོར་ཨ་བྱཱ་ཀ་རས་གསུངས་ཡོད། དེ་ནི་བྱམས་འཇམ་དབྱངས་བཅས་
པའི་གཙོ་འཁོར་གསུམ་ཡིན་ལ་དེ་ནི་སྤྱི་བཀའི་སྒྲུབ་ཐབས་དང་རྗེས་གནང་ཡིན།
ཟུར་བཀའ་གྲགས་ཆེ་བ་རྗེ་བཙུན་ཏཱ་ར་ནཱ་ཐས་འཕགས་ཡུལ་གྱི་སློབ་དཔོན་གཉིས་
དང་། བོད་ཀྱི་མཁས་གྲུབ་དུ་མ་ལས་གསན་ནས། སློབ་དཔོན་སོ་སོའི་བཞེད་པ་མི་
398



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
འདྲ་བ་རྣམས་ཕྱོགས་གཅིག་ཏུ་བསྡེབས་ནས་སྒྲུབ་ཐབས་རིན་འབྱུང་མཛད། འདིའི་
ནང་གི་ཐུབ་པ་དམ་ཚིག་གསུམ་བཀོད་ནི། དབུས་སུ་བཅོམ་ལྡན་འདས་ཐུབ་པ་དམ་
ཚིག་གསུམ་བཀོད་པའི་རྒྱལ་བོ་དང་། སྐུའི་གཡས་སུ་རྡོ་རྗེ་འཛིན་སེར་བོ། གཡོན་དུ་
རྡོ་རྗེ་འཛིན་མ་སེར་མོ། གཡས་ཀྱི་མདུན་དུ་ཁྱེའུ་མཐའ་ཡས་དམར་བོ། གཡོན་གྱི་
མདུན་དུ་བུ་མོ་མཐའ་ཡས་ལྗང་ཁུ་བཅས་བཞུགས་པའི་དམ་ཚིག་གསུམ་བཀོད་ལྷ་ལྔ་
ཡིན། བཀའ་གདམས་ལྷ་བཞིའི་ནང་གི་ཐུབ་པ་དམ་ཚིག་གསུམ་བཀོད་ཀྱང་འདི་
ཡིན་ནོ། ། །
༈ འཇམ་དབྱངས་སྨྲ་སེང་ཡབ་ཡུམ་གྱི་རྗེས་གནང་སྐབས། སྨྲ་སེང་ཡབ་
ཡུམ་སྦྲགས་པའི་སྒྲུབ་ཐབས་འདི་ནི། སྟོན་པ་སངས་རྒྱས་བཅོམ་ལྡན་འདས་ཀྱིས་
དྲང་སྲོང་ཉི་མའི་ཤིང་རྟ་ལ་གསུངས། ནམ་ཞིག་ནཱ་ལེནྡྲའི་ཡུལ་དུ་བྲམ་ཟེ་པ་ཏི་བྷ་ར་
ཞེས་པ་ལོ་དགུ་བཅུ་རྩ་དགུ་ལོན་པ་ཞིག་དགེ་བའི་ལས་ཀྱི་བག་ཆགས་སད་པའི་རྐྱེན་
གྱིས་འཁོར་བ་ལ་ཡིད་སྐྱོ་ཞིང༌། སངས་རྒྱས་ཀྱི་གོ་འཕང་ལ་འདོད་པ་སྐྱེས་ཏེ། པཎྜི་
ཏ་སུ་མ་ཏི་ཀིརྟི་ཞེས་པའི་དྲུང་དུ་ཕྱིན་ནས། ཡི་གེ་སློབ་ཏུ་འོང་བའི་རྒྱུ་མཚན་ཞུས་
པའི་སྐབས། པཎྜི་ཏའི་སྦྱིན་བདག་རྒྱལ་བོ་ཀུ་ར་དེ་བས། ལོ་འདི་ཙམ་ལོན་ནས་ཡི་གེ་
ཙམ་ཡང་མ་ལོབས་ན། ད་ཡི་གེ་བསླབ། ཡི་གེ་ཤེས་ནས་ཆོས་བསླབ་སྟེ། དེ་ནས་
སྒྲུབ་པ་ཞིག་བྱེད་ཁོམ་མེད་པ་ལྟ་ཅི་སྨོས་ཞེས་སྨྲས་པས། བྲམ་ཟེ་པ་ཏི་བྷ་རས་ཀྱང་།
རྒྱལ་བོའི་སྨྲས་པ་དེ་བདེན་པ་ཡིན་སྙམ་ནས། ད་ནི་འཕགས་པ་འཇམ་དཔལ་ལ་
གསོལ་བ་འདེབས་པ་ལས་ཐབས་གཞན་མེད་པར་གོ་ནས། དྲང་སྲོང་ཉི་མའི་ཤིང་རྟ་
ཞེས་བྱ་བའི་མདུན་དུ་སོང་ནས། སྨྲ་སེང་ཡབ་ཡུམ་སྦྲགས་པའི་སྒྲུབ་ཐབས་རྗེས་
གནང་བཅས་ཞུས་ནས། ཡུན་ཅི་ཙམ་ན་འགྲུབ་ཞུས་པས། དྲང་སྲོང་གིས་ལས་འཕྲོ་
ཡོད་ན་ཉི་མ་གཅིག་གིས་ཀྱང་འགྲུབ་པོ་གསུངས། དེར་བྲམ་ཟེ་རྒན་པོས། འཕགས་
399



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པ་འཇམ་དཔལ་གྱི་སྐུ་གཅིག་གི་དྲུང་དུ་ཕྱིན་ནས་རལ་གྲི་ཐོགས་ཏེ། འཕགས་པ་དོན་
གྲུབ་ཞལ་མི་སྟོན་ན་རལ་གྲིས་བདག་གི་སྐེ་བཅད་ནས་འཆིའོ་ཞེས་གལ་བཙུགས་ཏེ་
གསོལ་བ་རྩེ་གཅིག་ཏུ་བཏབ་པས། ནམ་ལངས་པ་ན། འཕགས་པ་འཇམ་དཔལ་
དངོས་སུ་བྱོན་ཏེ། ཆོས་ཀྱི་གདམས་པ་གནང་ཞིང་བྱིན་གྱིས་བརླབས་པས། བྲམ་ཟེ་
རྒན་པོ་ལོ་བརྒྱད་ལོན་པ་ཙམ་གྱི་ན་ཚོད་དུ་གྱུར་ནས། རིག་པའི་གནས་ཆེ་ཆུང་ཐམས་
ཅད་ལ་ཐོགས་པ་མེད་པའི་བློ་གྲོས་ཀྱི་མཐུ་ཅན་དུ་གྱུར་པས། པཎྜི་ཏ་རིག་བྱེད་གཞོན་
ནུ་ཞེས་བྱ་བར་གྲགས་སོ། ། པཎྜི་ཏ་དེ་ཉིད་ལས་གྲུབ་བརྙེས་ཀྱི་པཎྜི་ཏ་ཆེན་པོ་ཀཱ་མ་
ལ་ཤཱི་ལ་ཞེས་བྱ་བར་གནང་ནས་ཐུགས་དམ་གྱི་ལྷའི་གཙོ་བོར་མཛད། དེས་དམ་པ་
སངས་རྒྱས་ལ་གནང་། དེས་ཁ་ཆེ་གུ་རྒྱ་བ་སོགས་ལ་གནང་ནས་རིམ་པར་བརྒྱུད་པ་
ཡིན་ནོ། །
༈ འཇམ་དཔལ་ན་ག་རཀྵ་ནི། སློབ་དཔོན་ཆེན་པོ་པདྨ་འབྱུང་གནས་ཀྱི་
ཞལ་ནས། དྲན་པ་ཙམ་གྱིས་ཀླུ་ནད་འཇོམས། །ས་བདག་ས་སྲིན་སྨོས་ཅི་དགོས། །
ས་བདག་ཀླུ་ཡི་གཤེད་མ་ནི། །ན་ག་རཀྟ་ཞེས་བྱ་བ། །ཀླུ་རྣམས་སྲོག་གཅོད་སྲིན་པོ་
ཡིན། ། ཞེས་ གསུངས་པ་ལྟར། རྒྱལ་བའི་ཡབ་ གཅིག་རྗེ་ བཙུན་འཇམ་པའི་
དབྱངས་དེ་ཉིད་གཏུམ་ཞིང་གདུག་པའི་གདོན་བགེགས་ལོག་འདྲེན་མ་རུངས་པའི་
རིགས་སུ་གྱུར་པ་སྤྱི་དང་། ཁྱད་པར་རྨི་ལམ་ངན་པའི་འབྲས་བུ་མི་འབྱུང་བའི་ཐུགས་
བསྐྱེད་ཅན་ཡིན་པ་དང་། ཡང་སྒོས་ས་འོག་གི་ཀླུ་ནག་འཛིན་ཤེས་གཏོང་མི་ཤེས་པ་
རྣམས་དྲག་པོས་འདུལ་བའི་ཆེད་དུ། རིག་པའི་རྒྱལ་བོའི་སྐུར་བཞེངས་པའི་གདམས་
པ་ཁྱད་པར་ཅན་ཡིན་ལ། དེ་ལྟ་བུའི་གདམས་པ་འདི་ནི། སྔོན་རྒྱ་གར་བྷ་ཡ་ཏི་ར་
ཞེས་བྱ་བའི་ཡུལ་དུ། ཆོས་ཀྱི་རྒྱལ་བོ་གཙུག་གི་ནོར་བུའི་བུ་མཐའ་ཡས་འོད་ཅེས་བྱ་བ་
ལོ་བཅུ་གཅིག་ལོན་པ་ཞིག་ལ། ས་བདག་དམངས་རིགས་ནག་པོས་ཟིན་པ་ལ། རྒྱལ་
400



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
བོའི་བླ་མཆོད་དགེ་སློང་ཚུལ་ཁྲིམས་རྣམ་པར་དག་པ་ཞིག་ཡོད་པ་དེས་རང་གི་ལྷ་ལ་
གསོལ་བ་བཏབ་པར། རི་བོ་མགྲིན་བཟང་ན་སངས་རྒྱས་འོད་སྲུང་གི་མཆོད་རྟེན་
ཡོད་པ་དེའི་བུམ་པའི་ནང་དུ་ཀླུ་འབུམ་གྱི་སྙིང་བོ་ཞེས་བྱ་བ་ཡོད་པས། དེ་ལོངས་ལ་
ཉམས་སུ་ལོངས་ཤིག་ཅེས་པའི་ལུང་བསྟན་བྱུང་བ་ལྟར། ཀླུ་འབུམ་གྱི་སྙིང་བོ་སྤྱན་
དྲངས་ཏེ། བུ་ལ་གནང་ནས་ཉམས་སུ་བླངས་པས་རྒྱལ་བུ་ནད་ལས་གྲོལ། ཕྱིས་སུ་
བོད་ཀྱི་རྒྱལ་བོ་ཁྲི་སྲོང་ལྡེ་བཙན་གྱིས་ཆོས་འཁོར་དཔལ་གྱི་བསམ་ཡས་བཞེངས་དུས།
མལ་ཀླུ་གཟི་ཅན་སྤྲུལ་བའི་གཟུགས་ཀྱིས་གྲོགས་བྱས་པའི་དྲིན་བསབ་པའི་ཕྱིར། ཕོ་
བྲང་བཞེངས་ནས། ཀླུའི་ གཟུགས་བསྟན་པ་ཆེད་དུ་ལྟ་བར་འདོད་ནས། རང་
གཟུགས་ཇི་ལྟར་ཡིན་སྟོན་ཅིག་ཅེས་རྒྱལ་བོས་སྤྲུལ་བ་ལ་སྨྲས་པས། ཀླུ་རྣམས་དུག་
ཅན་ཡིན་པས་སྟོན་མི་རུང་ཞེས་བཟློག་ཀྱང་ནན་གྱིས་བསྐུལ་བ་ལས། རྒྱལ་བོ་ལ་གཟི་
ཅན་གྱིས་རང་གཟུགས་བསྟན་པའི་མོད་ལ་དུག་གིས་ཕོག་ནས་ནད་དང་སྡུག་བསྔལ་
གྱིས་མནར་ཞིང་། བཟོད་གླགས་མེད་པར་གྱུར་ནས། སློབ་དཔོན་ཆེན་པོ་ལ་རྒྱུ་
མཚན་གསོལ་ཏེ་སྐྱབས་སུ་ཞུས་པས། ཀླུ་འབུམ་གྱི་སྙིང་བོ་ཞེས་བྱ་བའི་གདམས་པ་
འདི་ཉིད་གནང་མ་ཐག་ཏུ། རྒྱལ་བོ་ཆེན་པོ་བསྙུན་ལས་གྲོལ། དེའི་ཚེ་ན། སློབ་
དཔོན་གྱིས་འདིའི་སྔོན་རབས་ཀྱི་ལོ་རྒྱུས་ཀྱང་གསུངས། དེ་ནས་སློབ་དཔོན་ཆེན་
པོས་གདམས་པ་འདི་ཉིད་ཆ་ལག་ཚང་བའི་རིམ་པ་རྣམས་ཕྱིས་ཀྱི་གདུལ་བྱར་ཕན་
པར་དགོངས་ནས་གཏེར་དུ་སྦ་བར་མཛད་པ། རིག་འཛིན་གཏེར་སྟོན་རིན་པོ་ཆེ་
རིན་ཆེན་གླིང་བས་འབྲིང་ཐང་ཀོང་རོ་ཆོས་འབྱུང་བྲག་གི་གཏེར་ནས་སྤྱན་དྲངས་པའི་
ཆོས་རྒྱུན་ལས་འོངས་པའི་འཇམ་དཔལ་ན་ག་རཀྟའི་རྗེས་གནང་འབུལ་བ་ཡིན།
༈ གསང་བདག་འབྱུང་འདུལ་ནི། ཀུན་མཁྱེན་གོང་མས། འབྱུང་བོ་འདུལ་
བྱེད་ཀྱི་ཕྱག་ཐ་མ་གཉིས་ཀྱིས་འབྱུང་བོ་འདུལ་བྱེད་ཀྱི་ཕྱག་རྒྱ་འཆིང་བ་ནི། སྲིན་ལག་
#-
：
, ,
*,
-
བ
།
401



ནA•ཅ
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ། །
གཉིས་བསྣོལ། མཛུབ་མོ་གཉིས་བསྐུམས། མཐེའུ་ཆུང་དང་གུང་མོ་ཡང་མཐེ་བོང་
རྒན་པས་མནན་པའོ་ཞེས་གསུངས། འབྱུང་འདུལ་འདི་ཆེ་བ་བརྒྱད་ཀྱི་ནང་ནས་
མཐུ་སྟོབས་ཀྱིས་ཆེ་བ་ཡིན་ལ། འདིའི་ཞབས་འོག་ཏུ། འབྱུང་བོ་ཐམས་ཅད་ཀྱི་གཙོ་
བོ་འབྱུང་བོ་གཞན་གྱིས་མི་ཐུབ་པ་དཀར་བོ་མནན་པས། བགེགས་དང་ལོག་འདྲེན་
སོགས་འདུལ་བ་ལ་ནུས་པ་ཆེ་གསུངས་ཡོད་དོ། །
༈ ལོ་གྱོན་མ་ནི། རྒྱལ་བ་ཀུན་གྱི་ཡེ་ཤེས་སྒྱུ་མ་ཡིས། །ཆོ་འཕྲུལ་རྣམ་པར་
འཕྲུལ་བ་ལས་བྱུང་བའི། །ལྷ་མོ་གང་གིས་སྒྲུབ་པའི་ནད་གདོན་བགེགས། །ཀུན་ཏུ་
ཞི་མཛད་ཁྱེད་ལ་གསོལ་བ་འདེབས། ། ཞེས་ཞིང་དང་ཡུལ་རྣམས་སུ་སྤྲུལ་བ་མཛད་
པ་དང་། ཁྱད་པར་རི་ཁྲོད་དུ་བཞུགས་ནས་སྒྲུབ་པ་བོ་ལ་དངོས་གྲུབ་སྩོལ་བ་དང་།
མེ་ཏོག་དང་འབྲས་བུས་སྤུད་པའི་ཤིང་ལོ་གསར་བའི་ན་བཟའ་གྱོན་པས། རི་ཁྲོད་ལོ་
གྱོན་མ་ཞེས། གསུང་གི་རིག་སྔགས་ཀྱིས་འགྲོ་བའི་རིམས་དང་སྡུག་བསྔལ་ཞི་བར་
མཛད་པ་དང་། ཐུགས་བརྩེ་བས་བཟུང་སྟེ་ཚེ་དང་བསོད་ནམས་རྒྱས་པར་མཛད།
བགེགས་དང་ནད་སོགས་སྡུག་བསྔལ་ཞི་བར་མཛད་པ་དང༌། མདོར་ན། བདག་
དང་སེམས་ཅན་ཐམས་ཅད་ཀྱི་སྡིག་སྒྲིབ་ཉེས་ལྟུང་དང་དེའི་བསྐྱེད་པའི་ནད་རིམས་
སོགས་ཉེར་འཚེ་ཐམས་ཅད། ནད་བདག་འབྱུང་བོ་རྣམས་གདུག་རྩུབ་དང་གནོད་
འཚེའི་བསམ་སྦྱོར་ཐམས་ཅད་ཞི་བ་དང་། ནད་རིམས་སྲུང་བའི་འཕྲིན་ལས་ཅན་དུ་
གསུངས་སོ། ། བ་རི་བརྒྱ་རྩ་ནས་གསུངས་པ་ནི། སེར་བོ་ཞལ་གསུམ་ཕྱག་དྲུག་མ།
རྩ་ཞལ་སེར་བོ། གཡས་དཀར། གཡོན་དམར། ཕྱག་གཡས་གསུམ་ན། རྡོ་རྗེ།
དགྲ་སྟ། མདའ། གཡོན་གསུམ་ན་སྡིགས་མཛུབ་དང་བཅས་པའི་ཞགས་པ། ཤིང་
ལོ་གསར་བའི་སྦྲང་ཡབ་དང་གཞུ་རྣམས་འཛིན། ཞབས་གཡས་རྟིང་བས་འོག་སྒོ་
བཀག་པ་གཡོན་པའི་ཞབས་མཐིལ་སྟན་ལ་བཙུགས་པའོ། །
402



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
༈ ཁྲོ་བོ་རྨེ་བརྩེགས་ཀྱི་མཚན་ལ་ཡང་། ཁྲོ་བོ་མནོལ་བ་མེད་པ་ཟེར་བས།
གྲིབ་དང་མི་གཙང་བ་ལ་སོགས་པ་སེལ་བ་ལ་བསྔགས། རྒྱུད་སྡེ་སྤྱི་རྣམས་སུ་འདིའི་
རྒྱུད་རྫུན་མ་ཡིན་གསུངས་པ། ད་ལྟའི་གཟུངས་འདུས་ན་སྨེ་བརྩེགས་ཀྱི་རྒྱུད་ཅིག་
འདུག་པ་དེ་ཡིན། ཇོ་བོ་ནས་བརྒྱུད་པའི་སྨེ་བརྩེགས་དང་། ས་སྐྱའི་གསེར་ཆོས་ཀྱི་
ནང་ཚན་དུ་གྱུར་པའི་སྨེ་བརྩེགས་རྣམས་ཀྱི་རྒྱུད་དང་ཁུངས་རྣམ་དག་ཡིན་ཞེས།
ཀུན་མཁྱེན་གསུང་ན་ཡོད་དོ། །
༈ ཀླུ་ དབང་ རྒྱལ་ བོ་ ནི། ཆོས་ དབྱིངས་ སྐྱེ་ མེད་ ངང་ ལས་ ཆོས་ སྐུར་
བཞེངས། །གཟི་བརྗིད་རྒྱལ་བོ་ཉི་མ་འབུམ་ཤར་འདྲ། །མཚན་དང་དཔེ་བྱད་འབར་
བ་དཔལ་གྱི་སྐུ། །འགྲོ་བའི་སྡུག་བསྔལ་དུག་སེལ་མཆོག་ལ་འདུད། །བཅོམ་ལྡན་
འདས་ཀླུའི་དབང་ཕྱུག་རྒྱལ་བོ་ལ། མདུན་དུ་སྒྲིབ་པ་རྣམ་སེལ་དཀར་བོ། གཡས་སུ་
བྱམས་པ་དམར་བོ། རྒྱབ་ཏུ་འཇམ་དཔལ་སེར་བོ། གཡོན་དུ་སྤྱན་རས་གཟིགས་
དཀར་བོ། ཀླུ་ཡུལ་གྱི་འདྲེན་པ་མཆོག་ཡིན་པས། ཀླུ་ནད་ཀྱིས་མི་གཙེ་བ་དང་ཀླུའི་
དུག་སེལ་བ། ངན་འགྲོའི་སྐྱེ་གནས་ལས་འདོན་པའི་འཕྲིན་ལས་མྱུར་བ། ཁྱད་པར་
ཤཱཀྱ་ཐུབ་པའི་བསྟན་པ་ལ་རབ་བྱུང་སྡོམ་པ་ཉམས་པ་ཀླུ་ཡུལ་དུ་སྐྱེ་བ་མང་བས་ན། །
སེམས་ཅན་རྣམས་ངན་འགྲོའི་སྐྱེ་གནས་ལས་འདོན་པའི་ཕྱག་རྒྱ་མཛད་ཡོད་པས་ན།
ཀླུར་མི་སྐྱེ་བར་འགྱུར་བ་སོགས་ཀྱི་དགོས་དབང་ཆེ། དམ་པ་གོང་མ་རྣམས་ཀྱིས་ཀླུ་
དབང་གི་སྐུ་དཔར་བ་སོགས་མཛད་པའི་རྣམ་ཐར་ཡོད་པ་ཡིན། །
403



་་་་་་་་་་་་་་
༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༄༅། །དམ་ཅན་ཆོས་རྒྱལ་གྱི་རྗེས་
གནང་གི་བཤད་པ།
༄༅ ། །དམ་ཅན་ཆོས་ཀྱི་རྒྱལ་བོ་ཕྱི་སྒྲུབ་འདི་ནི། གཤིན་རྗེ་རྣམ་རྒྱལ་གྱི་རྒྱུད་
ལས། དེ་ནི་འཇམ་དཔལ་དབྱངས་ཀྱི་ནི། །ཁྲོ་བོའི་མིང་ནི་གཤིན་རྗེ་གཤེད། །
མཚོན་ཆ་མེ་ལྕེ་འབར་བ་འཁྲིགས། །འདི་མཐོང་ནས་ནི་ཁྲོ་བོ་གཞན། །ཐམས་ཅད་
ཀྱི་ནི་ལག་ཆ་ཤོར། ། ཞེས་གསུངས་པ་ལྟར། མགོན་པོ་འཇམ་པའི་དབྱངས་གང་དེ་
ཉིད་སྙིགས་མའི་དུས་ཀྱི་བདུད་དང་གཤིན་རྗེ་སོགས་མ་རུངས་པ་རྣམས་འདུལ་བའི་
སླད་དུ། ཁྲོ་ཚུལ་བཞིའི་ནང་ནས་ཆེས་ཤིན་ཏུ་ཁྲོས་པ་དཔལ་རྡོ་རྗེ་འཇིགས་བྱེད་ཆེན་
པོའི་སྐུར་བཞེངས་ནས། བདུད་དང་གཤིན་རྗེ་རྣམས་ཕམ་པར་མཛད་པ་ཡིན་པས།
རྗེ་བཙུན་འཇམ་པའི་དབྱངས་ཀྱིས་རྗེ་ཙོང་ཁ་བ་ཆེན་པོ་ལ། སྙིགས་མའི་དུས་འདིར་
ཡི་དམ་འདི་ལྟ་བུ་ལ་མ་བརྟེན་ན། བར་ཆད་ཀྱི་དབང་གིས་ཆོས་སྒྲུབ་པ་མགོ་མི་ཐོན་
པར་གསུངས་པ་ལྟར། ཡི་དམ་འདི་ལ་ངེས་པར་བསྟེན་དགོས་ཤིང་། རྩ་བའི་རྒྱུད་
རྟོག་པ་བདུན་པ་ལས་ཀྱང་། དེ་ནི་ལྷ་རྣམས་ཐམས་ཅད་ལ། །དྲག་ཤུལ་ཆེ་ཞིང་
འཇིགས་པར་བྱེད། ། ཅེས་དང་། དམར་བོའི་རྒྱུད་ལས། འཁྲུལ་འཁོར་མཐར་
ཐུག་གཤིན་རྗེ་གཤེད། །མ་བྱུང་འབྱུང་བར་མི་འགྱུར་རོ། ། ཞེས་གསུངས་པ་ལྟར།
རྒྱ་བོད་ཀྱི་མངོན་སྤྱོད་དྲག་ལས་ཚད་ཐུབ་ཕལ་ཆེར་ཡི་དམ་འདིར་བསྟེན་དགོས།
དེས་ན་འཕྲིན་ལས་ཀྱི་རིམ་པ་ལ། འཁོར་ལོ་ལ་བརྟེན་པ་དང་། གཏོར་མ་ལ་བརྟེན་
པ་གཉིས་ཡོད་པ་ལས། ཕྱི་མ་ལའང་ཐུན་མོང་མིན་པ་འཁྲུལ་འཁོར་ལུགས་དང༌། ཞ་
404



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
* :
་
༌
:: སས
ལུའི་རྩ་ཚིག་ལྟར་བྱ་བ་དང་། བཅུ་གསུམ་མའི་སྒྲུབ་ཐབས་ཇི་ལྟ་བའི་ལུགས་སུ་བྱ་བ་
དང་། ཆོས་རྒྱལ་ཁོ་ན་ལ་བརྟེན་པའི་ལུགས་བཞི་ལས། ལུགས་ཕྱི་མར་ཆོས་རྒྱལ་ཁོ་
ན་ལ་བརྟེན་པའི་ལྕགས་མཁར་གྱི་གཏོར་ཆེན་གསུངས། ཆོས་ཀྱི་རྒྱལ་བོ་འདི་ནི། ཡི་
དམ་རྡོ་རྗེ་འཇིགས་བྱེད་ཆོས་སྐྱོང་གི་རྣམ་པར་བཞེངས་པ་ཡིན། དེ་ལྟར་གཏོར་མའི་
ལས་ཀྱི་རིམ་པ་ནི། རྒྱུད་ལས། ཉིན་རེའམ་ཡང་ན་ཟླ་རེའམ། །དེ་བཞིན་ལོ་ནི་རེ་རེ་
ལ། །གཏོར་མ་དྲུག་ཅུ་རྩ་བཞི་སྦྱིན། །དབྱུག་གུ་དྲུག་ཅུ་རྩ་བཞིར་ཤེས། ། ཞེས་
དང༌། འབྱུང་བོ་ཀུན་གྱི་གཏོར་མའི་ལས། །སྔགས་ནི་རབ་ཏུ་བཤད་པར་བྱ། །
སྔགས་ཆེན་བཟླས་པ་ཙམ་གྱིས་ནི། །འབྱུང་བོ་ཐམས་ཅད་འདར་བར་འགྱུར། །
ཞེས་གསུངས་པ་ལྟར། དྲུག་ཅུ་བ་ལ་བརྟེན་པའི་གཏོར་མའི་འཁྲུལ་འཁོར་གསུངས་
པ་ཡིན། རྒྱས་པར་ན། ཟླུམ་ཞིང་གསུམ་ནང་བཅུ་དྲུག་བརྩིགས། ། ཞེས་པ་ནས།
རེ་རེའང་དྲུག་ཅུ་བཞིར་དབྱེ་བས། །ཟླ་བའི་དབྱུག་གུའི་གྲངས་སུ་འགྱུར། ། ཞེས་
སོགས་རྒྱ་ཆེར་གསུངས་པ་ལྟར་ཡིན། འཛམ་བུ་གླིང་གི་ལྷོ་ཕྱོགས་དཔག་ཚད་བརྒྱད་
ཁྲིའི་ཕ་རོལ་ན། ཐོད་པ་ལྕགས་ཀྱི་གྲོང་ཁྱེར་དུའང་། དབུས་སུ་ལས་གཤིན་རྗེ་ཆོས་ཀྱི་
རྒྱལ་བོ་ལ། ཕྱི་རོལ་གྱི་ལྕགས་མཁར་བརྒྱུད་ཀྱི་ནང་དུ་རིམ་པ་བཞིན་གཤིན་རྗེ་ཡ་བ་ཏི་
བེ་ཅོན་འཛིན་པ། ཕྱ་གསང་འཁོར་ལོ་འཛིན་པ། སྨིག་པ་གསལ་ཤིང་འཛིན་པ།
རལ་བ་ཚར་དགུ་ཅན་མདུང་འཛིན་པ་རྣམས་དང་། གཞན་ཡང་གཤིན་རྗེ་མིག་
དམར་དང་། ཏེལ་བ་དང་། གླང་མགོ་ཅན་ལ་སོགས་པ་རྣམས་གཤིན་རྗེ་ཕོ་བརྒྱུད་ཀྱི་
ཚོགས་དང་། དེའི་ཕྱི་རོལ་ལྕགས་མཁར་ཟུར་བཅུ་གཉིས་ལ། མ་མོ་ཆེན་མོ་བཅུ་
གཉིས་རིམ་པ་བཞིན་གནས་པ་ནི། གཤིན་རྗེ་ཕོ་ཉ་མོ་ནག་མོ། དུས་ཀྱི་ཞགས་པ་མ་
ནག་མོ། གཤིན་རྗེ་དམ་སྲི་མ་ནག་མོ། གཤིན་རྗེ་སྲེག་མ་ནག་མོ། གཞན་ཡང་དུས་
མཚན་མ། གསོད་མ། ནག་མོ། ནམ་གྲུ། ཤ་ཀ་ལི། གཤིན་རྗེ་འབེབ་མ། གཤིན་
-
405
''
'', ་
་
་ ་
་， ，་，
་ ,་
་་་，



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྗེ་མཚན་མོ་ནག་མོ་ལ་སོགས་པ་ལ་གཤིན་རྗེ་མོ་བརྒྱུད་ཀྱི་ཚོགས་ཀྱིས་བསྐོར་བ། དེའི་
ཕྱི་རོལ་ལྕགས་མཁར་བཅུ་དྲུག་དུ་ཕྱོགས་སྐྱོང་བཅོ་ལྔ་གནས་པ། དེའི་ཕྱི་རོལ་གཙང་
རིས་ཀྱི་མགོན་པོ་བདུན་ཅུ་རྩ་ལྔས་བསྐོར་བ་སོགས་ཆོས་རྒྱལ་ཁོ་ན་ལ་བརྟེན་པའི་
ལུགས་སུ་བྱས་ཏེ་ལྕགས་མཁར་རྣམས་ལ་ཆོས་རྒྱལ་འཁོར་བཅས་བསྐྱེད་པ་ཡིན། །
ལྕགས་མཁར་འཁྲུལ་འཁོར་ལུགས་སུ་བྱས་ཏེ་རྩིབས་རྣམས་ལ་འཇིགས་བྱེད་ཀྱི་ལྷ་
ཚོགས་བསྐྱེད་པས། མདུན་དུ་ཆོས་རྒྱལ་བཀའ་སྡོད་ཀྱི་ཚུལ་དུ་བསྐྱེད་པ་ཁུངས་དང་
འབྲེལ་བར་གསུངས་ཡོད། པཎ་ཆེན་བློ་བཟང་ཆོས་རྒྱན་གྱི་གསུང་ལྕགས་མཁར་
བཀའ་རྒྱ་མ་ལེ་ཚན་དང༌། དེ་མོ་ངག་དབང་དགེ་ལེགས་རྒྱལ་མཚན་གྱི་གསུང་ཆོས་
རྒྱལ་ལ་བརྟེན་པའི་ལྕགས་མཁར་ཡིག་ཆ་སོགས་ཡོད་དོ། ། ཆོས་རྒྱལ་ཕྱི་ནང་གསང་
གསུམ་གྱི་རྗེས་གནང་། རྡོ་རྗེ་འཛིན་པ་དཀོན་མཆོག་རྒྱལ་མཚན་གྱི་གསུང་རྒྱུན།
སྔགས་ཆེན་བློ་བཟང་མགོན་པོས་མཛད་པ། སྐྱིད་ཤོད་ཀྱི་ཡིག་ཆའི་སྟེང་ནས་ཐོབ་
པའི་བརྒྱུད། རྡོ་རྗེ་འཆང༌། འཇམ་པའི་དབྱངས། དབུ་མ་བ་དཔའ་བོ་རྡོ་རྗེ། རྗེ་
ཙོང་ཁ་བ། མཁས་གྲུབ་རྗེ། འབྲོང་རྩེ་ལྷ་བཙུན་རིན་ཆེན་རྒྱ་མཚོ། པཎ་ཆེན་བཟང་
བོ་བཀྲ་ཤིས། པཎ་ཆེན་རྒྱལ་བ་བསམ་གྲུབ། ཆོས་རྗེ་ནམ་མཁའ་བཟང་བོ། རྗེ་རིག་
པ་སེངྒེ། གསེར་སྡིངས་པ་བཀྲ་ཤིས་རིན་ཆེན། པཎ་ཆེན་བློ་བཟང་ཆོས་རྒྱན། རྡོ་རྗེ་
འཛིན་པ་དཀོན་མཆོག་རྒྱལ་མཚན། པཎ་ཆེན་བློ་བཟང་ཡེ་ཤེས། མཁན་ཆེན་དགེ་
འདུན་ རྒྱ་ མཚོ། ཀུན་ མཁྱེན་ འཇིགས་ མེད་ དབང་ བོ། བསྟན་ པའི་ སྒྲོན་ མེ།
འཇིགས་མེད་རྒྱ་མཚོ། ཨ་ཁུ་ཤེས་རབ་རྒྱ་མཚོ་སོགས་དམ་པ་བར་མ་ཆད་པ་ལས་
བདག་ལ་བརྒྱུད་པ་ཡིན་ནོ། །
406



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
་་
༄༅། །དགའ་ལྡན་བཤད་སྒྲུབ་གླིང་གི་འཆམ་
གཞུང་མ་ནོར་ཕྱག་རྒྱུན་བཞུགས་སོ། །
༄༅། །ཨོཾ་བདེ་ལེགས་སུ་གྱུར་ཅིག །
གསང་གསུམ་རྒྱན་གྱི་འཁོར་ལོར་ཡོངས་ཤར་བའི། །
རྒྱལ་ཀུན་ཐུགས་རྗེའི་བདག་ཉིད་ཙོང་ཁ་བས། །
བྱིན་རླབས་འདོད་པ་འཇོ་བའི་མེ་ཏོག་ཆར། །
གདུལ་བྱའི་ཞིང་སར་ཕབས་པས་འགྲོ་འདི་སྐྱོངས། །
་་་་་་་་་་་་་
རྒྱལ་བས་མདོ་རྒྱུད་དུ་མར་ལུང་བསྟན་ཅིང་། །།
བསམ་བཞིན་སྤྲུལ་བའི་ཟློས་གར་ལྷུར་བཞེས་ནས། །
མཐའ་དབུས་ཆོས་ཀྱི་རྒྱལ་མཚན་སྤེལ་མཛད་པ། །
སྐྱབས་མཆོག་སྨྲ་བའི་སེངྒེ་གཙུག་ཏུ་བསྟེན། །
*
*
་་
བློ་བཟང་རིང་ལུགས་ཕྱོགས་ལས་རྣམ་རྒྱལ་བའི། །
ལུང་དང་རིགས་པའི་ཐལ་ངག་སེངྒེའི་སྒྲས། །
སྨྲ་ངན་རི་སྐྱེས་སྤོབས་པ་འཕྲོག་པའི་རྗེ། །
གང་ཞབས་ལྷ་མིའི་གཙུག་རྒྱན་གང་དེར་འདུད། །
A
407



འ༤
，，，
༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འཇིགས་བྲལ་སྨྲ་བའི་སྙིང་སྟོབས་རབ་རྒྱས་ཤིང༌། །
རྣལ་འབྱོར་དབང་ཕྱུག་ཡོངས་ཀྱི་མཐུ་ནུས་བདག །
དཀའ་ཆེན་བྲག་ནག་བློ་བཟང་སྦྱིན་པ་ཞེས། །
སྡེ་འདིའི་འཆམ་གཞུང་སློབ་དཔོན་གང་དེ་རྒྱལ། །
མིག་ལམ་བྲིད་པ་སྒྱུ་མའི་མཛེས་ཆོས་སུ། །།
ཞེན་པ་མེད་པར་ཁུངས་ལྡན་རྒྱུད་འགྲེལ་གྱི། །
མན་ངག་རྒྱ་མཚོ་ལས་འོང་དབང་གི་རྒྱལ། །
མ་ནོར་ཕྱག་ཁྲིད་གཙུག་གི་རྒྱུན་དུ་འོས། །
རྩ་བའི་འཆམ་དང་བྲུབ་འཆམ་གང་ཡང་རུང་། །
ཕྱི་ནང་རྣལ་འབྱོར་ཟུང་དུ་འབྲེལ་བ་ཡི། །
མདོ་སྔགས་འགལ་བ་མེད་པའི་ལམ་བཟང་གི །
མན་ངག་ནོར་བུ་ཡོད་པ་མཁྱེན་པར་མཛོད། །
སྔོན་བྱོན་དམ་པའི་མན་ངག་ལས་ཐོན་པའི། །
བདེ་སྟོང་ཏིང་འཛིན་ཉམས་བརྒྱའི་གར་སྟབས་ཀྱིས། །
བདག་འཛིན་དགྲ་བོའི་སྙིང་རྩ་འགེམ་པའི་འཆམ། །
གསང་བའི་ཕྱག་བཞེས་མ་ནོར་འདི་ན་འགོད། །
དེ་ཡང་སྐྱབས་མཆོག་ཁྲི་ཆེན་ཆོས་ཀྱི་རྒྱལ་བོ་དྷྭ་ཛ་སིང་ཧ་ཞེས་གྲགས་སྙན་གྱི་
408
4
，་，
་，
".



བ..
༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
བ་དན་དཀར་བོ་འཇིག་རྟེན་གསུམ་གྱི་བླ་ན་གཡོ་བ་དེ་ཉིད་ཀྱི་གདན་ས་ཁྱད་པར་
འཕགས་པ་དགའ་ལྡན་བཤད་སྒྲུབ་པད་དཀར་གྲོལ་བའི་གླིང་ཆེན་པོར། སྐྱབས་
མགོན་སྐུ་ཕྲེང་གཉིས་པ་ཁྲི་ཆེན་བློ་བཟང་རྒྱལ་མཚན་སེངྒེ་དཔལ་བཟང་བོ་དེ་ཉིད་ཀྱི་
སྐུ་རིང་ལ། ཁོང་གིས་སྨོན་ལམ་འཆམ་ཆེན་འཛུགས་པར་དགོངས་པ་ན། པཎ་ཆེན་
ཐམས་ཅད་མཁྱེན་གཟིགས་ཆེན་པོ་དཔལ་ལྡན་ཡེ་ཤེས་མཆོག་གིས་མཛོད་དགེ་ཁྲི་
བར་གཙང་བཀྲ་ཤིས་ལྷུན་པོའི་དཀའ་ཆེན་བྲག་ནག་པ་བློ་བཟང་སྦྱིན་པ་མངགས་
གཏོང་གནང་བ་དེ་ཉིད་ཆུང་དུས་བཀྲ་ཤིས་ལྷུན་པོའི་འཆམ་པ་རྩེར་སོན་ཞིག་ཡིན་
པའི་ཁར། མཁས་གྲུབ་གཉིས་ལྡན་ཞིག་དང་ཁྱད་པར་ལྕགས་མཁར་སོགས་མན་
ངག་གསང་བ་དུ་མ་གསན་བཞེས་མཛད་པ་ཞིག་ཡིན་པར་གཟིགས་ནས། འཆམ་
ཕྱག་ཁྲིད་གནང་བའི་སློབ་དཔོན་དུ་སྤྱན་དྲངས་ཤིང་། འཆམ་པ་དྲུག་ཅུ་ལ་གསར་
སློབ་མཛད་ནས་འཆམ་ཆེན་གསར་ཚུགས་གནང་བ་ཡིན། གསར་ཚུགས་ཀྱི་སྐབས་
ཁྲི་བ་བྲག་ནག་པ་ཁོང་རང་ཉིད་འཆམ་ལ་དངོས་སུ་ཕེབས་པ་དང༌། ཁོང་གི་འཆམ་ལྭ་
དང་དབུ་ནབ་བཅས་ཚང་མ་རྟེན་དུ་བཞག་པ། ཕྱིས་འཆམ་དཔོན་སོ་སོས་ན་བཟའ་
དེ་བཞེས་སྲོལ་ཡོད་པས་ལྭ་བ་རྙིང་ཡང་གཞན་ལས་ཉམས་ཁྱད་འཕགས་ཤིག་ཐོན་
ཡོད་པ་དང་། ལིངྒ་བཞུ་བའི་ཚེ་མེས་ཅུང་ཟད་ཀྱང་གནོད་མི་སྲིད་པ་སོགས་བྱིན་
རླབས་མཐུན་སྣང་དུ་གྲུབ་པ་ཞིག་ཡིན། གཞན་ཡང་བླ་བྲང་བཀྲ་ཤིས་འཁྱིལ་དུ་ཞུས་
ནས་འཆམ་ཆེན་ཕྱག་ཁྲིད་གནང་བའི་རྒྱུན་ད་ལྟའི་བར་དུ་ཡོད་ལ། འཆམ་ཡིག་
ཏུའང་། ཚོགས་གསོག་པ་བློ་བཟང་སྦྱིན་པའི་ཕྱག་ལེན་ཡིན་པར་གསུངས་པ་དེ་ལྟར་
དང་། དེ་ལས་གཞན་བཀྲ་ཤིས་རབ་བརྟན་དུའང་ཕྱག་ཁྲིད་གནང་བ་བཅས་མདོ་
སྨད་ཀྱི་གདན་ས་གསུམ་དུ་གཙང་འཆམ་ཕྱག་ཁྲིད་བསྩལ། ངག་རྒྱུན་དུ་གདན་ས་
གསུམ་པོ་དེར་ཕྱག་སྟབས། སྐེད་སྟབས། ཞབས་སྟབས་གསུམ་ལས་རེ་རེ་རྩལ་དུ་
409



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཏོན་ནས་ཁྲིད་པ་ཡིན་གསུངས་མཁན་སྣང་ཡང་ཡིག་ཆ་མ་མཐོང་ངོ་། ། གཞན་
ཡང་ཁོང་གི་རྣམ་ཐར་ལས། ཞལ་སློབ་དུ་མ་ལ་ཁྲིད་རྒྱུན་དང་མན་ངག་གནང་ཚུལ་ཐོ་
རེ་བ་རྣམ་ཐར་འགའ་ལས་ཤེས་མོད། ཁང་སར་དགོན་པའང་ཁྲི་བ་བྲག་ནག་པས་
བཏབ་ཚུལ་གསུངས་ཡོད། ཡང་ད་ལྟ་ཆུ་འགོ་ནོར་རྒྱལ་དུ་གྲགས་པ། དེ་དུས་མི་ནག་
རྡོ་འཕྲེང་ཅན་ཞེས་ཀླུ་གདུག་པ་ཅན་གནས་པ་བཏུལ་ཚུལ་སོགས་ཀུན་ལ་རླུང་ལྟར་
གྲགས་པ་ཡིན་ནོ། ། །
དེ་ལྟར་གླེང་གཞི་བརྗོད་པ་སྔོན་དུ་སོང་ནས་རྩ་བའི་འཆམ་ གཞུང་མདོར་
བསྡུས་ཤིག་བྲི་བ་ལ། ཐོག་མར་གར་འཆམ་གྱི་ཁུངས་འགོད་དགོས་པས། དེར་གར་
དང་འཆམ་གཉིས་མི་འདྲ་བར་གསུངས་ཏེ། གར་ཞེས་པ་གཞོན་ནུའི་ཉམས་བཅུ་
དྲུག་ལ་སོགས་པ་གཞན་མཉེས་པར་བྱེད་པ་དང་། འཆམ་ནི་ཉམས་བཅུ་གཉིས་ལ་
སོགས་པའི་སྒོ་ནས་དགྲ་བགེགས་འདུལ་བར་བྱེད་པ་ཡིན་པས། དེ་གཉིས་ལ་ཞི་དྲག་
གི་ཁྱད་པར་མི་འདྲ་བ་ཡོད་པ་ཡིན་ཞེས་བླ་མ་འཇམ་པའི་དབྱངས་ཀྱིས་གསུངས། དེ་
ལ་གར་གྱི་ཁུངས་ནི་རྡོ་རྗེ་འཕྲེང་བ་ལས་རྒྱས་པར་གསུངས་པས་ན། རྗེ་ཡབ་སྲས་ཀྱི་
གསུང་ན་ཡོད་ལ། རྗེའི་གསུང་བཞིན་དུ་འདུལ་འཛིན་པས་ཟིན་བྲིས་དང་དོལ་བོ་
ཤེར་རྒྱམ་གྱི་ཕྲེང་བའི་གར་དཔེ་སོགས་ཀྱང་ཡོད། དུས་ཀྱི་འཁོར་ལོར་ཡང་། དཀྱིལ་
འཁོར་གྱི་གཞི་ལ་གར་བྱས་པ་ས་གར་དང༌། དཀྱིལ་འཁོར་གྲུབ་ནས་སྒྲུབ་མཆོད་དང་
འབྲེལ་བར་མཆོད་གར་བྱ་ཚུལ་སོགས་ས་དྷུ་པུ་ཏྲའི་དཀྱིལ་ཆོག་སོགས་སུ་གསུངས་པ་
ལྟར་ཡིན། ཡང་འཆམ་ཞེས་པ་སྔ་འགྱུར་རྙིང་མའི་སྐབས་སུ། གླུ་དྲུག་བླངས་པས་
དོན་དྲུག་རྫོགས། ། སྟབས་ དྲུག་ བསྐྱོད་ པས་ འགྲོ་དྲུག་སྒྲོལ། ། ཞེས་ པ་ ལྟར།
བསྐྱེད་རིམ་ལྷའི་ གསལ་སྣང་དང་ང་རྒྱལ་བརྟན་པའི་ཆེད་དུ་རྩ་བའི་འཆམ་དང་།
གདུག་ཅན་གྱི་དགྲ་བགེགས་མངོན་སྤྱོད་ཀྱིས་བསྒྲལ་བའི་ཆེད་དུ་ཐུབ་པའི་འཆམ་ཟེར་
410



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ཏེ། རྗེ་པྲཛྙཱའི་མཚན་ཅན་གྱིས། འཆམ་ལའང་ནང་གསེས་ཀྱིས་སྟོད་ལས་བྱང་ཆུབ་
སྒྲུབ་པའི་རྩ་འཆམ་དང་། སྨད་ལས་དགྲ་བགེགས་སྒྲོལ་བའི་བྲུབ་འཆམ་ཞེས་སྔ་མ་
དག་ཟེར། ཞེས་སོ། ། དེ་ལྟར་འཆམ་གཉིས་སུ་ཡོད་པའི་བྲུབ་འཆམ་ལས་འཕྲོས་པ་
ཡན་ལག་ལྟ་བུ་གསར་མའི་འཆམ་གྱི་ཁུངས་ནི། འཇམ་དཔལ་མཚན་བརྗོད་ལས།
ལག་པ་བརྒྱ་བོ་ཀུན་བསྐྱོད་ཅིང་། ། ཞེས་སོགས་དང་། ཁྲོས་པའི་ཉམས་བསྟན་
པའི་རྒྱུད་དང་འགྲེལ་བའི་ཚིག་རྣམས་ཀྱང་འདིའི་ཁུངས་སུ་འགྲོ་བར་གསུངས་ལ།
ཁྱད་པར་གར་གྱི་ཉམས་དགུ་མན་ངག་སྙེ་མར་གསུངས་པ་གོང་འོག་ཏུ་ཅི་ལྟར་རིགས་
པས་བསྒྲུབ་པ་ཡིན་ནོ། ། དེ་ལྟར་རྩ་འཆམ་དང་བྲུབ་འཆམ་གྱི་ནང་དོན་ཡང་དག་
པར་མི་ལྡན་པར་གསང་སྔགས་ཀྱིས་རྩེད་མོ་སྟོན་པ་ལྟར་སོང་ན་མི་རུང་བ་ནི། ས་
སྐྱའི་འཁོན་དཀོན་མཆོག་རྒྱལ་བོ་འབྲོའི་སྟོན་ཆེན་ཐོག་ཏུ་བྱོན་པས་ལྟད་མོ་སྣ་ཚོགས་
འདུག་པའི་ནང་སྔགས་པ་མང་བོས་དབང་ ཕྱུག་ཉེར་བརྒྱད་ཀྱི་མགོ་ བརྙན་གྱོན།
ཕྱག་མཚན་སོ་སོར་ཁྱེར། མ་མོ་རལ་བ་ཅན་གྱིས་རྔམ་སྟབས་དང་བཅས་འཆམ་གྱིན་
འདུག་པ་ལྟད་མོ་ཡང་དེ་ཁ་ཆེ། ཁྲོམ་ཐོག་ཀྱང་དེས་ཆོད་སོང་བ་ཕུ་བོ་ཤེས་རབ་ཚུལ་
ཁྲིམས་ལ་ཞུས་ཚེ། གསང་སྔགས་འཆོལ་བར་སྤྱོད་པའི་དུས་ཡིན་གསུངས་པ་ནི་
གནད་དེ་ལ་ཐུག་པ་ཡིན་ནོ། ། དེ་ནས་འཆམ་གཞུང་དང་འཆམ་གྱི་རྣམ་གྲངས་ནི།
རྒྱལ་དབང་ལྔ་བ་ཆེན་པོའི་གསུང་གི་དཔལ་ཆེན་ཕུར་བའི་འཆམ་གྱི་བརྗེད་བྱང་ལྷ་ཡི་
རོལ་གར་ཞེས་པའི་འཆམ་གཞུང་རྒྱས་པ་ཞིག་དང༌། སོག་ཡུལ་ཏ་ཁོ་རེ་ཆེན་མོའི་
མཁན་པོ་ངག་དབང་བློ་བཟང་མཁས་གྲུབ་ཀྱིས་མཛད་པའི་གསར་མའི་འཆམ་གྱི་རིམ་
པ་གསལ་བར་བཤད་པ་དམ་ལྡན་སྙིང་གི་མེ་ལོང་ཞེས་པ་འབྲིང་བོ་ཞིག་ཡིན། སྐུ་
འབུམ་གསེར་ཏོག་རིན་པོ་ཆེ་བློ་བཟང་ཚུལ་ཁྲིམས་རྒྱ་མཚོས་མཛད་པའི་བསྟན་སྲུང་
རྣམས་ཀྱི་འཆམ་གྱི་ཡི་གེ་མན་ངག་གནད་ཀྱི་ལྡེ་མིག་ཞེས་པ་ཉུང་ཤས་ཞིག་ཡོད། དེ་
41 1
1



༄༅ །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལས་གཞན་ད་དུང་བཀྲ་ཤིས་ལྷུན་པོ་སོགས་ཀྱི་སྔོན་བྱོན་དམ་པ་རྣམས་ཀྱིས་མཛད་པ་
མང་ཡང་གསང་རྒྱས་བཏབ་པས་མཐོང་དཀའ་བར་སྣང་། དེ་ལྟར་བསྟན་སྲུང་རྣམས་
ཀྱི་འཆམ་ལ་ཡང་། རྗེའི་གསང་རྣམ་དུ། བསྟན་སྲུང་རྣམས་ཀྱིས་བདུད་རིགས་ཚར་
བཅད་ཚེ། །བདུད་ཀྱི་དམག་དཔུང་ཕམ་པའི་སྒྲ་ཆེན་གྲོགས། ། ཞེས་པས་བསྟན་
པའི་འཆམ་ལུགས་དང་། མཁས་གྲུབ་སངས་རྒྱས་ཡེ་ཤེས་ཀྱི་གཟིགས་སྣང་ལ་སོགས་
པ་དུ་མ་ཡོད། དེའི་དང་བོ་རབ་བྱུང་བདུན་པའི་ཆུ་སྦྲུལ་ལོའི་གསར་ཚེས་ནས་རྗེ་བླ་མ་
ཙོང་ཁ་བ་ཆེན་པོ་དཔོན་སློབ་བཅུ་བདུན་དང་བཅས་པ་མཚམས་ལ་བཞུགས་ནས།
རྗེ་བླ་མས་བདུད་ཀྱི་དཔུང་ཚོགས་འཇོམས་པའི་ཐུགས་དམ་མཛད་པ་ན། བདུད་
འདུལ་ཆེན་པོའི་ཐུབ་པ་དངོས་སུ་གཟིགས་ཤིང་ཡེ་ཤེས་ཀྱི་མགོན་པོས་སྣ་དྲངས།
ཆོས་ཀྱི་རྒྱལ་བོས་བགེགས་ཀྱི་གཙོ་བོ་ཁྲིད་དེ། ཀེ་ཊ་བ་ལས་རྒྱབ་ནས་དེད་ཅིང༌།
གུར་མགོན་ཕྱག་བཞི་བ་དང༌། རྒྱལ་ཆེན་རྣམ་སྲས་སོགས་བྱོན་ཏེ་བགེགས་ཀྱི་གཙོ་
བོའི་མགོ་བཅད་ཚེ། རྗེ་བླ་མའི་ཏིང་ངེ་འཛིན་གྱིས་ཧོ་ཁུང་དུ་བཅུག་ནས་ཤ་ཁྲག་
བདུད་རྩིར་བྱིན་གྱིས་བརླབས་པ་དེས་ལྷ་ཚོགས་མཆོད་དེ་རྣམ་ཤེས་དག་ཞིང་དུ་འཕང་
བ་དང་མཉམ་དུ་ཕྱི་རོལ་གྱི་གཟའ་དང་། རྒྱལ་བོ་དང༌། ཀླུ་དང་། ཤ་ཟ་སྟེ་གནོད་
བྱེད་སྡེ་བཞི་རྣམས་ཕམ་པའི་སྒྲ་ཆེན་བསྒྲགས་པའི་རྣམ་ཐར་བཞིན་ཆོས་སྐྱོང་རྣམས་
ཀྱིས་བྲུབ་འཆམ་བྱས་པ་ཡིན་ནོ། ། མཁས་གྲུབ་སངས་རྒྱས་ཡེ་ཤེས་ཀྱི་གཟིགས་སྣང་
གཙོ་ཆེ་བ་གཙང་འཆམ་ཡིན་ཀྱང་། པཎ་ཆེན་སྐུ་ཕྲེང་རིམ་བྱོན་གྱིས་ཞལ་བཀོད་
མཛད་པ་སོགས་ཀྱིས་མི་འདྲ་བ་ཁ་ཤས་མཆིས་མོད། སྡེ་འདིར་གསར་ཚུགས་མཛད་
པ་བོ་ཁྲི་བ་བྲག་ནག་པའི་ཕྱག་རྒྱུན་མ་ཉམས་པར་གནས་པ་ཡིན་ལ། གཙོས་དགའ་
ལྡན་ཆོས་གླིང་དུའང་གདན་ས་ཆེན་པོ་འདིའི་ཕྱག་རྒྱུན་བཞིན་ཚུགས་པ་ཡིན་ནོ། །
དེ་དག་རང་རང་ལུགས་ཀྱི་འཆམ་སྟབས་དང་། གྲངས་དང༌། རྣམ་འགྱུར་སོགས་མི་
412



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
འདྲ་བ་མང་བོ་ཡོད་མོད། གཙོ་བོ་རང་རང་གི་བླ་མ་དམ་པ་གང་ལས་བྱུང་བའི་མཐོང་
བ་བརྒྱུད་པའི་ཕྱག་ལེན་གཙོ་བོར་བྱེད་པ་མ་གཏོགས། འདི་ཡིན་དང་འདི་མིན་གྱི་
འཆམ་སྣ་མང་བོ་བསྲེ་མི་རུང་ཞེས་གསེར་ཏོག་རིན་པོ་ཆས་གསུངས་པ་ནི་ཤིན་ཏུ་མད་
པར་སྣང་ངོ་། །
དེ་ནས་འཆམ་ལ་ཕེབས་པའི་རིམ་པ་ནི་ཐམས་ཅད་ཀྱི་དང་བོ་མོན་པ་ཨ་ཙརྱའི་
འཚམ་ནི། རྣལ་འབྱོར་བའི་ལུས་གནད་འཆོས་པའི་གེགས་སེལ་བོགས་འདོན་དུ་
བཤད་པ་དང༌། ས་གཞི་ཡོངས་སུ་བཟུང་བའི་དགོས་པ་ཡོད་པ་གསུངས། ཧྭ་ཤང་ནི་
རྒྱ་ནག་ཐང་གི་རྒྱལ་བོས་གནས་བརྟན་ཞུ་བའི་ཕོ་ཉ་ཡིན་པ་དང་། སྦྱིན་བདག་ཀྱང་
ཞུས་ནས་བཀྲ་ཤིས་པ་བྱུང་བའི་རྟེན་འབྲེལ་དུ་གསུངས། དུར་བདག་ཀེང་རུས་ཀྱི་
འཆམ་ནི། ས་གཞི་དུར་ཁྲོད་དུ་བྱིན་གྱིས་རློབས་པའི་ཆེད་ཡིན། དེ་ནས་ཆོས་སྐྱོང་སོ་
སོའི་འཆམ་ལ། མགོན་པོ་དང་ཀྵེ་ཏྲ་བ་ལར་བདུན་ནོར་མ་དང་། ཤར་གྱི་གཤིན་རྗེར་
དགུ་སྐོར་མ། ལྷོའི་གཤིན་རྗེར་ལི་འོག (ལྷུར་བུད།) ནུབ་ཀྱི་གཤིན་རྗེ་བཞི་
འདྲེས། བྱང་གི་གཤིན་རྗེ་བདུན་བརྒྱད་མ། བེག་ཙེ་དང་སྤྲིན་ཤུགས་མ་བཅས་ཡོད།
སྤྲིན་ཤུགས་མ་ནི་ཁྲི་ཆེན་སྐུ་ཕྲེང་བཞི་བ་ཆེན་པོའི་མཚན་ལམ་གཟིགས་པ་ལྟར་ཕྱིས་སུ་
ཚུགས་སོ། ། ཤཱ་གཡག་གི་འཆམ་ནི། སྤྱིར་གཤིན་རྗེ་ཕོ་བརྒྱད་ལས་དངོས་སུ་
གསུངས་པ་བདུན་དང༌། མོ་བཅུ་གཉིས་ལས་དངོས་སུ་བསྟན་པ་བཅུ་གཅིག་ཡོད་
ཀྱང༌། ཕོ་གཅིག་མོ་གཅིག་དངོས་སུ་མ་བསྟན་པར་སྦས་པ་མན་ངག་གིས་ཤེས་དགོས་
པར་མཚོན་ཕྱིར་ཡིན་ཞེས་ཡིག་ཆ་འགར་ཞལ་མཐུན་དུ་བཀོད་ཡོད། ཞྭ་ནག་གི་
འཆམ་ནི། ཕུར་བུའི་བྲུབ་འཆམ་ལས་འཕྲོས་པ་ཡིན་ལ། ཞྭ་ནག་དེ་ཡང་སྲིད་པ་སྤྱི་
ལུགས་ཀྱི་ཞྭ་ཞེས་མཚོན་དོན་དང་མཚོན་བྱེད་མང་བོ་སྦྱོར་དུ་ཡོད་ཚུལ་གསུངས་པ་
དང༌། ཕོད་ཀ་ནི་ལྷའི་སྐུ་མདོག་དང་མཚུངས་པ། ཕུ་དུང་མཆན་དར་ཡོད་པ་ནི་ལྷ་
413



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལུང་དཔལ་གྱི་རྡོ་རྗེས་མདའ་གཞུ་མི་མངོན་པར་སྦས་པའི་ཆེད་དུ་བཟོས་པ་ལས་དར་
བ་ཡིན་པར་གསུངས། རུས་པའི་རྒྱན་དྲུག་ནི་རྒྱུད་ལས་བཤད་པའི་མཚོན་དོན་ཤེས་
དགོས་པ་དང་། མེ་ལོང་ནི་ལྷ་རང་རང་གི་ས་བོན་གྱིས་མཚན་པ་དགོས་སོ། ། ལུས་
ཀྱི་ཉམས་དོད་ཚུལ་ལ་ཡིག་ཆ་རྣམས་སུ་མང་བོ་སྣང་ཡང་། རང་ལུགས་ཐུན་མོང་མིན་
པའི་ཕྱག་བཞེས་མཐོང་བ་བརྒྱུད་པའི་ཉམས་ཁྲིད་ལས་ཤེས་དགོས་པས་རེ་ཞིག་བཞག་
གོ ། དེ་ལྟར་འཆམ་པ་བ་རྣམས་ཀྱང་ཐུན་མོང་ལམ་སྦྱང་སྔོན་དུ་སོང་བའི་སྟེང་།
འཇིགས་དབང་ཐོབ་ནས་བསྙེན་པ་སོང་བ་དང་། ཆོས་སྐྱོང་གི་འཆམ་གང་དང་གང་
གི་རྗེས་ གནང་ ཐོབ་ པ་ དང་ བསྙེན་ པ་བཏང་ བ་ སོགས་ དགོས་ པར་ གསུངས་ ལ།
འཆམ་དངོས་གཞིར་ཕེབས་དུས་ཀྱང་སྔ་དྲོར་ཡི་དམ་རྡོ་རྗེ་འཇིགས་བྱེད་ཀྱི་བསྐྱེད་
ཆོག་གསུངས་ནས། འཆམ་ལ་ཕེབས་པའི་སྐབས་སུ་ཡང་རང་ལུས་རྡོ་རྗེ་འཇིགས་
བྱེད་ཀྱི་ང་རྒྱལ་ལ་གནས་ནས། ངག་ཏུ་རྩ་སྔགས་བརྗོད་པ། ཀུན་སློང་བྱང་ཆུབ་ཀྱི་
སེམས་ཀྱིས་བརྩིས་ཟིན་པའི་སྒོ་ནས་བདེ་སྟོང་དབྱེར་མེད་ཀྱི་རྣལ་འབྱོར་དང་མ་བྲལ་
བ་གལ་ཆེ་བར་གསུངས་སོ། །
དེ་ནས་འཆམ་དངོས་གཞི་ལ། ཨ་ཙ་ར་ནི། དང་བོ། ཆོམས་ཆོམས་བསྐོར་
བ་གསུམ་ཡིན། ཁོ་ཏི་ཀི ལན་གཉིས། གཡས་སུ་གཅིག་གཉིས། ཁོ་ཏི་ཀི་གཅིག་
གཉིས་གསུམ་བཞི། ཁོ་ཏི་ཀི ལན་གསུམ། གཡོན་དུ་གཅིག་གཉིས། ཁོ་ཏི་ཀི་
གཅིག་གཉིས་གསུམ་བཞི། ཁོ་ཏི་ཀི ལན་གསུམ། གཡས་སུ་འཁོར་ཕྱེད། གཅིག་
ཁོ་ཏི་ཀི གཉིས་ཁོ་ཏི་ཀི ཡང་གཡས་སུ་ལག་འཁོར། གཅིག་གཉིས་གསུམ་ཁོ་ཏི་ཀི
ཁོ་ཏི་ཀི ལན་གཉིས། ཡང་གཡོན་དུ་འཁོར་ཕྱེད། གཅིག་ཁོ་ཏི་ཀི གཉིས་ཁོ་ཏི་ཀི
ཡང་གཡོན་དུ་ལག་འཁོར། གཅིག་གཉིས་གསུམ་ཁོ་ཏི་ཀི ཁོ་ཏི་ཀི ལན་གཉིས།
དབུས་སུ་རྐེད་དཀྲིས་ལ། གཅིག་ཁོ་ཏི་ཀི གཉིས་ཁོ་ཏི་ཀི ཆོམས་ཆོམས་ཆོམས།
41 4



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
གཡོན་དུ་འཐེན་བྱེད་ལ། གཅིག་ གཉིས་ གསུམ་ཁོ་ཏི་ཀི ཁོ་ཏི་ཀི གཡས་སུ་
འཐེན་བྱེད་ལ། གཅིག་ གཉིས་ གསུམ་ཁོ་ ཏི་ཀི ཡང་གཡོན་དུ་ཚར་གཅིག
གཡས་སུ་འཁོར་ཆེན་ལ། གཅིག་ཁོ་ཏི་ཀི ཐལ་མོ་བརྡབ། གཉིས་ཁོ་ཏི་ཀི ཐལ་མོ་
བརྡབ། ཡང་ཐུར་གཅིག་ གཉིས་ གསུམ་ཁོ་ཏི་ཀི ཁོ་ཏི་ཀི ཚར་གཉིས། གཅིག
ཁོ་ཏི་ཀི་ཐལ་མོ་བརྡབ། གཉིས་ཁོ་ཏི་ཀི་ཐལ་མོ་བརྡབ། གཡས་སུ་འཁོར་ཆེན་ལ།
གཅིག་ གཉིས་ གསུམ་ཁོ་ཏི་ཀི ཁོ་ཏི་ཀི ཚར་གཉིས་ཡར་སྟོར་དགོས། ཡང་
གཡས་སུ་འཁོར་ཆེན་ལ། གཅིག་ཁོ་ཏི་ཀི་ ཐལ་མོ་བརྡབ། གཉིས་ཁོ་ཏི་ཀི་ཐལ་མོ་
བརྡབ། ཡང་གཅིག་ གཉིས་ གསུམ་ཁོ་ཏི་ཀི ཁོ་ཏི་ཀི ཚར་གསུམ། ཡར་ཐུར།
ཡང་གསར་བ་ཐུར། གཡས་སུ་རྐེད་དཀྲིས་ལ། གཅིག་ཁོ་ཏི་ཀི གཉིས་ཁོ་ཏི་ཀི
གཅིག་ གཉིས་ གསུམ་ཁོ་ཏི་ཀི ཁོ་ཏི་ཀི ཡར་འཐེན་དགོས། གཡོན་དུ་རྐེད་
དཀྲིས་ལ། གཅིག་ཁོ་ཏི་ཀི གཉིས་ཁོ་ཏི་ཀི གཅིག་ གཉིས་ གསུམ་ཁོ་ཏི་ཀི ཁོ་
ཏི་ཀི་ཐུར། དབུས་སུ་ཞལ་སྤྲོད། ཡང་གཡས་སུ་རྐེད་དཀྲིས་ལན་གཉིས། གཡས་སུ་
ལག་འཁོར། གཅིག་ གཉིས་ གསུམ་ཁོ་ཏི་ཀི ཁོ་ཏི་ཀི ལན་གཉིས། གཡོན་དུ་
རྐེད་དཀྲིས་ལན་གཉིས། གཡོན་དུ་ལག་འཁོར། གཅིག་ གཉིས་ གསུམ་ཁོ་ཏི་ཀི
ཁོ་ཏི་ཀི ལནགཉིས། གཅིག་ཁོ་ཏི་ཀི གཉིས་ཁོ་ཏི་ཀི་ཆོམས་ཆོམས་རང་ས། ཡང་
གཅིག་ གཉིས་ གཅིག་ གཉིས་ གསུམ་བཞི་ཁོ་ཏི་ཀི ཁོ་ཏི་ཀི ལན་གསུམ། །
རྗེས་སུ་གསར་བ་བོ་ཚར་གསུམ། སང་སང་། །
ཧྭ་ཤང་རིགས་ཀྱི་གར། དང་བོ་ཆོམས་ཆོམས་གསུམ། དགྲ་བགེགས་དཔུང་
ཆོམས་མ་ཚར་གསུམ། མཇུག་ཏུ་ཆོམས་ཆོམས་ཆོམས། གཅིག་ གཉིས་ གསུམ་
བཞི་ ལྔ་ དྲུག་ བདུན་ཆོམས་ཆོམས་ལ་འཁོར་ཆེན་ས་ལ་འདུག གཅིག་ གཉིས་
གསུམ་ལ་མགོ་འགུལ་ཚར་གསུམ། ལག་པ་ལ། གཅིག་ གཉིས་ གསུམ་ཚར་དྲུག
415



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
..... .
.
་. ་…
ཕྱིར་། ཡང་གཅིག་ གཉིས་ གསུམ་ཚར་དྲུག ལག་པ་གཡས་གཡོན་ལ་གསུམ་
གསུམ་ གསུམ་ཚར་དྲུག་ཉིད་ལན་གསུམ། མགོ་འགུལ་ཚར་གསུམ། དེ་ནས་ཡར་
བཞེངས། ཕྱི་ནང་གཉིས་ལ་གསུམ་གསུམ་དགུ། འཁོར་ཆེན་ལ་གསུམ། ལག་པ་
འཐེན། ཕྱག་ལ། གཅིག་གཉིས་ཚར་གསུམ། ཡང་གཅིག་ གཉིས་ གསུམ་ཕྱི་
ནང་གཉིས་ལ་ཚར་གསུམ་རེ། དེ་ནས་ཆོམས་ཆོམས། འཇུས་རེ། །
དུར་ཁྲོད་ནི། ཆོམས་ཆོམས་ཐུར་ གཅིག་ གཉིས་ གསུམ། གཅིག་གི་
གཅིག་གཉིས་གསུམ། གཉིས་གཅིག་གཉིས་གསུམ། གསུམ་གཅིག་གཉིས་གསུམ།
བཞི་གཅིག་གཉིས་གསུམ། ལྔ་ གཅིག་གཉིས་གསུམ། དྲུག་གཅིག་གཉིས་གསུམ་
བཞི་ལྔ་དྲུག་བདུན། སང་སང་། ཡང་སྔར་ལྟར། བདུན་འཁོར། ཡང་ཐུར་ལ་སྔར་
ལྟར། གཡས་གཡོན་སྤེལ་ནས་གསུམ་གསུམ་འགུག ཕྱི་ནང་གཉིས་ལ། བདུན་
འཁོར་ནང་དུ་འགུག ཡང་བདུན་འཁོར་ཕྱིར་འགུག ཡང་ཡར་ལ་ཕྱག་འཚལ་བའི་
ཚུལ། གཅིག་ གཉིས་ གསུམ། གཅིག་གི་གཅིག་གཉིས་གསུམ། གཉིས་གཅིག་
གཉིས་གསུམ། གསུམ་གསུམ། ཡར་གཅིག་གཉིས་གསུམ་ཚར་གསུམ། སེལ་ཐུར།
གཅིག་ གཉིས་ གསུམ། གཅིག་གི་གཅིག་གཉིས་གསུམ། གཉིས་གཅིག གཉིས་
གསུམ། གསུམ་གཅིག་གཉིས་གསུམ། བཞི་གཅིག་ གཉིས་ གསུམ་ བཞི་ ལྔ།
ལྔ་འཁོར། གཡས་གཡོན་དུ་འགུག་ཚུལ་སྔར་ལྟར། བར་བར་དུ་ལྔ་འཁོར་རེ། ཡང་
ཡར་ཕྱག་སྔར་ལྟར་ཚར་གསུམ། ཆོམས་ཆོམས། །
དེ་ནས་བདུན་ནོར་མ་ནི། ཆོམས་བརྡུང་གསུམ། དགྲ་བགེགས་དཔུང་
ཆོམས། ཆོམས། ཆོམས་འདུ་ཁང་ནང་ལ་འཕེན། ཡང་དགྲ་བགེགས་དཔུང་ཆོམས་
མ་ཚར་གཅིག མཇུག་ཏུ་ཞལ་སྤྲོད། ཡང་དཔུང་ཚོམས་མ་ཚར་གཅིག མཇུག་ཏུ་
ཆོམས། ཆོམས། ཤར། ཕེར་ ཕེར་བྲམ། གཅིག་གཉིས་གསུམ་བཞི་ལྔ་དྲུག་གི་
རྒྱུ་
，，
，
416



ས
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
བདུན་ནོར། ནུབ་དང་ ཤར་མཉམ་དུ་ཚར་བཞི། ཤར་དང་ནུབ་ལ་སྟོར་དགོས།
མཇུག་ཏུ་རྩེ་གསུམ་ཚར་བཞི། བྲམ་ཆས། གཅིག་ གཉིས་ གསུམ་ཆོས། །
དགུ་བསྐོར་ནི། ཆོམས་ཆོམས་དང་དགྲ་བགེགས་དཔུང་ཆོམས་མ་རྣམས་སྔར་
ལྟར། མཇུག་ཏུ་ཆོམས་ཐུར། དེ་ནས་ཕེར་བྲམ་གཅིག་གི་གཉིས་གསུམ། བཞི་ལྔ།
དྲུག་བདུན། བརྒྱད་དགུ། གཅིག་དགུ། གཉིས་དགུ། གསུམ་ཕེར་ཚར་གཉིས་
ཡར་དང་ཐུར་གཉིས་ལ་སྟོར་དགོས། ཕྱིར་འགྲོ་ཚུལ་བདུན་ནོར་མ་དང་འདྲ།
ལི་འོག་ནི། ཆོམས་ཆོམས་དང་དགྲ་བགེགས་དཔུང་ཆོམས་མ་རྣམས་སྔར་
ལྟར། མཇུག་ཏུ་ཆོམས་ཐུར། ཕེར་བྲམ་གཅིག་གི་གཉིས་གསུམ་བཞི་ ལྔ་ཆས་ཕེར་
ཚར་གསུམ་ཡར་དང་ཐུར་གཉིས་ལ་སྟོར་དགོས། ཕྱིར་འགྲོ་ཚུལ་སྔར་ལྟར་ཡིན།
བཞི་འདྲེས་ནི། འབུད་ཚུལ་གོང་མར་འདྲ། མཇུག་ཏུ་ཆོམས་ཐུར། ཕེར་
བྲམ་གཅིག་ཆས། ཕེར་བྲམ་གཉིས་ཆས། ཕེར་བྲམ་གསུམ་ཆས། ཕེར་བྲམ་བཞི་
ཆས་ཚར་བཞི། སྟོར་ཚུལ་སྣ་ཚོགས་རྡོ་རྗེ། ཕྱིར་འགྲོ་ཚུལ་སྔར་ལྟར། །
བདུན་བརྒྱད་མ་ནི། འཆམ་འབུད་ཚུལ་སྔར་ལྟར་ཡིན། ཕེར་བྲམ་གཅིག་གི་
གཉིས་གསུམ་བཞི་ལྔ་དྲུག་བདུན་བརྒྱད། བདུན་བརྒྱད། ཕྱིར་འགྲོ་ཚུལ་སྔར་ལྟར།
སྤྲིན་ཤུགས་མ་ནི། འཆམ་འབུད་ ཚུལ་ སྔར་ལྟར། ཕེར་བྲམ་ གཅིག་ གི་
གཉིས་གསུམ་ བཞི་ལྔ་ དྲུག་བདུན་བརྒྱད་ དགུ་ ཚར་ གཉིས། ཕྱིར་འགྲོ་ཚུལ་
སྔར་ལྟར།
ཤུ་གཡག་ནི། ཆོམས་ཆོམས་གསུམ་བྲེལ་མོ་ཡིན། ཆོམས་ཕེར་བྲམ་གཅིག་གི་
གཉིས་གསུམ་བཞི་ལྔ་ཆས། ཚར་གསུམ། རྩེ་གསུམ་ཚར་གཉིས།
ཞྭ་ནག་པའི་འཆམ་དཔོན་ནི། དགྲ་བགེགས་དཔུང་ཆོམས་མ་ཚར་གཉིས།
མཇུག་ཏུ་ཆོམས་ཆོམས། ནོར་བུའི་དགའ་འཁྱིལ་ལྟར། གར་འདུག མདུན་དུ་ཕེར་
417



.：. ：：་：
.
：
: ，，
，
་，
༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བྲམ་ལྔ། ཡང་གར་འདུག ཡང་གཡས་སུ་འཁོར་ཕྱེད་ལ་ཕེར་བྲམ་ལྔ། ཡང་གར་
འདུག་ཡོད། གཡོན་དུ་འཁོར་ཕྱེད་ལ་ཕེར་བྲམ་ལྔ། ཡང་གར་འདུག རྒྱབ་ཏུ་ཕེར་
བྲམ་ལྔ་གར་འདུག ཡང་མདུན་དུ་ཕེར་བྲམ་བཞི། ཡོབ་ལ། ཕེར། ཕེར། བྲམ་
ཕེར། བྲམ་ཆས་ཕེར། ཕེར། བྲམ་ཕེར། བྲམ་བཞི་ཆས། དེ་ནས་གོམ་ཆུང་ཚར་
གཅིག ལྔ་འོག་ཚར་གསུམ། མཇུག་ཏུ་ཕེར། བྲམ་ཕེར། བྲམ་བཞི་ཆས། ཡང་
གོམ་ཆུང་གཅིག གཡས་བསྣོན་ལ། ཕེར་བྲམ། གཅིག་ གཉིས་ གསུམ་ བཞི་
ལྔ་ དྲུག་ བདུན་ བརྒྱད་ དགུ། འཁོར་ཕྱེད། ཐུར་སྟོར་དགོས། ཡང་ཡར་གོམ
ཆུང་ཚར་གཅིག ཡང་གཡོན་བསྣོན་ལ་སྔ་མ་ལྟར་ཕེར་བྲམ། གཅིག་ གཉིས་
གསུམ་ བཞི་ ལྔ་ དྲུག་ བདུན་ བརྒྱད་ དགུ། འཁོར་ཆེན། དེ་ནས་ཕྱིར་ཡར་
སྟོར་དགོས། ཡང་གོམ་ཆུང་ཚར་གཅིག བཞི་འདྲེས་ནི། ཕེར་བྲམ་གཅིག་ཆས།
ཕེར་བྲམ་གཉིས་ཆས། ཕེར་བྲམ་གསུམ་ཆས། ཕེར་བྲམ་བཞི་ཆས། དེ་ནས་འཁོར་
ཆེན། སྟོར་ཚུལ་ཆོས་འབྱུང་ལྟར་སྟོར་དགོས། ཡང་གོམ་ཆུང་ཚར་གཅིག དེ་ནས་
སྤྲིན་ཤུགས་མ་ཕེར་བྲམ་གཅིག་གི་ གཉིས་ གསུམ་ བཞི་ ལྔ་ དྲུག་ བདུན་
བརྒྱད་ དགུ། ཚར་གཉིས། སྟོར་ཚུལ་འཆམ་གཞུང་ལྟར། ཡང་གོམ་ཆུང་ཚར་
གཅིག ལག་འདྲེན་ཏ་ལ་བྲེལ་མོ་གཉིས། དལ་མོ་གཉིས་ཏེ་ཚར་བཞི། ཞྭ་ནག་པ་
རྣམས་རྒན་རིམ་ལྟར་ཐུར་འབུད། གསར་བ་བོ་རྡོ་གཅལ་འོག་ཏུ་འབབ་པ་དང་།
འཆམ་དཔོན་དབུས་སུ་འགྲོ་བ་དང་དུས་མཉམ་པ་བྱེད་དགོས།
འཆམ་གཞུང་ནི། དང་བོ་ལག་འདྲེན་ཏ་ལ་ནི། ལྔ་དྲུག་བདུན་བརྒྱད་དགུ་
ཆས་ཕེར་བྲམ་གཅིག ཆས་ཕེར་བྲམ་གཉིས། ཆས་ཕེར་བྲམ་གསུམ། ཆས་ཡེར་
བྲམ་བཞི། གཅིག་ གི་ གཉིས་ གསུམ་བཞི་ལྔ་དྲུག་བདུན་བརྒྱད་དགུ་འཁོར་ཆེན།
ཚར་གཉིས།
418



»["
* ས་* "
，
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ཟུར་སྤུངས། ཕེར་བྲམ། གཅིག་ཆས། ཕེར་བྲམ། གཉིས་ཆས། ཕེར་བྲམ།
གསུམ་ཆོས། ཕེར་བྲམ། གཅིག་གི་གཉིས་གསུམ་བཞི་ལྔ་དྲུག་བདུན་བརྒྱད་དགུ།
འཁོར་ཆེན་ཚར་གཉིས་ཡིན། ཡང་གོམ་ཆུང་ཚར་གཅིག མདའ་འཐེན་གཞུ་འཐེན།
ལྔ་འོག་ནི། ཕེར་བྲམ། གཅིག་གཉིས་གསུམ་བཞི་ལྔ་ཆས། ཚར་གསུམ།
མཇུག་ཏུ་ཕེར་བྲམ ཕེར། དེ་ནས་ཡང་གོམ་ཆུང་ཚར་གཅིག །
དགུ་བསྐོར་ནི། ཕེར་བྲམ་གཅིག་གི་གཉིས་གསུམ་བཞི་ལྔ་དྲུག་བདུན་བརྒྱད་
དགུ་ གཅིག་དགུ་ གཉིས་དགུ་ གསུམ་ཕེར། བྲམ་གཅིག་གི་ གཉིས་གསུམ་
བཞི་ལྔ་ དྲུག་བདུན་ བརྒྱད་དགུ་ གཅིག་དགུ་ གཉིས་དགུ་ གསུམ་ཕཊ་དུ་
ཅི
བོད་དུ།
ལྔ་མཚོན་ཆ་ནི། གཅིག་གི་ གཉིས་ གསུམ་བཞི་ལྔ། ཆས་གཅིག་ གི་
གཉིས་གསུམ་ བཞི་ལྔ། ཆས་ གཅིག་ གི་ གཉིས་ གསུམ་ བཞི་ ལྔ་ ཆས་ ཕེར་
བྲམ་ ཕེར།
དེ་ནས་ཕྱོགས་བཞིའི་བདུན་ནོར་མ་ནི། བྲམ་ ཕེར་བྲམ། གཅིག་གཉིས་
གསུམ་བཞི་ ལྔ་དྲུག་གི་བདུན་ནོར། ཚར་བཞིའི་དང་བོ་གཡོན། གཉིས་པ་གཡས།
གསུམ་པ་མདུན། བཞི་བ་རྒྱབ། །
བདུན་རྐང་ཆག་ནི། གཅིག་གཉིས་ གསུམ་བཞི་ ལྔ་དྲུག་ བདུན་འདུལ་
གཅིག་གི་ གཉིས་གསུམ་ བཞི་ལྔ་ དྲུག་བདུན་ཆག་གི་ གཅིག་གཉིས་ གསུམ་
བཞི་ལྔ། དྲུག་བདུན་ཆས འཁོར་ཆེན་འཐེན། ཡང་གོམ་ཆུང་བླངས།
ལི་འོག་ནི། ཕེར་བྲམ། གཅིག་གཉིས་ གསུམ་བཞི་ ལྔ་ཆས་ཕེར། ཚར་
གསུམ། ཡང་གོམ་ཆུང་བླངས།
བཞི་འདྲེས་ནི། ཕེར་བྲམ་གཅིག་ཆས། ཕེར་བྲམ་གཉིས་ཆས། ཕེར་བྲམ་
ཆུ
ང་།
sས།
419



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གསུམ་ཆས། ཕེར་བྲམ་བཞི་འཁོར་ཆེན། ཚར་གཉིས། ཡང་གོམ་ཆུང་བླངས།
སྤྲིན་ཤུགས་མ་ནི། ཕེར་བྲམ་གཅིག་གི་ གཉིས་ གསུམ་ བཞི་ལྔ་ དྲུག་
བདུན་ བརྒྱད་དགུ་ཕེར་བྲམ། ཚར་གཉིས། དགུ་ཆས། གཡས་ལ་འཐེན། ཐེར་
བྲམ་གཅིག་ཆས། ཕེར་བྲམ་གཉིས་ཆས། ཕེར་བྲམ་གསུམ་ཆས་ཕེར་འཐེན། ཡང་
གོམ་ཆུང་བླངས།
བདུན་བརྒྱད་མ་ནི། ཕེར་བྲམ་གཅིག་གི་ གཉིས་གསུམ་ བཞི་ལྔ་ དྲུག་
བདུན་བརྒྱད། བདུན་བརྒྱད། །
རྩེ་གསུམ་ནི། ཕེར་བྲམ་གཅིག་གི་གཉིས་གསུམ། བཞི་གཅིག་གི་ གཉིས་
གསུམ། བཞི་ཕེར་ བྲམ་ མཾ། གཅིག་གི་གཉིས་གསུམ་ནས་སྔར་ལྟརདལ་མོ་
གཉིས། བྲེལ་མོ་གཉིས། །
ཙ་མུཎྜི་ནི། ཆོམས་བརྡུང་གསུམ། དགྲ་བགེགས་དཔུང་ཚོམས་མ་ཚར་གཅིག
ཕྱིར་ནུར་ནས་འགྲོ། ཞལ་ཐུར་འཁོར་མི་ཆོག མཇུག་ཏུ་གར་འདུག འབོག་ངོམ།
རིམ་གྱིས་གར་འདུག མདུན་དུ་ཕེར་བྲམ་དགུ། བདུན་བར་དུ་དྲང་མོ་མི་བྱེད།
ཡང་འབོག་ངོམ། གཡས་སུ་འཁོར་ཕྱེད་ལ་བཞི་བདུན། གཡོན་དུ་འཁོར་ཕྱེད་ལ་
བཞི་བདུན། དེ་ནས་ཡོབ། ཕེར་ནུབ༠) བྲམ་གར་ ཕེར་ཤར༠) བྲམ་གར།
ཕེར་ཐུར། བྲམ་བཞི་ཆོས། གོམ་ཆུང་། ཡང་གོམ་ཆུང༌། དེ་ནི་ཆོས་འགྱུར། ཕེར་
བྲམ་ གཅིག་ གཉིས་ གསུམ་ བཞི་ ལྔ་ དྲུག་བདུན་ བརྒྱད་དགུ་འཁོར་ཆེན།
ཚར་གཉིས། ཡང་གོམ་ཆུང་ཚར་གཅིག་
ཆོས་རྒྱལ་ནི། ཆོམས་བརྡུང་གསུམ། དགྲ་བགེགས་དཔུང་ཆོམས་མ་ཚར་
གཅིག ཕྱིར་ནུར་ནས་འགྲོ། ཞལ་ཐུར་འཁོར་ན་མི་ཆོག མཇུག་ཏུ་གར་འདུག
འབོག་ངོམ། རིམ་གྱིས་ གར་འདུག་མདུན་ དུ་ ཕེར་བྲམ་བཅོ་ལྔ། འབོག་ངོམ།
420



མ་ལག་
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
གཡས་སུ་འཁོར་ཕྱེད་ལ་བཞི་དགུ། གཡོན་དུ་འཁོར་ཕྱེད་ལ་བཞི་དགུ། མདུན་དུ་ལྔ།
འབོག་ངོམ། གཡས་སུ་རྭ་དར་བདུན། གཡོན་དུ་རྭ་དར་བདུན། ཡང་མདུན་དུ་
བཞི། ཡོབ་ནི། ཕེར་ནུབ༠) བྲམ་ ཕེར་ཤར༠) བྲམ་ཕེར་ཤར༠) བྲམ་ཕེར་
ཨགྷོ་འབུལ། དེ་ནས་གོམ་ཆུང་གཅིག རྡོ་གཅལ་འོག་ཏུ་ཡབ་ཡུམ་གཉིས་ཀས་གོམ་
ཆུང་གཅིག དེ་ནས་ཕོ་བདུད་ཐོགས་པ་ལ་གོམ་ཆུང་གཅིག མོ་བདུད་ཐོགས་པ་ལ་
གོམ་ཆུང་གཅིག དེ་ནས་དགུ་བསྐོར་ཚར་གཉིས། ཡང་གོམ་ཆུང་། དེ་ནས་ལག་
འདྲེན་ཏ་ལ། དང་བོ་བྲེལ་མོ་གཉིས། དལ་མོ་གཉིས། དེ་ནས་གོམ་ཆུང་བླངས་ནས་
དགུ་ཕྱིར་རྫོགས་ཚར་གཉིས། ཆོམས་བརྡུང་གསུམ། ཅོལ་ལེན་ཆས། ཕེར་བྲམ་
གཅིག་གི་ གཉིས་གསུམ་ བཞི་ལྔ་ དྲུག་བདུན་ བརྒྱད་དགུ་ དགུ་ཕེར།
ཧཱུྃ་མོ་བླ་མ་ཡི་ དམ་ དཀོན་མཆོག་ གསུམ། །འུ་རྒྱུད་སྡེ་བཞི་ཡི་ལྷ་ཚོགས་
དང༌། །འུ་ཁྱད་པར་བཅོམ་ལྡན་གཤིན་རྗེའི་གཤེད། །འུ་གསེར་སྐྱེམས་མཆོད་པ་
འདི་བཞེས་ལ། །འུ་བདག་གི་གཟུ་དང་དབང་མཛོད་ཅིག །འུ་དམ་ཉམས་འདི་ཡི་
སྐྱབས་མ་མཛད། ། ཕེར་བྲམ་གཅིག་གི་ གཉིས་གསུམ་ བཞི་ལྔ་ དྲུག་བདུན་
བརྒྱད་དགུ་ དགུ་ཕེར། ཧཱུྃ། མོ་གཤིན་རྗེའི་གཤེད་ཀྱི་བཀའ་སྡོད་མཆོག །འུ་ཆོས་
ཀྱི་རྒྱལ་བོ་འཁོར་དང་བཅས། །འུ་གཞན་ཡང་དམ་ཅན་རྒྱ་མཚོའི་ཚོགས། །འུ་
གསེར་སྐྱེམས་མཆོད་པ་འདི་བཞེས་ལ། །འུ་བདག་གི་གཟུ་དང་དབང་མཛོད་ཅིག །
འུ་དམ་ཉམས་འདི་ཡི་སྐྱབས་མ་མཛད། ། སྔར་ལྟར་བརྡུང་དགོས། ཧཱུྃ། མོ་དབྱུག་
གུ་དྲུག་ཅུ་རྩ་བཞི་སོགས། །འུ་ལོ་ཟླ་ཞག་དུས་ལྷ་རྣམས་དང༌། །འུ་ཁྱད་པར་ཡུལ་
ཕྱོགས་འདིར་གནས་པའི། །འུ་ཡུལ་ལྷ་གཞི་བདག་འཁོར་བཅས་རྣམས། །འུ་གསེར་
སྐྱེམས་མཆོད་པ་འདི་བཞེས་ལ། །འུ་བདག་གི་གཟུ་དང་དབང་མཛོད་ཅིག །འུ་དམ་
ཉམས་འདི་ཡི་སྐྱབས་མ་མཛད། ། སྔར་ལྟར་བརྡུང་དགོས། ཧཱུྃ། མོ་གཟུ་དང་
་
421



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དབང་ལས་མཐོ་བ་མེད། །འུ་རྣམ་པར་དག་པའི་ཐུགས་ཀྱིས་གཟིགས། །འུ་གསེར་
སྐྱེམས་མཆོད་པ་རྒྱ་རེ་ཆེ། །འུ་འབྲུ་སྨན་སྣ་ཚོགས་རིན་ཆེ་བས། །འུ་དེ་རིང་བདག་
གི་གྲོགས་མཛོད་ཅིག ། ཕེར་བྲམ་གཅིག་ནས་དགུ་དགུ་བར་བརྡུང༌། ཆོམས་
ཆོམས་ཞེས་དྲག་བརྡུང་གསུམ། ། ཅོལ་ལེན་ཆས། ཕེར་བྲམ་གཅིག་གི་ གཉིས་
གསུམ་ བཞི་ལྔ་ དྲུག་བདུན་བརྒྱད། བདུན་བརྒྱད། ཕེར། །
ཧཱུྃ། མོ་འཆི་ལས་བདག་ག་ནག་ག་འ་པོ་ལྷོ་ཡི་ཕྱོགས་ཁ་ཀྱི་ཡ། །ཧོ་མོ་རིམ་ནེ་
པ་བ་ཝ་བདུན་གྱི་ས་འ་འོག་གི་ནས་ཡ། །ཧོ་མོ་སྲོག་ལ་ཡང་རྔམས་པའི་གཤིན་འུ་རྗེ་
འི་ནི་ཡ། །ཧོ་མོ་ནག་པོ་ཡི་མ་ཧ་ཧེའི་གདན་འི་སྟེང་དུ་ཡ། ། ཕེར་བྲམ་གཅིག་
གཉིས་གསུམ་ བཞི་ལྔ་ དྲུག་བདུན་བརྒྱད་ བདུན་བརྒྱད་ཕེར། འགོ་ལན། ཧོ་མོ་ཡ་
ལས་བྱུང་བའི་དབྱུག་གུ་པ་བ་ནི་ཡ། །ཧོ་མོ་ཐོད་པའི་ཡི་མཚན་པ་མ་ཡང་ལས་འེ་བྱུང་
འུ་བ་ཡ། །ཧོ་མོ་གཏིང་ནས་སུ་ཁྲོས་པ་མ་ཧ་ཧེའི་གདོང་ཡ། །ཧོ་མོ་ཟ་བྱེད་རེ་ཞལ་
གདངས་ཡང་མཆེ་འེ་བ་འུ་ག ཅིགས་གིས། ། སྔར་ལྟར་བརྡུང་དགོས། ཧོ་མོ་ཁྲོས་པ་
ཡི་སྤྱན་རྩ་དམར་ར་བོ་འཁྲུགས་ཡ། །ཧོ་མོ་སྐྲ་སེར་རེ་སྨྲ་ར་ཡང་གྱེན་འེ་དུ་འུ་བརྗེས་
ཡ། །ཧོ་མོ་ལག་ག་གཡོན་ནེ་ཞགས་པས་དགྲ་བ་བགེགས་འཆིང་ཡ། །ཧོ་མོ་གཡས་སུ་
པ་ཡི་དབྱུག་པས་ཡང་རྡུལ་འུ་དུ་འུ་རློགས་ཀ ཕེར་བྲམ་གཅིག་གི་གཉིས་གསུམ་
བཞི་ལྔ་ དྲུག་བདུན་བརྒྱད། ལེན་ཆས་ ཕེར་བྲམ་གཅིག་གི་ནས་དགུ་དགུ་ཕེར།
ཧོ་མོ་ཆོས་ཀྱི་རྒྱལ་བོ་གཤིན་རྗེའི་ཚོགས། །འ་མ་མོ་ཆེན་མོ་ཙ་མུཎྜི། །རྩེ་གསུམ་ཐོད་
ཁྲག་འཛིན་མཛད་པ། །བྲན་དང་བཅས་པའི་དུས་ལ་བབས་བབས། ། གཅིག་
གཉིས་གསུམ་བཞི་ལྔ་དྲུག་བདུན་བརྒྱད་དགུ་དགུ། ཧོ་མོ་ཤ་ཆེན་ཁྲག་ཞག་ཆེན་པོ་
ཡི། །འ་གཏོར་མ་རྒྱ་མཚོ་མཆོད་པར་བཞེས། །རྒྱལ་བས་བསྒོས་པའི་དམ་ཚིག་
དང༌། །སྙིང་རྗེས་དགྲ་བགེགས་མྱུར་དུ་སྒྲོལ་སྒྲོལ། ། གཅིག་ནས་དགུ་བར་བརྡུང་
422



，
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
དགོས། ཧོ་མོ་སྡང་བའི་དགྲ་དང་གནོད་པའི་བགེགས། །འ་བདུད་དང་བར་དུ་
གཅོད་པ་རྣམས། །ཟུངས་ཤིག་ཆིངས་ཤིག་རྣམ་པར་སྡོམས། །ཁུག་ཅིག་དྲངས་
ཤིག་དབང་དུ་བསྡུས་བསྡུས། ། སྔར་ལྟར་བརྡུང་དགོས། ཧོ་མོ་སོད་ཅིག་སྐྱོད་ཅིག་
རེངས་པར་གྱིས། །འ་ཕྱེས་ཤིག་གནོན་ཅིག་རྨུགས་པར་གྱིས། །ཐུལ་ཅིག་ཆོམས་
ཤིག་རྣམ་པར་བཤིག །རྡུལ་ཕྲན་ཙམ་ཡང་མེད་པར་མཛོད། ། དྲག་བརྡུང་གསུམ།
ཕེར་བྲམ་གཅིག་ཆས། ཕེར་བྲམ་གཉིས་ཆས། ཕེར། ཧོ་མོ་དགེ་ལས་སྡིག་གི་ཤན་ནི་
འུ་འབྱེད་འི་དམ་འ་ཉམས་ཡ། ཧེ་ཡ་སྲོག་འོ་གི་འི་བདུད་ཡ། །ཧོ་མོ་ཆོས་ཀྱི་ཡི་རྒྱལ་
བོ་ཡབ་འ་ཡུམ་ཡ། ཧེ་ཡ་ལས་འེ་མཛོད་དོ་ཅིག་གི ། ཕེར་བྲམ་གཅིག་ཆས། ཕེར་
བྲམ་གཉིས་ཆས། ཕེར། ཧོ་མོ་དམ་མ་ཅན་བཀའ་ཉན་ཡ་འ་བ་ཡ། ཧེ་ཡ་ཏི་འི་ལ་འུ་
སོགས་ཡ། །ཧོ་མོ་སྲོག་གཅོད་ཡི་གཤིན་རྗེའི་ཚོགས་འོ་ཀྱི་ཡ། ཧེ་ཡ་ལས་འེ་མཛོད་དོ་
ཅིག་གི ། སྔར་ལྟར་བརྡུང་དགོས། ཧོ་མོ་དམ་མ་ཅན་བཀའ་ཉན་ཕོ་འོ་ཉ་ཡ། ཧེ་
ཡ་མོ་འོ་ལ་འུ་སོགས་ཡ། །ཧོ་མོ་ནད་བདག་ཡི་མ་མོའི་ཚོགས་འོ་ཀྱི་ཡ། ཧེ་ཡ་ལས་འེ་
མཛོད་དོ་ཅིག་གི ། སྔར་ལྟར་བརྡུང་དགོས། ཧོ་མོ་དམ་མ་ཅན་བཀའ་ཉན་རྔམས་
འ་ཤིང་ཡ། ཧེ་ཡ་འཇིགས་འི་པའི་འུ་གཟུགས་ཡ། ། ཧོ་མོ་ཕྱོགས་སྐྱོང་ཡི་འཁོར་
ཚོགས་རྒྱུ་འ་མཚོའི་ཡ། ཧེ་ཡ་ལས་འེ་མཛོད་དོ་ཅིག་གི ། ཕེར་བྲམ་གཅིག་ཆས།
ཕེར་བྲམ་གཉིས་ཆས། ཕེར། ཆོམས་ཆོམས་དྲག་བརྡུང་གཅིག ཅོལ་ལེན་ཆས་ཕེར་
བྲམ་གཅིག་གི་ནས་དགུ་དགུ་ཕེར། །
ཨོཾ་སྭ་བྷཱ་ཝས་སྦྱངས། སྟོང་བའི་ངང་ལས། དགྲ་བགེགས་རྣམས་ཀྱི་ལས་ངན་
དང་སྡིག་པའི་སེམས་ལས་གྲུབ་པའི་སེམས་ཁུང་འདི་ཉིད། ཧཱུྃ་ནག་པོ་ཞི་བ་ལས་བྱུང་
བའི་འབྲུབ་ཁུང་ཁ་དོག་ནག་ཅིང་གཏིང་ཡངས་པ་གཤིན་རྗེའི་སེམས་ཁུང་། མ་མོའི་
དུར་ས། མ་རིག་གི་མུན་པ་འཐིབས་པ། ནད་ཀྱི་བུ་ཡུག་འཚུབ་པ། འཇིགས་པའི་
423



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྒྲ་སྒྲོགས་པ། མཚོན་ཆའི་ཆར་འབེབས་པའི་ནང་། བསྐལ་བ་འཇིགས་པའི་དུས་ཀྱི་
མེ་ལྟར་འབར་བ། དྲག་པོའི་འུར་སྒྲ་དང་ཚེག་སྒྲ་འབྲུག་སྟོང་ལྡིར་བ་ལྟ་བུའི་སྒྲ་རྒྱུན་
མར་སྒྲོགས་པར་གྱུར། འགོ་ལེན། དེའི་ནང་དུ་ཎི་དང་ཁྲི་ལས་དམ་ཚིག་ཉམས་པའི་
དགྲ་བོ་ལུས་རྨ་དང་ཕོལ་མིག་གིས་གང་བ། མིག་ནས་མཆི་མ་བྱུང་བ། ཁ་ནས་ཁྲག་
འཛག་པ། སིད་ཀྱི་སྒྲ་འབྱིན་པ། དྲི་ཆེན་དང་དྲི་ཆུ་དབང་མེད་དུ་ལྷུག་པར་འཆོར་བ།
མཚན་མ་འཕྱང་བ་ཡན་ལག་བསྡོས་ཀྱིས་བསྡམས་པར་གྱུར། འགོ་ལེན། རང་གི་སྙིང་
ཀ་ནས་ཁྲོ་བོ་ལྕགས་ཀྱུ་དང་ཞགས་པ་ཐོག་པ་དཔག་ཏུ་མེད་པ་སྤྲོས། དགྲ་བགེགས་
རྣམས་ཀྱི་མགྲིན་པ་ནས་ཞགས་པས་བཅིངས། སྙིང་ཀ་ནས་ལྕགས་ཀྱུས་བཀུག་ནས་
རླུང་གི་རྔ་མོང་གི་སྟེང་དུ་བཞག རྒྱབ་ནས་ཁྲོ་བོ་ཐོ་བ་དང་མཚོན་ཆ་སྣ་ཚོགས་པ་
ཐོགས་པ་རྣམས་ཀྱིས་དེད་ནས་ལིངྒ་ལ་བཅུག་པར་གྱུར། དྲག་བརྡུང་གཅིག ན་མོ་
རྗེ་བཙུན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ཀྱི་བཀའ་
བདེན་པ་དང་། སངས་རྒྱས་ཀྱི་བཀའ་བདེན་པ་དང༌། ཆོས་ཀྱི་བཀའ་བདེན་པ་དང༌།
དགེ་འདུན་གྱི་བཀའ་བདེན་པ་དང༌། ཁམས་གསུམ་ཟ་བར་ནུས་པའི་རང་བཞིན་གྱི་
དཔལ་རྡོ་རྗེ་འཇིགས་བྱེད་ཆེན་པོའི་ལྷ་ཚོགས་རྣམས་ཀྱི་བཀའ་བདེན་པ་དང་། སྐྱེ་
འགྲོའི་སྲོག་ལ་དབང་བྱེད་འཆི་བདག་གཤིན་རྗེ་རྒྱལ་བོ་འཁོར་དང་བཅས་པ་རྣམས་ཀྱི་
བཀའ་བདེན་པ་དང་། ཆོས་ཉིད་རྣམ་པར་དག་ཅིང་ཀུན་རྫོབ་རྒྱུ་འབྲས་བསླུ་བ་མེད་
པའི་བདེན་པའི་སྟོབས་ཀྱིས། སངས་རྒྱས་ཀྱི་བསྟན་དགྲ། དཀོན་མཆོག་གི་སྤྱི་དགྲ།
བླ་མ་རྣམས་ཀྱི་སྐུ་དགྲ། དགེ་འདུན་ཡོངས་ཀྱི་དགྲ་བོ། སྔགས་འཆང་རྣལ་འབྱོར་བ་
བདག་ཅག་དཔོན་སློབ་མི་ནོར་དགོན་གནས་དང་བཅས་པ་རྣམས་ལ་གནོད་ཅིང་འཚེ་
བར་བྱེད་པའི་རྣལ་འབྱོར་བའི་སྒོས་དགྲ། ལས་ངན་གྱི་ཕོད་བཙུགས་པ། དོར་སྡོས་
པ། ངན་འགྲན་བྱེད་པ། བསམ་པ་ངན་པ། སྦྱོར་བ་རྩུབ་པ། སྔ་དགྲ་བྱས་པ། ཕྱི་
424



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
,
དགྲ་བྱེད་པ། ད་དགྲ་ཤོམ་པ་ལ་སོགས་པའི་དམ་ཉམས་པའི་དགྲ་བོ་འདིའི་རྣམ་པར་
ཤེས་པ། ས་འོག ས་སྟེང་། ས་བླ། མཐོ་སྲིད་པའི་རྩེ་མོ་ནས་དམའ་དམྱལ་ཁམས་
བཅོ་བརྒྱད་ཀྱི་གཏིང་། ཕྱོགས་བཞི་མཚམས་བརྒྱད་གང་ན་གནས་ཀྱང་ལིངྒ་འདི་
ཉིད་ལ་མཆིས་པར་གྱུར། དྲག་བརྡུང་། གཏིང་ཕྱོགས་བཞི་སོགས། དྲག་བརྡུང་།
གཏིང་ཕྱོགས་བཞི་སོགས། དྲག་བརྡུང་། ཛཧཱུྃ་ཁཾ་མོ་ཧོ དང་བོ་གཉིས་པ་དྲག་
བརྡུང་གསུམ་གསུམ་དགོས། མཇུག་ཏུ། ཛཧཱུྃ་བཾ་ཧོ༔དགོས། གསུམ་པའི་མཇུག་
ཏུ། ཨོ་བཛྲ་མུངྒ་རཱ་ཛ། ཨོ་བཛྲ་དཎྜ་ཧཱུཾ། ཨོཾ་བཛྲ་པདྨ་བཻ། ཨོ་བཛྲ་ཁངྒ་ཧོ།
སྔགས་བཞི་ལ་བརྡུང་མི་དགོས། ལེན་ཆས་ཕེར་བྲམ་གཅིག་གི་ནས་དགུ་དགུ་ཕེར།
ཧེ་ཡ་ཧཱུྃ་ཛ༔གཟའ་བཞིའི་ཕྱོགས་འོ་བཅུར་ཡ། ཧེ་ཡ་སྤྲོས་འེ་ནས་འི་ནི་ཡ། །ཧོ་མོ་
ཊཀྐི་རཱ་འ་ཛས་ཡ། ཧེ་ཡ་མྱུར་འུ་དུ་འུ་ཁུག་ཡ། ། ཕེར་བྲམ་གཅིག་ཆོས། ཕེར་བྲམ་
གཉིས་ཆས་ཕེར། ཆོམས་ཆོམས་ཞེས་པས་དྲག་བརྡུང་ཆོམས། ཅོལ་ལེན་ཆས།
ཕེར་བྲམ་གཅིག་གི་ གཉིས་གསུམ་ བཞི་ལྔ་ དྲུག་བདུན་ བརྒྱད་དགུ་ དགུ་ཕེར།
རྡོ་རྗེ་ལྕགས་ཀྱུའི་ཚོགས་སྤྲོས་ནས། །ཁུག་ཅིག་བཛྲ་ཨཾ་ཀུ་ཤ ། སྔར་ལྟར་བརྡུང་
དགོས། རལ་གྲིའི་བར་དུ་བརྡུང་འདྲ། རྡོ་རྗེ་ཞགས་པའི་ཚོགས་སྤྲོས་ནས། །དྲོངས་
ཤིག་བཛྲ་པཱ་ཤ་ཧཱུྃ། །རྡོ་རྗེ་ལྕགས་སྒྲོགས་ཚོགས་སྤྲོས་ནས། །སྡོམས་ཤིག་བཛྲ་སྤོ་ཊ་
བོ། །རྡོ་རྗེ་དྲིལ་བུའི་ཚོགས་སྤྲོས་ནས། །ཕོབས་ཤིག་བཛྲ་གྷཎྜ་ཧོ། །རྡོ་རྗེ་ཐོ་བའི་
ཚོགས་སྤྲོས་ནས། །རྡུངས་ཤིག་བཛྲ་མུངྒ་ར། །རྡོ་རྗེ་དགྲ་སྟའི་ཚོགས་སྤྲོས་ནས། །
ཁོས་ཤིག་བཛྲ་བཱ་ར་ཤུ། །རྡོ་རྗེ་རྩེ་གསུམ་ཚོགས་སྤྲོས་ནས། །གཟིར་ཞིག་བཛྲ་ཏྲི་ཤུ་
ལ། །རྡོ་རྗེ་ཕུར་བུའི་ཚོགས་སྤྲོས་ནས། །ཐོབས་ཤིག་བཛྲ་ཀི་ལ་ཡ། །རྡོ་རྗེ་རལ་གྲིའི་
ཚོགས་སྤྲོས་ནས། །གཏུབས་ཤིག་བཛྲ་ཁངྒ་ཧོ། ། བར་གྱི་བརྡུང་བ་སྔར་ལྟར་
ཡིན། གཟི་དང་དཔང་དུ་དཀོན་མཆོག་བཞུགས། །ཞལ་ལྕེ་ ལྷ་འདྲེ་ཡོངས་ཀྱིས་
N།
425



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཆོད། །བདག་གི་དགྲ་བོ་བདེན་བྲལ་འདིས། །བླ་མ་སྨད་ཅིང་སེམས་ཅན་འཚེ། །
བསྟན་པ་བཤིག་ ཅིང་ དབུ་འཕང་སྨད། ། དབེན་ གནས་བཤིག་ ཅིང་ཆོས་འཁོར་
བཅོམ། །རྟེན་མཆོག་དྲུང་ནས་དཀོར་རྣམས་བརྐུས། །དགེ་འདུན་རྣམས་ལ་གཤེ་
བསྐུར་བཏབ། །ཁྱད་པར་དགོན་གནས་འདི་ལ་བསྔོས། །དམ་ཉམས་འདི་ལས་ཉེས་
ཆེན་མེད། །ལོ་དང་ཟླ་བར་མ་འགྱངས་ཤིག །ཞག་དང་ཟ་མར་མ་བཞག་པར། །ད་
ལྟ་ཁུག་ལ་མྱུར་དུ་སྒྲོལ། ། ཕེར་བྲམ་གཅིག་གི་ གཉིས་གསུམ་ བཞི་ལྔ་ དྲུག་
བདུན་ བརྒྱད་དགུ་ དགུ་ཕེར། དྲག་བརྡུང་གཅིག་གི་ནས་དགུ་ཕེར་བར་དུ་བརྡུང་
དགོས། གཤིན་རྗེ་དང་། མ་མོ་དང༌། བདུད་ཕྲན་རྣམས་ཀྱིས་དུག་མཚོན་གྱི་ཆར་
བབས་པར་གྱུར། ཆོམས་གཅིག ཅོལ་ ལེན་ ཆས་ ཕེར་བྲམ་གཅིག་གི་ནས་དགུ་
དགུ་ཕེར་བར་དུ་བརྡུང་དགོས། ཡུངས་ཀར་རྒྱལ་བོ་ཁྲོ་བོའི་ཐུན། །སྐེ་ཚེ་དུག་ཁྲག་
ལྕགས་རྡོའི་ཕྱེ། །དྲག་པོའི་སྔགས་ཀྱིས་ངར་བཏབ་པའི། །གནམ་ལྕགས་སེར་ཆེན་
ལྟ་བུའི་ཟོར། །དགྲ་བོའི་ལུས་ལ་བཏབ་པ་ཡིས། །དགྲ་བགེགས་རྡུལ་ཕྲན་བཞིན་དུ་
ཆོམས། ། ཕེར་བྲམ་གཅིག་གི་ནས་དགུ་དགུ་ཕེར། ཆོམས་གཅིག ཅོལ་ ལེན་
ཆས་ནས་དགུ་ཕེར་བར་བརྡུང་དགོས། ཁྲག་སྣ་འབུམ་དང་དུག་སྣ་སྟོང་། །ཐང་ཁྲོམ་
དུག་གི་ཁུ་བ་ལ། །དྲག་པོའི་སྔགས་ཀྱིས་ངར་བཏབ་པའི། །བརླན་ཞིང་གཤེར་བའི་
ཐུན་ཟོར་འདི། །དགྲ་བོའི་ལུས་ལ་བཏབ་པ་ཡིས། །དྲན་པ་ཉམས་ཤིང་སྨྱོས་པར་
གྱུར། ། སྔར་ལྟར་བརྡུང་དགོས། ཡུངས་ཀར་རྒྱལ་བོ་ཁྲོ་བོའི་ཐུན། །དུག་སྣ་སྣ་
ཚོགས་ཁྲོ་མོའི་ཐུན། །སྐམ་ཐུན་རློན་ཐུན་ཐུན་བྲབ་པས། །ཁྲོ་བོ་ཁྲོ་མོས་ལས་མཛོད་
ཅིག ། སྔར་ལྟར་བརྡུང་དགོས། དཀོན་མཆོག་གསུམ་ལ་གནོད་པ། བླ་མ་ལ་
དམོད་པ། བསྟན་པ་ལ་སྡང་བ། སེམས་ཅན་ལ་འཚེ་བ། སྒྲུབ་པ་བོ་ལ་བསམ་སྦྱོར་
ལོག་པར་ལྟ་བར་བྱེད་པའི་དམ་ཚིག་ཉམས་པའི་དགྲ་བོ་འདི་ལ་རྒྱོབ་ཅིག སོད་ཅིག
426



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ལྷན་ཅིག་སྐྱེས་པའི་ལྷ་དང་ཕྱེས་ཤིག མཉམ་པོར་འོང་བའི་བདུད་དང་ཕྲོལ་ཅིག ཕོ་
ལྷ་དང་ཕྱེས་ཤིག མོ་ལྷ་དང་ཕྱེས་ཤིག ལུས་ལྷ་དང་ཕྱེས་ཤིག ཞང་ལྷ་དང་ཕྱེས་ཤིག
ཕྲག་ལྷ་དང་ཕྱེས་ཤིག འགོ་བའི་ལྷ་དང་ཕྱེས་ཤིག བརྟེན་པའི་ལྷ་དང་ཕྱེས་ཤིག
ལས་མཁན་རྣམས་ཀྱིས་ཁྲིད་དེ་བཙག་བརྡུང་ལ་སོགས་པ་གྱིས་ཤིག ཆོམས་ཤིག
ཅོལ་ ལེན་ ཆོས་ ཕེར་བྲམ་གཅིག་གི་ནས་དགུ་ཕེར་བར་བརྡུང་དགོས། རྡོ་རྗེ་
འཆང་སོགས་སངས་རྒྱས་དང་། །བྱང་ཆུབ་སེམས་དཔའ་ཐམས་ཅད་དང༌། །ཆོས་
ཀྱི་རྒྱལ་བོའི་ཚོགས་རྣམས་དང་། །མ་མོ་ནག་མོ་འཁོར་བཅས་སོགས། །སྔོན་གྱི་
ཐུགས་དམ་རྗེས་དགོངས་ལ། །དགྲ་བོ་ལས་ངན་སྡིག་ཅན་འདིའི། །མགོན་སྐྱབས་
དཔུང་གཉེན་མ་མཛད་པར། །མཐུ་དང་རྫུ་འཕྲུལ་ཀུན་ཆོམས་ལ། །བདག་གི་
མགོན་དང་སྐྱབས་མཛོད་ཅིག །དུས་འདིར་སངས་རྒྱས་བསྟན་པ་སྲུངས། །དམ་
ལས་མ་འདའ་འཕྲིན་ལས་མཛོད། །རྣམ་ལྔ་བདུད་རྩིའི་མཆོད་པ་བཞེས། །བསྲུང་
འཁོར་སྔགས་མདུད་ཚེ་མདོག་སྟོབས། །སྐྱོབ་བྱེད་རིན་ཆེན་རྫས་ལ་སོགས། །མ་
ལུས་དྲངས་ཏེ་གཡོན་ཕྱོགས་སུ། །ཆོས་འབྱུང་ནང་དུ་གནས་པར་གྱུར། ། ཕེར་
བྲམ་གཅིག་ནས་དགུ་དགུ་ཕེར། ཨོ་ཧིཏྟཱིཝི་ཀྲི་ཏཱ་ན་ན་དགྲ་བགེགས་ཀླུ་སཾ་བྷུ་ཊ་དཾ་
རཀྵ་མནྡྲ་དེ་ཝ་ཏུཏྟཾ་ཨ་ཀར་ཡ་ཛ༔ རང་གི་སྙིང་ཀ་ནས་ཁྲོ་བོ་ཕུར་བུའི་གཟུགས་སྤྲོས་
ཏེ་བཏབ་པར་གྱུར། ཨོཾ་གྷ་གྷ་གྷ་ཏ་ཡ་གྷ་ཏ་ཡ་སརྦ་དུཝཾ་ཕཊ་ཕཊ། ཀཱི་ལ་ཡ་ཀཱི་ལ་ཡ་
སརྦ་པཱ་པཾ་ཕཊ་ཕཊ། ཧཱུཾ་ཧཱུཾ་ཧཱུཾ། བཛྲ་ཀཱི་ལ་ཡ་བཛྲ་དྷཱ་ར་ཨ་ཛྷཱ་པ་ཡ་ཏི་སརྦ་བིགྷན་ཀཱ་ཡ་
ཝ་ཀ་ཙིཏྟ་དགྲ་བགེགས་ཀ་སཾ་བྷུ་ཏྲ་དཾ་རཀྵ་མནྡྲ་དེ་ཝ་ཏུཏྠ་བཛྲ་ཀཱི་ལ་ཡ་ཧཱུྃ་ཧཱུྃ་ཕཊ་ཕཊ།
ལན་གསུམ། ཨོ་ཧིཏྟཱིཝི་ཀྲི་ཏཱ་ན་ན་བཛྲ་བྷེ་ར་ཝ་ཡ་སརྦ་དེ་ཝ་ཛྷ་ན་ ཨ་ཀཆུ་ཡ་
ཛཛཧཱུྃ་བཾ་ཧོ༔ སང་སང་། ལེན་ཆས་ཕེར་བྲམ་གཅིག་ནས་དགུ་དགུ་ཕེར་བརྡུང་
དགོས། རྣམ་པར་མི་རྟོག་ཐུགས་ཀྱི་བདག །ལུས་ངན་འདི་ལ་མ་ཞུགས་པར། །
427



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རང་བཞིན་ འོད་ གསལ་ ཆོས་ ཀྱི་ དབྱིངས། ། དྲི་ མའི་ སྦུབས་ ནས་ གཤེགས་ སུ་
གསོལ། ། ཕེར་བྲམ་གཅིག་གི་ གཉིས་གསུམ་ བཞི་ལྔ་ དྲུག་བདུན་ བརྒྱུད་
དགུ་ དགུ་ཕེར། ཡ་མཱནྟ་ཀ་སུ་ག་ཏ་ཧྲི་ད་ཡ་བུདྡྷ་བཛྲ་མུ། སེམས་རང་བཞིན་གྱིས་
འོད་གསལ་བ་དེ་དྲི་མ་དང་བྲལ་ནས་སངས་རྒྱས་ཀྱི་ཞིང་དུ་གཤེགས་པར་གྱུར།
དེ་ནས་གཏོར་མ་བརྡེབས་པའི་སར་འཆམ་པ་རྣམས་རིམ་པར་ཕེབས་ནས་
བཟློག་དར་ཕྱར་ཞིང་དགྲ་ཕྱོགས་སུ་དཔུང་ཚོམས་བྱའོ། །
གུར་ཁང་ནི། སང་སང་རིང་བོ་ལེན་དགོས། ཕེར་བྲམ་གཅིག་ཆས། ཕེར་
བྲམ་གཉིས་ཆས་ ཕེར། སྟེང་ཡང་རྡོ་རྗེའི་གུར་ཁང་ལ། །འོག་ཀྱང་རྡོ་རྗེ་ས་གཞི་
སྟེ། །ཕྱོགས་མཚམས་རྡོ་རྗེའི་རྭ་བས་བསྐོར། །རྡོ་རྗེའི་མཚམས་ལས་མ་འདའ་
ཞིག ། ཕེར་བྲམ་གཅིག་ཆས། ཕེར་བྲམ་གཉིས་ཆས་ ཕེར། སྟེང་ཡང་འཁོར་ལོའི་
གུར་ཁང་ལ། །འོག་ཀྱང་འཁོར་ལོའི་ས་གཞི་སྟེ། །ཕྱོགས་མཚམས་འཁོར་ལོའི་རྭ་
བས་བསྐོར། །འཁོར་ལོའི་མཚམས་ལས་མ་འདའ་ཞིག ། སྔར་ལྟར་བརྡུང་དགོས།
སྟེང་ཡང་པདྨའི་གུར་ཁང་ལ། །འོག་ཀྱང་པདྨའི་ས་གཞི་སྟེ། །ཕྱོགས་མཚམས་པདྨའི་
རྭ་བས་བསྐོར། །པདྨའི་མཚམས་ལས་མ་འདའ་ཞིག ། སྔར་ལྟར་བརྡུང། ། སྟེང་
ཡང་རལ་གྲིའི་གུར་ཁང་ལ། །འོག་ཀྱང་རལ་གྲིའི་ས་གཞི་སྟེ། །ཕྱོགས་མཚམས་རལ་
གྲིའི་རྭ་བས་བསྐོར། །རལ་གྲིའི་མཚམས་ལས་མ་འདའ་ཞིག ། ཕེར་བྲམ་གཅིག་
ཆས། ཕེར་བྲམ་གཉིས་ཆས་ ཕེར། །
མངའ་གསོལ་ནི། ཕེར་བྲམ་གཅིག་ཆས། ཕེར་བྲམ་གཉིས་ཆས་ ཕེར། ཧཱུྃ།
འཇམ་དབྱངས་བཀའ་སྡོད་སྟོབས་ཆེན་གཤིན་རྗེའི་ གཙོ། །ཁྱོད་ནི་དྲིན་ཅན་རྩ་
བརྒྱུད་བླ་མ་དང་། །རབ་འབྱམས་རྒྱུད་སྡེ་བཞི་དང་ཡོངས་འབྲེལ་བའི། །ཡི་དམ་ལྷ་
ཚོགས་ངོ་བོར་མངའ་གསོལ་ལོ། ། ཕེར་བྲམ་གཅིག་ཆས། ཕེར་བྲམ་གཉིས་ཆོས་
428



3
.
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ཕེར། དྲན་པ་ཙམ་གྱིས་མཆོག་དང་ཐུན་མོང་གི །འདོད་དགུའི་ཆར་འབེབས་
སངས་རྒྱས་ཆོས་ཚོགས་དང་། །གནས་ གསུམ་ དཔའ་ བོ་ མཁའ་ འགྲོ་ ཆོས་ སྐྱོང་
བའི། །བསྟན་སྲུང་ཀུན་གྱི་གཙོ་བོར་མངའ་གསོལ་ལོ། ། སྔར་ལྟར་བརྡུང་། སྲིད་
གསུམ་སྐྱེ་འགྲོའི་སྲོག་ལ་དབང་བསྒྱུར་ཞིང་། །དགེ་སྡིག་ཤན་འབྱེད་བསྟན་དགྲ་ཀུན་
གྱི་གཤེད། །བསྟན་འཛིན་བུ་བཞིན་སྐྱོང་བའི་དམ་ཚིག་ཅན། །རྣལ་འབྱོར་དགྲ་ལྷ་
ཆེན་པོར་མངའ་གསོལ་ལོ། ། སྔར་སྟར་བརྡུང་། ཁྱད་པར་རྒྱལ་བ་གཉིས་པ་ཙོང་ཁ་
བའི། །བསྟན་དང་བསྟན་འཛིན་ཡོན་མཆོད་མ་ལུས་པ། །བུ་ལྟར་བརྩེ་བས་བསྲུང་
ཞིང་སྐྱོང་མཛད་པའི། །བསྟན་སྲུང་དཔའ་བོ་ཆེན་པོར་མངའ་གསོལ་ལོ། ། སྔར་
ལྟར་བརྡུང་། མདོར་ན་རྣལ་འབྱོར་མི་ནོར་དགོན་གནས་བཅས། །ལྷ་ཆེན་ཆོས་ཀྱི་
རྒྱལ་བོ་འཁོར་བཅས་ལ། །བཅོལ་ལོ་བལྟོས་སོ་རྟག་ཏུ་གཉེར་མཛོད་ལ། །འགལ་
རྐྱེན་ཀུན་སོལ་མཐུན་རྐྱེན་མ་ལུས་སྒྲུབས། ། སྔར་ལྟར་བརྡུང་དགོས། རྗེ་བཙུན་བླ་
མ་སྐུ་ཚེ་རབ་བརྟན་ཅིང་། །རྣམ་དཀར་འཕྲིན་ལས་ཕྱོགས་བཅུར་རྒྱས་པ་དང་། །བློ་
བཟང་བསྟན་པའི་སྒྲོན་མེ་ས་གསུམ་གྱི། །འགྲོ་བའི་མུན་སེལ་རྟག་ཏུ་གནས་གྱུར་
ཅིག ། སྔར་ལྟར་བརྡུང་། དགེ་འདུན་སྡེ་རྣམས་ཡར་ངོས་ཟླ་ལྟར་འཕེལ། །ཀུན་
ཀྱང་མང་ ཐོས་ ཚུལ་བཞིན་སྒྲུབ་ལ་བརྩོན། །ཁྱདཔར་རྒྱལ་ བ་ གཉིས་པ་ ཙོང་ ཁ་
བའི། །བསྟན་པར་ཕྱོགས་བཅུར་རྒྱས་པའི་བཀྲ་ཤིས་ཤོག ། ཕེར་བྲམ་གཅིག་ཆས།
ཕེར་བྲམ་གཉིས་ཆིས་ ཕེར། རྩེ་གསུམ་ཚར་གཉིས་རེ་མཐུད་དགོས། །
ཚོགས་འཆམ་ནི། མགོན་ཆོས་གསུམ་གྱི་བསྟོད་པའི་མཇུག་ཏུ་ཇ་བཞེས། ཇ་
བཞེས་མ་ཐག་ཏུ་རྐང་ལན་བུས། མཇུག་ཏུ་དྲག་བརྡུང་གསུམ། སང་སང༌། དགྲ།
བགེགས། དཔུང༌། ཆོམས། འབོག་ངོམ། ཡང་ དགྲ་བགེགས་དཔུང་ཚོམས།
གར་འདུག འབོག་ངོམ། ཨགྷཾ་འབུལ། ཡང་ དགྲ་བགེགས་དཔུང་ཆོམས་ གར་
429



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འདུག འབོག་ངོམ། གཡས་སུ་ཕེར་བྲམ་དགུ་བདུན། གཡོན་དུ་ཕེར་བྲམ་དགུ་
བདུན། དེ་ནས་ཡོབ་ནི། ཕེར། ཕེར། བྲམ། ཕེར། བྲམ་ཆས། ཕེར། ཕེར།
བྲམ། ཕེར། བྲམ་བཞི་ཆས། གོམ་ཆུང་ཚར་གཅིག ལྔ་འོག་ཚར་གསུམ་མཇུག་ཏུ་
ཕེར། བྲམ། ཕེར། བྲམ་བཞི་ཆས། ཡང་གོམ་ཆུང་བླངས་ནས་དགུ་ཕྱིར་རྫོགས་
ཚར་གཉིས། མཇུག་ཏུ་དྲག་བརྡུང་གསུམ། ཅོལ་ ལེན་ ཆས། ཕེར་བྲམ་གཅིག་
གི་ནས་དགུ་དགུ་ཕེར། བསྒྲལ་ཆོག་གཞུང་ལྟར་ཡིན། ཞིང་དུ་གཤེགས་པར་གྱུར།
ལས་མཁན་རྣམས་ཀྱིས་རལ་གྲི་ལ་སོགས་པའི་མཚོན་ཆས་གཏུབ་སྟེ་བཅད། ཤ་ཟོ། །
ཁྲག་འཐུང་། རྒྱུ་མ་དྲོངས། ཡན་ལག་དང་མགོ་བོ་ཆོད། པགས་པ་བཤུས། ཚར་
གཅོད་པར་གྱུར། ལན་གསུམ། སང་སང་དལ་མོ་ལེན་དགོས། ཆས། ཕེར་བྲམ་
གཅིག་ཆས། ཕེར་བྲམ་གཉིས་ཆས་ ཕེར། ཧོ༔ ཁམས་གསུམ་ཟ་བར་ནུས་པ་
ཡིས། །འཇིགས་མཛད་ ཁྲོ་བོ་རྒྱལ་བོ་དང་། །ལས་བྱེད་འཆི་བདག་གཤིན་རྗེའི་
གཤེད། །འཁོར་བཅས་དེང་འདིར་བདག་ལ་དགོངས། ། ཕེར་བྲམ་གཅིག་ཆས།
ཕེར་བྲམ་གཉིས་ཆས་ ཕེར། སངས་རྒྱས་བསྟན་དགྲ་མཆོག་གསུམ་གྱི། །སྤྱི་དགྲ་
དགེ་འདུན་ཡོངས་ལ་འཚེ། །ཉེས་མེད་སྐྱེ་འགྲོའི་ཕན་བདེའི་གཤེད། །ཁྱད་པར་རྣལ་
འབྱོར་བདག་ཅག་ལ། ། སྔར་ལྟར་བརྡུང་། གནོད་ཅིང་འཚེ་བའི་དགྲ་བགེགས་
འདི། །ལོ་ཟླ་ཞག་ཏུ་མ་བཞག་པར། །ཟག་མེད་གཏོར་མའི་ངོ་བོར་བཞེས། །སྲོག་
རྩ་ཆོད་ལ་སྙིང་ཁྲག་འཐུངས། ། སྔར་ལྟར་བརྡུང་། ཡན་ལག་མགོ་ཆོད་པགས་པ་
བཤུས། །དོན་སྙིང་རྣམ་ལྔ་ཞལ་དུ་གསོལ། །ཤ་ཁྲག་རུས་པ་ཚོགས་སུ་རོལ། །རྡུལ་
ཕྲན་ཙམ་ཡང་མེད་པར་མཛོད། ། སྔར་བཞིན་བརྡུང། ཕ་རོལ་རྦོད་གཏོང་རྦད་
འདྲེ་ཡི། །བསམ་སྦྱོར་ངན་པ་ཐམས་ཅད་བཟློག །དགྲ་བགེགས་འབྱུང་བོའི་མཐུ་
དང་སྟོབས། །དྲན་པ་རྫུ་འཕྲུལ་ཉམས་པར་གྱིས། ། སྔར་བཞིན་བརྡུང། རྣལ་
430



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
གསར་པ་ -
--
འབྱོར་དཔོན་སློབ་འཁོར་བཅས་ཀྱི། །དབྱུག་གུ་དྲུག་ཅུ་རྩ་བཞི་ལས། །བྱུང་བའི་
བར་ཆད་ནད་རིམས་དང་། །གདོན་བགེགས་མ་ལུས་ཚར་གཅོད་མཛོད། ། ཕེར་
བྲམ་གཅིག་ཆས། ཕེར་བྲམ་གཉིས་ཆས། རྩེ་གསུམ་ནི། དལ་མོ་དང་བྲེལ་མོ་གཉིས།
ན་
འདིར་སྨྲས་པ།
གསང་ཆེན་མཁའ་ལ་ཐུགས་རྗེ་ཆུ་འཛིན་འཁྲིགས། །
རྣམ་བཞིའི་འཕྲིན་ལས་སྦྲང་ཆར་སིལ་མ་འབེབས། །
རོལ་བའི་གར་སྟབས་དབང་གཞུའི་རི་མོ་བཀྲ། །
བྱིན་རླབས་འདབ་སྟོང་མིག་གི་བདུད་རྩིར་སྨིན། །
འཇམ་དཔལ་ཁྲོས་པའི་གསང་གསུམ་སྙིང་བོའི་ཏོག །
དྲག་པོའི་འཕྲིན་ལས་རྒྱལ་མཚན་རྩེར་བཀོད་དེ། །
མི་ནུབ་རི་དབང་སྲིད་ཞིའི་མཛེས་རྒྱན་དུ། །
བཙུགས་པའི་དགའ་སྟོན་ཉམས་པ་མེད་གྱུར་ཅིག །
སྣང་མཐའི་དགོངས་ཟབ་ཡུར་ལམ་ནས་ཐོན་པའི། །
དགེ་ལྡན་སྙན་བརྒྱུད་བྲུབ་འཆམ་ལྗང་མྱུག་གསར། །
ཟབ་ལམ་གསང་བ་མཆོག་གི་འབྲས་བུའི་གཏེར། །
རིམ་བརྒྱུད་དམ་པའི་ཐུགས་གསང་མཛོད་དུ་བཞེས། །
འགྱུར་མེད་བདེ་བ་མཆོག་གི་ཕྱག་རྒྱའི་ལམ། ། ་
431



སའབ
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྡོ་རྗེ་མདུད་རྒྱ་གྲོལ་བའི་མན་ངག་ནོར། །
དྲག་སྔགས་མེ་ལྕེའི་འོད་ཀྱི་འཕྲོ་འདུ་ཅན། ། །
སྡིག་ཅན་དམ་ཉམས་སྲོག་གི་གཤེད་དུ་སྒྲུབས། །
འདིར་འབད་ཟླ་ཤེལ་གསར་བའི་ག་བུར་ཐིགས། །
ལེགས་མཛད་རྨད་བྱུང་འབུམ་ཕྲག་དཀར་བོའི་རྒྱུན། །
གཅིག་ཏུ་སྡོམ་པ་ལས་འོང་དགེ་ཚོགས་མཐུས། །
སྡེ་འདིའི་བཤད་སྒྲུབ་ཆོས་སྤྱོད་འཕེལ་གྱུར་ཅིག །
ཅེས་གདན་ས་ཆེན་པོ་སྟག་ཚང་དགའ་ལྡན་བཤད་སྒྲུབ་གླིང་གི་འཆམ་གཞུང་
མ་ནོར་ཕྱག་རྒྱུན་ཞེས་བྱ་བ་འདི་ནི། རྣམ་དཔྱོད་ཡངས་པ་འཆམ་དཔོན་ཡོན་ཏན་
བསམ་གཏན་གྱིས་བསྐུལ་ངོར། སྔོན་གྱི་འཆམགཞུང་ཡིག་རྙིང་ལ་འཕྲི་སྣོན་མེད་པར་
སོར་བཞག་བྱས་ངོས་ལོ་རྒྱུས་ཀྱིས་ཟུར་བརྒྱན་ཏེ་ཤིང་བཟང་སྐྱེ་མིང་བ་སྐལ་བཟང་
ཆོས་ཀྱི་རྒྱལ་མཚན་གྱིས་སྦྱར་བའི་ཡི་གེ་བ་ནི་སྤེན་ཐང་བ་བཀྲ་ཤིས་སོ། ། དགེའོ་
མངྒ་ལཾ། །
༄༅། །ལྷ་མོའི་རྗེས་གནང་གི་བཤད་སྦྱོར།
༄༅ ། །མ་ཅིག་དཔལ་ལྡན་ལྷ་མོ་འདོད་པ་ཁམས་ཀྱི་དབང་ཕྱུག་མ་འདི་ནི།
མཁའ་འགྲོ་མེ་ལྕེ་འབར་བའི་རྒྱུད་ལས་གསུངས། དེ་དཔལ་ཕྱག་ན་རྡོ་རྗེ་ལ་ལྷའི་
432



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
དབང་བོ་བརྒྱ་བྱིན་གྱིས་ཞུས་ནས་ གསུངས་པ་ཡིན་ཏེ། དང་བོ་གླེང་གཞི་རྒྱུ་ཡི་
རྒྱུད། །དོན་དམ་ཀུན་རྫོབ་ལྟ་བའི་རྒྱུད། །དཀྱིལ་འཁོར་དམ་པ་གསུམ་གྱི་རྒྱུད། །
ཐང་ཀ་ལྷ་རྟེན་སྐུ་གཟུགས་རྒྱུད། །དཔོན་དང་གཡོག་ནི་དམ་རྫས་རྒྱུད། །བསྐྱེད་
དང་རྫོགས་པའི་དམ་རྫས་རྒྱུད། །རྗེ་དང་ཁོལ་གྱི་སྔགས་ཀྱི་རྒྱུད། །བཅས་པ་ཕྱག་རྒྱ་
བཅུ་གཉིས་རྒྱུད། །མཆོད་པ་གཏོར་མ་སྦྱིན་སྲེག་རྒྱུད། །འདའ་བར་དཀའ་བ་དམ་
ཚིག་རྒྱུད། །གྲུབ་པའི་དྲོད་ཆེན་མཚན་མའི་རྒྱུད། ། སྤོགས་དང་གནད་ལ་དབབ་
པའི་རྒྱུད། །མི་འབྲལ་འགྲོགས་པ་གཟུངས་ཀྱི་རྒྱུད། །ས་དང་མཚན་མ་དབབ་པའི་
རྒྱུད། །དབང་བསྐུར་གནང་བ་སྦྱིན་པའི་རྒྱུད། །སོ་སོ་ལས་ཀྱི་བྱེ་བྲག་རྒྱུད། །མར་
མེ་དང་ནི་བདུད་རྩིའི་རྒྱུད། །ཐིག་ལེ་ཡེ་ཤེས་མན་ངག་རྒྱུད། །ལྷ་སྲིན་སྡེ་བརྒྱད་
བསྟོད་པའི་རྒྱུད། །འཁོར་ལོ་ཡོངས་སུ་གཏད་པའི་རྒྱུད། །ཐ་མ་ལུང་དུ་བསྟན་པའི་
རྒྱུད། ། ཅེས་ལེའུ་ཉི་ཤུ་རྩ་གཉིས་གསུངས་ཡོད། རྡོ་རྗེ་མཁའ་འགྲོ་མ་དངོས་གྲུབ་
འབྱུང་བའི་ རྒྱུད་ ཅེས་ ཀྱང་བྱ། དེའི་གླེང་ གཞིའི་ ལེའུ་ ལས་ གསུངས་ པ་ལྟར་ན།
འདོད་པ་ཁམས་ཀྱི་དབང་ཕྱུག་མ་འདི་ནི། རི་རབ་ཀྱི་རྩེ། བྱང་ཤར་གྱི་མཚམས།
ཡོངས་འདུ་ས་བརྟོལ་གྱི་རྩ་བའི་ངོས་ལ་ཁྲུས་ཀྱི་རྫིང་བུ་བདུན་བདུན་ཏེ། དེ་རེ་རེ་ལ་
ཤིང་རྟ་རེ་རེ། ཤིང་རྟ་རེ་རེ་ལ་བུ་མོ་བདུན་བདུན། གཡོག་མོ་རེ་རེ་ལ་རྨ་བྱ་བདུན་
བདུན་ཡོད་དོ། ། དེ་ལྟ་བུའི་ཡོངས་འདུ་ས་བརྟོལ་གྱི་ ཤིང་དེ་ལྷ་དང་ལྷ་མིན་གྱི་
བསོད་ནམས་ལས་ཐུན་མོང་དུ་གྲུབ་པ་ཡིན་ནའང་། བདག་དབང་ལ་མ་འཆམས་
པར་འཐབ་པར་བྱས་པའི་དུས། ལྷ་རྣམས་ཕམ་ཞིང་ལྷ་མ་ཡིན་རྒྱལ་བས་ཕྱག་ན་རྡོ་
རྗེས་ལྷ་རྣམས་རྒྱལ་བའི་ཕྱིར། དཔལ་བེའུའི་དབུས་ནས་ཧཱུྃ་མཐིང་ནག་འབར་བ་
ཞིག་སྤྲུལ་ཏེ། བརྒྱ་བྱིན་གྱི་པུར་རྩའི་དཔལ་བེའུའི་དབྱིངས་སུ་ལྕགས་ཀྱི་མཛེར་བ་
གཅིག་ཏུ་གྱུར། མཛེར་བ་བརྟོལ་བའི་ནང་ནས། བུད་མེད་སྔོན་མོ་མཚན་དང་དཔེ་
34



བ
༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བྱད་ལྡན་པ་ཞིག་བྱུང་བ། ལྷ་རྣམས་ཀྱིས་ཨུ་མ་དེ་བ་ཞེས་བཏགས། ཕྱག་ན་རྡོ་རྗེའི་
ཞལ་ནས། ལྷ་ཡི་རྒྱལ་སྲིད་མཐོ་ཞིང་བརྟན་པ་དང་། །རིགས་དྲུག་སེམས་ཅན་དགེ་
ལ་འགོད་པ་དང༌། །ལྷ་མིན་བདུད་ཀྱི་གཡུལ་ཆེན་བཟློག་པའི་ཕྱིར། །དབང་ཕྱུག་ལྷ་
ལ་ཨུ་མ་ཆུང་མར་བྱིན། ། ཅེས་བསྒྲགས་སོ། ། དུས་དེའི་ཚེ་ན་འཛམ་གླིང་ནུབ་
བྱང་གི་མཚམས་སུ། ཡཀྵ་ཀ་ལ་འབར་བའི་དུར་ཁྲོད་ན། ལྷ་ཆེན་མ་ཧཱ་དེ་བ་དགེ་
སློང་གི་ལུས་ཀྱིས་འགོག་པའི་བརྟུལ་ཞུགས་དུ་བཞུགས་པའི་དྲུང་། ཨུ་མ་དེ་བ་ཁྲིད་
ནས་ཡུམ་དུ་བསྩལ་པས། བུ་ཚ་མིང་སྲིང་གཉིས་སྐྱེས། མིང་བོ་ནི་གཤིན་རྗེ་མ་ཧཱ་ཀ་
ལ་དང་། སྲིང་མོ་ལྷ་མོ་དམར་མོ་ཙ་མུཎྜི་ཞེས་གྲགས། མིང་སྲིང་གཉིས་ཆོས་བཟང་
ལྷའི་མདུན་སར་ཁྲིད་པ་ན། ཕྱག་ན་རྡོ་རྗེས། མིང་སྲིང་དེ་གཉིས་ལ་མ་ཧཱ་ཡཀྵ་
བདུད་ལས་རྒྱལ་བའི་དབང་བསྐུར་མཛད། སྔར་བཞིན་ལྷ་དང་ལྷ་མིན་གཡུལ་འགྱེད་
པའི་དུས། གཤིན་རྗེ་མ་ཧཱ་ཀ་ལས་གཡུལ་ཤིང་རི་རབ་ཙམ་དྲིལ་བས་ལྷ་མིན་གྱི་གཡུལ་
ངོ་བཟློག ཙ་མུཎྜིས་རལ་གྲི་མེ་ལྕེ་དྲིལ་བས། ལྷ་མ་ཡིན་ཧེ་རེ་ན་ཀེ་ཤུའི་མགོ་བོ་བཅད་
པའི་ཁྲག་བཅུས་ཤིང་རོལ་བས་ལྷ་མ་ཡིན་འཕེལ་མཚམས་ཆད་ཅིང་། ཙ་མིཎྜིའི་ལྟེ་བ་ལ་
ལྷ་དུང་ཕྱུར་རྣམས་ཀྱི་རྫོང་བྱས་ནས་འཐབ་པས་ལྷ་རྣམས་རྒྱལ་ཏེ། དཔག་བསམ་གྱི་
ཤིང་གི་མངའ་བདག་ཏུ་གྱུར། རྣམ་པར་རྒྱལ་བའི་ཁང་བཟང་ཡང་རང་བྱུང་དུ་གྲུབ་པ་
སོགས་དགེ་མཚན་རྣམ་པར་རྒྱལ་བའི་དཔལ་ལ་སྤྱོད་པར་གྱུར་ཏོ། །
དེ་ནས་ལྷ་མོ་ཙ་མུ་དེ། རི་ཁྲོད་ཆེན་པོ་མདང་དག་ཞེས་བྱ་བར། ཤིང་རི་
ཁྲོད་ཞེས་པའི་ལོ་མ་གྱོན་ནས། ལོ་བདུན་དུ་འཕགས་པ་མི་ཕམ་པའི་གཟུངས་བཟླས་
པས། ལྷ་མོ་བརྣ་ཤ་བ་རི་རི་ཁྲོད་ལོ་མ་གྱོན་མ་ཞེས་བྱ་བར་གྱུར་པ་དང་། དེ་ནས་ལྷ་
མོ་བརྣ་ཤ་བ་རིས་ཀླུ་དུང་གི་འཛེར་བ་ཅན་བྱ་བའི་བྱ་ཁྱུང་བཏུལ་བས། ལྷ་མོ་དུང་སྐྱོང་
མ་ཞེས་བྱ་བར་གྱུར་ཏོ། །དེ་ནས་སྲིན་ཡུལ་ལང་ཀ་བུ་རུའི་གྲོང་ཁྱེར་བདུན་འབུམ་
434



་.
-
,
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ཡོད་པ་ལ། ལྷ་རྣམས་སྐྱོན་ཕབ་སྟེ། སྲིན་པོ་ད་ཤ་གྲི་བ་དང་དེའི་སྲིང་མོ་སྣ་ལ་ཙེ་
གཉིས་ལུས་སོ། ། དེ་ནས་སྲིན་པོ་ད་ཤ་གྲི་བས་ལྷ་དང་མི་འདུལ་བའི་ཆེད་དུ། སྲིང་
མོ་མ་ཧཱ་དེ་བའི་བཙུན་མོར་ཕུལ་ལོ། །མ་ཧཱ་དེ་བ་དང་སྲིང་མོ་སྣ་ལ་ཙེ་འདུས་པ་ལས།
ཕས་ནི་ཁྱེའུར་སྨོན་ལམ་བཏབ། མས་ནི་བུ་མོར་སྨོན་ལམ་བཏབ། མའི་སྨོན་ལམ་
གྲུབ་སྟེ་བཙས་པས་ཡ་མཚན་གྱི་བུ་མོ་གཅིག་བྱུང༌། ཕ་ཁྲོས་ནས་ཐབ་ཁུང་དུ་བོར་
རོ། ། མས་སླར་བླངས་ནས་ལུས་ཀྱི་དྲོད་ལ་བཅར་ནས་གསོས། ཕས་མིང་བཏགས་
པ་དམར་འདབ་མ། མས་མིང་བཏགས་པ་མི་ཕམ་ཁྲོ་གཉེར་དང་ཤནྟི་རོ་ལངས་མ་
ཞེས་བཏགས། ལག་ན་རྡོ་རྗེས། ནག་མོ་ རེ་མ་ཏི་ཞེས་མཚན་བཏགས་ནས།
སངས་རྒྱས་ཀྱི་བསྟན་པ་བསྲུང་བའི་ནུས་མཐུ་ཅན་དང་ལྡན་པར་གྱུར་ཅིག་ཅེས་བཀའ་
གནང་བའི་ཚེ། བར་སྣང་གི་ལྷ་མ་སྲིན་སྡེ་བརྒྱད་ཡོངས་ཀྱིས་ཀྱང་དེ་ལྟར་གྱུར་ཅིག་
ཅེས་བཟླས་སོ། ། དེ་ནས་སྤྲུལ་བའི་སྐྱེ་བ་ཐམས་ཅད་དུའང་ནག་མོ་རེ་མ་ཏིར་
གྲགས་སོ། ། དེ་ནས་ལྷ་མོ་དུང་སྐྱོང་མས་མིང་བཏགས་པ་ནི་སྲིན་མོ་དམར་འདབ་
ཕུར་བའི་ལྷ་གསེར་མདོག་ཅན་ཞེས་བཏགས་པ་དང་། དུས་དེར་སྲིན་པོ་ད་ཤ་གྲི་བས།
ང་ནི་ལྕེབ་པོ་ལྕེབ་པོ་ཞེས་པའི་སྒྲ་འཇིག་རྟེན་དུ་གྲགས་སོ། ། སྲིང་མོ་དང་སྣ་ལ་ཙེ་
གཉིས་ཀྱིས་མིང་བོ་ལ་མ་ལྕེབ་པར་ཅི་འདོད་པ་ང་ལ་སྨྱོས་ཤིག་ཅེས་གསོལ་བས། ད་ཤ་
གྲི་བས་བཤད་པ། ང་ནི་ལྷ་མོ་དུང་སྐྱོང་འདོད་ཅེས་ཟེར། སྲིང་མོས་སྨྲས་པ། ངའི་བུ་
མོ་ཕུར་བའི་ལྷ་མོ་དུང་སྐྱོང་གི་ཁོལ་མོ་བྱེད་དུ་གསོལ་ཏེ། དེ་ནས་གདོད་བསླའོ་ཞེས་
སྨྲས་སོ། ། དེ་ནས་སྣ་ལ་ཙེ་ཡིས་བུ་མོ་ཁྲིད་ནས་དཀར་མོ་དུང་སྐྱོང་མའི་གཡོག་ཏུ་
ཕུལ་ལོ། ། བུ་མོ་རེ་མ་ཏིས་བདག་གིས་ནི་ཁྱོད་ཀྱི་གཏན་འབངས་བགྱི། ཁྱོད་ཀྱིས་
བདག་ལ་ཐུགས་རྩེར་དགོངས་ཞེས་གསོལ་བས། ཁོ་མོ་ལ་དགྱེས་ནས་ཐུགས་བརྩེ་
བྱེད་བཞིན་བཞུགས་པ་ན། ལྷ་མོ་ཨུ་མས་དུང་སྐྱོང་མ་ལ། དེ་རིང་ལང་ཀ་བུ་རུའི་
435



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྤྲེའུ་འབལ་ལི་ཁྱོད་བསླུ་བར་འོང་བས། དེ་ལ་མ་ལྟ་ཞིག་ཅེས་བསྟན་ཙ་ན། ཁོལ་མོས་
སྐབས་དེར་ད་ཤ་གྲི་བ་ལ་སྒྲོན། སྲིན་པོ་ད་ཤ་གྲི་བས། དེ་བོང་བུ་གྲྭ་དམར་ལ་ཞོན་
ནས་ལྷ་མོའི་ཕོ་བྲང་གི་སྒོར་ཕྱིན་ཏེ། སྲིན་ད་ཤ་མི་གཟུགས་མཛེས་ལ་སྤྲུལ། བོང་བུ་
རི་དྭགས་ཀྱི་དོར་སྨུག་པོ་གཅིག་ཏུ་སྤྲུལ། དུང་སྐྱོང་མའི་སྤྱན་སྔར་ཕྱིན་ནས། རོལ་མོ་
དང་གླུ་དབྱངས་ཀྱིས་བསླུས་སོ། ། ལྷ་མོ་རོལ་མོ་ལ་དགའ་བས་འཛུམ་ཤོར་བ། སྲིན་
པོས་གླགས་རྙེད་དེ་ལྕགས་ཀྱི་ལྷམ་སྒྲོག་སྔོན་པོ་བཀྲོལ་ནས་བཟུང་སྟེ། གླུ་བླངས་ནས་
ཕུལ་བས། ལྷ་མོས་ལྕགས་སྒྲོག་བླངས་ཏེ་རྐང་བ་གཡས་པ་ལ་དཀྲིས་ཏེ་རྒྱན་བྱས། དེ་
ནས་ཁོལ་མོས་ལྕགས་སྒྲོག་ཕུལ་མཁན་དེ་གཏན་གྱི་གྲོགས་ཟླར་མཛད་པར་ཞུས་ཤིང་།
སྔར་ཁས་བླངས་པས་ཐབས་མེད། བདག་ཀྱང་རྟག་ཏུ་ཁྱོད་བྲན་བྱེད་ཞུས་པས། མི་
དེ་སུ་ཡིན། གང་ན་འདུག་བཤད་པས། བདག་གི་ཞང་བོ་སྲིན་པོ་ད་ཤ་གྲི་བ་ཡིན།
ཡུལ་ལང་ཀ་བུ་རུ་ན་འདུག་ཞུས་པས། དེ་ནས་དུང་སྐྱོང་མ་སྲིན་པོའི་ཆུང་མ་མི་བྱ་
ཐབས་མེད་གྱུར་ནས་སོང་། ཨུ་མས་དམོད་པ་བོར་ཏེ། ལྷའི་བདེ་བ་མི་སྤྱོད་པར་སྲིན་
པོར་དགའ་ནས་ང་ལ་ གསང་ནས་སོང་ན། ད་ཁྱོད་མི་ཤ་ཟ་ཞིང་མི་པགས་གྱོན།
སྲོག་གཅོད་ཅིང་ཐོད་ཁྲག་འཐུངས། བོང་བུ་ཞོན་ལ་ལྷའི་ཁ་དོག་ཉམས་ཏེ་ནག་པོར་
ཤོག ཁོལ་མོ་རེ་མ་ཏི་ཁྱོད་ཀྱང་། ངའི་བུ་མོ་བསླུས་ཏེ་སྲིན་ལ་བྱིན་པས། མི་སྡུག་
འཇིགས་པའི་གདོང་དུ་གྱུར། ཚེ་རབས་ཀུན་ཏུ་ཁྱོད་དང་མ་ཕྲད་ཅིག་ཅེས་དམོད་པ་
བཅུ་གཉིས་བོར་བ་ན། ལྷའི་ཁ་དོག་ཉམས་ནས་མཐིང་ནག་ཏུ་གྱུར། མི་ཤ་ཟ་ཞིང་
མི་ལྤགས་གྱོན། བོང་བུ་ཞོན། གཅེར་བུར་འདུག་གོ ། བུ་སྲིན་པོའི་ཕྲུ་གུ་སེངྒེ་ཟླ།
མེ་ཏོག ཅོད་པན། གངས་ཅན། མཆེ་བ་བདུན་པ་ལ་སོགས་པ་ལྔ་བརྒྱ་ཙམ་སྐྱེས་པ་
ན། ཁྱོ་བོ་སྲིན་པོ་ད་ཤ་གྲི་བ་ཤིའོ། ། དུང་སྐྱོང་ཡུག་སའི་ཆ་བྱད་བྱས། བྲན་མོ་
ཕུར་བའི་ལྷ་ཡང་དམོད་པས་བསྡིགས་ནས་སྲིན་བྱའི་རྫི་བྱེད་ཙམ་ན། ཕག་རྫི་དུན་བུ་
436



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
*
**
སྲིན་བྱ་བས་བཙན་གཡེམ་བྱས་པ། ཕུར་བ་ལྷ་ཡང་ནལ་བུར་སྦྲུམ་མོ། །དེ་ནས་
དཔོན་གཡོག་གཉིས་ཀྱིས་སྲིན་པོའི་བོང་བུ་བརྐུས་པ་ཞོན་ནས། ད་ཤ་གྲི་བའི་རལ་གྲི་
སྡིག་ཅན་བརྐུས་ཏེ་གཡས་པས་ཐོགས། སྲིན་པོའི་ནོར་བུ་རིན་པོ་ཆེ་བརྐུས་ནས་ནེའུ་
ལེའི་རྐྱལ་བར་སྦས་ནས་ལག་གཡོན་དུ་ཐོགས་ཤིང་བྲོས་སོ། ། ཕྱི་ནས་སྲིན་པོས་
བསད་ཀྱི་དོགས་ནས། སྲིན་པོའི་བོང་བུ་ཁ་ཕྱིར་བསྟན་ནས་ཞོན་ཏེ་བྲོས་པས་དུར་
ཁྲོད་གཅིག་ཏུ་ཕྱིན། སྐྱེས་པ་གཡུལ་དུ་བསད་པའི་རོ་གཅིག་དང་ཕྲད་པ་ཁོང་གཉིས་
ཀྱིས་བསྲེགས་ནས་ཟ་འདོད་པ་ལ། རྒྱ་མཚོའི་འགྲམ་ནས་རྡོ་སོལ་གྱི་རི་ལ་ཆར་བབས་
ནས་མེ་འབར་བ་མཐོང་ལ། དེ་བླངས་ནས་ཤ་བསྲེགས་ཏེ་ཟོས། ཕྱི་ན་ཁྱི་དཀར་བོ་
གཅིག་འབྲངས་པ་ཡང་བསད་ནས་ཟོས། པགས་པས་རྒྱལ་མཚན་བྱས། དེ་ནས་
ཁོལ་མོ་རེ་མ་ཏི་ལ་ནལ་ཕྲུག་སྐྱེས་སོ། ། ཁོ་གཉིས་ཀྱིས་ནལ་བུའི་ཤ་ཡང་ཟོས། ཁོ་མོ་
བོང་བུ་ལ་ཞོན། ཁོལ་མོས་ཁ་ཁྲིད་ནས་རྒྱ་མཚོའི་ཁར་ཕྱིན་ནས། གཤིན་རྗེ་རླུང་གི་
འཁོར་ལོ་ཅན་ཞག་བདུན་བསྒོམས། རླུང་ནག་འཚུབ་མའང་གྲུབ། སྣང་སྲིད་ཀྱི་ལྷ་
འདྲེ་མཐུ་བོ་ཆེ་བོས་ཏེ་སྨོན་ལམ་བཏབ། ཚེ་འདི་ནས་འཕོས་མ་ཐག་གསང་སྔགས་ཀྱི་
གྲུབ་པ་ཐོབ་ནས། རྒྱལ་བའི་ཞལ་མཐོང་སྟེ་འདོད་པའི་དབང་ཕྱུག་མར་ཤོག ངའི་
བྲམ་ཟེ་ཕུར་བའི་ལྷ་འདི་ཡང་དུས་ཐམས་ཅད་དུ་ངའི་འབངས་སུ་ཤོག དོར་དུ་མི་
མགོ་ལ་སྤྱོད་ཅིང་། ཞོན་པ་བོང་བུ་ལ་བྱེད་པ། ལག་ཆ་རལ་གྲི་བྱེད་པར་ཤོག་ཅེས་
སྨོན་ལམ་བཏབ། རྒྱ་མཚོ་བསྐོར་ཞིང་རླུང་འཚུབ་ལ། བ་ཡུ་བེ། བ་ཡུ་བེ་ཞེས་བོས་
ཙམ་ན་འཚུབ་མ་བྱུང་བས་དཔོན་གཡོག་གཉིས་ཀ་རྒྱ་མཚོའི་ནང་བསྐྱུར་ཏེ་འདས་
སོ། ། སྨོན་ལམ་གྱི་དབང་གིས། རྒྱ་མཚོའི་འགྲམ་གྱི་དུར་ཁྲོད་ཆེན་པོ་རོལ་བའི་
ཚལ་དུ་གཤིན་རྗེའི་ལྷ་མཐུ་ཅན་གྱི་བུ་མོར་སྐྱེས། གནོད་སྦྱིན་མོ་མཐིང་ནག་འཇིགས་
པ་གཅིག་ཏུ་གྱུར་ཏེ། གཤིན་རྗེ་མ་རུ་ཙེ་དང་སྦྱོར་བ་བྱས། བུ་བདུད་ཁྲོམ་ནག་པོ་
437



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བྱུང་། བོང་བུ་གྲྭ་དམར། གཡུའི་རྣ་བ་ཅན། རླུང་གི་གཤོག་པ་ཅན། མིག་མཇུག་
མའི་ཁུག་ལ་ཡོད། ཁོལ་མོ་དེ་རྒྱ་མཚོའི་ནང་དུ་བུད་མེད་ལུས་པོ་བྱེད་བསྐམས་ལ་ཆུ་
སྲིན་གྱི་མགོ་ཅན་གཅིག་ཏུ་སྐྱེས། ཀླུ་མོ་གཞོགས་བསྐམས། ཆུ་སྲིན་མགོ ཀླུ་མོ་རེ་
མ་ཏི་ཞེས་བཏགས། ཞག་དགུ་བཅུ་ན་ཚེ་འཕོས། བྲམ་ཟེའི་གྲོང་ཁྱེར་གསེར་ལྡིང་
མོའི་ཚལ་དུ་བདུད་རེ་སྡེ་འགོང་ཡག་དང་དྲན་པ་དབང་བྱེད་གཉིས་ལ་བུ་མོ་གཅིག་
སྐྱེས། ཕས་སྲིད་གསུམ་བློ་འཕྲོག་མ་ཞེས་བཏགས། མས་ཡ་མཚན་འཕྲུལ་གྱི་གཤོག་
པ་ཅན་དུ་བཏགས་ཏེ། རིན་ཆེན་སྣ་ལྔའི་ཁང་བའི་དབུས་སུ་མི་རོ་འབུམ་གྱི་ཁྲི་སྟེང་དུ་
བུ་མོ་དེ་སུས་མི་ཚོར་བར་སྦས། བདུད་མང་བོས་བསྲུངས་ཏེ་བཞག མཁའ་འགྲོའི་
ཏིང་འཛིན་གྲུབ་པ་མོ་གཅིག་ཡོང་ནས་བདུད་ཀྱི་རྒྱལ་བློན་འཁོར་བཅས་དྲན་མེད་དུ་
བརྒྱལ་བར་གྱུར། བུ་མོ་རེ་མ་ཏིས་ཀྱང་དུང་སྐྱོང་མ་དྲན་པས། རེ་སྡེ་འགོང་ཡག་གི་
བདུད་ཀྱི་ཁྲམ་ཤིང་ནག་པོ་དེ། བུ་མོ་རེ་མ་ཏིས་བརྐུས་ནས་གཡས་སུ་ཐོགས། མའི་
མཚོན་གྱི་གྲི་གུ་སྔོ་དམར་བརྐུས་ནས་གཡོན་དུ་ཐོགས། དུང་སྐྱོང་མའི་གནས་སུ་བྲོས།
ལྷ་མོ་ནག་མོ་ཆེན་མོའི་སྒྲུབ་ཐབས་བྲམ་ཟེ་མཆོག་སྲེད་ཀྱི་གསུང་། མཁས་པ་
ཆེན་པོ་ནཱ་རོ་བ་དང་། ལོ་ཙཱ་བ་ལོ་ཀ་བས་བྲིས་བསྒྱུར་བྱས། ཕྱི་སྒྲུབ་རྒྱ་གཞུང་གི་
བསྡུས་དོན། བསྙེན་པ་བསྒྲུབ་པ། ལས་ལ་སྦྱར་བ། བསྐུལ་བའི་ཆོ་ ག་ བཅས་
གསུངས་ཡོད། དང་བོ་བསྙེན་པ་ལ་དབྱེ་བ་བཅོ་ལྔས་གསུངས། ལྷ་མོ་ཕྱི་སྒྲུབ་ཀྱི་རྒྱ་
གཞུང་གི་འགྲེལ་བ་ལག་ལེན་ཤིན་ཏུ་ཟབ་པ་ཡོད། བསྙེན་པ་བཟླ་བ། དཀྱིལ་འཁོར་
གྱི་བྱ་བ། བྲིས་སྐུ་དགྲམ་པ། མཆོད་རྫས་གཏོར་མ་བཤམ་པ། དམ་ཚིག་ལྷ་མོ་
བསྐྱེད་པ། རྣམ་ཤེས་འོད་དུ་སྦར་བ། གསང་བའི་ལྷ་མོ་བྷ་གར་བཞུགས་པ། གྲུབ་
པའི་ལྷ་མོ་སྤྱན་དྲངས་པ། གཟིར་ཞིང་བསྡིག་པ། དམ་ཚིག་བསྒྲགས་པ། མཆོད་པ་
བྱ་བ། གཏོར་མ་འབུལ་བ། བསྟོད་ཅིང་ལས་བཅོལ་བ། བསྒོམ་བཟླས་བྱ་བ།
བ
438



' ', ་་་
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ཀ ་ས་
་,
མ་་་་་
*་ པ…
' ༧*
༧ ,,
གཏོར་མ་བྱ་བ། ལྡང་བའི་ཆོ་ག་བཅས་གསུངས། སྒྲུབ་པ་དང་ལས་ལ་སྦྱར་བའི་ཚུལ་
ཀྱང༌། དབྱེ་བ་མང་དུ་གསུངས། ད་དུང་བསྙེན་པའི་ཡི་གེ་བླ་མའི་ཞལ་གདམས་མ་
དང༌། སྒྲུབ་ཅིང་ལས་ལ་སྦྱར་བའི་ཚུལ་ཞལ་གདམས་རྨི་ལྟས་མ། དུད་སོལ་མའི་སྐོར་
སོགས་མང་། སྒྱོཟད་པ། རཀྵ་བྱོསྙིང་ཁྲག་ལ། རཀྵ་སྦྱོསྦྱོསྙིང་ཁྲག་ལ་རོལ་རོལ།
རཀློ་ཐུན་སྦྱོཉམས་པའི་སྙིང་ཁྲག་ལ་རོལ། ཁ་ལ་རག་ཆེན་མོ་དམར་ནག་མ་ཆེན་མོ།
རམྨོ་ཨ་བྱ་ཏ་བྱ་ཐུན་བྷྱོ༔ཁྲག་འཐུང་མ་ཁྱོད་ཀྱིས་རོལ། རུ་ལུ་རུ་ལུ་ཧཱུྃ་བྷིཧཱུྃ་མྱུར་དུ་
ཐུགས་བྱིན་གྱིས་རློབས། དཔལ་ལྡན་ལྷ་མོ་དམག་ཟོར་མའི་བསྙེན་བསྒྲུབ་ལས་
གསུམ་གྱི་རྣམ་བཞག་རྒྱས་པ། འབར་མ་ལས། ས་ཡ་བཟླས་ན་མ་མོ་སྔོན་དུ་
འོང༌། །བྱེ་བ་བཟླས་ན་ཕྱག་རྒྱ་སྟོན་པར་བྱེད། །འབུམ་ཕྲག་དག་གིས་དངོས་གྲུབ་
མཚན་མ་སྟེར། ཞེས་སོ། ། མེ་ལྕེ་འབར་མའི་ལེའུ་བརྒྱད་པ་ལས། སྔགས་ཞེས་བྱ་
བ་མཁའ་འགྲོའི་སྲོག་རྩ་ཡིན། །གྲངས་ཀྱང་མང་ལ་ཟུར་ཡང་མ་ཆག་སྟེ། །གུག་སྐྱེད་
ཚེག་དྲག་དག་ཀྱང་མ་ནོར་ན། །ལྷ་མོ་ནག་མོ་དངོས་སུ་འགྲུབ་པ་ཡིན། ། ཞེས་
སོ། ། མེ་ལྕེ་འབར་མའི་རྒྱུད་ལེའུ་བཞི་བར། མཐིང་ནག་གྲུ་གསུམ་དབུས་ན་ཨེ་གྲུ་
གསུམ། །ཚོན་རྩི་མི་རུས་ལྡོང་རོས་རམས་དང་སྐག་དབུས་སུ། ། ཞེས་སོ། །
༔
༄༅། །རྒྱལ་བོ་ཆེན་པོ་རྣམ་སྲས་ཀྱི་ལོ་རྒྱུས་
མདོར་བསྡུས་བཞུགས་སོ། །
༄༅ ། །རྒྱལ་བོ་ཆེན་པོ་རྣམ་ཐོས་སྲས་ནི། འདུལ་བ་ལུང་ལས། སྔོན་སངས་
རྒྱས་འོད་སྲུང་གི་བསྟན་པ་ལ་རྒྱལ་ཆེན་སྡེ་བཞི་འདི་ནི། ནམ་མཁའ་ལྡིང་སྒྲ་སྙན་དང་
439



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྒྲ་ཆུང་། ཀླུ་དབུགས་དང་དབུགས་ཆེན་དུ་གྱུར་པ་ན། བཞི་ཀས་སངས་རྒྱས་ཀྱི་ཡོན་
ཏན་ཤེས་ཏེ་དད་ནས་བསླབ་པའི་གཞི་བཟུང་ཞིང་། སངས་རྒྱས་ཤཱཀྱ་ཐུབ་པའི་
བསྟན་པ་ལ་འཇིག་རྟེན་སྐྱོང་བར་གྱུར་ཅིག ཅེས་སྨོན་ལམ་བཏབ་པས། མཁའ་ལྡིང་
གཉིས་མིག་མི་བཟང་དང་རྣམ་སྲས། ཀླུ་གཉིས་ཡུལ་འཁོར་སྲུང་དང་འཕགས་སྐྱེས་
པོར་གྱུར་ཏེ། སྟོན་པ་མངལ་དུ་ཞུགས་པ་ནས་སངས་རྒྱས་པའི་བར་དུ་བསྲུངས་ཤིང་།
སྟོན་པ་རབ་ཏུ་བྱུང་བ་ན་རྡོའི་ལྷུང་བཟེད་ཕུལ། དམ་པའི་ཆོས་དང་འཁོར་རྣམ་བཞི་
བསྲུང་བར་དམ་བཅས། འདུས་པ་རིན་པོ་ཆེའི་ཏོག་གཟུངས་ལས། ཐ་ན་སངས་
རྒྱས་ཀྱི་ཆོས་ཚིགས་སུ་བཅད་པ་གཅིག་འཛིན་པ་དང་འཆང་བ་ལ་ཡང་རྒྱལ་བོ་ཆེན་པོ་
བཞི་དཔུང་དང་བཅས། གཡོག་དང་བཅས་པས་བསྲུང་བར་ཁས་བླངས་ཚུལ་རྒྱས་
པར་གསུངས་ཡོད། གསེར་འོད་དམ་པ་ལ་སོགས་པའི་མདོ་དུ་མར། ཆོས་བཞིན་
སྤྱོད་པའི་རྒྱལ་བོ་དང་རབ་ཏུ་བྱུང་བ་རྣམས་བསྲུང་བར་སྟོན་པས་བཀའ་བསྒོས།
རྒྱལ་བོ་ཆེན་པོ་བཞིས་དམ་བཅས་ཤིང་ཞལ་གྱིས་བཞེས་ཚུལ་དུ་མ་གསུངས་ཡོད།
ཡང་སྟོན་པས་འཇམ་དཔལ་རྩ་རྒྱུད་གསུངས་པ་ན། རྒྱལ་ཆེན་བཞི་འཇམ་དཔལ་རྩ་
བའི་དཀྱིལ་འཁོར་དུ་བཅུག་སྟེ་དབང་བསྐུར། དེ་བཞིན་དུ་དོན་ཡོད་ཞགས་པ་རྣམ་
པར་རོལ་བ་དང༌། ཕྱག་རྡོར་རིག་པ་མཆོག་གི་དཀྱིལ་འཁོར་དང་། དཔལ་ཡོན་ཅན་
གྱི་ཕོ་བྲང་དུ་ཕྱག་རྡོར་གྱི་དཀྱིལ་འཁོར་དུ་དབང་བསྐུར་བ་སོགས་རྒྱུད་སྡེ་མཐའ་དག་
གི་དབང་བསྐུར་ཞིང་གསང་སྔགས་ཀྱི་བསྟན་པ་བསྲུང་བར་ཁས་བླངས། རྒྱལ་བོ་ཆེན་
པོ་འདི་ནི་གནོད་སྦྱིན་གར་མཁན་མཆོག་གི་རྒྱུད་ཀྱི་ལེའུ་བཅུ་གཅིག་པ་ལས། བྷ་ག་
ཝན་ལྷ་རྣམས་ཀྱི་རཱ་ཛ་འདི་ལ་ཅིའི་སླད་དུ་རྣམ་ཐོས་སྲས་ཞེས་བགྱི། ཅིའི་སླད་དུ་ངལ་
གསོས་པོ་ཞེས་བགྱི། ཅིའི་སླད་དུ་གནས་བསྲུངས་པོ་ཞེས་བགྱི། ཅིའི་སླད་དུ་ལུས་
ངན་པོ་ཞེས་བགྱི་སོགས་གསུངས་པ་ལྟར། སྔོན་དྲང་སྲོང་གང་བོ་ཞེས་བྱ་བ་ལ་སྲས་
ན
440



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ཀྱང
མང་དུ་ཐོས་པའི་ཡོན་ཏན་དང་ལྡན་པ་རྣམ་མང་ཐོས་ཞེས་གྲགས་པ་ཡོད། དེའི་སྲས་
སུ་བཻ་ཤྲ་མ་ཎ་འདི་འཁྲུངས། མཚན་སྲིད་སྒྲུབ་ཏུ་བཏགས་པ་གནོད་སྦྱིན་རྣམས་ཀྱིས་
རྒྱལ་བོར་དབང་བསྐུར། ལྷ་དང་མིའི་མགོན་དུ་གྱུར། ལྷའི་ལྷ་དང་བདེ་མཛད།
སྲིད་སྒྲུབ། རྣམ་མང་ཐོས་པའི་སྲས་མཆོག་རྣམས་སུ་མཚན་བཏགས་ཏེ་ལྕང་ལོ་ཅན་
གྱི་ཕོ་བྲང་དུ་བཞུགས། སྐབས་གཅིག་ལྷ་དང་ལྷ་མ་ཡིན་གྱི་དམག་ཚོགས་སྒྲ་གཅན་
དཔུང་ཚོགས་དང་བཅས་ཏེ་ཕན་ཚུན་འཁྲུགས་པ་ན་སྐུ་ཤིན་ཏུ་ཆེ་བ་གསེར་གྱི་ཡ་ལད་
གྱོན་པའི་གཟི་བརྗིད་ཅན། རི་རབ་ཀྱི་བང་རིམ་ལ་སྟེགས་མཛད་དེ་བཞུགས་པས་
རྣམ་སྲས་ཀྱི་གཟི་བརྗིད་མ་བཟོད་པར་ལྷ་མ་ཡིན་རྣམས་ལོག་ཅིང་ལྷ་རྣམས་ངལ་
བསོས་པར་གྱུར་པས་རྒྱལ་བོ་ངལ་བསོས་པོར་གྲགས། ཡང་རི་རབ་ཀྱི་ཆུ་མཚམས་
མན་གྱི་རིམ་པ་གཉིས་པར་གནས་པའི་མགུལ་ཕྲེང་དང་སྒྲ་གཅན་གཉིས་དང་བཅས་
པའི་ལྷ་མ་ཡིན་གྱི་དམག་བྱུང་བའི་ཚེ། སྐུ་དེ་འདྲ་བ་སེངྒེ་ཁྲོ་ཞིང་འཇིགས་པ་ལ་ཞོན་
ཏེ་ལྷའི་གནས་བསྲུངས་པས་གནས་སྲུང་བོར་གྲགས། ཡང་རི་རབ་ཀྱི་ཆུ་མཚམས་
མན་གྱི་གནས་གསུམ་པར་གནས་པའི་ལྷ་མ་ཡིན་དབང་བོ་རབ་རྒོད་ཀྱི་དམག་ཡོང་
བའི་ཚེ། གར་མཁན་མཆོག་གི་རྒྱུད་ལས། དེའི་ཚེ་རཱ་ཛཱ་ངལ་བསོས་པོ་རི་རབ་གསེར་
གྱི་མདོག་ཅན་དེའི་སྟེང་དུ་གང་མཛེས་སྙམ་པ་དང༌། བདག་ནི་བཻཌཱུརྱའི་ལུས་སུ་
གནས་ཏེ་ཞེས་པ་ནས་སུམ་ཅུ་རྩ་གསུམ་པའི་ལྷ་རྣམས་ངོ་མཚར་སྐྱེས་ཏེ་ཀྱེ་མ་ལུས་
ངན་པ་འདི་འདྲ་བས་ཀྱང་ལྷ་མ་ཡིན་གྱི་གཡུལ་ཕམ་པར་བྱས་སོ། ། ཞེས་སོགས་
གསུངས་པ་ལྟར། རྣམ་སྲས་རང་གི་སྐུ་བཻཌཱུརྱའི་མདོག་འདྲ་བ་ལུས་སུམ་ཅུ་རྩ་གསུམ་
པ་ལས་ཆུང་བས་ལྷ་མ་ཡིན་བརྟུལ་བ་ལ་ལུས་ངན་པོར་གྲགས་པར་བཤད་ཀྱིས། སྦྲུལ་
དུ་སྤྲུལ་བ་ལ་མ་བཤད་དོ། ། ཁྱད་པར་རྣམ་སྲས་ནི་ས་བརྒྱད་པའི་བྱང་ཆུབ་སེམས་
དཔའ་རིན་ཆེན་མང་ཞེས་བྱ་བ། སེམས་ཅན་དབུལ་ཞིང་འཕོངས་པ་རྣམས་སྐྱབས་
ལུ
441



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པའི་དོན་དུ་བྱང་ཕྱོགས་སྐྱོང་བའི་གནོད་སྦྱིན་གྱི་རྒྱལ་བོར་སྐྱེ་བ་བཟུང་ནས་གཞན་
དོན་བྱས་ན་ཕན་ཆེ་བར་དགོངས་ནས། ཡབ་དྲང་སྲོང་རྣམ་མང་ཐོས་དང༌། ཡུམ་ཀླུ་
མོ་དཔལ་བཙུན་མའི་སྲས་སུ་སྐྱེ་བ་བཞེས་ཏེ་ཀླུའི་རྒྱལ་བོ་འཇོག་པོའི་བུ་མོ་མེ་ཏོག་
གཙུག་ཕུད་ཁབ་ཏུ་བླངས། དེའི་རྫོངས་སུ་བསམ་འཕེལ་ནོར་བུའི་དྲ་བ་ཅན་གྱི་སོར་
གདུབ་ལ་ཀླུའི་ཡི་གེ་ཡོད་པ་རྒྱལ་བོ་ལ་གཟིགས་ཕུལ་བས་ཇི་ལྟ་བར་མཁྱེན་ནས།
བཙུན་མོ་ཤིན་ཏུ་དགྱེས་ཏེ་ཡིད་བཞིན་ནོར་བུ་རིན་པོ་ཆེ་བསམ་འཕེལ་ཕྱག་ཏུ་ཕུལ།
འབྱོར་བ་ཟད་མི་ཤེས་པ་ནམ་མཁའ་མཛོད་ལ་མངའ་བརྙེས་ཤིང་། སེམས་ཅན་
དབུལ་ཞིང་འཕོངས་པ་ཀུན་ཚིམ་པར་མཛད་དོ། ། མདོར་ན། ཐེག་པ་ཆེ་ཆུང་
བཀའ་མདོ་རྒྱུད་ཐམས་ཅད་ནས་གསུངས་ཤིང་། སངས་རྒྱས་ཀྱི་བསྟན་པ་མཐའ་
དག་གི་བཀའ་སྲུང་དམ་པར་མངའ་གསོལ་ཞིང་། དེ་ལྟར་དམ་བཅའ་ཞལ་བཞེས་
མཛད་པའི་ཆོས་སྐྱོང་རྒྱལ་བོ་ཆེན་པོ་རྣམ་ཐོས་སྲས་འདི་ཆེས་ཁྱད་དུ་འཕགས་ཤིང་
ཁུངས་བཙུན་པར་ཤེས་པར་བྱའོ། ། དེ་ལྟར་ཡིད་ཆེས་པའི་ཁུངས་ནི་གསེར་འོད་
དམ་པ་མདོ་སྡེ་དབང་བོའི་རྒྱལ་བོ་ལས། རྣམ་ཐོས་སྲས་ཀྱིས་ཡིད་བཞིན་གྱི་ནོར་བུའི་
གཟུངས་གསུངས། བྱ་རྒྱུད་ཀྱི་ནང་ཚན་གར་མཁན་མཆོག་ གི་རྟོག་པ་ལེའུ་བཅུ་
བདུན་ཡོད་པ་འདི་རྣམ་སྲས་ཀྱི་རྒྱུད་གཙང་མ་ཡིན། འདི་ལས་རྣམ་སྲས་ཀྱི་མཚན་གྱི་
རྣམ་གྲངས་དང་། སྒྲུབ་ཐབས། ལས་ཚོགས། དཀྱིལ་འཁོར་རྣམས་གསུངས། སྣ་
ཚོགས་གྲུབ་པའི་རྒྱུད་ཀྱང་རྒྱུད་གཙང་མ་ཡིན། གཞན་ཡང་ཕྱག་ན་རྡོ་རྗེ་གོས་སྔོན་གྱི་
རྒྱུད་ས་འོག་ལེའུ་བཅུ་གསུམ་ཡོད་པ་དེའི་ལེའུ་གསུམ་པས་རྣམ་སྲས་བསྟན། བུ་སྟོན་
རིན་པོ་ཆེས་ས་འོག་གི་རྒྱུད་ལེའུ་བཅུ་གསུམ་པ་འདི་དང༌། རྣམ་སྲས་ཀྱི་རྒྱུད་སྣ་
ཚོགས་དག་པ་དང་། ཡོན་ཏན་རིན་པོ་ཆེ་འབྱུང་བ་ལེའུ་བཅུ་གཉིས་པ་གཏེར་མ་
འགྱུར་བྱང་མི་སྣང་བ་དང་། བི་ཤ་མ་ཎ་ཁ་རག་ཁྲོམ་ཐོགས་ལ་སོགས་པ་རྒྱུད་དངོས་
442



རྒྱུ
༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
མ་ཡིན། ཕྱག་རྡོར་ས་འོག་གི་རྒྱུད་དངོས་ནི། ས་པཎ་གྱིས་འགྱུར་མཛད་པའི་ལེའུ་ཉི་
ཤུ་རྩ་ལྔ་བ་འདི་ཡིན་པར་བཞེད་པས་དེ་ལྟར་ཤེས་དགོས། ཁ་རག་ཁྲོམ་ཐོགས་སུ་
གྲགས་པ་འདི་སློབ་དཔོན་ཀླུ་སྒྲུབ་ཀྱིས་མཛད་པ་འཕུང་བྱེད་ཤཱནྟི་གཛྷ་དང་གནུབས་ལོ་
ཙ་བས་བསྒྱུར་པས་ན། ལོ་པཎ་ཚད་ལྡན་གྱིས་བསྒྱུར་འདུག་པས་རྒྱུད་དངོས་མིན་
ཀྱང་ཚད་མར་བྱས་ན་ལེགས། རྣམ་སྲས་ཀྱི་རྒྱུད་རྟ་མགྲིན་གྱིས་གསུངས་པ་ལེའུ་ཉེར་
གཅིག་པ་ཀླུ་སྒྲུབ་དང་ལང་རོ་ནག་པོས་བསྒྱུར་པ། གསལ་བ་ཇོ་སྲས་ཀྱིས་གཏན་ལ་
ཕབ་པ་འདིའང་རྣམ་དག་འདྲ། རྣམ་སྲས་ཀྱི་རྒྱུད་རིན་ཆེན་འབྱུང་བ་ཁ་ཆེ་དགོན་པ་
བ་དང༌། ལོ་ཙཱ་བ་མངའ་རིས་པ་ཡེ་ཤེས་སྡེས་བསྒྱུར་པ་འདི་རྣམ་དག་ཡིན། གོང་གི་
ཡོན་ཏན་ རིན་ཆེན་འབྱུང་ བ་ མཁན་པོ་ ཀུན་ སྐྱོང་ དང་ གནུབས་ བསྒྱུར་ ཟེར་བ།
གཏེར་མ་ཡིན་པས་འདི་དང་མིང་འདྲ་ཡང་དོན་མི་གཅིག་གོ ། མགོན་པོ་མངོན་
འབྱུང་ནས་བཏོན་པའི་ལེའུ་གསུམ་པ་སོགས་ཀྱང་ལེགས་སམ་སྙམ། དགོངས་འགྲེལ་
གྱི་བསྟན་བཅོས་ལ་བྱ་རྒྱུད་དང་མཐུན་པའི་རྣམ་སྲས་ཀྱི་སྒྲུབ་ཐབས་སློབ་དཔོན་ཤུ་རཾ་
ག་ཝརྨས་མཛད་ཅིང། དཔའ་བོ་རྡོ་རྗེས་མཛད་པའི་སྒྲུབ་ཐབས་ཀྱང་ཡོད། སྦྱོང་
རྒྱུད་དང་མཐུན་པ་ལ་སློབ་དཔོན་འགྲོ་བཟང་སྙིང་བོས་རྣམ་སྲས་བདེ་བྱེད་ཀྱི་རྟོག་པ་
གསེར་འོད་འབར་བ། དྲག་བྱེད་རྟོག་པ་བདེ་བྱེད་ཆོ་ག་ཞིབ་མོ་སྣ་ཚོགས་པའི་མཛོད་
ལ་སོགས་པ་མཛད། ཀུན་མཁྱེན་གྱི་ཆོག་བསྒྲིགས་དཔག་བསམ་ལྗོན་པའི་འཕྲེང་
མཛེས་བཀླགས་པས་དོན་གྲུབ་སྟེང་། རྣམ་སྲས་བཀའ་བཅོ་ལྔའི་དང་བོ་རྣམ་སྲས་
ཀུན་གྱི་རྩ་བར་གྱུར་པ། ཞི་བ་བདེ་བྱེད་སེར་བོ་ལྷ་དགུའི་རྗེས་གནང༌། ཟངས་དཀར་
ལོ་ཙཱ་བས་གཏུམ་སྟོན་ལ་གནང་བ། སྟོད་ལུགས་ཀྱི་བརྒྱུད་པ། རྡོ་རྗེ་འཆང་། ཕྱག་
ན་རྡོ་རྗེ། སྦྱོང་མཛད་ཆོས་ཀྱི་རྡོ་རྗེ། ཀུན་ཏུ་བཟང་བོ། འགྲོ་བཟང་སྙིང་བོ། ཁ་ཆེ་
རིན་ཆེན་རྡོ་རྗེ། ཁ་ཆེ་དགོན་པ་བ། ཟངས་དཀར་ལོ་ཙཱ་བ་འཕགས་པ་ཤེས་རབ།
443



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཏུམ་སྟོན་བློ་གྲོས་གྲགས། གཏུམ་མགོན་པོ་ཡོན་ཏན། ལུང་ཁུ་དགོན་པ། མཁན་
པོ་ལུང་སྟོན། སློབ་དཔོན་ལེགས་པའི་ཤེས་རབ། བྱ་སྡེར་བ་བྱང་ཆུབ་རིན་ཆེན། བྱ་
སྡེར་བ་བྱང་ཆུབ་གཞོན་ནུ། མང་མཁར་བ་བློ་བཟང་དཀར་མོ། མང་མཁར་བ་བློ་
བཟང་གྲགས་པ། བཟང་ལྡན་མཁན་ཆེན་ཤཱཀྱ་བློ་གྲོས། འབུལ་དཔོན་རྡོ་རྗེ་རྒྱལ་བོ།
སྒོ་རུམ་པ་ཀུན་དགའ་ལེགས་པ། ཚར་ཆེན། མཁྱེན་བརྩེ། དབང་རབ། མགོན་པོ་
བསོད་ནམས་མཆོག་ལྡན། དབོན་ནམ་མཁའ་བསོད་ནམས་དབང་རྒྱལ། མང་ཐོས་
རྒྱ་མཚོ། འཇམ་དབྱངས་བདེ་བའི་རྡོ་རྗེ། སྟག་ཕུ་བློ་བཟང་བསྟན་པའི་རྒྱལ་མཚན།
འཇིགས་མེད་དབང་བོ། བསྟན་པའི་སྒྲོན་མེ། སྡེ་བ་འཇམ་དབྱངས་ཐུབ་བསྟན་ཉི་
མ། ཨ་ཁུ་ཤེས་རབ་རྒྱ་མཚོ་ཚང་སོགས་དམ་པ་དུ་མ་བར་མ་ཆད་པར་བརྒྱུད་པ་
བདག་གིས་ཐོབ་པ་ཡིན་ནོ། །
༄༅། །སྐྱེས་མཆོག་རྡོ་རྗེ་ལེགས་པའི་སྲོག་
གཏད་ཀྱི་བཤད་པ།
ཚན་པ་གཉིས་བཞུགས།
༄༅། །དེ་ཡང་ཇི་སྐད་དུ། དུས་གསུམ་སངས་རྒྱས་ཀུན་གྱི་བསྟན་སྲུང་
ཞིང་། །གྲངས་མེད་ ཐོག་མའི་ དུས་ནས་ སེམས་བསྐྱེད་པ། ། སྔོན་ཚེ་ དེ་བཞིན་
གཤེགས་པས་བྱིན་བརླབས་པ། ། ཕྱག་ན་རྡོ་རྗེས་དབང་བསྐུར་དམ་ཚིག་ཅན། །
བཛྲ་སཱན་དྷ་དྲག་པོ་མཐུ་བོ་ཆེ། ། ཞེས་གསུངས་པ་ལྟར། སྐྱེས་མཆོག་རྡོ་རྗེ་ལེགས་
444



ས་
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
པ་འདི་ཉིད་རྣམ་པ་འཇིག་རྟེན་དྲེགས་པའི་སྡེ་དཔོན་གྱི་ཚུལ་བསྟན་ཅིང་། ངེས་པ་
དོན་དུ་སངས་རྒྱས་ཐམས་ཅད་ཀྱི་སྐུ་གསུང་ཐུགས་ཀྱི་སྤྲུལ་བ་སྟེ། འོག་མིན་གྱི་གནས་
སུ་བཅོམ་ལྡན་འདས་རྣམ་པར་སྣང་མཛད་ཀྱི་སྤྱན་སྔར། སྐུ་རྡོ་རྗེའི་རང་བཞིན་ཡེ་
ཤེས་ཀྱི་རྡོ་རྗེ་ལེགས་པ་དང་། རི་མ་ལ་ཡ་གནམ་ལྕགས་འབར་བའི་རྩེར། དཔལ་
གསང་བའི་བདག་པོའི་སྤྱན་སྔར། ཐུགས་རྡོ་རྗེའི་རང་བཞིན་དམ་ཚིག་གི་རྡོ་རྗེ་
ལེགས་པ་དང་། ཉི་མ་ནུབ་ཕྱོགས་ཕ་ཝང་ལོང་བུའི་སྐུ་མཁར་ན། དཔལ་ལྡན་དྲེགས་
པ་རྟ་མགྲིན་གྱི་སྤྲུལ་བ། གསུང་རྡོ་རྗེའི་རང་བཞིན་ལས་ཀྱི་རྡོ་རྗེ་ལེགས་པའི་ཚུལ་དུ་
བཞུགས་པར་གསུངས་ལ། རྒྱལ་བ་ཤཱཀ་ཐུབ་བསྟན་པ་ལ། །རྡོ་རྗེ་འཛིན་གྱི་བཀའ་
བཞིན་དུ། ། བསྟན་ པ་སྲུང་བའི་མཐུ་རྩལ་ཅན། ། རྡོ་རྗེ་ ལེགས་ པ་ གཤེགས་ སུ་
གསོལ། ། ཞེས་གསུངས་པ་ལྟར་ཡིན་ལ། དེ་ལྟར། ཕྱོགས་ཕྱོགས་དག་ཀྱང་ཕ་ཀི་
ན། །ཉི་མ་ནུབ་ཕྱོགས་ཕ་ཀི་ན། །འོ་ཀུག་ཤིང་གི་གྲེ་མོ་ན། །ལྕགས་མཁར་གནམ་
དུ་ཟེང་སེ་ཟང་། །ཕོ་བྲང་དེ་ཡི་ནང་ཤེད་ན། །ཕ་ནི་བདུད་ལ་མ་ནི་དམུ། །དམུ་
བདུད་བཤོས་པའི་མཐུ་བོ་ཆེ། །དམ་ཅན་རྡོ་རྗེ་ལེགས་པ་ཁྱོད། ། ཞེས་གསུངས།
དེ་ལྟར་རྒྱལ་བའི་བསྟན་པ་རིན་པོ་ཆེ་སྲུང་བའི་དྲེགས་པ་རང་རྒྱུད་པ་ལྟར་བསྟན།
ཕྱག་ན་རྡོ་རྗེའི་དབང་བསྐུར་ཞིང་བསྟན་པ་བསྲུང་བར་བཀའ་བསྒོས་གཉེར་དུ་གཏད།
རང་ཉིད་ཀྱིས་ཀྱང་ཁས་བླངས་ཤིང་དམ་ལ་ཞུགས། དེ་ནས་སློབ་དཔོན་ཆེན་པོ་པདྨ་
འབྱུང་གནས་ཀྱིས་ཀྱང་། ཨ་སུ་རའི་བྲག་ཕུག་ཏུ་རྡོ་རྗེས་མནན་པས་རྡོ་རྗེ་མ་ཐེག་
པར། བཀའ་ལ་མཉན་ཞིང་དམ་ལ་བཞག་སྟེ། རྡོ་རྗེ་ལག་ཏུ་གཏད་པ་སོགས་ཀྱིས་
ཆོས་སྐྱོང་བའི་སྲུང་མར་གསོལ། གཙུག་ལག་ཁང་དང་གཏེར་ཁ་དུ་མའི་གཉེར་གཏད་
བྱས། སྟག་སྤྱང་ཁ་སྤྲོད་ཀྱི་རྒྱུད་ལ་སོགས་པ་རྒྱུད་རིགས་དུ་མ་རྙིང་རྒྱུད་དུ་བཞུགས་པ་
དང་། གཞན་ཡང་མགར་བ་ནག་པོའི་རྒྱུད་ལེའུ་དགུ་བ། དམ་ཅན་སེང་བཞོན་གྱི་
445



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྒྱུད་སོགས་ལྟ་བུ། བཅོམ་ལྡན་འདས་ཀྱི་བཀས་གནང་ནས་གསང་བའི་བདག་པོས་
རྒྱུད་གསུངས་པ་ཡིན། རྙིང་ཕྱོགས་སུ་གུ་རུ་ཇོ་རྩེ་དང་རཏྣ་གླིང་བ་སོགས་ཀྱིས་གཏེར་
ནས་བཏོན་པ་མང་བོ་ཡོད། བཀའ་བརྒྱུད་ཀྱི་ཀརྨ་པཀྴིས་དམ་ལ་བཞག་པ་སོགས་ཀྱི་
ལོ་རྒྱུས་དང་བརྒྱུད་རིམ་ཡོད། ཆོས་སྐྱོང་བའི་སྲུང་མ་འདི་ཉིད་འཕྲིན་ལས་མཐའ་
དག་ཐོགས་མེད་དུ་སྒྲུབ་པ། བཀྲ་ཤིས་ལ་བྱིན་ཆགས་པ། རྒྱུད་འཇམ་ལ་སྙིང་ཉེ་བ།
དཔའ་ཞིང་བརྟུལ་ཕོད་ལ་མཐུ་ཆེ་བ། དམ་ཚིག་ལ་གནས་ཤིང་འཕྲིན་ལས་མྱུར་བའི་
ཆོས་སྐྱོང་ཁྱད་པར་ཅན་ཡིན་ཏེ། དབང་གི་རྗེས་གནང་སྐབས། པདྨ་ཧེ་རུ་ཀ་ཡི་སྤྲུལ་
བ་སྟེ། །བཙན་གྱི་རྒྱལ་བོ་རྫུ་འཕྲུལ་ཅན། །ནུབ་ཕྱོགས་གནམ་ས་ཕྱེད་ཀྱི་བདག །རྡོ་
རྗེས་ཕོ་རྒྱུད་ཕོ་ཉར་འགྱེད། ། ཙིཏྟས་མོ་ རྒྱུད་ལས་ལ་འཛུར། ། ཞེས་ གསུངས།
ནོར་སྒྲུབ་རིན་ཆེན་གཏེར་མཛོད་སྐབས། །རྣོ་མྱུར་ཡང་ཟབ་དམ་ཚིག་ཅན། །སྐྱེས་
བུ་རྡོ་རྗེ་ལེགས་པ་ཡི། །ནོར་སྒྲུབ་ཟབ་མོ་མཐར་ཐུག་པ། །མ་འོངས་རྒྱུད་འཛིན་དོན་
ཆེན་དུ། །པདྨ་འབྱུང་གནས་བདག་གིས་བསྟན། ། ཞེས་གསུངས། ཡང་། སྐྱེས་
བུ་ལུས་དང་གྲིབ་མ་ལྟར། །འགྲོགས་ཐབས་བླ་རྡོའི་མན་ངག་ནི། ། ཞེས་པ་ནས།
མཚལ་དང་ར་ཁྲག་སྦྱར་ནས་བྲི། །ཟ་འོག་གམ་ནི་དར་དམར་བཏིང༌། །ཟངས་
གཞོང་ནང་དུ་འཁོར་ལོ་བཞག །དར་སྣ་སྨན་སྣ་རིན་ཆེན་ལྔ། །ར་ཡི་དབང་བོ་ལྔ་
ཡང་བཞག ། ཅེས་གསུངས། དམ་ཅན་སྐྱེས་བུ་ཆེན་པོའི་ཕ་ནི་བདུད་ཡིན་པས།
སྒྲུབ་པའི་འཁོར་ན་བསེ་རག་ཡོད་པས་བསེ་རག་གི་ཁ་འཆིང་བའི་ཐབས་གསུངས་པ་
དང་། ཡང་རྡོ་རྗེ་ལེགས་པ་སྒྲུབ་པར་འདོད་པས་རྒབ་འདྲེ་གསུམ་མནན་པ་གལ་ཆེ་
བས། དེ་གསུམ་ནི། བདུད་བཙན་ཐེ་རང་གསུམ་ཡིན། བདུད་བསྙབ་པ་ལག་རིང་
དང་། བཙན་ཡམ་ཤུད་དམར་བོ། ཐེ་རང་སྟོང་འཁྲུགས་གསུམ། འདི་གསུམ་
མནན་བསྲེག་འབྱེད་ཤེས་དགོས། གཅན་གཟན་དུ་སྤྲུལ་ནས་སྲོག་ལ་རྒོལ། རྟ་བོང་
446



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ་
ཁྱི་རུ་སྤྲུལ་ནས་རྟ་ཕྱུགས་ལ་གནོད། དམག་དང་ཟིང་ཟིང་དུ་སྤྲུལ་ནས་ཆུང་མ་བྱིས་པ་
བྲན་འཁོར་ཁ་རྗེ་དབང་ཐང་རླུང་རྟ་ལ་གནོད། འདི་ག་རེ་རེའི་གཉེན་པོ་གཏེར་
གཞུང་གསང་སྒྲུབ་དགྲ་བོའི་སྲོག་གི་སྤུ་གྲི་ན་གསུངས་ཡོད། །
ཡང་ལོ་རྒྱུས་གཅིག་ཏུ། རུལ་སུངས་རོ་མྱགས་བསྣམ་པའི་དཀྱིལ་འཁོར་ཞེས་
བྱ་བ། གཤིན་རྗེའི་གྲོང་ཁྱེར་ཆེན་པོའི་ཀློང་ཤིན་ཏུ་འཇིགས་པའི་ནང་ན། རྡོ་ཕ་ཝང་
ལོང་བུ་འོད་ལྔས་བསྐོར་བ། སྟེང་དུ་སྤྲིན་ནག་གཏིབ་པ། ཐོགས་སེར་བུ་ཡུག་འབབ་
པ། འབྱུང་བ་ཚ་གྲང་འཁྲུགས་པའི་ནང་ན། ཕ་སྲིན་པོ་བྱི་ལའི་གདོང་ཅན། མ་སྲིན་
མོ་སྤྲེའུ་གདོང་ཅན། སྐྱེ་འགྲོའི་སྲོག་གཅོད་པ། བུ་སྤྱང་ཀིའི་གདོང་ཅན་ཟ་བྱེད་
གདུག་པའི་མཆེ་བ་ཅན་སྐྱེས། དེའི་འཁོར་དུ་བདུད་ནག་པོ་སྤུན་གསུམ་གྱིས་བསྐོར་
བ་བྱུང་བས་མི་རོ་གསར་རྙིང་ལ་སྤྱོད་པ་རབ་ཏུ་འཇིགས་པར་གནས་སོ། ། དེའི་ཚེ་
རྒྱ་གར་གྱི་ཡུལ་འབྲོག་གནས་དགོན་པ་ཞེས་བྱ་བར། དྲང་སྲོང་མངོན་ཤེས་ཅན་བྲ་སེ་
ན་ཞེས་བྱ་བ་ཞིག་ར་རྫི་བྱེད་ཅིང་གནས། དེའི་ཚེ་ཟ་བྱེད་སྤྱང་ཀིའི་གདོང་ཅན་གྱིས་ར་
གཅིག་བསད་ནས་ཤ་ཁྲག་རུས་གསུམ་ཟོས་པས། དྲང་སྲོང་གིས་བཅོམ་ལྡན་འདས་
ཀྱི་དྲུང་དུ་ཕྱིན་ཏེ། འཁོར་བ་ལས་སྒྲོལ་མཐུ་སྟོབས་ཅན། །ད་ལྟ་འཇིག་རྟེན་ཁམས་
འདི་ན། །ཡི་དྭགས་རྫུ་འཕྲུལ་མཐུ་ཅན་ཞིག །ཁམས་གསུམ་སེམས་ཅན་བདུད་དུ་
བྱུང༌། །ཐམས་ཅད་མཁྱེན་པས་འདུལ་བར་ཞུ། ། ཞེས་ གསོལ་བ་བཏབ་པས།
བཅོམ་ལྡན་འདས་ཀྱིས་ཕྱག་ན་རྡོ་རྗེ་ལ་ཐུལ་ཅིག་ཅེས་བཀའ་བསྒོས་པས། ཕྱག་ན་རྡོ་
རྗེས་ཚེ་སྲོག་འགུགས་པའི་སྔགས་ཀྱི་རང་སྒྲས་ཡི་དྭགས་བཙན་གྱི་རྒྱལ་བོ་དབང་མེད་
དུ་བཀུག ཕྱིར་མི་ལྡོག་པའི་སྔགས་ཀྱི་རང་སྒྲས་འབྲོས་ལམ་བཅད། གཟུགས་ལ་
དབབ་པའི་སྔགས་ཀྱི་རང་སྒྲས་དབང་དུ་བསྡུས་ཏེ་རྡོ་རྗེ་སྙིང་གར་གཏད། གསང་
བའི་སྙིང་བོ་འབྲུ་ལྔ་སྔགས་ཀྱི་ངོ་བོར་བསྟན་ནས་གཟིར་བས་རང་དབང་མེད་པར་
ན་
447



འ་
༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དངངས་ནས་བརྒྱལ་བར་གྱུར་ཏེ། སངས་པ་དང་རང་རྟགས་སྲོག་གི་སྙིང་བོ། ས་
བོན་ཏྲི་ཊི་ཞེས་པ་ཕུལ། བསྟན་པ་བསྲུང་བར་ཁས་བླངས། རྡོ་རྗེ་འཛིན་པས་མིང་རྡོ་
རྗེ་ལེགས་པར་བཏགས། ཝ་ཀ་ཏྲོ་ཏྲ་ཤི་ནི་ཞེས་སེམས་བསྐྱེད། ཀྲ་མ་ནི་ཞེས་དབང་
བསྐུར། ས་མ་ཡེ་ཞེས་དམ་ཚིག་ཕོག སཱ་དྷུ་ཞེས་དམ་ལ་བཞག་སྟེ་ཞིང་བཅུ་སྒྲོལ་བའི་
བཤན་པར་བསྐོས། ཞེས་དམ་ཅན་གྱི་རྒྱུད་ལེའུ་བཅུ་བ་ཞའི་ལྷ་ཁང་ནས་བྱུང་བའི་
གཏེར་མ་ཞིག་ནས་གསུངས། དེ་ནས་གཞན་ཡང་དམ་ཅན་སེང་བཞོན་གྱི་ཕྱི་ནང་
གསང་གསུམ་གྱི་སྒྲུབ་ཐབས་བུམ་ཐང་དགེ་གནས་ཀྱི་གཏེར་མ་ཞིག་ནས་འདི་ལྟར་
བྱུང་སྟེ། སྔོན་ཨ་སུ་རའི་བྲག་ཕུག་ཏུ་སློབ་དཔོན་ཆེན་པོ་བཞུགས་པའི་ཚེ། ནམ་གྱི་
སྟོད་གཅིག་ལ་ཁྱེའུ་ཆུང་དམར་བོ་ཟུར་ཕུད་ཅན་ཞིག་དྲུང་དུ་བྱུང་ནས། སློབ་དཔོན་
ཆེན་པོ་ལགས། བདག་ནི་བཅོམ་ལྡན་ཕྱག་ན་རྡོ་རྗེས་དམ་ལ་བཏགས། བསྟན་པའི་
སྲུང་མར་དབང་བསྐུར་ཞིང་ལག་ཏུ་རྡོ་རྗེ་གཏད། ལྕེ་ལ་བདུད་རྩི་བཞག་པ་ཡིན།
སློབ་དཔོན་དགོངས་པ་ཀློད་པར་ཞུ་ཞེས་གསོལ་བས། སློབ་དཔོན་གསང་བདག་གི་
ཏིང་ངེ་འཛིན་ལ་སྙོམས་པར་ཞུགས་སོ། ། ཁྱེའུ་ཆུང་འདར་ཏེ་དངངས་ནས་སློབ་
དཔོན་ལ་སྲོག་གི་སྙིང་བོ་ཕུལ་ཞིང་སྐྱེ་རྒྱུད་གསོལ་བ། སློབ་དཔོན་ཆེན་པོ་ལགས།
བདག་གི་ཕ་ནི་དམུ། མ་ནི་དམུ་བདུད། བདག་ནི་དམུ་བདུད་རྡོ་རྗེ་ལེགས་པ་བྱ་བ་
ལགས། འཁོར་ནི་བཙན་རྒོད་སུམ་རྒྱ་དྲུག་ཅུ། ཡང་འཁོར་བསྟན་མ་བཅུ་གཉིས་
ཐེའུ་རང་སྟོང་སྡེས་བསྐོར་ཡོད། ཕྱི་ལྟར་བསྒྲུབ་ན་འཇིག་རྟེན་བྲན་དུ་འཁོལ། ཟས་
ནོར་གྱི་བཅུད་སྡུད། ནང་ལྟར་བསྒྲུབ་ན་དགྲ་བོའི་སྲོག་རྩ་གཅོད་ཅིང་བསྟན་པའི་བྱ་
ར་བྱེད། ལྟས་ངན་ཆོ་འཕྲུལ་གྱིས་འཇིག་རྟེན་གྱི་ཁམས་ཁྱབ་པར་ནུས། ཞེས་སྲོག་གི་
སྙིང་བོ་མདོང་གསོལ་དུ་ཕུལ། སྐུ་ལྟར་བསྒྲུབ་ན་བཙན་རྒོད་སུམ་བརྒྱ་དྲུག་ཅུས་
བསྐོར་བ། གསུང་ལྟར་བསྒྲུབ་ན་མགར་བ་ནག་པོར་བྱོན་པ། ཐུགས་ལྟར་བསྒྲུབ་ན་
448



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ཆེ་བཙན་དཔལ་གྱི་མཐུ་བོ་ཆེར་བྱོན་པ། ཡོན་ཏན་ལྟར་བསྒྲུབ་ན་དམ་ཅན་སེར་སྐྱ་
ནག་པོར་བྱོན་པ། འཕྲིན་ལས་ལྟར་བསྒྲུབ་ན་སྤུ་གྲིས་དགྲ་སྲོག་གཅོད་པ། དྲག་
སྔགས་ལྟར་བསྒྲུབ་ན་གནོད་སྦྱིན་མཆེད་བཞིར་བྱོན་པ། མན་ངག་ལྟར་བསྒྲུབ་ན་
བསྟན་མ་བཅུ་གཉིས་ཀྱིས་བསྐོར་བ། མ་སངས་སུ་བསྒྲུབ་ན་དྲག་པོ་བཙན་ལྟར་
འབྱུང་བ། རྒྱལ་བོ་ལྟར་བསྒྲུབ་ན་སྨྱོ་འབོག་གཏོང་བ། ཤིང་ལྟར་བསྒྲུབ་ན་སྒྲོལ་བའི་
བཤན་པ་བྱེད། ཐེའུ་རང་ལྟར་བསྒྲུབ་ན་ཟས་ནོར་གྱི་བཅུད་སྡུད། བདུད་ལྟར་
བསྒྲུབ་ན་དགྲ་བོ་ཁྲམ་ལ་འདེབས་པ་སོགས་བསྒྲུབ་ལུགས་ཀྱི་རྣམ་གྲངས་མཐའ་ཡས་
པར་གསུངས་ཡོད། དམ་ཅན་སྐྱེས་བུ་ཆེན་པོའི་འཁོར་དུ། ལྷ་དང་གཤིན་རྗེ།
བདུད་དང་བཙན་གྱི་གིང་ཆེན་སྡེ་བཞི། ལྷའི་དགེ་བསྙེན་བརྒྱ་དང་ཉི་ཤུ། བཙན་གྱི་
དགེ་བསྙེན་བརྒྱ་དང་ཉི་ཤུ། བདུད་ཀྱི་དགེ་བསྙེན་བརྒྱ་དང་ཉི་ཤུ་སྟེ་མཆེད་ཟླ་སུམ་
བརྒྱ་དྲུག་ཅུ། རྡོ་རྗེ་དཔལ་དང་ལྡན་པ་སོགས་ཡུམ་ཆེན་དགྱེས་སྡེ་མོ་བཅུ་གཉིས།
གཙང་མའི་གནས་ཀྱི་ལྷའི་འཁོར་འབུམ་ཕྲག་གཅིག བཙན་འཁོར་འབུམ་ཕྲག་དགུ།
གཤིན་རྗེ་འབུམ་ཕྲག་བརྒྱད། བདུད་འཁོར་འབུམ་ཕྲག་བཅུ་གཉིས། ཀླུའི་འཁོར་
ཚོགས་ས་ཡ་ཕྲག་བདུན་གྱིས་བསྐོར་ཡོད།
བརྒྱུད་པའི་རིམ་པ་ཡང་། ཕྱག་ན་རྡོ་རྗེ། སློབ་དཔོན་པདྨ། གྲུབ་ཆེན་པཀི།
སངྒ་ལཀྵ། རྗེ་རང་བྱུང་བ། གྲགས་པ་སེངྒེ། དར་རྒྱལ་བ། མཁའ་སྤྱོད་པ། དེ་
བཞིན་གཤེགས་པ། ཆོས་དཔལ་ཡེ་ཤེས། དཔལ་འབྱོར་དོན་གྲུབ། བཀྲ་ ཤིས་
དཔལ་འབྱོར། རྗེ་མི་བསྐྱོད་རྡོ་རྗེ། དེ་ནས་རིམ་པར་བརྒྱུད་དེ་ཀུན་མཁྱེན་འཇིགས་
མེད་དབང་བོའི་བར་དང་། དེ་ནས་ཐུའུ་བཀྭན་བློ་བཟང་ཆོས་ཀྱི་ཉི་མ། སྡེ་ཁྲི་འཇམ་
དབྱངས་ཐུབ་བསྟན་ཉི་མ། སྒོ་མང་རིན་པོ་ཆེ་བློ་བཟང་ཚུལ་ཁྲིམས་རྒྱ་མཚོ། ཆོས་
སེང་རིན་པོ་ཆེ། གཉན་ཐོག་བཀའ་དྲིན་ཅན་སྐལ་བཟང་ ཐབས་མཁས་རྒྱ་མཚོ།
449



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཁོང་དགུང་ལོ་དགུ་བའི་དུས་སུ་ཆོས་སེང་རིན་པོ་ཆེ་ལས་གསན། ཁོང་གི་མདུན་ནས་
བདག་གིས་ཐོབ། སྤྱིར་སེང་བཞོན་གྱི་རྗེས་གནང་ཐོབ་ན། ར་བཞོན་གྱི་རྗེས་གནང་
མ་ཐོབ་ཀྱང་རུང་། བརྒྱུད་པའི་རིམ་པ་གཉིས་འདྲ། སེངྒེ་ར་སྐྱེས་མ་ངེས་བཞོན་པ་
ཆིབས་ཞེས་གསུངས་སོ། །
༈ རབ་འབྱམས་རྡུལ་སྙེད་དག་པའི་ཞིང་ཁམས་སུ། དེ་བཞིན་གཤེགས་པ་
རིན་ཆེན་སྙིང་བོ་དང་། ཁྱབ་བདག་ཀུན་བཟང་རྡོ་རྗེ་འཆང་དཔལ་དང་། གསང་
བདག་ཕྱག་ན་རྡོ་རྗེ་ལ་སོགས་པས། །མགོ་ལ་དམ་ཚིག་རྡོ་རྗེ་ལེགས་བཞག་སྟེ། །ལྕེ་
ལ་བདུད་རྩི་ཆོས་སྨན་བྱིན་ནས་ནི། །གསང་སྔགས་དམ་ཚིག་གཉན་པོ་བསྒྲགས་པའི་
ཚེ། །སངས་རྒྱས་བསྟན་པ་བསྲུང་བར་མ་ཆད་དམ། །གདུག་པའི་དགྲ་བགེགས་
སྒྲོལ་བར་མ་ཆད་དམ། །རྣལ་འབྱོར་ཚེ་སྲོག་བསྲིང་བར་མ་ཆད་དམ། །སྒྲུབ་པོར་
དངོས་གྲུབ་སྟེར་བར་མ་ཆད་དམ། ། ཞེས་སོགས་གསུངས་པ་ལྟར། དེ་བཞིན་
གཤེགས་པ་རིན་ཆེན་སྙིང་བོ་དང་ཁྱབ་བདག་ཀུན་བཟང་རྡོ་རྗེ་འཆང་ཆེན་པོས་བཀའ་
དང་དམ་ལ་བཞག་པར་གསུངས་པ། དཔལ་ཕྱག་ན་རྡོ་རྗེས་དབང་བསྐུར་བ། ཡང་།
རབ་འཇིགས་དུར་ཁྲོད་ཆེན་པོའི་གནས་མཆོག་ཏུ། །དགའ་རབ་རྡོ་རྗེ་འཇམ་དཔལ་
བཤེས་གཉེན་དང་། །ཧཱུྃ་ཀ་ར་དང་ཤྲཱི་སིང་ཧ་དང༌། །གྲུབ་ཆེན་བི་མ་མི་ཏྲ་ལ་སོགས་
པས། །ཟིལ་གནོན་ཏིང་འཛིན་ཕྱག་རྒྱས་བཀུག་ནས་ཀྱང་། །སྲོག་སྙིང་འཕྲོག་སྟེ་
དམ་ཚིག་བསྒྲགས་པའི་ཚེ། ། སངས་རྒྱས་བསྟན་པ་བསྲུང་བར་མ་ཆད་དམ། །
ཞེས་དང་། གནས་མཆོག་སིནྡྷ་རྒྱ་མཚོའི་མཚོ་གླིང་དུ། །སློབ་དཔོན་ཆེན་པོ་པདྨ་
འབྱུང་གནས་ཀྱིས། །ནམ་མཁའི་གཟའ་རྣམས་དམ་ལ་བཏགས་པའི་ཚེ། །རང་
རྟགས་སྲོག་གི་སྙིང་བོ་གཏད་ཕུལ་ནས། །སངས་རྒྱས་བསྟན་པ་བསྲུང་བར་མ་ཆད་
དམ། ། ཞེས་དང་། ཡར་སྟོད་ཤམ་པོ་གངས་ཀྱི་ར་བ་རུ། །གྲུབ་པའི་རིག་འཛིན་
450



，
་
::
་
:: .:. !,，
༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ཀུ་མཱ་ར་ཛ་དང༌། །རྫོགས་ཆེན་རྣལ་འབྱོར་ཀློང་ཆེན་རབ་འབྱམས་ཀྱིས། །ཡེ་ཤེས་
ཐིག་ལེའི་དཀྱིལ་འཁོར་ཞལ་ཕྱེ་ཚེ། །གཟའ་རྣམས་རང་གཟུགས་སོ་སོར་བསྟན་ནས་
ཀྱང་། །སངས་རྒྱས་བསྟན་པ་བསྲུང་ བར་མ་ཆད་ དམ། ། ཞེས་ དང་། གར་
བཞུགས་དག་པ་རྡོ་རྗེའི་གཞལ་ཡས་སུ། །བཀའ་བཞི་རིན་ཆེན་དཔལ་བ་ལ་སོགས་
པའི། །གཙང་བ་ལྕགས་མདུད་གྲུབ་དབང་རྡོ་རྗེ་རྩེལ། །བཀའ་དྲིན་མཉམ་མེད་
ཁྱོན་རྣམ་གྲོལ་སོགས། །དངོས་དང་བརྒྱུད་པའི་བླ་མའི་ཚོགས་རྣམས་ཀྱིས། །དམ་
རྫས་ དཀྱིལ་ འཁོར་ མདངས་ བཀྲག་ མ་ ཡལ་ བར། ། གཟའ་ རྣམས་ བསྐྱེད་ ཅིང་
དབང་བསྐུར་དམ་བསྒྲགས་ཚེ། །སངས་རྒྱས་བསྟན་པ་བསྲུང་བར་མ་ཆད་དམ། །
ཞེས་སོ། །
ཁྲུས་དང་མཎྜལ། རྡོ་རྗེ་སློབ་དཔོན་དགོངས་སུ་གསོལ། །སངས་རྒྱས་བསྟན་
པ་བསྲུང་མཛད་པའི། །དམ་ཅན་རྡོ་རྗེ་ལེགས་པ་ཡི། །སྲོག་དབང་བདག་ལ་བསྩལ་
དུ་གསོལ། ། ཞེས་ལན་གསུམ་གྱིས་གསོལ་བ་བཏབ། སློབ་དཔོན་གྱིས། བསྟན་
སྲུང་རྡོ་རྗེ་ལེགས་པ་ནི། །ཁྱོད་ཀྱིས་བརྩོན་པར་མཆོད་ནུས་སམ། །འཕྲིན་ལས་
བཅོལ་དང་དམ་ཚིག་རྣམས། །རྗེས་སུ་མཐུན་པར་སྒྲུབ་ནུས་སམ། ། ཞེས་འདྲི་བ་
ལ། སློབ་མས་ལན་ཞུ་བ་འདིའི་རྗེས་ཟློས་མཛད། བསྟན་སྲུང་རྡོ་རྗེ་ལེགས་པ་ནི། །
བདག་གིས་ བརྩོན་པར་མཆོད་ནུས་ སོ། ། འཕྲིན་ ལས་བཅོལ་ དང་ དམ་ ཚིག་
རྣམས། །རྗེས་སུ་མཐུན་པར་སྒྲུབ་ནུས་སོ། ། ཞེས་ཞུའོ། ། སླར་ཡང་བླ་མས།
སྣོད་དང་ལྡན་པའི་བུ་ཁྱོད་ཀྱིས། །བསྟན་པའི་སྤྱི་དགྲ་བསྒྲལ་བའི་ཕྱིར། །དྲག་པོའི་
སྒྲུབ་པ་ངས་སྦྱིན་གྱི། །ཁྱོད་ཀྱིས་སྤྲོ་བས་བརྩོན་པར་མཆོད། ། ཅེས་བརྗོད། །
༈ ནམ་མཁའ་དང་མཉམ་པའི་ x དེའི་ཆེད་དུ་ལམ་གྱི་བར་ཆད་སེལ་ཞིང་
འཕྲིན་ལས་སྒྲུབ་པའི་སྲུང་མ་ཁྱད་པར་བ་དམ་ཅན་རྡོ་རྗེ་ལེགས་པའི་སྲོག་དབང་ཟབ་
451



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མོ་ཞུ་སྙམ་པའི་སྒོ་ནས་གསན་པར་འཚལ། རྡོ་རྗེ་ལེགས་པའི་བྱུང་བ་སོགས་དང་
འགྲེལ་བའི་ལོ་རྒྱུས་བཤད་ཅིང་། ཨ་སུ་རའི་བྲག་ཕུག་ཏུ་སློབ་དཔོན་ཆེན་པོའི་བཀའ་
དང་དམ་ལ་བཞག་པའི་ཚུལ་བརྗོད་ནས། དེ་ནས་རིམ་པར་བརྒྱུད་དེ། སྐྱེས་བུ་དམ་
པ་ཕལ་མོ་ཆེའི་སྲུང་མ་ཁྱད་པར་ཅན་དུ་མཛད་པ་ཡིན། དེ་ལྟ་བུའི་སྲུང་མ་དེ་ཉིད་ཀྱི་
སྲོག་དབང་ཟབ་མོ་འབུལ་བ། བླ་མ་དང་ཡི་དམ་རྟ་མཆོག་རོལ་བ་དངོས་སུ་གསལ་
བཏབ་ནས། བླ་མའི་སྟེང་གི་ནམ་མཁའ་ལ་སྐྱབས་ཡུལ་ཚད་མེད་པ་བཞུགས་པའི་
སྤྱན་སྔར། སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱ། དེའི་ཆེད་དུ་
བྱང་ཆུབ་ x ། དཀོན་མཆོག་གསུམ་ལ་སོགས་སྐུའི་རྗེས་གནང་དོན་དུ་གསོལ་བ་
བཏབ། ཆོས་སྐྱོང་དམ་ཅན་རྡོ་རྗེ་ལེགས་པ་སྤྱན་དྲངས་ནས་སློབ་མ་ལ་བསྟིམ་པ་ནི།
སྐུའི་རྗེས་གནང་ཡིན། གསུང་གི་རྗེས་གནང་དོན་དུ་གསོལ་བ་འདེབས། བླ་མ་ཡི་
དམ་དུ་གསལ་བའི་ཐུགས་ཀའི་ས་བོན་ལས་འོད་ཟེར་འཕྲོས། དམ་ཅན་སྐྱེས་བུ་ཆེན་
པོའི་ཐུགས་ཀའི་ས་བོན་གྱི་མཐར་རང་རང་གི་སྔགས་ཀྱིས་བསྐོར་བ་ལ་ཕོག་པས། དེ་
ལས་སྔགས་ཕྲེང་མར་མེ་གཅིག་ལས་གཉིས་ཆད་ཀྱི་ཚུལ་དུ་བྱུང༌། སྐྱེས་བུ་ཆེན་པོའི་
ཞལ་ནས་ཐོན། སློབ་མའི་ཞལ་དུ་ཞུགས། ཐུགས་ཀར་ས་བོན་གྱི་མཐར་འཁོད་པར་
གྱུར། སྔགས་རྗེས་ཟློས། གསུང་གི་རྗེས་གནང་ངོ༌། ། ཐུགས་ཀྱི་རྗེས་གནང་ནི།
གསོལ་གདབ། གཏོར་མ་ལྷར་བསྐྱེད་པ་སློབ་མའི་སྤྱི་བོར་བཞག་ནས་བྱིན་གྱིས་
བརླབས། །
452



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
༄༅། །ཆོས་སྐྱོད་དྲེགས་པ་ལྕམ་དྲལ་གྱི་
ལོ་རྒྱུས་མདོར་བསྡུས།
༄༅། །ཆོས་སྐྱོང་དྲེགས་པ་ལྕམ་དྲལ་ནི། ངེས་པའི་དོན་དུ་འཇམ་དཔལ་
གཤིན་རྗེ་གཤེད་ཀྱི་རྣམ་སྤྲུལ། དྲང་དོན་ཐ་མལ་གྱི་སྐྱེ་བརྒྱུད་དང་མཐུན་ན། སྔོན་
འདས་པའི་བསྐལ་བ་ཞིག་ཏུ་རྒྱལ་བོ་གསེར་གྱི་ཤུགས་ཅན་དང་། བཙུན་མོ་ཨུཏྤ་ལའི་
རྒྱན་གཉིས་ཀྱི་སྲས་གཅེན་གྲགས་ལྡན་དང་། གཅུང་གྲགས་སྐྱེས་བྱ་བ་གཉིས་ཡོད།
གཅེན་ཆོས་ལ་དད། གཅུང་མུ་སྟེགས་ལ་དད་པས་མ་འཆམས། ཆོ་ལོ་བརྒྱབ་ནས་སུ་
རྒྱལ་བའི་ཆོས་ ལ་ འཇུག་ པར་ འཆམ་སྟེ། བརྒྱབ་ པས་ གཅེན་ གྲགས་ ལྡན་ རྒྱལ།
གྲགས་སྐྱེས་ཆོས་ལ་མ་ཞུགས་པར་བྲོས། གཅེན་གྱིས་བདས་ཏེ་བཟུང་ནས་གསོད་
པར་བརྩམ་པ་ལ། བདག་མ་བསད་ཐོངས། ཁྱོད་སངས་རྒྱས་པའི་དུས་བསྟན་སྲུང་
བགྱིད་པར་བཅས། གཅེན་གྱིས་དབང་བསྐུར། དབང་སྟེགས་སུ་ཟངས་ཀྱི་རལ་ཁ།
བྱུ་རུའི་མཁར་བ། བསེའི་མདའ་གཞུ་གཏད། མིང་སྲོག་བདག་ཡམ་ཤུད་དམར་བོ་
ཞེས་བཏགས། གཅེན་གྲགས་ལྡན་ནི་སྟོན་པ་དང༌། གཅུང་གྲོགས་སྐྱེས་ཆོས་སྐྱོང་
འདི་ཡིན། སྟོན་པ་སངས་རྒྱས་པ་ན། སྔོན་གྱི་སྨོན་ལམ་གྱིས་བྱང་ཤར་མྱ་ངམ་གྱི་
ཡུལ་བདུན་འདས་པའི་ཕ་རོལ་ན། མདའ་ན་ཁྲག་མཚོ་འཁྱིལ་ཞིང་། ཕུ་ན་ཟངས་
བྲག་བརྩེགས་པ། མི་རོ་རྟ་རོ་གཅལ་དུ་བཀྲམས་ཤིང་། མི་ཁྲག་རྟ་ཁྲག་མཚོ་རུ་
འཁྱིལ་བ། འཇིགས་ཤིང་སྐྱི་གཡའ་བའི་གནས་སུ། ཕ་གནོད་སྦྱིན་ཟངས་ཀྱི་རལ་བ་
ཅན། མ་སྲིན་མོ་ཁྲག་གི་རལ་བ་ཅན་ཚོགས་པ་ལ་བྱི་རུའི་སྒོ་ང་དང་བསེའི་སྒོ་ང་
453



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཉིས་སྐྱེས། དེ་གཉིས་ཕ་མས་མ་ཐུབ་པར་བར་སྣང་དུ་འཁྱམས་པས་བར་གྱི་གཟའ་
བརྒྱུད་བཏུལ། སྟེང་དུ་འཁྱམས་པས་ལྷ་ཆེན་བརྒྱད་བཏུལ། འོག་ཏུ་འཁྱམས་པས་
ཀླུ་ཆེན་བརྒྱུད་བཏུལ། ཕ་མ་གཉིས་ཀྱང་འཇོམས་ལ་ཁད་པ་ལ། ཕ་མས་མ་ཧཱ་དེ་ཝ་
དང་ཡུམ་ཨེ་ཀ་ཛ་ཊི་གཉིས་དུར་ཁྲོད་གནོད་སྦྱིན་གྱི་ཕུག་ན་ཡོད་པ་ལ་བསྐུལ་བས།
དབང་སྡུད་ཀྱི་ཏིང་ངེ་འཛིན་ལ་སྙོམས་པར་ཞུགས་ནས་ཁ་ཊཾ་ཀ་བརྒྱབ་པས་སྒོ་ང་
གཉིས་བརྡོལ་བ་ལས། བྱི་རུའི་སྒོ་ང་ལས། མི་དམར་བོ་ཟངས་ཀྱི་བེག་ཙེ་གྱོན་པ།
མདའ་གཞུ་དང་ཟངས་གྲི་བསེ་མདུང་ཐོགས་པ་གཅིག་ཐོན་པ། མ་ཧཱ་དེ་ཝས་དམ་ལ་
བཏགས་ཏེ། དྲི་བ་དྲི་ལན་གྱི་ཚུལ་དུ་མ་རུ་ཙེ་བཤན་པ་སྒྲོལ་བྱེད་ཀྱི་རྒྱུད་གསུངས།
བསེ་སྒོང་ལས། བུད་མེད་ལུས་སྔོ་ལ་གདོང་བ་བསེ། སོ་དུང་། སྨིན་མ་གཡུ། མེའི་
རལ་བ་ཅན་ཟངས་གྲི་དང་ཕུར་བུ་ཐོགས་པ་ཞིག་ཐོན་པ། ཨེ་ཀ་ཛ་ཊིས་དམ་ལ་
བཏགས་ཏེ་དྲི་བ་དྲི་ལན་གྱི་ཚུལ་དུ་དམར་བོ་བཤན་པ་འཇིག་རྟེན་ཟ་བྱེད་མའི་རྒྱུད་
གསུངས། དེ་ལྟ་བུའི་རྒྱུད་ཀྱི་ཁུངས་ལ་བརྟེན་ནས། ཨ་ཙརྱ་ཉི་འོད་གྲགས་པས། མ་
ཧཱ་དེ་ཝ་ལ་ལུང་མནོས་ཏེ་བསྒྲུབས་པས་གྲུབ་སྟེ་ཟླ་བ་ནག་པོ་ལ་གནང་། དེས་སྲས་བྷ་
ཡ་དྷ་ར། དེས་གཉན་ལོ་ཙཱ་བ་དང་། མར་བ་ལོ་ཙཱ་སོགས་ལ་གནང་ནས་རིམ་གྱིས་
གྲུབ་ཐོབ་མདའ་ཕྱར་བ་རིན་ཆེན་བཟང་བོས་གསན། གྲུབ་ཐོབ་དེ་ཉིད་ཀྱིས་ནགས་
རྒྱལ་ལྷ་ཆུར། སློབ་དཔོན་ཆེན་པོ་དངོས་དང་མཇལ་ཏེ་དེ་ལས་གསན། དེ་ནས་ས་
དགེའི་སྐྱེས་ཆེན་དམ་པ་རྣམས་ལ་བརྒྱུད་པ་ཡིན། ལོ་རྒྱུས་འགའ་ཞིག་ཏུ། མདའ་
ཕྱར་གྱིས་སློབ་དཔོན་གྱི་ལུང་བསྟན་བཞིན། ཡེར་བ་ཟླ་བ་ཕུག་ཏུ་སྒྲུབ་པ་མཛད་པའི་
རིང༌། ཨྱོན་རིན་པོ་ཆེ་ནང་རེ་བཞིན་ཉི་ཟེར་ལ་ཆིབས་ཏེ་བྱོན་ནས་ཉིན་མོ་ཆོས་
གསུངས། དགོང་མོ་རེ་བཞིན་སྲིན་པོ་འདུལ་བར་ཉི་ཟེར་ལ་ཆིབས་ཏེ་ གཤེགས།
དེའི་སྐབས་སློབ་དཔོན་གྱི་ལུང་བསྟན་བཞིན། སེ་བ་གདོང་ནས་ཕུར་བ་བྱིན་ཅན་
454



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
ཡང་གཏེར་ནས་བཏོན་ཏེ། ལྷ་སའི་གུང་སེབ་ཚོང་འདུས་སུ་ཕེབས་པ་ན། འཚུབ་མ་
ཆེན་པོ་ཞིག་གློ་བུར་དུ་ལངས་ནས་ཚོང་འདུས་རྣམས་གཏོར། དེའི་དབུས་སུ་ཆོས་
སྐྱོང་ལྕམ་དྲལ་འཁོར་བཅས་བྱོན་ཏེ། མདའ་ཕྱིར་བ་ལ་ང་ཁྱེད་ཀྱིས་སྐྱེ་བ་ནས་ཚེ་
རབས་ཐམས་ཅད་དུ་བསྒྲུབ་པའི་ཆོས་སྐྱོང་ཡིན་པས་ང་ལ་གཏོར་མ་ཕུལ་དགོས་ཞེས་
ཞུས་པ་ན། ང་ལ་ཆོས་སྐྱོང་མང་དུ་ཡོད། ཁྱོད་ཀྱི་བཀའ་ལུང་ང་ལ་མེད་གསུངས་པས།
ཆོས་སྐྱོང་གིས་ང་ལ་གཏོར་མ་འབུལ་དགོས་པར་མ་ཟད། ཆོས་སྐྱོང་གི་གཙོ་བོར་
བསྟེན་དགོས། བཀའ་ལུང་ཤུད་བུ་བཀྲ་ཤིས་འབར་ལ་ཞུས་གསུངས། དེར་བཀའ་
དང་དམ་ལ་བཏགས་པས་ཆོས་བརྒྱུད་མི་རྒྱུད་དང་བཅས་བུ་བཞིན་བསྐྱངས། གང་
ལྟར་ཡང་མདའ་ཕྱར་བ་ལ་གཉན་ལོ་དང་མར་ལོ་ནས་བརྒྱུད་པའི་ཆོས་འདིའི་བརྒྱུད་
པ་མངའ་ཞིང་། དེས་ཡི་དམ་དང་ཆོས་སྐྱོང་འདིའི་སྐོར་གྱི་གདམས་པ་མཐའ་དག་བོ་
དོང་བ་བརྩོན་འགྲུས་རྡོ་རྗེ་ལ་གནང་ནས་རིམ་པར་བརྒྱུད་པ་ཡིན་ནོ། །
་ ་..
: ...
..་
༄༅། །ཐ་འོག་གི་ལོ་རྒྱུས་བསྡུས་པ།
༄༅། །དེ་ཡང་བསྟན་སྲུང་དགྲ་ལྷ་ཆེན་པོ་ཐ་འོག་ཆོས་ཀྱི་རྒྱལ་བོ་འདི་ཉིད་ནི།
སྔོན་གྱི་བསྐལ་བ་དང་བོ་ལ། །ཤེལ་གྱི་བྱིས་པ་ལོ་བརྒྱད་པ། །གཡུ་ཡི་སྨིན་མ་འབར་
བ་ལ། །ཞལ་ན་དུང་གི་མཆེ་བ་ཅན། །ཕྱག་གཡས་གསེར་གྱི་སྤུ་གྲི་དང་། །གཡོན་པ་
ཤེལ་ཕྲེང་ཕྱག་ན་བསྣམས། །མཚན་ལ་གནོད་སྦྱིན་ཐོག་འབེབ་གསོལ། ། ཞེས་པ་
ལྟར། གནོད་སྦྱིན་ཐོག་འབེབ་དུ་གྲགས་པ་ཡིན། རྡོ་རྗེ་ཁྱུང་ཆེན་ཀླུ་འབྲུག་འདུལ་བ་
ལ། །ལྷ་ཡི་དགེ་བསྙེན་མ་ཧཱ་ཀ་ལ་ཟེར། ། ཞེས་པ་ལྟར། མགོན་པོ་ནག་པོ་ཞེས་
455



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
-----
-
-
བསམ་
ཀྱང་གྲགས་པར་གསུངས་ཡོད། ཡང་། དེ་ནས་བར་གྱི་བསྐལ་བ་ལ། །བྷ་ཏ་ཧོར་གྱི་
སྒོམ་གྲྭར་བྱོན། །བསམ་འགྲུབ་ཤེལ་གྱི་བྲག་ཕུག་བཞུགས། །རྒྱལ་བོ་ཤེལ་ཕྲེང་ཅན་
དུ་གསོལ། ། ཞེས་པ་ལྟར། ཧོར་གྱི་རྒྱལ་བོ་ཤེལ་ཕྲེང་ཅན་དང་ཧོར་རྒྱལ་རིགས་ལྔ་
ཞེས་ཀྱང་གྲགས་པ་ཡིན། དེ་ནས་བསྐལ་བའི་ཐ་མ་ལ། །བྲག་དམར་དཔལ་ གྱི་
བསམ་ཡས་དང་། །བེ་ཧར་དཀོར་མཛོད་གླིང་ན་བཞུགས། །གཙུག་ལག་ཁང་དང་
དཀྱིལ་འཁོར་གྱི། །སྲུང་མར་བསྐོས་ཞེས་གསུངས་པ་ལྟར། ། ཞེས་རྒྱལ་བོ་ཁྲི་སྲོང་
ལྡེ་བཙན་གྱིས་བྷན་དྷ་ཧོར་གྱི་སྒོམ་གྲྭ་བཅོམ་དུས། ཧོར་རྫས་ཀྱི་རྗེས་འབྲངས་ནས་
བསམ་ཡས་སུ་འོངས་པ་ཡིན་ཏེ། སྔོན་ཚེ་ཧོར་གྱི་ཡུལ་གྲུར་གོ་མཚོན་ནོར། །སྦ་གུར་
ལ་གནས་དགྲ་ལྷ་ལྕགས་མདའ་ཅན། །དེ་རིང་རྣལ་འབྱོར་དགྲ་ལྷར་མངའ་གསོལ་
གྱི། ། ཞེས་གསུངས་པ་བཞིན། ཧོར་གྱི་ཡུལ་དུ་བཞུགས་དུས་དགྲ་ལྷ་ལྕགས་མདའ་
ཅན་དུ་གྲགས་པ་དེ་ལྟར་ལ། དེ་ཡང་། སྔོན་ཚེ་པདྨ་ཀ་རས་མཆིམས་ཕུ་རུ། །བཀའ་
བརྒྱུད་ཞལ་ཕྱེས་རྗེ་འབངས་དབང་བསྐུར་ཚེ། །ཁས་བླངས་དམ་བཅས་ཇི་བཞིན་
དེང་གི་དུས། །གཏོར་མ་འདི་ ལོངས་བཅོལ་ བའི་ འཕྲིན་ལས་མཛོད། ། ཅེས་
གསུངས་པ་རེད། སྒྲུབ་པ་བཀའ་བརྒྱད་ཀྱི་དཀྱིལ་འཁོར་དུ་དམ་ལ་བཞག་པ་ཡིན་ཏེ།
སྨྱོན་རིན་པོ་ཆེས་མཆིམས་ཕུ་གསུང་གི་དབེན་གནས་སུ་བཞུགས་དུས། སྐུ་ཡི་རྒྱལ་བོ་
འདི་ཉིད་ཀྱི་གཙོས་སྲོག་བདག་རྒྱལ་བོ་སྡེ་ལྔ་འཁོར་དང་བཅས་པ། བདེ་གཤེགས་
འདུས་པའི་དཀྱིལ་འཁོར་དུ་སྨིན་པར་མཛད་ཚུལ་གསུངས་ཡོད། སེང་སྤྲུལ་ངག་གི་
དབང་བོ་གཞོན་ནུ་དཔའ་བོ་ནོར་བཟང་གི་གསུངས་ལས། ཕྱི་རོལ་བེ་ཧར་རྒྱལ་བོ་
སྲོག་གི་བདུད། །ནང་དུ་འགྲོ་ལ་རྗེས་ཆགས་སྙིང་རྗེའི་ལྷ། །གསང་བ་སྣང་མཐའི་
རང་ཞལ་འཛུམ་པའི་གཏམ། ། ཞེས་བསྟན་སྲུང་ ཐ་འོག་ཆེན་པོ་འདི་ནི་སྣང་བ་
མཐའ་ཡས་སྤྲུལ་བའི་རང་ཞལ་དུ་གསུངས་པ་ལྟར་ཡིན། བེ་ཧར་ཞེས་གྲགས་པའང་།
456



བ
བ
Jབས་
༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
བ བི་ཧ་ར་ཞེས་གཙུག་ལག་ཁང་གི་སྐད་དོད་ཡིན་པས། བསམ་ཡས་གཙུག་ལག་ཁང་གི་
དཀོར་མཛོད་ལ་གནས་པར་གསུངས་པས་ཡིན་ཏེ། ཡོངས་གྲགས་ལ་བེ་ཧར་ཞེས་
གྲགས་པ་ཡིན། དེ་ནས་བསམ་ཡས་ཀྱི་ཐུབ་པ་ཚུལ་ཁྲིམས་མ། སེ་རར་གདན་དྲངས་
པས། ཐུབ་པ་ཚུལ་ཁྲིམས་མའི་རྗེས་དེད་ནས་སེ་རར་སོང་བ་ན། དཔལ་ལྡན་ལྷ་མོས་
དགོན་པའི་ནང་དུ་ཡོང་མ་བཅུག་པ། ཐ་འོག་སྐུ་ཡོད་སར་བསྡད་ཚེ། སེ་རའི་མཁན་
ཆེན་རིན་པོ་ཆེ་ནས། དགོན་འདི་ལ་འགོ་བའི་སྲུང་མར་རྟེན་འབྲེལ་ཆེ་བར་གཟིགས་
ནས་དཔལ་ལྡན་ལྷ་མོ་ལ་བཀའ་གནང་སྟེ། ཐ་འོག་གི་སྐུ་མཁར་བརྩིགས་ནས་སྲུང་
མར་གཏད་པས་ན། རྗེ་བློ་བཟང་ཆོས་ཀྱི་རྒྱ་མཚོའི་ཞལ་ནས་ཀྱང་། བསམ་ཡས་
གཙུག་ལག་སེ་རའི་སྐུ་མཁར་ནས། །ཐ་འོག་ཆོས་རྒྱལ་ གསང་ཡུམ་ཁྱབ་འཇུག་
དང་། །ལས་བྱེད་རྡོར་ལག་རུ་འདྲེན་སྡེ་བཞི་སོགས། །སྔོན་གྱི་དམ་ཚིག་དགོངས་
བཞིན་གནས་འདིར་གཤེགས། ། ཞེས་གསུངས་པ་རེད། དེ་ལྟ་བུའི་ཆོས་སྐྱོང་ཆེན་
པོ་འདི་ནི། སློབ་དཔོན་ཆེན་པོའི་གསུང་གི་གནོད་སྦྱིན་རྒྱལ་བོ་སྐུ་ལྔའི་འཁོར་བདུན་
ཅུ་བའི་གསོལ་ཀ་ན། ཤེལ་གྱི་སྐུ་མཁར་རྩེ་དགུ་ནས། །སྲོག་བདག་རྣམས་ཀྱི་བྱ་ར་
བ། །སྐུ་ལ་བེར་སྨུག་དགུ་བརྩེགས་གསོལ། །ཆིབས་སུ་སེངྒེ་དཀར་མོ་ཆིབས། །ནག་
པོ་ཚེ་བདུད་ཆེན་པོ་སྟེ། །རྡོ་རྗེ་འཇིགས་བྱེད་གཤེགས་སུ་གསོལ། ། ཞེས་གསུངས་
པ་དང་། ཡང་བློན་པོ་བཞི་གསུངས་སྐབས། དུང་གི་སྐུ་མཁར་རྩེ་དགུ་ནས། །
བཤན་པ་བྱ་ཁྲིད་མིག་གཅིག་དང༌། ། ཞེས་དང༌། ལྕགས་ཀྱི་སྐུ་མཁར་རྩེ་དགུ་
ནས། །སྤུ་ཏྲ་ནག་པོ་ཆེན་པོ་དང༌། ། ཞེས་དང་། ཟངས་ཀྱི་སྐུ་མཁར་རྩེ་དགུ་
ནས། །དགྲ་བཅོམ་ཤེར་ཤིང་སྲེག་ཤང་ཅན། ། ཞེས་དང༌། གཡུ་ཡི་སྐུ་མཁར་རྩེ་
དགུ་ནས། །བྱ་རྒོད་ཐང་ནག་རྡོ་རྗེ་ཕེན། ། ཞེས་སོགས་གསལ་བར་གསུངས་ཡོད།
སྐུ་ཡི་རྒྱལ་བོ་མོན་བུ་སྤུ་ཏྲ་གསུངས་དུས། ཆིབས་སུ་སེངྒེ་དཀར་མོ་ཆིབས། །སྐུ་མདོག་
འ
，：
་,་，
*#**་་་་，
457



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ནག་པོ་མུན་ལྟར་འཐིབ། །མེན་ཏྲི་ནག་པོའི་ན་བཟའ་གསོལ། །དབུ་ལ་དར་ནག་ཐེབས་
ཞུ་ཅན། །གཡས་པ་གསེར་གྱི་རྡོ་རྗེ་གསོར། །གཡོན་པ་ཤེར་ཤིང་གསེག་ཤིང་བསིལ། །
ཞེས་གསུངས་པ་ལྟར་ཡིན། ཐུགས་ཀྱི་ཡུམ་ཆེན་ཤན་ཏིང་རོ་ཟན། སྐུ་ཡི་ཡུམ་མཆོག་
བདུད་མོ་རོ་ལངས། གསུང་གི་ཡུམ་མཆོག་མཛེས་བྱེད་པདྨ། ཡོན་ཏན་ཡུམ་མཆོག་
གསེར་གྱི་སྤུ་གྲི། འཕྲིན་ལས་ཡུམ་མཆོག་བདུད་གཟའ་སྨིན་དཀར་བཅས་ཡིན། ཐུགས་
ཀྱི་བློན་པོ་སྲོག་བདག་བྱ་ར་བ། སྐུ་ཡི་བློན་པོ་བྱ་ཁྲིད་མིག་གཅིག གསུང་གི་བློན་པོ་རྡོ་རྗེ་
གྲགས་ལྡན། ཡོན་ཏན་བློན་པོ་གནོད་སྦྱིན་ཐང་ནག འཕྲིན་ལས་བློན་པོ་སྤུ་ཏྲ་ནག་པོ།
ནང་བློན་ས་ག་རྡོ་རྗེ་འབར་བ་ཞེས་གསུངས་ཡོད། འདིའི་བརྒྱུད་པའི་དབང་དུ་བྱས་ན།
སློབ་དཔོན་ཆེན་པོ་ནས་ཡེ་ཤེས་མཚོ་རྒྱལ་དང་། ཚངས་པ་ལྷའི་མེ་ཏོག མངའ་བདག་
ཉང་། གཉོས་བཙུན་སེང་གེ་རྒྱལ་མཚན། རྩ་བྲལ་བ་འཇམ་དབྱངས་བློ་གྲོས། འཇམ་
དབྱངས་རིན་ཆེན་དཔལ། གུ་ ཤྲཱི་ དཔལ་ ལྡན་དོན་གྲུབ། རྗེ་ནམ་མཁའ་བཟང་བོ།
བཀའ་བརྒྱད་གཞོན་བཟང་དཔལ་ལྡན་རྒྱ་མཚོ། དབུ་རུ་རྒྱ་མ་མི་འགྱུར་དགའ་དཔལ།
འབྲི་གུང་ཟུར་བ་གནམ་ལྕགས་མེ་འབར། ཉི་ཟླ་སངས་རྒྱས་ལན་བུ། དཀར་ཆེན་དཔལ་
འབྱོར་ལྷུན་གྲུབ། ཟུར་ཆེན་པདྨ་དབང་རྒྱལ། ཀུན་གཟིགས་ལྔ་བ་ཆེན་པོ། སེ་རའི་
མཁན་ཆེན་ངག་དབང་དཀོན་མཆོག ཆོས་རྗེ་བློ་བཟང་དོན་གྲུབ། ཁྲི་ཆེན་བློ་བཟང་དར་
རྒྱས། ངག་དབང་དགེ་ལེགས། སྐལ་བཟང་རབ་རྒྱས་སོགས་ནས་གཉན་ཐོག་བཀའ་དྲིན་
ཅན་གྱི་བར་རིམ་བཞིན་བརྒྱུད་པ་ཡིན། བེ་བུམ་དུ་ཡང་། དུས་མཐར་འབྲི་ཁུང་གནམ་
ལྕགས་མེ་འབར་གྱིས། །ཕུང་བྱེད་རྒྱལ་ཁང་ནག་པོའི་ལས་སྦྱོར་ཚེ། །ཁས་བླངས་དམ་
བཅའ་ཇི་བཞིན་དགོངས་མཛོད་ལ། ། ཞེས་དང༌། བྱང་བདག་ཟུར་ཆེན་ཀུན་གཟིགས་
ལྔ་བ་ཆེས། །བསྟན་སྲིད་སྡང་དགྲ་རླུང་ལ་བསྐུར་བའི་ཚེ། །ཁས་བླངས་དམ་བཅས་ཇི་
བཞིན་དགོངས་མཛོད་ལ། ། ཞེས་ཡང་ཡང་བཀའ་གཉེར་དུ་གཏད་པར་གསུངས།
458



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
༄༅། །ལབ་རྩེ་དང་བསང་གསུར་གྱི་ཁུངས་
མདོར་བསྡུས་སུ་བཀོད་པ་
བཞུགས་སོ། །
༄༅ ། །ལྷ་ཐོའམ་ས་མཁར་ལྟ་བུ་འཇིག་རྟེན་པའི་ལྷ་རྟེན་ལབ་རྩེ་བརྩེགས་
པའི་ཁུངས་ནི། སངས་རྒྱས་མཉན་ཡོད་ན་བཞུགས་པའི་ཚེ། དྲུག་སྡེ་ཚོང་བ་ཞོན་པ་
མང་བོ་དང་ཤིང་རྟ་ཅན་ཞིག་འགྲོ་བ་དང་ལྷན་ཅིག་ཏུ་ལམ་དུ་སོང་བ་དང་། ལམ་གྱི་
ཕྱེད་དུ་ཤིང་རྟའི་སྲོག་ཤིང་ཆག་སྟེ་སྲོག་ཤིང་བརྗེས་ནས་ཆག་པ་བོར་རོ། ། དེ་ཉེ་
དགས་ཁྱེར་ཏེ་ལམ་གྱི་གཞི་མདོར་བཙུགས་ནས། འདི་ནི་བདག་ཅག་གི་སྲོག་ཤིང་གི་
དབང་ཕྱུག་ཅེས་བྱ་བའི་ལྷ་རྟེན་དུ་བཙུགས་སོ་ཞེས་སྨྲས་ནས་སོང་བ་དང་། ཕྱིས་སུ་
དེ་ལ་གཅིག་གིས་སྟེགས་བུ་བརྩིགས། གཞན་ཞིག་གིས་ཀྱང་བདག་གི་དོན་འདི་
འགྲུབ་ན་ཁང་བ་བརྩིག་ནས་སྟོན་མོ་བྱའོ་ཞེས་དམ་བཅས་ནས་སོང་བ་དང་། དེས་
ཀྱང་དོན་གྲུབ་ནས་། ཅི་ལྟར་དམ་བཅས་པ་ཐམས་ཅད་བསྒྲུབས་པས་དེ་ལྷ་ཁང་དུ་
གྱུར་ཏེ་རྙེད་པ་མང་དུ་བྱུང་བ། དྲུག་སྡེ་དག་གིས་མཐོང་ནས། གོས་ལ་སོགས་པ་
རང་དགར་ལེན་དུ་རྩོམ་པ་ན་ལྷ་ཁང་སྲུང་མི་དག་གིས་མི་སྟེར་བའི་ཚེ། དྲུག་སྡེས་
བཀྲེན་པ་འདི་ཅི་ལྟར་ཁྱོད་ཀྱི་ལྷ་ཁང་ཡིན། ངེད་ཅག་གི་ཤིང་རྟའི་སྲོག་ཤིང་ཆག་པ་
ཞིག་རྟེན་ཐབས་སུ་བཙུགས་པའོ། ། ཞེས་པའི་བྱུང་བ་འདི་ནི་ལབ་རྩེའི་ཁུངས་རྣམ་
དག་ཡིན། མདོའི་གླེང་བཞི་ཕྲན་ཚེགས་དུམ་པ་གཉིས་ཀྱི་ནང་དུ་མ་རྙེད་ཀྱང་། རྗེ་
དགེ་འདུན་གྲུབ་ཀྱིས་མཛད་པའི་འདུལ་བའི་གླེང་འབུམ་ལྟར་བྲིས་པ་ཡིན།
459



འག
ཆན
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བསང་གི་ཁུངས་ནི། གསེར་འོད་དམ་པ་ལས། བཙུན་པ་བཅོམ་ལྡན་འདས་
ཀྱིས་གསེར་འོད་དམ་པ་མདོ་སྡེ་དབང་བོའི་རྒྱལ་བོ་དེ་ལ་མཆོད་པའི་སླད་དུ་བདུག་
པས་བདུག་པ་དང་། སྤོས་སྣ་ཚོགས་ལས་སྤོས་དང་བདུག་པ་སྣ་ཚོགས་ཀྱི་འཁྲི་ཤིང་
དག་འབྱུང་བར་འགྱུར་ཏེ། དེ་དག་སྐད་ཅིག་ཐང་ཅིག་ཡུད་ཙམ་དེ་ལ་རྒྱལ་བོ་ཆེན་པོ་
བདག་ཅག་བཞིའི་རང་རང་གི་ཁང་བའི་སྟེང་གི་བར་སྣང་ལ་སྤོས་དང་བདུག་པ་སྣ་
ཚོགས་ཀྱི་འཁྲི་ཤིང་དག་གི་གདུགས་རྣམས་སུ་གནས་པར་གྱུར་ཅིག ཅེས་གསུངས་
སོ། དེ་ནི་བསང་ཁང་ཐོག་ཏུ་བཏང་བའི་ཁུངས་ཡིན་ཞིང་། ཡང་གསེར་འོད་ལས།
སྤོས་དང་གུ་གུལ་དང་ཙན་དན་དང་ག་བུར་དང་དུ་རུ་ཀ་དང་ཨ་ཀ་རུ་དང་། པོག་
དཀར་བོ་ལ་སོགས་པ་འདི་དག་མཉམ་པར་སྦྱོར་བའི་སྤོས་ཀྱིས་མཆོད་ཅིང་སྔགས་
འདི་བཟླས་པས་རྒྱལ་བོ་ཆེན་པོ་རྣམ་ཐོས་ཀྱི་བུ་སྤྱན་དྲངས་པར་བྱའོ་ཞེས་དང། ཐུའུ་
བཀྭན་ཆོས་ཀྱི་ཉི་མའི་བསང་བཤད་བཀྲ་ཤིས་སྒོ་བརྒྱ་འབྱེད་པའི་ལྡེ་མིག་ལས་ཀྱང་།
མ་ག་དྷ་བཟང་མོས་མཐའ་འཁོབ་ཀྱི་ཡུལ་བུ་རམ་ཤིང་འཕེལ་དུ་དུད་ཚང་གི་ཁང་ཐོག་
ནས་བསངས་ཀྱི་དུད་སྤྲིན་ཐུལ་བ། སངས་རྒྱས་མཉན་ཡོད་དུ་བཞུགས་པའི་སྤྱན་
སྔར་མཆོད་སྤྲིན་གྱི་ཕུང་བོར་འཁྲིགས་པའི་ལོ་རྒྱུས་མདོ་ལས་གསུངས་པ་དེ་ཉིད་བསང་
གི་ཁུངས་སུ་འགྲོ་བར་སེམས་སོ། ཞེས་གསུངས་པ་དེ་ཡང་ལེགས་བཤད་དུ་སྣང་བས།
དེ་དག་ནི་ཡུལ་གོང་མ་སྤྱན་འདྲེན་པའི་སྐབས་སུ་བསང་དུད་བཏང་བའི་ཁུངས་ཡིན།
ཁྱད་པར་དུ་དགྲ་བཅོམ་པ་ས་ག་ལྷས་མཛད་པའི་མེ་ཏོག་ཕྲེང་རྒྱུད་ལས། སངས་རྒྱས་
སྐུ་གཟུགས་གྲོང་སོགས་སུ། །སྤྱན་དྲང་བར་ནི་གསུངས་པ་ཡིན། །དེར་ནི་ཆག་ཆག་
བྱུག་པ་དང་། །སྲང་གི་བཞི་མདོར་ས་གཞི་ལ། །མེ་ཏོག་སྣ་ཚོགས་བཀོད་པ་ཡིས། །
རབ་ཏུ་མཛེས་པར་བྱས་པ་ཡིན། །ཙན་དན་ཨ་ཀར་ག་བུར་གྱི། །བདུག་སྤོས་ཀུན་
ནས་འབུལ་བར་བྱ། ། ཞེས་གསུངས་པ་འདི་ཡང་བསང་གི་ཁུངས་དྲག་ཤོས་ཡིན།
460



༄༅། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
གསུར་ནི་ལྔ་བ་ཆེན་པོའི་གསུར་ཆོག་གི་རིམ་པ་ཡིད་བཞིན་འདོད་འཇོ་ལས།
དྲི་ཟའི་སེམས་ཅན་ལ་ཟས་གོས་སྦྱིན་པའི་ཕན་ཡོན་ཡོད་པར་སྣང་། བར་དོའི་སེམས་
ཅན་ལ་སྟེར་བ་དེ་དེང་སང་གཏོར་མ་མཁན་པོ་མང་བོས་ཀྱང་། བར་དོའི་སེམས་ཅན་
མགྲོན་ཚན་ལོགས་སུ་མཛད་པ་བྱུང་ཞིང་། གཤིན་པོ་རྗེས་འཛིན་གྱི་ཆོ་ག་གསར་རྙིང་
ཕལ་ཆེར་ལས་ཟས་གཏད་མཛད་པས། དེ་དག་གི་དགོངས་པའི་རྗེས་སུ་འབྲངས་
ནས། ཁོ་བོས་མུ་ཐི་ལིའི་འཁྲི་ཤིང་དུ། བར་དོའི་མགྲོན་ཚན་ལ་ཕན་ཡོན་ཡོད་ན་བརྒྱ་
རྩའི་རང་ཚིག་དང་འགལ་ཞེས་སྨྲས་པ་ཡིན་ལ། དཔྱད་བཟང་བ་ཞིག་བྱེད་ན། རྒྱལ་
བོ་ལ་གདམས་པའི་མདོར། བར་དོ་ལ་ཟས་སྐོམ་ཅི་ཙམ་བསྔོས་ཀྱང་མི་ཐོབ་པར་
གསུངས་ཤིང། དེ་ལ་བརྟེན་ནས་སྙིགས་དུས་ཀྱི་ཐམས་ཅད་མཁྱེན་པ་བུ་སྟོན་རིན་པོ་
ཆེས་མི་བཞེད་ཅིང་། དོན་ལའང་གནས་པར་སེམས་སོ། ཞེས་གསུངས་སྟབས་
དགོངས་དོན་ལ་ ཞིབ་ ཏུ་དཔྱོད་ པའི་སྒོ་ནས་ ལེགས་ པར་ གཏན་ ལ་ ཕབ་ དགོས།
བཅོམ་ལྡན་འདས་ཀྱིས་ཚེ་འཕོས་པ་ཅི་ལྟར་འགྱུར་བའི་མདོ་དེ་ལས། གཤིན་པོ་ལ་
བཟའ་བཏུང་སོགས་བསྔོས་ཀྱང་གཤིན་པོ་དེས་མི་ཐོབ་པར་གསུངས་པ་ནི། གསང་
སྔགས་ཀྱི་ནུས་པ་བསམ་གྱིས་མི་ཁྱབ་པའི་ཐབས་མཁས་ཁྱད་པར་ཅན་གྱིས་མ་ཟིན་
པར། འཇིག་རྟེན་པ་དག་རང་དགར་གཤིན་པོའི་དོན་དུ་རོའམ་དུར་སར་བཟའ་རྒྱུ་
སོགས་བསྒྲིགས་ནས་དེའི་ཐོབ་པར་བསམ་པ་དོན་ལ་མི་གནས་པར་གསུངས་པ་མ་
གཏོགས། དྲི་ཟའི་རིགས་དང་བར་དོར་འཁྱམས་པའི་སེམས་ཅན་ལ། སྔགས་དང་
ཏིང་ངེ་འཛིན་དང་ ཕྱག་རྒྱུ་སོགས་ཀྱིས་བསྔོས་ན་ཕན་ཡོན་ཆེན་པོར་འབྱུང་བའི་
གཏམ་རྒྱུད་ཀྱང་ཡོད་ལ། ལུང་གིས་སྒྲུབ་པ་ནི། རྡོ་རྗེ་གུར་ལས། རྡུལ་ཚོན་དཀྱིལ་
འཁོར་བྲིས་ནས་ནི། །གཤིན་ལ་གསོན་བཞིན་དབང་བསྐུར་ན། །ངན་སོང་གསུམ་
དུ་སྐྱེས་ན་ཡང་། །དེ་ཉིད་ཀྱིས་ནི་ཐར་བར་འགྱུར། ། ཞེས་དང༌། གཙུག་ཏོར་
461



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྣམ་རྒྱལ་མའི་རྟོག་པ་ལས། རུས་ཆོག་གསུངས་པ་དང་། སྨན་བླའི་མདོ་ལས་ཀྱང་།
སྲོག་འགག་པའི་བེམ་པོའི་མིང་ངམ་དེས་སྔས་སུ་ཞག་ཞེ་དགུའི་བར་དུ་བཅོམ་ལྡན་
འདས་སྨན་བླ་མཆོད་ཅིང་གསོལ་བ་བཏབ་ན་དེའི་རྣམ་པར་ཤེས་པ་སླར་ལྡོག་པར་
གསུངས་པ་སོགས་ཤིན་ཏུ་མང་། རྣལ་འབྱོར་གྱི་དབང་ཕྱུག་མི་ལ་རས་པས་ཀྱང་།
གཉའ་ནམ་བདུད་འདུལ་ཕུག་ཏུ་རྒྱགས་ཕྱེ་ཉུང་ཟད་དང་བཅས་སྒྲུབ་པ་མཛད་སྐབས།
ཁ་བ་ཉིན་མཚན་བཅོ་བརྒྱད་དུ་བབས་པས་འགྲུལ་ལམ་ཆད་ཅིང་ཟླ་བ་ཁ་ཤས་སོང་
བའི་རྗེས་སུ། སྦྱིན་བདག་རྣམས་ཀྱིས་རྗེ་བཙུན་མུ་གེས་བཀྲོངས་པར་ཐག་བཅད་
ཅིང་། སྐུ་གདུང་ལ་མཇལ་འདུན་གྱིས་ཕྱིན་པས། རྗེ་བཙུན་བཞུགས་པར་མཐོང་
ནས་མ་གཤེགས་པའི་རྒྱུ་མཚན་ཞུ་ཙ་ན། རྗེ་བཙུན་གྱི་ཞལ་ནས། ང་ཕལ་ཆེར་ཏིང་
ངེ་འཛིན་གྱི་ཟས་དང་མཁའ་འགྲོའི་ཚོགས་སྐལ་སོགས་དང་། ཁྱད་པར་ཁ་རྩང་རྟའི་
ཟླ་བའི་སྨད་ལ་ཁྱེད་བུ་སློབ་རྣམས་ཀྱིས་བཟའ་བཏུང་མང་བོ་སྟེར་བྱུང་བའི་ཉམས་
ཤིག་ཤར་བ་ནས་ཟ་མ་ཟ་སྙིང་ཡེ་མི་འདོད་པ་ཞིག་བྱུང་བས། དེ་དུས་ཁྱེད་ཚོས་ཅི་
བྱས་པ་ཡིན་གསུངས་པར། ཁོང་ཚོས་དགོངས་རྫོགས་སུ་མཆོད་པ་ཕུལ་ཚུལ་ཞུས་
པས། རྗེ་བཙུན་གྱི་ཞལ་ནས། འཇིག་རྟེན་པ་རྣམས་ཀྱིས་དགེ་རྩ་བགྱིས་པ་བར་དོ་ལ་
ཕན་པར་འདུག་གོ་གསུངས་པ་དག་ཀྱང་ལུང་ཚད་མར་གྲུབ་པ་ཡིན། དེའི་རྒྱུ་མཚན།
བར་སྲིད་པ་དེ་གསུར་ལ་སོགས་པའི་དྲི་དོན་དུ་གཉེར་བའི་གང་ཟག་ཡིན་ཏེ། དྲི་ཟས་
སུ་ཟ་མཁན་ཡིན་པའི་ ཕྱིར། མཛོད་ལས། དྲི་ཟ་སྲིད་པ་བར་མའོ། ། ཞེས་
གསུངས་པ་དང་། དྲི་ཚོར་བའི་དབང་བོ་དང་དབང་ཤེས་དག་ཀྱང་མ་ཉམས་པར་
ཡོད་པས་ན། མཛོད་ལས། དབང་བོ་ཀུན་ཚང་ཐོགས་མེད་རྒྱུ། ། ཞེས་གསུངས།
གསུར་དྲི་བཏང་བ་དང་མཉམ་དུ་གནས་དེར་སླེབ་ཀྱང་ནུས་ཏེ། རྫུ་འཕྲུལ་ལྟ་བུའི་
ཤུགས་དང་ལྡན་ཕྱིར། དེ་ཉིད་ལས། ལས་ཀྱི་རྫུ་འཕྲུལ་ཤུགས་དང་ལྡན། ། ཞེས་
462



༄༅ ། །རྒྱུད་སྡེ་བཞིའི་དབང་དང་རྗེས་གནང་གི་བཤད་པ།
གསུངས། དེ་ཡང་། བར་དོ་བ་དེའི་རྒྱུད་ཀྱི་དྲི་འཛིན་དབང་མངོན་ཚད་མ་ཡོད་མེད།
ཡོད་ན་དེའི་སྣང་ཡུལ་དུ་གྱུར་པའི་དྲི་ཡོད་པར་ཁས་ལེན་དགོས་ལ། མེད་ན་མི་འཐད་
དེ། ཐེག་ཆེན་ཐུན་མོང་མ་ཡིན་པ་གསང་སྔགས་ལྟར་ན། བར་དོའི་དོད་ལ་འཚང་རྒྱ་
བ་སྲིད་པས། དེའི་རྒྱུད་ལ་དྲི་ཚོར་བའི་ཚད་མ་སྐྱེ་སྲིད་དེ། དེའི་རྒྱུད་ལ་ཀུན་མཁྱེན་
ཡེ་ཤེས་སྐྱེ་སྲིད་པའི་ཕྱིར། ཐེག་དམན་ལྟར་ནའང་ཕྱིར་མི་འོང་བར་འདའ་བ་ཡོད་
པས། དེའི་རྒྱུད་ལ་དྲི་ཚོར་བའི་ཚད་མ་ཡོད་དགོས་ཏེ། དེའི་རྒྱུད་ལ་ཟད་མི་ཤེས་པའི་
ཡེ་ཤེས་སྐྱེས་པ་ཡོད་པའི་ཕྱིར་རོ། ། ། །།
463
