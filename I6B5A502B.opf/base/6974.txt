༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1AC242
ImageGroup:
ISBN:
12PD17755
9787105130276
LCCN:
n/a
Title:
རྗེ་བཙུན་ཤིང་བཟའ་པཎྜི་ཏ་སྐལ་བཟང་ཆོས་ཀྱི་རྒྱལ་མཚན་དཔལ་བཟང་པོའི་གསུང་འབུམ།
rje btsun shing bza' paN+Di ta skal bzang chos kyi rgyal mtshan dpal
|bzang po'i gsung 'bum/
Author:
n/a
n/a
n/a;1-8 V.
Descriptor:
Original Publication:
Place:
Publisher:
pe cin/
mi rigs dpe skrun khang /
||2014
Date:
Volume:
Total Volumes:
TBRC Pages:
Introductory Pages:
n/a
n/a
Text Pages:
Scanning Information:
Scanned at Tibetan Buddhist Resource Center, Southwest University of Nationalities,
Chengdu, China.



ན།
༄༅།།རྗེ་བཙུན་ཤིང་བཟའ་པཎྜི་ཏ་སྐལ་བཟང་ཆོས་ཀྱི་རྒྱལ་
༄༅།།རྗེ་བཙུན་ཤིང་བཟའ་པཎྜི་ཏ་སྐལ་བཟང་
ཆོས་ཀྱི་རྒྱལ་མཚན་དཔལ་བཟང་པོའི་
བསུང་འབུམ་བཞུགས་སོ།།
པོད་དང་པོ།
ཟླ མི་རིགས་དཔེ་སྐྲུན་ཁང་།།
མི་རིགས་དཔེ་སྐྲུན་ཁང་།
མི་རིགས་དཔེ་པར་ཁང་།



TA-7-10-13027-
9727165730276>
定价:500.00元



==
E
༄༅།།རྗེ་བཙུན་ཤིང་བཟའ་པཎྜི་ཏ་སྐལ་བཟང་
ཆོས་ཀྱི་རྒྱལ་མཚན་དཔལ་བཟང་པོའི་
གསུང་འབུམ་བཞུགས་སོ།།
པོད་དང་པོ།
མི་རིགས་དཔེ་སྐྲུན་ཁང་།



རྗེ་སྐལ་བཟང་ཆོས་ཀྱི་རྒྱལ་མཚན་ལ་ན་མོ།



རྨ་ལྷོ་རྫོང་གི་རིག་གནས་འཛུགས་སྐྲུན་གྱི་གལ་ཆེའི་རྣམ་གྲངས།
རྩོམ་སྒྲིག་ཚོགས་པ།
བློ་འདོན་པ། མཁན་ཟུར་ཆོས་འཕེལ་རྒྱ་མཚོ།
གཙོ་སྒྲིག་པ། མཁན་པོ་སྐལ་བཟང་རྒྱ་མཚོ།
གཙོ་སྒྲིག་པ་གཞོན་པ། ངག་དབང་བསྟན་པ། བློ་གསལ་རྒྱ་མཚོ།
ཨ་དབུས་བློ་བཟང་འཕྲིན་ལས།
ཞུས་དག་པ། སོ་ནག་བརྩོན་འགྲུས། འཇིགས་མེད་རྡོ་རྗེ། མ་ཅིག འཇམ་དབྱངས་གྲགས་པ།
ཚུལ་ཁྲིམས་རྒྱ་མཚོ། འཇམ་དབྱངས་བསྟན་པ། ངག་དབང་གྲགས་པ།
ཆོས་ཀྱི་རྒྱལ་མཚན། དྲང་སྲོང་རྒྱ་མཚོ།
ཀ'',
་ ་
་ ་



དཔེ་སྐྲུན་གསལ་བཤད།
རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་མཆོག་ནི་སྤྱི་ལོ་ ༡༩༢༥ལོར་མདོ་
སྨད་ཨ་སྐྱིད་ཅེས་པའི་སའི་ཆར་འཁྲུངས་ཤིང་། ཁོང་གིས་སྐུ་ཆུང་ངུའི་དུས་ནས་དམ་
པའི་ལྷ་ཆོས་དང་འཇིག་རྟེན་མི་ཆོས་ལ་སྦྱང་པ་ལྷུར་ལེན་བྱས་པས། རིམ་བཞིན་བཅུ་
ཕྲག་རིག་གནས་ཀུན་ལ་བྱང་ཆུབ་པ་དང་། གདུལ་བྱ་བགྲང་གིས་མི་ལང་པ་བསྐྱངས་
ཤིང༌། ལྷག་དོན་བོད་ཀྱི་གསོ་བ་རིག་པ་ལ་ཕྱག་རྗེས་བླ་ན་མེད་པ་བཞག་པས། བོད་
མདོ་དབུས་ཁམས་གསུམ་དུ་སྙན་པའི་གྲགས་པ་རབ་ཏུ་རྒྱས་ཤིང་། རྒྱལ་ཁབ་དང་
ཞིང་ཆེན་རིམ་པའི་གཟེངས་བསྟོད་ཐེངས་མང་ཐོབ། ཁོང་གིས་སྐུ་ཚེ་གང་པོར་ལྗགས་
རྩོམ་གང་མང་མཛད་པ་ལས་སྐོར་ཅིག་བོར་བརླག་བྱུང་བ་ནི་ཡིད་ཕངས་པའི་གནས་
འབའ་ཞིག་ཡིན་མོད། འོན་ཀྱང་ད་རེས་མཆོག་གིས་ངེད་སྐལ་ལྡན་དག་ལ་རིན་ཆེན་
གསེར་ལས་དཀོན་པའི་གསུང་རྩོམ་མང་ཙམ་ཤུལ་དུ་བཞག་པ་རྣམས་ཕྱོགས་གཅིག་
ཏུ་དྲིལ་ཏེ་ཁོང་རིན་པོ་ཆེའི་གསུང་འབུམ་པར་སྐྲུན་བྱེད་ཐུབ་པ་ནི་ཀློག་པ་པོ་རྣམས་ལ་
མཚོན་ན་ཤིན་ཏུ་དགའ་འོས་པའི་གནས་ཤིག་རེད། །
གསུང་འབུམ་འདིའི་ནང་སྔོན་ཆད་པར་སྐྲུན་བྱས་ཟིན་པའི་བརྩམས་ཆོས་སྐོར་
ཅིག་འདུས་པ་ལས་གཞན་མང་ཤོས་ཤིག་ནི་ཁོང་ཉིད་ཀྱི་ཟིན་བྲིས་དང་དཔེ་མཆན་
སོགས་དམངས་ཁྲོད་དུ་བཀྲམ་པ་རྣམས་འཚོལ་སྡུད་དང་དག་སྒྲིག་བྱས་ནས་བསྡུས་པ་
ཡིན། ཁོང་གི་ གསུང་འབུམ་དུ་ནང་བསྟན་དང་། གསོ་ རིག ལོ་རྒྱུས། སྙན་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དངགས་སོགས་མ་འདུས་པ་མེད་པས་ཤེས་བྱའི་བང་མཛོད་ལྟ་བུར་མངོན། རྐྱེན་དེ་
དག་ལས་གསུང་འབུམ་གྱི་རིན་ཐང་ལ་སྔར་ལས་ཀྱང་ཤེས་རྟོགས་གསལ་པོ་བྱུང་བ་སྟེ།
དེ་ལ་རིག་གནས་དར་སྤེལ་དང༌། སྤྱི་ཚོགས་སློབ་གསོ། རིག་གཞུང་ཞིབ་འཇུག་
སོགས་ཕྱོགས་གང་ཅིའི་ཐད་དོན་སྙིང་བརྗོད་ཀྱིས་མི་ལང་བ་ལྡན།
གསུང་འབུམ་རྩོམ་སྒྲིག་ཚོགས་པས་དཀའ་ཚེགས་ལ་མ་འཛེམ་པར་མི་ལོ་དུ་
མའི་རིང་ལ་ཁོང་རིན་པོ་ཆེའི་གསུང་རྩོམ་རྩད་ཞིབ་འཚོལ་སྡུད་དང་། ཡང་ཡང་དག་
སྒྲིག་བྱས་ཏེ་ཉེ་ལམ་རྩོམ་སྒྲིག་གི་བྱ་བ་འགྲུབ་ལ་ཉེ་བའི་དུས་སུ་ངེད་མི་རིགས་དཔེ་
སྐྲུན་ཁང་ལ་གསུང་འབུམ་པར་སྐྲུན་བྱེད་པའི་ལས་ཀ་མངགས་བཅོལ་གནང་བ་དང་།
ངས་ཀྱང་རྗེ་ཉིད་ཀྱི་ལྗགས་རྩོམ་ལ་ཆུང་དུས་ནས་བག་ཆགས་ཀྱི་ས་བོན་རོབ་ཙམ་
འཇོག་པའི་སྐལ་བ་ལྡན་པ་གཞི་བྱས། ད་རེས་ཡང་བསྐྱར་ཁོང་གི་རྣམ་ཐར་དང་
ལྗགས་རྩོམ་ཞིབ་ཏུ་བཀླགས་པ་སོགས་རྐྱེན་སྣ་ཚོགས་ཀྱི་དབང་གིས་ཁོང་ཉིད་ནི་རིག་
པའི་གནས་ཀུན་ལ་བྱང་ཆུབ་པའི་རུ་འདྲེན་དཔའ་བོ་དཔུང་གི་རྒྱུན་ཞེས་པ་ཡིན་པའི་
ངེས་ཤེས་རྙེད་པས། སྤྲོ་བ་དང་བཅས་ཏེ་རྩོམ་སྒྲིག་ཚོགས་པའི་མངགས་བཅོལ་ལྟར་
རྩོམ་སྒྲིག་འགན་འཁུར་པའི་ལས་ཀ་ཕྲག་ཏུ་བླངས་ཤིང་། ཅི་ནུས་གང་ལྕོགས་ཀྱིས་
རྩོམ་ཞུས་ཀྱི་ལས་ཀར་འབད་པ་བྱས་མཐར་པར་སྐྲུན་གྱི་བྱ་བ་གྲུབ་ཙམ་བྱུང་བ་ནི་འདི་
ཕྱིའི་བསོད་ནམས་ཀྱི་ཚོགས་སུ་བསྔོའོ། དེ་མིན་པར་སྒྲིག་དང་ཞུས་དག་སོགས་ཀྱི་
ཐད་མ་འགྲིག་པའི་ཆ་དང་མ་འདང་པའི་གནས་མཆིས་ངེས་པས་རྒྱ་ཆེའི་ཀློག་པ་པོ་
རྣམས་ཀྱིས་དགོངས་འཆར་ལྷུག་སྩོལ་གནང་རོགས་ཞུ།
ཞེས་རྩོམ་སྒྲིག་འགན་འཁུར་པ་ནས།



སྒྲིག་པ་པོའི་གཏམ།
འདིར་མཛད་པ་བོའི་རྣམ་ཐར་མདོར་བསྡུས་ཙམ་བརྗོད་པ་དང་གསུང་འབུམ་
ཇི་ལྟར་བསྒྲིགས་པའི་ཚུལ་གཉིས་ལས། དང་བོ་ནི། མཁས་ཤིང་གྲུབ་པའི་དབང་ཕྱུག་
རྗེ་བཙུན་སྐལ་བཟང་ཆོས་ཀྱི་རྒྱལ་མཚན་དཔལ་བཟང་བོ་ཁོང་རབ་ཚེས་ཤིང་གླང་སྟེ་སྤྱི་
ལོ་༡༩༢༥ལོར་མཛོད་དགེ་གླིང་དཀར་སྟོད་ཀྱི་སའི་ཆ་ཨ་སྐྱིད་མདོ་ཚ་ཞེས་པའི་སྡེ་ཁྲོད་
དུ་ཡབ་རྟ་མགྲིན་སྐྱབས་དང་ཡུམ་རིག་འཛིན་འཚོ་གཉིས་ཀྱི་སྲས་སུ་འཁྲུངས། སེ་ར་
སྤྲུལ་བའི་སྐུ་དང་ལྷ་མོའི་གསེར་ཁྲི། ཀུན་མཁྱེན་སྐུ་ཕྲེང་ལྔ་བ་རྗེ་བསྟན་པའི་རྒྱལ་མཚན།
རྭ་རྒྱའི་ཤིང་བཟའ་རྡོ་རྗེ་འཆང་སོགས་ལྷ་དང་བླ་མའི་ལུང་ལས་ཤིང་བཟའ་བློ་བཟང་
ཆོས་ཀྱི་རྒྱ་མཚོའམ་ཤིང་བཟའ་བླ་ཁོ་ཚང་གི་ཡང་སྤྲུལ་འཁྲུལ་མེད་དུ་ངེས་པ་རྙེད།
དགུང་ལོ་ལྔ་བཞེས་པ་རབ་རྒྱལ་ས་སྦྲུལ་ཏེ་སྤྱི་ལོ་ ༡༩༢༩ ལོའི་ལྷ་བབས་དུས་
ཆེན་ལ་རྗེ་ཉིད་ཀྱི་གདན་ས་ཤིང་བཟའ་དགོན་བཀྲ་ཤིས་བདེ་ལེགས་འཁྱིལ་བའི་གླིང་
དུ་ཁྲིར་འདོན་ཞུས། ཡོངས་འཛིན་བློ་བཟང་བཀྲ་ཤིས་པའི་ཞལ་སྔ་ནས་ཡི་གེ་འབྲི་
ཀློག་སོགས་ལ་བསླབ། དགུང་ལོ་བདུན་གྱི་ཐོག་གཉན་ཐོག་སྐལ་བཟང་ཐབས་མཁས་
རྒྱ་མཚོའི་དྲུང་ནས་རབ་བྱུང་དང་དགེ་ཚུལ་གྱི་བསླབ་པ་དཀྱུས་གཅིག་ཏུ་བཞེས་ཏེ་
མཚན་སྐལ་བཟང་ཆོས་ཀྱི་རྒྱལ་མཚན་ཞེས་གསོལ། དགུང་ལོ་དགུ་བཞེས་སྐབས་རྗེ་
གཉན་ཐོག་རིན་པོ་ཆེས་སྨན་གྱི་རྒྱུད་ཆུང་གསུམ་དང་མན་ངག་བཀའ་རྒྱ་མའི་ལུང་
རྫོགས་པར་གནང་སྟེ་ད་ལྟའི་བླ་སྤྲུལ་གྱི་གཟུགས་བརྙན་འཛིན་པ་ཕལ་མོ་ཆེ་ལྟར་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མངོན་ཤེས་གྲུབ་རྟགས་སུ་བསྙད་བཏགས་པའི་མཛད་སྤྱོད་འཕྲལ་འཕྲུལ་གྱིས་རྨོངས་
པ་མགོ་སྐོར་བ་ཙམ་ལ་མི་རེ་བར་རིག་པའི་གནས་ལ་རིས་མེད་དུ་སྦྱང་རྒྱུ་དང༌། ཁྱད་
པར་དུ་གསོ་བ་རིག་པའི་སྒོ་ནས་འགྲོ་དོན་སྐྱོང་དགོས་པའི་བཀའ་གནང་བ་བཞིན་
ཡོངས་འཛིན་བློ་བཟང་བཀྲ་ཤིས། ཉིད་ཀྱི་ཞང་བོ་སྨན་པ་བློ་བཟང་ཆོས་གྲགས། ཨེ་
མག་སྨན་རྒན་སོགས་ལས་རྩ་མདོ་ཆུ་མདོ་དང་མེ་བཙའི་ལག་ལེན་སོགས་བསླབ།
སྨན་པ་མཁས་པའི་གྲོགས་དང་བཅས་སྨན་ངོས་འཛིན་སོགས་དཔེ་ཐོག་ཙམ་མ་ཡིན་
པར་གཞུང་དང་མཐོང་བརྒྱུད་ཀྱི་ལག་ལེན་སྦྲགས་ནས་སྦྱངས། དགུང་ལོ་བཅུ་བར་
འཛམ་ཐང་ལྷ་བཟོ་རི་ཁྲོད་པ་ལས་ལྷ་རིས་ཀྱི་ཐིག་རྩ་དང་ཐང་ག་འབྲི་ཚུལ་སོགས་
བསླབ། བཅུ་གཅིག་པར་བེ་སིའི་སྨན་པ་འཇིགས་མེད་རྒྱ་མཚོ་ལས་གཙང་སྨན་ཡེ་
ཤེས་བཟང་བོ་ནས་བརྒྱུད་པའི་རྒྱུད་བཞིའི་ཟབ་ཁྲིད་དང་ལག་ལེན་བཅས་ཞིབ་ཏུ་
གསན། ལོ་དེར་ཨེ་མག་སྨན་རྒན་གྱི་ལག་ལེན་སྨན་ཡིག་སྣ་ཚོགས་དང་ཆ་ལག་བཅོ་
བརྒྱད། དྭགས་པོའི་ཐོར་འབུམ། འཇམ་དབྱངས་སྔོ་འབུམ། གཡུ་ཐོག་སྔོ་འབུམ།
ཟླ་བའི་རྒྱལ་བོ་སོགས་སྨན་དཔེ་པོད་སུམ་ཅུ་ཙམ་ལ་ལྟ་རྟོག་ཐེབས་པར་བྱས་གསུངས།
གནས་མཆོག་ཇི་གིན་དུ་སྒྲོལ་དཀར་གྱི་སྐུ་མཚམས་ལ་བཞུགས་ནས་ཏཱ་རེ་དུང་ཕྱུར་
གསུམ་གསུངས། རྒྱུན་རྐང་ཆུང་ངུ་གཅིག་ཉིན་གསུམ་ལ་མི་གཟིམ་པ་སོགས་ལྷག་
པའི་ལྷ་མོ་དེ་ཉིད་གྲུབ་པའི་རྟགས་མཚན་མང་བོ་བྱུང་། ཁྱད་པར་དུ་ཆོས་རབ་ཏུ་རྣམ་
འབྱེད་ཀྱི་ཤེས་རབ་ཀློང་དུ་བརྡོལ།
དགུང་ལོ་བཅུ་གཉིས་ཐོག་ཆོས་སྡེ་ཆེན་པོ་སྟག་ཚང་ལྷ་མོ་དགའ་ལྡན་བཤད་
སྒྲུབ་པད་དཀར་གྲོལ་བའི་གླིང་དུ་ཆོས་གྲྭར་ཞུགས། དགེ་བའི་བཤེས་གཉེན་ཆེན་པོ་
བློ་བཟང་ཡོན་ཏན་ཡོངས་འཛིན་དུ་བསྟེན་ཏེ་རིགས་པའི་སྒོ་འབྱེད་བསྡུས་གྲྭ་ནས་
བཟུང་གཞུང་སོ་སོའི་སྤྱི་དོན། ཐལ་ཕྲེང། ཟུར་བཀོལ་སོགས་རྗེ་ཡབ་སྲས་དང་ཀུན་



སྒྲིག་པ་པོའི་གཏམ།
མཁྱེན་བླ་མ་ཡབ་སྲས་ཀྱི་ཡིག་ཆའི་སྟེང་ནས་གཞུང་ཆེན་བཀའ་པོད་ལྔ་ལ་ཚིག་གི་ན་
ཡམས་ཙམ་དུ་མ་ལུས་པར་ཞིབ་རྩོད་དང་དོགས་གཅོད། སྐྱོར་སྦྱང་སོགས་ཆུ་བོའི་
རྒྱུན་བཞིན་མཛད། ཚོགས་ཆོས་གྲྭའི་ལམ་དུ་ཡང་བྲེ་མོའི་གཏམ་དང་དོན་མེད་ཀྱི་རྩེ་
དགོད་ལ་མི་གཡེང་བར་ གཞུང་ལུགས་ཀྱི་དོན་ལས་བརྩམས་པའི་འཕྲོས་པ་དང་
དོགས་གཅོད། གཞུང་ཚིག་སྐྱོར་སྦྱང་ལ་འབད་པ་ཤ་སྟག་གནང་བ་དང་། སྒོ་གསུམ་
ཞི་དུལ་བག་ཡོད་ཀྱི་མཛད་པ་ཁོ་ནས་དུས་འདའ་བ་ཞིག་ཡོད་ཅེས་ཁོང་དང་དུས་ཐོག་
མཉམ་པའི་མཁས་བླུན་ཀུན་གྱིས་མཐུན་པར་གླེང་། ཁྲི་ཆེན་རྒྱལ་མཚན་སེང་གེའི་སྐུ་
དམར་གདུང་གི་མདུན་དུ་རྐྱང་ཕྱག་དང་སྦྲགས་ནས་འགྲེལ་བ་དོན་གསལ་སྟོང་ཚར་
སྐྱོར་བས་མི་བརྗེད་པའི་གཟུངས་ཁྱད་པར་ཅན་བརྙེས་ཏེ་ཉིན་རེར་དཔེ་རིང་ཤོག་
གྲངས་སུམ་ཅུ་ཙམ་ཐུགས་འཛིན་གནང་བ་ལ་ཚེགས་མེད་པར་གྱུར། ཤེས་བྱའི་
གནས་ཅི་ཞིག་གསན་པ་མཐའ་དག་བརྗེད་ངས་རྐུན་པོའི་དབང་དུ་མི་འཆོར་བར་
དངོས་སུ་ཞལ་གྱིས་བཞེས། མ་ཧཱ་པཎྜི་ཏ་རྗེ་བློ་བཟང་ཚུལ་ཁྲིམས་རྒྱ་མཚོའི་དྲུང་ནས་
རིན་འབྱུང་། འཇམ་དབྱངས་ཆོས་སྐོར། ལན་ཝར་གྱི་ཡིག་གཟུགས། ཐིག་རྩ་སྣ་
ཚོགས། སུམ་ རྟགས། སྙན་དངགས། སྒྲ། རྩིས་དཀར་ནག་ སོགས་ གསན།
གསེར་ཁྲིའི་ཡོངས་འཛིན་ཡོན་ཏན་རབ་རྒྱས་པའི་དྲུང་ནས་དབུ་མ་ལུང་རིག་སྒྲོན་མེའི་
མཛུབ་ཁྲིད་དང་ལམ་རིམ་ཆེན་མོའི་བཤད་ལུང་། དུས་འཁོར་དབང་ཆེན་སོགས་མདོ་
སྔགས་ཀྱི་ཟབ་ཆོས་མང་བོ་གསན། གཙང་བ་ཡོངས་འཛིན་རིན་པོ་ཆེའི་དྲུང་ནས་པཱ་
ལིའི་ཡི་གེ བྷར་མའི་ཡི་གེ་སོགས་རྒྱལ་ཁབ་དང་མི་རིགས་གཞན་པའི་ཡིག་རིགས་
བཅུ་གཉིས་ཙམ་དང་། བོད་ཡིག་གི་སྐོར་ལ། བླ་མ་རྡོ་རྗེ་གདན་པའི་ཡི་གེ འགོས་
ལོའི་ཡི་གེ སྐྱོགས་ལོའི་ཡི་གེ ངོ་མཚར་ཡིག་གསར། གཏེར་ཡིག་དང་བརྡ་ཡིག་སྣ་
ཚོགས་བཅས་ཡིག་རིགས་ཉི་ཤུ་ཙམ་གྱི་འབྲི་ཀློག་བསླབ། དེ་བཞིན་དུ་མཆོད་རྟེན་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དང་ལྷ་རིས་ཀྱི་ཐིག་རྩ། པ་ཊའི་རིགས་སྣ་ཚོགས། གསེར་ཚ་དང་གསེར་ཆུ། གཡུ་ཆུ་
བྱུག་སྡེབ་སོགས་བཟོའི་གནས་དུ་མ་བསླབ། མཁན་པོ་ངག་དབང་དཔལ་བཟང་ཚང་
ལས་ཁམས་བརྒྱུད་གསོ་རིག་རྒྱུད་བཞིའི་ཁྲིད་དང་མན་ངག་ ཐོར་བུའི་སྐོར་དུ་མ་
གསན། མཁན་པོ་དེ་ཉིད་ཀྱི་ཞལ་བཀོད་བཞིན་ཨུ་རུ་སུའི་སྨན་པ་ཤེས་རབ་བསྟན་
འཕེལ་ལས་ནུབ་ལུགས་ཀྱི་སྐྱེ་ལུགས་རིག་པ་དང་ཁམས་སྨན་པ་བཀྲ་ཤིས་དཔལ་
འབར་ལས་རྒྱ་ནག་ལུགས་ཀྱི་རྩེ་དང་ལྕེ་བརྟག་པ་སོགས་བསླབ། ལྷ་མོ་གསེར་ཁྲི་རིན་
པོ་ཆེ་དང་། མཁས་ཤིང་གྲུབ་པའི་དབང་ཕྱུག་མཁན་ཟུར་འཇིགས་མེད་རྒྱ་མཚོ། ཁྲི་
ཟུར་སྨོན་ལམ་མཐའ་ཡས་སོགས་ལས་རྒྱུད་སྡེ་གོང་འོག་གི་དབང་རྗེས་གནང་། ཁྲིད་
བཤད་ལུང་། གསུང་འབུམ་སྣ་ཚོགས་ཀྱི་ལུང་། ཆོ་ག་ཕྱག་ལེན། ཐིག་རྡུལ་མཚོན་
ཚུན་ཆད་ཞིབ་ཏུ་གསན། །
དགུང་ལོ་བཅོ་བརྒྱད་པར་རྗེ་གཉན་ཐོག་རིན་པོ་ཆེས་གཅོད་ཀྱི་གདམས་པ་
ཡོངས་སུ་རྫོགས་པར་གནང་སྟེ་ཡི་དམ་ལྷའི་ལུང་དང་མར་མེའི་ལྟས་སོགས་གང་ལ་
བརྟགས་ཀྱང་ངའི་གཅོད་ཀྱི་གདམས་ངག་འདི་འཛིན་སྐྱོང་སྤེལ་གསུམ་བྱེད་ནུས་པ་
ཁྱེད་ལས་མི་འདུག་གསུངས་ནས་གདམས་ངག་དེའི་བདག་པོར་དབང་བསྐུར།
དགུང་ལོ་ཉི་ཤུ་བར་ཕར་ཕྱིན་དམ་བཅའ་བཞག ལོ་དེར་བཀྲ་ཤིས་འཁྱིལ་དུ་
ཨ་ལགས་བླ་ཁོ་རིན་པོ་ཆེ་ལས་བསྙེན་པར་རྫོགས་ཤིང་མདོ་སྔགས་ཟབ་རྒྱས་ཀྱི་ཆོས་དུ་
མ་གསན། ཨ་ཁུ་རིན་པོ་ཆེ་ལྷ་མོ་ཚུལ་ཁྲིམས་རྒྱ་མཚོའི་ཞལ་སྔ་ནས་པོ་ཏི་ལྔ་སྔགས་
དང་བཅས་པའི་ཞིབ་ཁྲིད་ལན་དུ་མར་ཞུས། འཇམ་མགོན་ཙོང་ཁ་བ་ཆེན་པོའི་
ཐུགས་བཅུད་བདེ་གསང་འཇིགས་གསུམ་སོགས་རྒྱུད་སྡེ་གོང་འོག་གི་དབང་རྗེས་
གནང་། བསྐྱེད་རྫོགས། དེ་དག་དང་འབྲེལ་བའི་རྒྱུད་དང་རྒྱ་གཞུང་གི་ལུང་དང་
ཁྲིད། མན་ངག་ཐོར་བུའི་སྐོར་དང་བཅས་གདམས་པའི་རྒྱུན་བཞུགས་སོ་ཅོག་འབད་



སྒྲིག་པ་པོའི་གཏམ།
པ་ཆེན་པོས་གསན། རྔ་བ་ཆོས་རྒྱམ་ཚང་གི་མདུན་ནས་རྒྱུད་བཞིའི་ཞིབ་ཁྲིད་གསན།
བཀྲ་ཤིས་འཁྱིལ་གྱི་སྨན་པ་གྲྭ་ཚང་གི་སྨན་དཔེ་དཀོན་པོ་པོད་དྲུག་ཅུ་ལྷག་ལ་ཞིབ་ཏུ་
གཟིགས། བསང་ཁོག་ཚུལ་ཁྲིམས་ཚང་། ཁྲོ་ཁོའི་རྟ་དཀར་སྨན་པ། ཆི་བི་ཤིས་རྒྱ་ལུ་
སྨན་པ་ སོགས་ལ་ གསོ་ བ་ རིག་ པའི་ དཀའ་ གནས་མང་བོའི་དོགས་ གཅོད་ཞུས།
དགུང་ལོ་ཉེར་ལྔ་བར་ཨ་སྐྱིད་སྡེ་དགུས་ཞུས་ངོར་དབང་རྡོར་ཕྲེང་དང་། ཉེར་དྲུག་
པར་བེ་སི་ནས་དུས་འཁོར་དབང་ཆེན་གནང༌། སོ་གཅིག་ནས་སོ་གསུམ་བར་དགའ་
ལྡན་བཤད་སྒྲུབ་གླིང་གི་ཚོགས་ཆེན་ཁྲིར་བཞུགས་ཏེ་ཆོས་སྲིད་གཉིས་ཆ་ནས་སྐྱོང་
འཁུར་ཟླ་མེད་པ་ཞུས། ཀུན་མཁྱེན་རིན་པོ་ཆེའི་བཀའ་བཞིན་དམུ་དགེ་དགོན་པའི་
ཁྲི་བར་ཕེབས། དེར་ཚོགས་པ་ཡོངས་ལ་འགྲེལ་ཆུང་དོན་གསལ་དང་སྡུད་པ་སྦྱར་
བའི་བཤད་ལུང་སོགས་གནང་བས་ཁོང་གི་གསན་རྒྱ་དང་མཁྱེན་རྩལ་གྱིས་མཁས་པ་
རྣམས་ཀྱི་ཐུགས་འཕྲོག་པའི་བསྔགས་བརྗོད་མེ་ཏོག་གི་ཕྲེང་བ་ཕྱོགས་སུ་གཏོར།
ང་བརྒྱད་ལོར་དཀའ་སྡུག་གིས་མནར་བའི་ཉམ་ཐག་པའི་འགྲོ་བ་སྟོང་ཕྲག་དུ་
མ་ཐབས་མཁས་ཀྱིས་མི་འདོད་པའི་སྡུག་བསྔལ་སྣ་ཚོགས་ལས་བསྐྱབས། སྤྱི་ལོ་
༡༩༦༣ལོར་རྨ་ལྷོའི་རྫོང་དཔོན་གཞོན་པའི་འགན་བཞེས་ཏེ་རིག་གནས་སློབ་གསོ་
དང་གསོ་བ་རིག་པའི་དར་སྤེལ་དང་རྒྱུན་འཛིན་གྱི་ཕྱོགས་ལ་མཛད་རྗེས་མང་དུ་བཞག
དགུང་ལོ་ཞེ་གཅིག་པ་སྤྱི་ལོ་ ༡༩༦༧ལོ་ནས་ལོག་སྤྱོད་པའི་ཞྭ་མོ་བསྐོན་ཏེ་ཉིན་མོའི་
ལས་ཀ་མི་སེར་དཀྱུས་མ་ལས་ལྡབ་དུ་མས་ལྕི་བའི་ཐོག་དགོང་མོ་ཡང་འཐབ་རྩོད་དང་
སྲིད་ཇུས་སློབ་སྦྱོང་ཤ་སྟག་ལ་དེད་ཀྱང་རྐྱེན་ངན་ལམ་འཁྱེར་གྱི་གདམས་པ་ཁོ་ན་ལ་
ཐུགས་གཞོལ། སྤྱི་ལོ་༡༩༧༣ལོ་ནས་དམངས་སྒྲུབ་བཟོ་གྲྭ་ཞེས་པར་ཤིང་བཟོ་བྱེད་དུ་
བཅུག་སྐབས། གསང་སྟབས་ཀྱིས་མཚན་མོའི་དུས་ཚོད་ལ་བེད་སྤྱད་དེ་ལིས་ཧྲི་ཀྲིན་
གྱི་སྔོ་སྨན་དཀར་ཆག་ཆེན་མོའི་ནང་ནས་བོད་ལ་མཁོ་བའི་སྨན་རྫས་སུམ་བརྒྱ་ལྷག་གི་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མིང་བོད་ཡིག་ཏུ་བསྒྱུར། རྒྱུད་བཞི་དང་། ཤེལ་གོང་ཕྲེང་། ཟིན་ཏིག་གཅེས་བཏུས།
མེས་པོའི་ཞལ་ལུང་། བཻ་སྔོན་སོགས་སྐབས་དེར་དཔེ་རྒྱུན་དཀོན་པ་མང་བོ་བཤུ་འབྲི་
གནང་། ད་དུང་རྩ་ཆུ་བརྟག་པ་དང་། གདོང་བརྟག ལྕེ་བརྟག་སོགས་གཞུང་དུ་མ་
གསར་དུ་བརྩམས། ལོ་དེར་རྨ་ལྷོ་རྫོང་ཐོག་ཏུ་ལས་བགོ་བྱས་ཏེ་མེས་པོའི་ཞལ་ལུང་
སོགས་ལོ་རྒྱུས་ཀྱི་ཡིག་ཆ་གལ་ཆེན་མང་བོ་དག་སྒྲིག་དང་གསར་རྩོམ་གྱི་ཞར་ལ་རྫོང་
ཡོངས་ཀྱི་རྐང་རྗེན་སྨན་པའི་སློབ་སྦྱོང་འཛིན་གྲྭ་ལ་བོད་སྨན་སློབ་ཁྲིད་གནང་། སྤྱི་ལོ་
༡༩༧༩ལོར་རྒྱལ་ཁབ་འཕྲོད་བསྟེན་པུའུ་ཡི་མངགས་བཅོལ་བཞིན་ཀྲུང་གོའི་གསོ་རིག་
ཀུན་འདུས་ཀྱི་ནང་ཚན་བོད་ཀྱི་གསོ་རིག་སྐོར་ལས་མན་ངག་རྒྱུད་ཀྱི་རླུང་ནད་གསོ་བ་
སོགས་ལེའུ་བདུན་ཅུ་དོན་བདུན་གྱི་བརྗོད་བྱའི་གནད་བསྡུས་པ་ལ་གཞུང་ལུགས་
གཞན་གྱིས་ཁ་སྐོང་དང༌། གསོ་རིག་མཁས་པའི་མན་ངག་དང་ནད་ཐོག་ཉམས་མྱོང་
གིས་ཟུར་བརྒྱན་པ་དེ་ཉིད་རྩོམ་སྒྲིག་མཛད། །
དགུང་ལོ་དྲུག་ཅུ་བ་སྤྱི་ལོ་༡༩༨༤ལོར་བེ་སི་དང་། ཐོར་གོད། ཨ་རིག་སོགས་
ཀྱི་དབུས་མཇལ་བ་སེར་སྐྱ་སྟོང་ཕྲག་བརྒལ་བའི་དབུ་མཛད་དེ་དབུས་སུ་ཕེབས།
གཙུག་ལག་ཁང་། རྒྱུད་གྲྭ་སྟོད་སྨད། གདན་ས་ཆེན་པོ་བཞི། ས་སྐྱ། ཞ་ལུ་སོགས་
གྲུབ་མཐའ་རིས་མེད་ཀྱི་དགོན་སྡེ་དང་གཙུག་ལག་ཁང་སོ་སོར་ལྷ་མཆོད་མི་མཆོད་རྒྱ་
ཆེར་བསྟར། དགའ་ལྡན་ཤར་བྱང་གཉིས་ཀྱི་ཡིག་ཆའི་པར་གསར་རྐོའི་འགྲོ་སོང་ཆ་
ཚང་ཁོང་ཉིད་ཀྱིས་ཕུལ།
སྤྱི་ལོ་༡༩༨༤ལོ་ནས་བཟུང་དངུལ་ཆུ་བཙོ་བཀྲུ་ཆེན་མོ་དང་རིན་ཆེན་རིལ་བུ་
སྡེབ་སྦྱོར་གྱི་མན་ངག་མདོ་སྨད་ཕྱོགས་སུ་དར་སྤེལ་གཏོང་ཆེད་དུ་མཁན་པོ་ཚེ་རྣམ་
རིན་པོ་ཆེ་གདན་འདྲེན་ཆེད་དུ་ཁམས་སྡེ་དགེར་ལན་གསུམ་ཕེབས། འགྲིམ་འགྲུལ་
སྟབས་མི་བདེ་བ་དང༌། སྲིད་ཇུས་གུ་དོག་པས་རིམ་པ་སོ་སོའི་འགོ་ཁྲིད་ལས་མཁན་



སྒྲིག་པ་པོའི་གཏམ།
རིན་པོ་ཆེ་མདོ་སྨད་དུ་ཕེབས་རྒྱུའི་གནང་བ་འཁྲོལ་དཀའ་བ་སོགས་ཀྱི་འོ་བརྒྱལ་
དཔག་མེད་མྱངས་མཐར་སྤྱི་ལོ་༡༩༨༧ལོའི་ཟླ་གསུམ་པར་མཁན་རིན་པོ་ཆེ་རྨ་ལྷོ་ཁུལ་
དུ་ཕེབས་ཐུབ་པ་བྱུང་། མཚོ་སྔོན། སི་ཁྲོན། ཀན་སུའུ་བཅས་ནས་ཡོང་བའི་སྨན་པ་
རྣམས་ལ་མཁན་རིན་པོ་ཆེ་ནས་དངུལ་ཆུ་བཙོ་བཀྲུ་ཆེན་མོ་དང་། རཏྣ་བསམ་འཕེལ་
སོགས་ཀྱི་ཕྱག་ལེན་ལེགས་པར་ཁྲིད་དེ། མདོ་སྨད་ལོ་རྒྱུས་སྟེང་གི་རིན་ཆེན་བཙོ་ཐལ་
ཆེན་མོ་དང་རིན་ཆེན་རིལ་བུ་དང་བོ་ལེགས་གྲུབ་བྱུང་། ད་ལྟ་མདོ་སྨད་ཀྱི་ཡུལ་གྲུ་
མང་བོར་རིན་ཆེན་རིལ་བུ་བཟོ་ཐུབ་པ་ཡང་ཁོང་ཁོ་ནའི་སྐུ་དྲིན་ཡིན་ཞེས་དཔྱོད་ལྡན་
མང་བོས་བསྒྲགས། པཎ་ཆེན་རིན་པོ་ཆེའི་བཀའ་བཞིན་མཐོ་རིམ་ནང་བསྟན་སློབ་
གླིང་གི་གདན་ཞུས་དགེ་རྒན་དུ་ཕེབས་ཏེ་བླ་སྤྲུལ་དགེ་བའི་བཤེས་གཉེན་རྣམས་ལ་
གྲུབ་མཐའ། ས་ལམ། ལོ་རྒྱུས་སོགས་ཁྲིད། སློབ་གླིང་གི་སློབ་གཞི་རྩོམ་སྒྲིག་ཚན་
ཆུང་གི་བཀོད་སྒྲིག་བཞིན་བོད་སོག་ཆོས་འབྱུང་ཡང་བརྩམས།
སྤྱི་ལོ་༡༩༩༠ལོར་མཚོ་སྔོན་ཞིང་ཆེན་སྲིད་གཞུང་གིས་ཁོང་ལ་ཕུལ་བྱུང་ཆེད་
ལས་མཁས་པའི་མཚན་སྙན་ཕུལ། དེ་བཞིན་མཚོ་སྔོན་ཞིང་ཆེན་ཚན་རྩལ་ཐིང་གིས་
ཀྲུང་གོའི་བོད་སྨན་ཚན་རྩལ་གྱི་གྲུབ་འབྲས་ཁྱད་འཕགས་ལོན་པའི་གཟེངས་བསྟོད་
དང་དཔང་ཡིག་ཕུལ། སྤྱི་ལོ་ ༡༩༩ ༡ལོར་རྒྱལ་ཁབ་མི་དོན་པུའུ་དང་འཕྲོད་བསྟེན་
པུའུ། ཀྲུང་སྨན་དོ་དམ་ཅུས་ཐུན་མོང་ནས་ཀྲུང་སྨན་གཞུང་ལུགས་དང་ལག་རྩལ་གྱི་
ཉམས་མྱོང་རྒྱུན་འཛིན་པར་མཛུབ་སྟོན་བྱེད་པའི་སྨན་པ་རྒན་པའི་ཕྱག་རྟགས་ཕུལ།
ཡང་རྒྱལ་སྲིད་སྤྱི་ཁྱབ་ཁང་གིས་སྨན་བཅོས་འཕྲོད་བསྟེན་གྱི་ཕྱོགས་ལ་ལག་རྗེས་འབུར་
ཐོན་བཞག་པའི་ཆེད་ལས་མཁས་པའི་དམིགས་བསལ་ཕོགས་སྣོན་གནང་བ་སོགས་
སྲིད་གཞུང་དང་ཚོགས་པ་མང་བོས་གཟེངས་བསྟོད་དང་གོང་བཀུར་ཞུས། རྒྱལ་
ཡོངས་སྲིད་གྲོས་ཀྱི་འཐུས་མི། མཚོ་སྔོན་ཞིང་ཆེན་སྲིད་གྲོས་ཀྱི་རྒྱུན་ལས། མཚོ་སྔོན་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བོད་ལུགས་གསོ་རིག་སློབ་གླིང་གི་མཚན་འཛིན་གླིང་གཙོ། རྨ་ལྷོ་ཁུལ་སྲིད་གྲོས་ཀྱི་
དབུ་གཙོ་གཞོན་པ། ཀྲུང་གོའི་ནང་བསྟན་མཐུན་ཚོགས་ཀྱི་ལས་འཛིན། མཚོ་སྔོན་
ཞིང་ཆེན་ནང་བསྟན་མཐུན་ཚོགས་ཀྱི་ཚོགས་གཙོ་གཞོན་པ་སོགས་ཀྱི་འགན་བཞེས།
དགུང་ལོ་རེ་ལྔ་བར་ཁོང་གི་འཁྲུངས་ཡུལ་ཨ་སྐྱིད་སྡེ་དགུས་ནན་ཞུས་བཞིན་
དུས་འཁོར་དབང་ཆེན་དང་། སྟག་ཚང་ལྷ་མོར་འགྲེལ་བ་བཞི་སྦྲགས་དང་རྟ་མགྲིན་
ཡང་གསང་གི་དབང་། མངོན་བྱང་གི་དབང་སོགས་བཀའ་ཆོས་མང་བོ་གནང༌། རེ་
དྲུག་པར་དཔལ་ལྡན་བྱ་ཁྱུང་སྨན་པ་གྲྭ་ཚང་ལ་རྒྱུད་བཞིའི་དཔེ་ཁྲིད་རྫོགས་པར་
གནང་། བྱ་ཁྱུང་དགོན་པས་དངོས་འབུལ་གྱ་ནོམ་པས་ཐོག་དྲངས་ནས་བྱ་ཁྱུང་ཁྲི་
བའི་ཐོབ་ཕུལ་བ་སོགས་བཀུར་བཟོས་ཆེན་པོ་ཞུས། རེ་དགུ་བར་ལཱ་ཁ་དགོན་དུ་དུས་
འཁོར་དབང་ཆེན་ཐེངས་གསུམ་པ་གནང་། །
དགུང་ལོ་དོན་གསུམ་པ་མེ་གླང་ལོའི་ཟླ་གཉིས་པར། ཀྲུང་གོ་དང༌། ཐེ་གོ
འབར་མ་སོགས་རྒྱལ་ཁབ་ལྔས་ཞིས་ཧྲང་པན་ནཱ་ནས་སྨན་རྫས་ངོས་འཛིན་དང་
ཉམས་མྱོང་བརྗེ་རེས་ཀྱི་ཚོགས་འདུ་བསྡུས་པར་གདན་ཞུས་བཞིན་ཕེབས། ཏུའུ་ཅང་
ཡན་དུ་མཁན་ཚེ་རྣམ་རིན་པོ་ཆེ་ལས་མན་ངག་རྒྱུད་ཀྱི་བཤད་ཁྲིད་གསན། འདི་དུས་
སྟུན་བབས་ཤིན་ཏུ་ལྕི་ཡང་ཉིན་རེར་བཀའ་ཆོས་ཆུ་ཚོད་དྲུག་རེ་གསུངས་པ་ལ་ཆག་
མེད་དུ་ཕེབས། ཞར་ལ་བོད་ལྗོངས་བོད་ལུགས་གསོ་རིག་སློབ་ཆེན་གྱི་དགེ་རྒན་
བསྟན་པ་དར་རྒྱས་སོགས་དོན་གཉེར་ཅན་རྣམས་ལ་ལྷན་ ཐབས་ལྡེ་མིག་གི་ལུང་
གནང་། དགུང་ལོ་དོན་བཞི་བ་རབ་གནས་ས་སྟག་ལོའི་ཧོར་ཟླ་དང་བོའི་ཚེས་བཅོ་
བརྒྱུད་ཉིན་མཁན་རིན་པོ་ཆེའི་བཀའ་ཆོས་ཀྱི་མཇུག་གྲུབ་ནས་གཏང་རག་གི་བསྙེན་
བཀུར་ལེགས་པར་ཕུལ། ལོ་དེའི་ས་ག་ཟླ་བའི་ཚེས་བཅོ་ལྔ་ཉིན་དགོངས་པ་ཆོས་ཀྱི་
དབྱིངས་སུ་བསྡུས་པའི་ཚུལ་བསྟན་ཏོ། །
s



སྒྲིག་པ་པོའི་གཏམ།
དེ་ལྟར་རྗེ་བཙུན་བླ་མ་དམ་པ་ཁོང་ནི། ངེས་པའི་དོན་དུ་རྒྱལ་བ་རྡོ་རྗེ་འཆང་
ཆེན་པོའི་གོ་འཕང་བརྙེས་ཟིན་ཀྱང་། ཐུན་མོང་བའི་ངོར་འཕགས་པའི་གནས་བརྟན་
ཆེན་པོ་ཀ་ཏ་ཡ་ན། གྲུབ་དབང་པད་མ་ཀ་ར། མཐུ་སྟོབས་ནུས་པའི་མངའ་བདག་ཚ་
ཁོ་ངག་དབང་གྲགས་པ། ཁྲི་ཆེན་ནམ་མཁའ་བཟང་བོ། མཁྱེན་རབ་དབང་ཕྱུག
ཤིང་བཟའ་ཞབས་དྲུང་བློ་བཟང་ཆོས་ཀྱི་རྒྱ་མཚོ་སོགས་ཀྱི་སྐུའི་སྐྱེ་བ་བཞེས་ནས་འགྲོ་
བའི་དོན་མཛད། སྐུ་ཚེ་འདིར་ཡང་གཞུང་ཆེན་བཀའ་པོད་ལྔ། གསང་སྔགས་རྒྱུད་
སྡེ་བཞིས་གཙོ་བྱས་པའི་ཕྱི་ནང་རིག་པའི་གནས་ཀུན་ལ་རིས་མེད་དུ་སྦྱངས། ཐོས་
པའི་དོན་རྣམས་སྒྲུབ་པ་སྙིང་བོར་མཛད་པས། མཚར་སྡུག་འཇིག་རྟེན་སྒྱུ་མའི་གྲོང་
ཁྱེར་འདི། །མཐོང་ཚད་དངོས་པོའི་གཤིས་སུ་མ་གྲུབ་ཀྱང་། །ཐ་སྙད་ཙམ་དུ་སྣོད་
བཅུད་དཀྱིལ་འཁོར་ཉིད། །རྟེན་དང་བརྟེན་པར་ཤར་འདི་བླ་མའི་དྲིན། ། ཞེས་ཕྱི་
ནང་གི་ཆོས་རྣམས་སྒྱུ་མ་དང་རྨི་ལམ་ལྟར་གཟིགས། སྣོད་བཅུད་མཐའ་དག་དག་
པའི་རྟེན་དང་བརྟེན་པར་ཤར་བར་དངོས་སུ་ཞལ་གྱིས་བཞེས།
སྐུ་འབུམ་བྱམས་པ་གླིང། དཔལ་ལྡན་བཀྲ་ཤིས་འཁྱིལ། བྱ་ཁྱུང་། དམུ་དགེ་
བཀྲ་ཤིས་འཁོར་ལོའི་དགོན། སྟག་ཚང་ལྷ་མོ། ཤིང་བཟའ་དགོན། གཉན་རྩེ་
དགོན། ཟི་བ་དགོན། ཨ་སྐྱིད་སེ་ར་དགོན། ར་བོང་དགོན་སོགས་དགོན་སྒྲུབ་སྡེ་
དང་། ཀྲུང་གོའི་བོད་བརྒྱུད་མཐོ་རིམ་ནང་བསྟན་སློབ་གླིང་། མཚོ་སྔོན་བོད་ལུགས་
གསོ་རིག་སློབ་གླིང་སོགས་སློབ་གྲྭ་ཆེ་ཆུང་དང་། བོད་སྨན་ཞིབ་འཇུག་ཁང་སོགས་སུ་
ཕེབས་ནས་མདོ་སྔགས་རིག་གནས་ཀྱི་ལེགས་པར་བཤད་པས་སྐལ་ལྡན་མང་བོའི་རེ་
བ་ཡོངས་སུ་བསྐངས། གཞན་ཡང་མདོ་སྨད་ལྷོ་བྱང་གི་རུ་སྡེ་མང་བོར་ཞབས་ཀྱིས་
བཅག་སྟེ་དབང་བཀའ་ཆོས་དང་ལུགས་གཉིས་ཀྱི་བསླབ་བྱ་གང་ལ་གང་འཚམ་དུ་
གནང་ནས་འགྲོ་བ་མཐའ་ཡས་པར་འདི་ཕྱིའི་ལེགས་ཚོགས་ཀྱི་སྒོ་འཕར་ཡངས་པོར་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཕྱེ། དད་པས་ཕུལ་བའི་ཕྱག་རྫས་རྣམས་མདོ་དབུས་ཁམས་གསུམ་གྱི་དགོན་སྡེ་དུ་
མའི་གཙུག་ལག་ཁང་དང་སྐུ་གསུང་ཐུགས་རྟེན་བཞེངས་གསོ། དགེ་འདུན་གྱི་བསྙེན་
བཀུར། དབུལ་སྐྱོར། སློབ་གསོ་སོགས་ཀྱི་ཆེད་དུ་བཏང་བ་ལས་དགྲ་འདུལ་གཉེན་
སྐྱོང་དང་འཚོ་བ་རྒྱས་སྤྲོས་ལྟ་བུའི་ཆེད་དུ་ཆུད་འཛའ་བ་གཏན་མི་མངའ། མདོར་ན་
ཁོང་གིས་སྐུ་ཚེ་གང་བོར་བསྟན་འགྲོའི་དོན་མཐའ་ཡས་པ་མཛད་པའི་ཚུལ་མཁས་
དབང་ཤར་གདོང་རིན་པོ་ཆེས་མཛད་པའི་རྗེ་འདིའི་རྣམ་ཐར་དད་ལྡན་ཡིད་ཀྱི་བདུད་
རྩི་སོགས་སུ་གསལ་བ་ལྟར་རོ། །
གཉིས་པ་ནི། རྗེ་ཤིང་བཟའ་རིན་པོ་ཆེ་ཁོང་ཞལ་བཞུགས་པའི་དུས་སུ་ཁོང་གི་
ཆོས་གྲོགས་དང་སློབ་མ། སྦྱིན་བདག་མང་བོས་གསུང་རྩོམ་རྣམས་ཕྱོགས་གཅིག་ཏུ་
བསྒྲིགས་ནས་པར་དུ་བསྐྲུན་རྒྱུའི་རེ་བ་ཡང་ཡང་ཞུས་ཀྱང་། ཁོང་གི་ཞལ་ནས། ང་
བརྒྱུད་སྔོན་ངག་རྩོམ་པོ་ཏི་བདུན་ཙམ་དག་སྒྲིག་བྱས་ནས་པར་དུ་སྐྲུན་ཆོག་ཆོག་བྱས་
ཡོད་པ་རིག་གནས་གསར་བརྗེའི་སྐབས་ཡལ་སོང་། ད་ལྟའི་འདི་དག་ལ་སྙིང་བོ་ཅང་
མེད་གསུངས་ནས་གསུང་འབུམ་སྒྲིག་བཞེད་གཏན་ནས་མ་གནང་། ཁོང་སྐུ་འདས་
པའི་རྗེས་སུ་བློ་གསལ་རྒྱ་མཚོས་ལོ་དུ་མར་གསུང་རྩོམ་གྱི་མ་ཡིག་འཚོལ་བསྡུ་བྱས་ཏེ་
ཚན་པ་རགས་རིམ་དགར་བ་རྣམས་བླ་མ་རིན་པོ་ཆེ་ཁོང་ལ་ཟོལ་མེད་ཀྱི་དད་གུས་
མངའ་བ་ཨ་སྐྱིད་སེ་ར་དགོན་པའི་དགེ་སློང་ངག་དབང་བསྟན་པས་རྩིས་འཁོར་དུ་
ཕབས་འདུག་པར་ཕྲན་གྱིས་ཁོམ་ལོང་གང་ཡོད་དུ་ཞུས་དག་བྱེད་ཁུལ་བྱས་པ་ལ།
གསོ་རིག་སྨྲ་བ་སོ་ནག་བརྩོན་འགྲུས་སོགས་ཀྱིས་རོགས་ཆེན་པོ་བྱས་པ་ལ་སྙིང་ནས་
བཀའ་དྲིན་ཞུ་བ་ལགས། ལར་རང་ཉིད་སྐྱེས་སྦྱངས་ཀྱི་ཡོན་ཏན་ཞན་པའི་ཁར།
ནད་ཀྱིས་མནར་བ་དང་གྲྭ་ཚང་གི་ལས་ཁུར་སོགས་ཕྱི་ནང་གི་རྐྱེན་སྣ་ཚོགས་ཀྱི་དབང་
གིས་ལོ་ངོ་དུ་མའི་རིང་འགོར་འགྱངས་སུ་སོང་མཐར། ད་ལོ་གཟོད་པར་སྐྲུན་བྱེད་
རྟ0



སྒྲིག་པ་པོའི་གཏམ།
ཐུབ་སོང་བས་སེམས་ལ་དགའ་སྤྲོ་ཆེན་པོ་སྐྱེས། །
གསོ་རིག་ཀུན་འདུས་དང་བོད་སོག་ཆོས་འབྱུང་གཉིས་མི་རིགས་དཔེ་སྐྲུན་
ཁང་གིས་པར་དུ་བསྐྲུན་ཟིན་ཀྱང་གསུང་འབུམ་ཆ་ཚང་བའི་ཆེད་སླར་ཡང་འདིར་
བསྡུས་པ་ཡིན། ལོ་རྒྱུས་དང་གསོ་རིག་གི་སྐོར་གྱི་གསུང་རྩོམ་མང་བོ་ཞིག་སློབ་གྲྭའི་
སློབ་དེབ་དུ་པར་བ་དང་དུས་དེབ་སྣ་ཚོགས་ཀྱི་ཐོག་ཏུ་བཀོད་ཡོད་པ་རྣམས་ཕྱོགས་
སྡུད་བྱས་པ་ཡིན། དེ་ལས་གཞན་རྒྱུད་སྡེ་དང་མཚན་ཉིད་ཀྱི་གཞུང་བཤད། ལོ་རྒྱུས་
ཀྱི་ས་བོན་ཟིན་བྲིས་མཛད་པ་མང་བོ་ཞིག་ད་སྔ་པར་དུ་བསྐྲུན་མེད་ཅིང་ཁོང་གིས་ཞུས་
དག་ཀྱང་མ་གནང་བ་ཤ་སྟག་ཡིན་མོད། ཁོང་གི་བླ་མ་ཨ་ལགས་བླ་ཁོ་རྡོ་རྗེ་འཆང་
དང་ཨ་ཁུ་ཚུལ་ཁྲིམས་རིན་པོ་ཆེ་སོགས་མཁས་པ་སྔ་མའི་གསུང་རྒྱུན་ད་ལྟ་དཔེ་ཐོག་
ནས་མཐོང་དཀའ་བ་མང་བོ་ཞིག་ཟིན་བྲིས་དེ་དག་ཏུ་བཀོད་ཡོད་པ་དཔྱོད་ལྡན་དོན་
གཉེར་ཅན་རྣམས་ལ་མཁོ་གལ་ཆེ་བར་སྣང་བས་འདིར་གསུང་འབུམ་ཁྲོད་དུ་བཞག་པ་
ཡིན། དེ་དག་ལ་འོལ་ཚོད་ཀྱིས་སྣོན་འཕྲི་བཅོས་གསུམ་ཅི་ཡང་མ་བྱས་པར་མ་ཡིག་
སོར་འཇོག་བྱས་ཡོད། དེ་བཞིན་དུ་གཞུང་ཚན་སོ་སོའི་མཚན་འདོགས་དང་མཇུག་
བྱང་ཡང་ཁོང་གིས་དངོས་སུ་མཛད་མེད་པ་རྣམས་ལ་ཁ་བྱང་རེ་བཏབ་པ་ལས་ཅི་རྒྱས་
ཅི་མཛེས་སུ་ཁ་སྐོང་ཁུལ་གྱི་ངལ་བ་མ་བྱས། །
གསུང་འབུམ་འདི་ཕྱོགས་སྒྲིག་བྱེད་པའི་འགོ་བརྩམས་པ་ནས་པར་སྐྲུན་བར་
གྱི་དཔལ་འབྱོར་ཐད་འགྲོ་སོང་ཕལ་ཆེ་བ་ཤིང་བཟའ་ནང་ཆེན་གྱིས་བཏང་བ་ཡིན་
ཞིང་། རྨ་ལྷོ་རྫོང་མི་དམངས་སྲིད་གཞུང་སོགས་གསུང་འབུམ་འདི་ཉིད་པར་བསྐྲུན་
གྱི་བྱ་བ་ལ་ཐུགས་ཁུར་དང་རྒྱབ་སྐྱོར་གནང་བའི་གཞུང་སྒེར་ཀུན་ལ་ཟོལ་མེད་ཀྱི་
བཀའ་དྲིན་ཞུ་བ་ལགས།
ཞེས་སྐལ་བཟང་རྒྱ་མཚོས་ཆུ་སྦྲུལ་ལོའི་དགའ་ལྡན་ལྔ་མཆོད་ཀྱི་ཉིན་བྲིས་པའོ། །



དཀར་ཆག
༄༅། །ཁྲིད་ཡིག་དང་གཞུང་འགྲེལ་སྣ་ཚོགས་ཀྱི་སྐོར།
...... --，
བསྟན་པ་ལ་འཇུག་པའི་སྒོ་དམ་པ་སྐྱབས་འགྲོའི་ཁྲིད་ཡིག་ཐར་
བའི་ལམ་བཟང་ཞེས་བྱ་བ་བཞུགས་སོ། །
མཎྜལ་གྱི་ཁྲིད་ཡིག ....
བཤེས་གཉེན་བསྟེན་ཚུལ་གྱི་རིམ་པ། ། .................................
ལས་འབྲས་རྣམ་བཞག་ཐུབ་བསྟན་ཉིན་བྱེད། ….………………….
བསགས་སྦྱང་གི་གནད་བསྡུས་པ་ཡན་ལག་བདུན་པའི་བཤད་
སྦྱོར་བཞུགས་སོ། ། ...
དམིགས་བརྩེ་མའི་དོན་བསྡུས་པ། ...……….…. •......... 119
མ་ཎིའི་སྔགས་དོན་དང་། དེ་ལ་བརྟེན་ནས་སྡིག་སྒྲིབ་སྦྱང་ཚུལ་
མདོར་བསྡུས་སུ་བཀོད་པ།
མངོན་རྟོགས་རྒྱན་གྱི་ཟིན་བྲིས་མདོར་བསྡུས་བཞུགས་སོ། ། ..……….
འོད་དཔག་མེད་ཀྱི་འཕོ་ཁྲིད། ….…………. བ …………….……….…………..
ཚེམ་བུ་ལུགས་ཀྱི་དམར་ཁྲིད་ཟིན་ཐོ།………….….
སྒྲོལ་དཀར་ཡིད་བཞིན་འཁོར་ལོའི་ཚེ་ཁྲིད་དམ་པའི་ཞལ་ལུང་ཡེ་
ཤེས་སྣང་བ་མཆོག་སྩོལ་ཞེས་བྱ་བ་བཞུགས་སོ། ། .………………………….



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དམིགས་བརྩེ་མའི་བསྙེན་པ་བྱེད་ཚུལ་མདོར་བསྡུས་སུ་བཀོད་པ་
ལེགས་བཤད་ཐེམ་སྐས་བཞུགས་སོ། །
•....…. 191
མ་ཎིའི་ཕན་ཡོན་བསྡུས་པ་ཤེལ་དཀར་མེ་ལོང་ཞེས་བྱ་བ་བཞུགས་སོ། ། ... 196
ཤོག་དྲིལ་སྙན་བརྒྱུད་བླ་མའི་ཞལ་ལུང་ཞེས་བྱ་བ་བཞུགས་སོ། ། ...………… 201
ལྟུང་བཤགས་ཀྱི་མཆན་འགྲེལ་མདོར་བསྡུས། ..……………………………………
བཅོམ་ལྡན་འདས་མ་ཤེས་རབ་ཀྱི་ཕ་རོལ་ཏུ་ཕྱིན་པའི་སྙིང་བོའི་
མཆན་འགྲེལ་མདོར་བསྡུས་བཞུགས་སོ། ། ……………………
གདུགས་དཀར་མཆོག་གྲུབ་མའི་མཆན་འགྲེལ་མདོར་བསྡུས། ..…………….
སྒྲོལ་མའི་མཆན་འགྲེལ་མདོར་བསྡུས། ..…………..
• • • • •，218
•................. 260
༄༅༄༅། །ལྷག་ལྷ་དུ་མའི་སྒྲུབ་ཐབས་སོགས་ཀྱི་སྐོར།
བདེ་ལམ་བླ་མའི་ཞལ་རྒྱུན་མན་ངག་གནད་ཀྱི་སྙིང་བོ་བཞུགས་སོ། ། ...... 275
གནས་བཅུའི་ཕྱག་མཆོད་འཁྱེར་བདེར་བཀོད་པ་དམ་པའི་
ཞལ་ལུང་ཞེས་བྱ་བ་བཞུགས་སོ། ། ..…..……………………………………… 293
ཐེག་ཆེན་གསོ་སྦྱོང་ལེན་ཚུལ་མདོར་བསྡུས་བཞུགས་སོ། ། ..…………………. 304
ཐུན་དྲུག་བླ་མའི་རྣལ་འབྱོར་འཁྱེར་བདེ་ཞེས་བྱ་བ་བཞུགས་སོ། ། ..………….
ཐུན་དྲུག་རྣལ་འབྱོར་བསྡུས་པ་བཞུགས་སོ། ། ..……………………..
གཉན་ཐོག་རིན་པོ་ཆེའི་གསུང་ལ་རྗེ་ཉིད་ཀྱིས་ཁ་བསྐངས་པའི་
ཚེ་སྒྲུབ་བསྡུས་པ་བཞུགས་སོ། ། .……..
308



དཀར་ཆག
•...
318
a;
ཚེ་སྦྱིན་འཕགས་མའི་སྒོ་ནས་ཞིང་ཁྱད་པར་ཅན་ལ་བརྟན་བཞུགས་
འབུལ་བའི་ཆོ་ག་དངོས་གྲུབ་མཆོག་སྩོལ་བཞུགས་སོ། ། ...……… 309
འཕགས་པ་ཐུགས་རྗེ་ཆེན་པོ་ཕྱག་བཞི་བའི་སྒྲུབ་ཐབས་མདོར་
བསྡུས་བཞུགས་སོ། ། ..……….….…….….
ཐབས་ཤེས་གཅོད་ཀྱི་སྙིང་བོ་ལམ་ཟབ་རྒྱུན་གྱི་རྣལ་འབྱོར་འཁྱེར་
བདེ་ཞེས་བྱ་བ་བཞུགས་སོ། ། ..………………………….……………………..
མ་ཅིག་ཁྲོས་མ་ནག་མོའི་སྒོ་ནས་བཀྲུ་བྱབས་བསྲུང་གསུམ་
བྱེད་ཚུལ་བདུད་རྩིའི་ཆུ་རྒྱུན་ཞེས་བྱ་བ་བཞུགས་སོ། ། …..……………. 330
འཇམ་དབྱངས་དམར་སེར་གྱི་རྗེས་ཆོག ......……..……….. . 337
འཇམ་དབྱངས་ནག་པོའི་སྒྲུབ་ཐབས་བསྡུས་པ་ཉམས་གྲིབ་ཀུན་
སེལ་བཞུགས་སོ། །
341
རྗེ་བཙུན་རྡོ་རྗེ་རྣལ་འབྱོར་མའི་སྒོམ་བཟླས་བཞུགས་སོ། ། ..……………….….. 343
ནཱ་ག་རཀྵའི་རྒྱུན་འཁྱེར་བསྡུས་པ། ..……….
345
ཁྱུང་ནག་གི་རྒྱུན་འཁྱེར་བསྡུས་པ་བཞུགས་སོ། ། ..
346
བྱབས་ཁྲུས་བསྡུས་པ།.…………………………….
348
སྒྲོལ་མ་བསྡུས་པ། ….….….
349
ཚ་གསུར་བསྡུས་པ། ..………….……………..
349
རྒྱལ་མཚན་རྩེ་མོའི་དཔུང་རྒྱན་བསྡུས་པ།………………………………
350



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༄༅། །བླ་མའི་རྣལ་འབྱོར་དང་བསྟོད་སྨོན་
སོགས་ཀྱི་སྐོར།
བ .………… 352
བླ་མའི་རྣལ་འབྱོར་བྱིན་རླབས་མཆོག་སྟེར་ཞེས་བྱ་བ་བཞུགས་སོ། ། ... 351
བླ་མའི་རྣལ་འབྱོར་བྱིན་རླབས་མྱུར་འཇུག
བླ་མའི་བཀའ་དྲིན་དྲན་པའི་གསོལ་འདེབས་དད་པའི་
དབྱངས་སྙན་ཞེས་བྱ་བ་བཞུགས་སོ། ། ..…….. • • •... 354
སྟོན་པ་ཐུབ་པའི་དབང་བོ་ལ་གསོལ་འདེབས་བསྟོད་ཚིག ..…..………………..
གླང་ཆེན་འགྱིང་རི་ནས་བྲིས་པའི་སྨོན་ཚིག ...
…………….. 357
ཞིས་ཧྲང་པཱ་ན་ནས་བྲིས་པའི་སྨོན་ཚིག ..
སྨོན་དོན་མྱུར་འགྲུབ།…………………………………………………… ..…...……. 359
པར་བྱང་སྨོན་ཚིག ..........….............................
ཇོ་སྐུ་མཐོང་བ་དོན་ལྡན་གྱི་རྟེན་ཐོ་གར་གྱིས་དྲངས་པའི་མཛུབ་
ཆུང་ཞེས་བྱ་བ་བཞུགས་སོ། ། །
ནན་ཧེའི་པོ་ཏ་ལར་འཕགས་པ་ཐུགས་རྗེ་ཆེན་པོར་གསོལ་
འདེབས་འདོད་གསོལ་གྱི་བསྟོད་ཚིག་མེ་ཏོག་ཆུན་པོ་ཞེས་
བྱ་བ་བཞུགས་སོ། ། ……..………….
ཐུགས་རྗེ་ཆེན་པོའི་ལྷ་ཁང་མཐོང་བ་དོན་ལྡན་གྱི་དཀར་ཆག་དབུགས་
དབྱུང་དྲི་ཟའི་རྒྱུད་མང་ཞེས་བྱ་བ་བཞུགས་སོ། ། ..………………………… 368
་བ • • •..... 365



...... ....…
དཀར་ཆག
རྗེའི་བསམ་པ་ལྷུན་གྲུབ་མ་བཞུགས་སོ། ། ..………….………….……….…...
རྗེའི་བསམ་པ་ལྷུན་གྲུབ་བསྡུས་པ། ..………….……..
འཕགས་པ་སའི་སྙིང་བོའི་བསྟོད་པ། ..….....…..….….....
འཕགས་མ་རིག་བྱེད་མའི་བསྟོད་པ་བྱིན་རླབས་འདོད་དགུ་འབྱུང་
བའི་གཏེར་ཆེན་ཞེས་བྱ་བ་བཞུགས་སོ། ། .…………………………………….
དམ་བཅའ་འགྲུབ་པའི་སྨོན་ཚིག ...
.....
དུས་འཁོར་སྨོན་ཚིག་བྱིན་རླབས་དངོས་གྲུབ་མཆོག་སྩོལ་ཞེས་བྱ་
བ་བཞུགས་སོ། ། .………………………….
......... 379
དུས་འཁོར་སྨོན་ལམ་བདེན་ཚིག་གྲུབ་པའི་དབྱངས་སྙན་བཞུགས་སོ། ། ... 381
ཡིད་བཞིན་འཁོར་ལོའི་བསྟོད་པ།… ……….
•..………… 382
དབྱངས་ཅན་མའི་བསྟོད་པ། .………………
.......…...………….. 383
，
，
，
，
，
-
༄༅། །བརྟན་གསོལ་དང་ཚེ་རབས་རྗེས་འཛིན་
སོགས་ཀྱི་སྐོར།
385
གྲུབ་པའི་དབང་ཕྱུག་ཆེན་པོ་རྗེ་བཙུན་སྐལ་བཟང་དོན་གྲུབ་རྒྱ་མཚོ་
དཔལ་བཟང་བོའི་གསང་བ་མཆོག་གི་རྣམ་པར་ཐར་བ་བྱིན་
རླབས་མྱུར་འཇུག་ཅེས་བྱ་བ་བཞུགས་སོ། །………..…………..
བཀའ་དྲིན་མཚུངས་མེད་རྗེ་བཙུན་སྐལ་བཟང་དཀོན་མཆོག་རྒྱ་མཚོ་
དཔལ་བཟང་བོའི་གསང་བའི་རྣམ་པར་ཐར་བ་དད་ལྡན་ཡིད་
ཀྱི་པད་ཚལ་བཞད་པའི་ཉིན་བྱེད་ཅེས་བྱ་བ་བཞུགས་སོ། ། ………. 395



.........411
.......... 413
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཐུ་མེད་གསེར་ཁྲི་རིན་པོ་ཆེའི་སྐྱེས་ཕྲེང་གསོལ་འདེབས་བཞུགས་སོ། །.... 405
གཉན་རྩེ་དཔོན་སློབ་མཁན་ཆེན་ངག་དབང་ཆོས་འཕེལ་རིན་པོ་
ཆེའི་འཁྲུངས་རབས་གསོལ་འདེབས་བཞུགས་སོ། ། .…….………. 407
རྒྱ་ནག་པ་ནོམ་ཆི་མཁན་རིན་པོ་ཆེའི་མྱུར་བྱོན་སྨོན་ཚིག་
བཞུགས་སོ། ། .…………………..
409
དཔལ་ཤེས་པའི་མྱུར་བྱོན་སྨོན་ཚིག་བཞུགས་སོ། ། ….………
བློ་བཟང་བསྟན་པའི་ཉི་མའི་མྱུར་བྱོན་གསོལ་འདེབས། ..….
ཞབས་བརྟན་གསོལ་འདེབས་བྱིན་རླབས་ཆར་འབེབས་
བཞུགས་སོ། ། .......….….
.…............ 414
ཞབས་བརྟན་གསོལ་འདེབས་ལེགས་ཚོགས་ཀུན་འབྱུང་ཞེས་
བྱ་བ་བཞུགས་སོ། ། ...
ཞབས་བརྟན་གསོལ་འདེབས་མཆོག་གསུང་བདེན་ཚིག་ཅེས་བྱ་
བ་བཞུགས་སོ། ། ..………………
ཞབས་བརྟན་གསོལ་འདེབས་དངོས་གྲུབ་འདོད་འཇོ་ཞེས་
བྱ་བ་བཞུགས་སོ། ། ..……………….…..
ཞབས་བརྟན་གསོལ་འདེབས་ལེགས་ཚོགས་དཔལ་སྟེར་ཞེས་བྱ་
བ་བཞུགས་སོ། ། ..………
ཞབས་བརྟན་གསོལ་འདེབས་འདོད་དགུའི་ཆར་འབེབས་ཞེས་
བྱ་བ་བཞུགས་སོ། །
.….. 424
ཞབས་བརྟན་གསོལ་འདེབས་ཡིད་བཞིན་ལྷུན་གྲུབ་བཞུགས་སོ། །..……….. 426
• • •，416
1
420
• ... 422
• ，，， 423



དཀར་ཆག
• • • • • • • •，432
ཞབས་བརྟན་གསོལ་འདེབས་ཡིད་བཞིན་ལྷུན་གྲུབ་ཅེས་
བྱ་བ་བཞུགས་སོ། ། ….….….
ཞབས་བརྟན་གསོལ་འདེབས་འདོད་དགུའི་ཆར་འབེབས་ཞེས་
བྱ་བ་བཞུགས་སོ། །.….……………….
ཞབས་བརྟན་གསོལ་འདེབས་འདོད་དོན་ཆར་འབེབས་ཞེས་
བྱ་བ་བཞུགས་སོ། ། ..………………………..
མཁན་ཆེན་ཀརྨ་བསོད་ནམས་དཔལ་འབྱོར་རིན་པོ་ཆེའི་ཞབས་
བརྟན་གསོལ་འདེབས་འདོད་དོན་མཆོག་སྩོལ་ཞེས་
བྱ་བ་བཞུགས་སོ། ། .……………………
བླ་མའི་རྣལ་འབྱོར་དང་འབྲེལ་བར་ཚེ་རབས་རྗེས་སུ་འཛིན་པའི་
སྨོན་ཚིག་བཞུགས་སོ། །….…………………………….
རྩ་བའི་བླ་མ་རྣམས་ཀྱི་ཚེ་རབས་རྗེས་འཛིན་གྱི་གསོལ་འདེབས་
སྨོན་ཚིག་དད་པའི་ཉི་མ་ཞེས་བྱ་བ་བཞུགས་སོ། །
ཡོངས་འཛིན་བློ་བཟང་བཀྲ་ཤིས་པའི་ཚེ་རབས་རྗེས་འཛིན་གྱི་
སྨོན་ཚིག་བཞུགས་སོ། །………………
......... 437
ཚེ་རབས་རྗེས་འཛིན་གྱི་སྨོན་ཚིག་བཞུགས་སོ། །
ཚེ་རབས་རྗེས་འཛིན་གྱི་སྨོན་ཚིག་བཞུགས་སོ། ། .………………………….
ཚེ་རབས་རྗེས་སུ་འཛིན་པའི་སྨོན་ཚིག་འདོད་དོན་མྱུར་འགྲུབ་
བཞུགས་སོ། ། ..…………
ཚེ་རབས་རྗེས་འཛིན་དགེ་ལེགས་ཀུན་འབྱུང་ཞེས་བྱ་བ་བཞུགས་སོ། །...… 441
• • • • •， 434
..........435
.........
.......... 440



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
• • • • • • • • •
442
གཉན་ཐོག་མཆོག་སྤྲུལ་རིན་པོ་ཆེའི་ཚེ་རབས་རྗེས་འཛིན་གྱི་གསོལ་
འདེབས་སྨོན་ཚིག་བཞུགས་སོ། །
.........
ཚེ་རབས་རྗེས་འཛིན་བྱིན་རླབས་མྱུར་འཇུག་བཞུགས་སོ། ། ..……………..
ཚེ་རབས་རྗེས་འཛིན་གྱི་སྨོན་ཚིག་བཞུགས་སོ། ། ..……………………….
ཚེ་རབས་རྗེས་འཛིན་ཚིགས་བཞི་མ། …..….….
གསོལ་འདེབས་ཚིགས་བཅད་ཐོར་བུའི་སྐོར་ཕྱོགས་གཅིག་ཏུ་
བསྒྲིགས་པ་བཞུགས་སོ། ། .………………….
......... 445
༄༅། །བསང་ཡིག་དང་འཕྲིན་བཅོལ་
སོགས་ཀྱི་སྐོར།
ལྷ་མོའི་འཕྲིན་བཅོལ་འདོད་གསོལ་གདུང་དབྱངས་ང་རོ་
བཞུགས་སོ། ། ..…..…….
ཐ་འོག་ཆོས་རྒྱལ་གྱི་འཕྲིན་བཅོལ། ...
བསང་མཆོད་བདེ་ལེགས་རྩ་བ་མ་བཞུགས་སོ། ། .….…………………………………..
བློན་པོ་བྱ་ཁྲིའི་གསོལ་མཆོད་མདོར་བསྡུས། ..……..…………… ..
གཉན་རྒོད་རྡོ་རྗེ་གཟི་འབར་ལ་གསོལ་མཆོད་བྱ་ཐབས་དགྲ་བགེགས་
འཇོམས་པའི་རུ་མཚོན་ཞེས་བྱ་བ་བཞུགས་སོ། ། ..…………..
བསྟན་སྲུང་རྡོ་རྗེ་དྲག་རྒྱལ་མའི་གསོལ་མཆོད། .……………….
རྒྱུན་བསང་མདོར་བསྡུས། །
.........45
•....• • • • • 453



དཀར་ཆག
...... 468
......་ ་་་
..... 469
ཆོས་སྐྱོང་སྤྱི་དང་ཡུལ་ལྷ་བཅས་ཀྱི་གསོལ་མཆོད་འདོད་དགུའི་
དཔལ་སྟེར་ཞེས་བྱ་བ་བཞུགས་སོ། །
བསང་མཆོད་བཀྲ་ཤིས་འདོད་དགུའི་ཆར་འབེབས་ཞེས་བྱ་བ་
བཞུགས་སོ། ། ...……….…
དགྲ་ལྷ་ཡུལ་རྩེ་གཉན་པོའི་བསང་ཡིག .…….….….….….…... 472
གནས་བདག་ལྷ་ཆེན་དཔལ་འབར་གྱི་བསང་མཆོད། །
.....473
དགྲ་ལྷའི་རྒྱལ་བོ་སྟོང་དཔོན་དགྲ་འདུལ་གྱི་བསང་མཆོད་
བཞུགས་སོ། ། ..…………………
473
གཉན་ལྷ་ནོར་བུ་དགྲ་འདུལ་གྱི་བསང་མཆོད། ..……….….....….... 475
གནས་བདག་ལྷ་ཆེན་དགའ་བ་རབ་སྣང་ལ་བསང་མཆོད་འབུལ་
ཚུལ་བཀྲ་ཤིས་ཆར་འབེབས་ཞེས་བྱ་བ་བཞུགས་སོ། ། .……………….…..
ལྷ་མོ་དཔལ་མཛེས་དབང་ཕྱུག་མའི་བསང་ཡིག་བཞུགས་སོ། །.. 479
ཡུལ་སྐྱོང་ལྷ་གཉན་ཆེན་པོ་བལ་ཝོ་རྫ་དམར་གྱི་གསོལ་མཆོད།
གཉན་རྒོད་རྡོ་རྗེ་བདུད་འཇོམས་ཀྱི་བསང་མཆོད་བསྡུས་པ།………....
ཉིན་གྱི་དཔལ་མཁར་བསང་ཡིག ..….....…..
482
དྲེགས་པའི་སྡེ་དཔོན་ཆེན་པོའི་བསང་ཡིག ..
483
བསང་མཆོད་འདོད་དགུའི་ཆར་འབེབས་ཞེས་བྱ་བ་བཞུགས་སོ། །..
རྒྱུན་བསང་བཀྲ་ཤིས་མཆོག་སྦྱིན། ...…………
486
གླིང་དཀར་སྟོད་ཀྱི་ཡུལ་ལྷ་སྤྱིའི་བསང་ཡིག ..……………………………….. 487
ཆུ་འགོ་ཨེར་ཏི་ནིའི་གནས་བདག་གི་བསང་མཆོད། ..……………………………………. 488
ལྷ་གཉན་འོད་དཀར་མཐོན་པོའི་བསང་མཆོད། …………..…….……..
།
.....
480
481
...........
484
489



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
• •... 490
བསང་མཆོད་ཀུན་འདུས་བདེ་སྐྱིད་བསམ་དོན་ལྷུན་གྲུབ་
ཅེས་བྱ་བ་བཞུགས་སོ། ། .………….
ལྷ་སྲས་དགྲ་འདུལ་ནོར་བུ་དབང་རྒྱལ་གྱི་བསང་ཡིག་དངོས་
གྲུབ་ཆར་འབེབས་ཞེས་བྱ་བ་བཞུགས་སོ། །，
ལྷ་གཉན་བཀྲ་ཤིས་སྟོབས་ལྡན་གྱི་བསང་མཆོད་བསྡུས་པ་
བཞུགས་སོ། ། .…………………………………….
རྩེ་འདུས་རིའི་བསང་ཡིག་མདོར་བསྡུས་བཞུགས་སོ། །..
ཡུལ་ལྷ་ཀུན་འདུས་ཀྱི་གསོལ་མཆོད་དགོས་འདོད་ཆར་བ་
བཞུགས་སོ། ། ..……………….
གཉན་རྒོད་རྡོ་རྗེ་བདུད་འཇོམས་ཀྱི་བསང་ཡིག
ཤིང་བཟའི་རྒྱབ་རིའི་བསང་ཡིག …….
སྟོང་དཔོན་གྱི་བསང་ཡིག..
དམ་ཅན་གྱི་བསང་ཡིག ...
དགེ་བསྙེན་གྱི་བསང་ཡིག…..…....
ཡུལ་ལྷ་སོ་སོ་ལ་ཚེ་ཐར་གཏོང་བའི་རིམ་པ་བཞུགས་སོ། ། ..….….…….……..
•.....…. 495
•..…...…......
.........499
.......... 500



༄༅། །བསྟན་པ་ལ་འཇུག་པའི་སྒོ་དམ་པ་སྐྱབས་
འགྲོའི་ཁྲིད་ཡིག་ཐར་བའི་ལམ་བཟང་
ཞེས་བྱ་བ་བཞུགས་སོ། །
༄༅། །ལྷ་མིའི་དྲེགས་ལྡན་རལ་བའི་ཟུར་ཕུད་ཀྱིས། །
ཞབས་སྐྱེས་རྡུལ་ཕྲེང་གཙུག་ཏུ་མངོན་མཆོད་པ། །
མི་མཇེད་ཞིང་གི་མགོན་པོ་ཤཱཀྱའི་ཏོག ། །
ཐུབ་དབང་འཇིག་རྟེན་མིག་གཅིག་སྲིད་ཞིའི་རྒྱན། །
མཁྱེན་བརྩེའི་མངའ་བདག་རྫོགས་སངས་རྒྱས་དེ་དང་། །
དམ་ཆོས་དཀོན་མཆོག་རིན་ཆེན་སྐྱབས་ཀྱི་ཕུལ། ། །
ཚོགས་ཀྱི་ཞིང་རབ་འཕགས་པའི་དགེ་འདུན་ཏེ། །
བསླུ་མེད་མཆོག་གསུམ་དམ་པས་རྗེས་འཛིན་མཛོད། །
མཚན་ཙམ་རྣ་བར་ལྷུང་བས་རྒུད་མུན་ཚོགས། །
དྲུངས་ནས་འབྱིན་ཞིང་ཐར་བའི་ལམ་སྟོན་པའི། །
མཆོག་གསུམ་ཐུགས་རྗེ་སྐུལ་བྱེད་སྐྱབས་འགྲོའི་གནད། ། །
དམ་པ་རྣམས་ཀྱི་གསུང་བཞིན་མདོར་བསྡུས་འགོད། །



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དེ་ཡང་ཇི་སྐད་དུ། བླ་མ་འཇམ་པའི་དབྱངས་ཀྱི་ཞལ་ནས། གང་ལ་བརྟེན་ན་
ནམ་ཡང་མི་བསླུ་བའི། །སྐྱབས་ཀྱི་དམ་པ་མཆོག་གསུམ་དབང་གི་རྒྱལ། །དད་པའི་
རྒྱལ་མཚན་རྩེ་མོར་ལེགས་མཆོད་ནས། །དངོས་གྲུབ་གྲུ་ཆར་འབེབས་རྣམས་སྐལ་བ་
བཟང་། ། ཞེས་གསུངས་པ་ལྟར། གནས་སྐབས་དང་མཐར་ཐུག་གི་བདེ་དགེ་
ལེགས་ཚོགས་དང་། མཆོག་ཐུན་གྱི་དངོས་གྲུབ་མ་ལུས་པ་འབྱུང་བའི་གནས་གཅིག་
བུ་མཆོག་གསུམ་རིན་པོ་ཆེ་ནི། སྐལ་བ་དང་ལྡན་པའི་གདུལ་བྱ་རྣམས་ཀྱི་དད་གསུམ་
མི་འགྱུར་བའི་རྒྱལ་མཚན་གྱི་རྩེ་མོར་མཆོད་ནས་ཡིད་ཆེས་ཀྱིས་གསོལ་བ་འདེབས་པ་
ལ་བསྟན་པའི་འཇུག་སྒོ་སྐྱབས་འགྲོ་ཞེས་སྔོན་བྱོན་དམ་པ་རྣམས་ཀྱིས་ཐུགས་དམ་གྱི་
མཐིལ་དུ་མཛད་པའི་ཉམས་ལེན་རྨད་དུ་བྱུང་བ་དེ་ཉིད་འཆད་པ་ལ། སྐྱབས་འགྲོ་
སྤྱིའི་རྣམ་བཞག་དང༌། བྱེ་བྲག་སྐྱབས་འགྲོའི་དམིགས་ཁྲིད་སྐྱོང་ཚུལ་ལོ། ། དང་བོ་
ལ། གང་གིས་སྐྱབས་སུ་འགྲོ་བའི་རྒྱུ། གང་ལ་སྐྱབས་སུ་འགྲོ་བའི་ཡུལ། ཇི་ལྟར་
སྐྱབས་སུ་སོང་བའི་ཚུལ། སྐྱབས་སུ་སོང་ནས་བསླབ་བྱའི་རིམ་པ་དང་བཞི་ལས།
དང་བོ་ནི། དེ་ཡང་རྒྱལ་བའི་བཀའ་དགོངས་འགྲེལ་དང་བཅས་པ་ལས་སྐྱབས་གསུམ་
གྱི་ཡོན་ཏན་མ་བརྗོད་པ་འགའ་ཡང་མེད་པས། ལོགས་སུ་འཆད་པ་དགོས་མེད་དུ་ལྟ་
བུར་སྣང་མོད། འོན་ཀྱང་སྐྱབས་འགྲོ་སྟོན་པའི་ཁུངས་ཙམ་བརྗོད་ན། བརྒྱད་སྟོང་བ་
དང་། སྡུད་པ་ལས་གདམས་ངག་སྤྱིར་སྟོན་བྱེད་ཀྱི་གཞུང་ཚིག་ལས་སྐྱབས་འགྲོ་སྟོན་
བྱེད་མ་བྱུང་ཡང་། ཉི་ཁྲི་དང་། གཟུངས་ཀྱི་དབང་ཕྱུག་རྒྱལ་བོའི་མདོ། དྲག་ཤུལ་
ཅན་གྱིས་ཞུས་པ། རྒྱ་ཆེར་རོལ་བ། མདོ་རྒྱལ་མཚན་དམ་པ། ཁྱེའུ་བཞིའི་ཏིང་ངེ་
འཛིན་སོགས་ནས་གསལ་བར་བསྟན་པར་མ་ཟད། སྔགས་ཀྱི་རྒྱུད་སྡེ་རྣམས་སུ་བསྟན་
པ་དེ་ལས་ཀྱང་མང་། ཁྱད་པར་རྒྱུད་བླ་མ་ལས། གོ་རིམ་ཇི་བཞིན་གཟུངས་ཀྱི་རྒྱལ་བོའི་
མདོར། །གླེང་གཞི་ལས་ནི་གནས་གསུམ་རིག་བྱ་སྟེ། ། ཞེས་གཟུངས་ཀྱི་དབང་ཕྱུག་



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
རྒྱལ་བོའི་མདོ་ཁུངས་སུ་མཛད་ནས་གསུངས་པ་དང་། གཞན་ཡང་མངོན་རྟོགས་རྒྱན་རྩ་
འགྲེལ། མདོ་སྡེ་རྒྱན། སྐྱབས་འགྲོ་བདུན་ཅུ་བ། སྐྱབས་འགྲོ་ཡན་ལག་དྲུག་པ་སོགས་
མདོ་རྒྱུད་བསྟན་བཅོས་དུ་མ་ནས་སྐྱབས་འགྲོ་བསྟན་པ་དང་། མདོར་ན་བཀའ་དགོངས་
འགྲེལ་ཐམས་ཅད་སྐྱབས་འགྲོའི་མན་ངག་སྟོན་པ་ཁོ་ན་ཡིན་ནོ། །
དེ་ལྟར་གསུངས་པའི་སྐྱབས་སུ་འགྲོ་བ་འདིའི་རྒྱུའི་དབང་དུ་བྱས་ན་རྒྱུ་མང་དུ་
ཡོད་དེ། འཇིགས་སྐྱོབ་ཀྱི་སྐྱབས་འགྲོའི་རྒྱུ་དང༌། དེ་བཞིན་དུ་ལེགས་སྨོན། ངེས་
འབྱུང༌། ཐེག་པ་ཐུན་མོང་བ། ཐེག་ཆེན་ཐུན་མོང་མ་ཡིན་པ། སྐྱེས་བུ་ཆུང་འབྲིང་
ཆེ་གསུམ། རྒྱུ་སྐྱབས་དང་འབྲས་སྐྱབས། མདོ་དང་སྔགས། འཇིག་རྟེན་པ་དང་།
འཇིག་རྟེན་ལས་འདས་པའི་སྐྱབས་འགྲོའི་རྒྱུ་སོགས་མང་དུ་བཤད་པ་ལས། གཙོ་ཆེ་
བ་ནི། རང་རྒྱུད་ཀྱི་དགེ་སྡིག་གི་ལས་ལ་སྦ་གསང་མེད་པར་ཁ་ནང་དུ་ཕྱོགས་པ་སོགས་
ཞིབ་པར་བརྟགས་ནས་ངན་སོང་གི་སྡུག་བསྔལ་ལ་འཇིགས་པ་དང༌། དཀོན་མཆོག་
གསུམ་ལ་དེ་ལས་སྐྱོབ་པའི་ནུས་པ་ཡོད་པར་ཡིད་ཆེས་པ་ནི། སྐྱེས་བུ་ཆུང་ངུའི་སྐྱབས་
འགྲོའི་རྒྱུ་དང་། སྡུག་བདེན་གྱི་ཉེས་དམིགས་དང་ཀུན་འབྱུང་གི་འཇུག་རིམ་ལ་
སོགས་པར་བརྟགས་ནས་རང་ཉིད་འཁོར་བར་གནས་པ་ལ་མེ་འོབས་སུ་ཚུད་པ་ལྟ་
བུའི་འཇིགས་པའམ་སྐྱོ་ཤས་དང༌། དཀོན་མཆོག་གསུམ་ལ་དེ་ལས་སྐྱོབ་པའི་ནུས་པ་
ཡོད་པར་ཡིད་ཆེས་པ་ནི་སྐྱེས་བུ་འབྲིང་གི་སྐྱབས་འགྲོའི་རྒྱུ་དང་། འཁོར་བའི་སེམས་
ཅན་རྣམས་སྡུག་བསྔལ་གྱིས་མནར་བར་མ་ཟད། འཁོར་བ་ལས་གྲོལ་བའི་ཉན་རང་
དགྲ་བཅོམ་པ་དག་ཀྱང་ཤེས་སྒྲིབ་ལས་མ་གྲོལ་བས་རལ་གྲི་གདེངས་པའི་གཤེད་མ་ལ་
འཇིགས་པ་ལྟ་བུའི་ཚུལ་ དུ་ གནས་ པར་མཐོང་ནས་མི་བཟོད་ པའི་ སྙིང་རྗེ་དང་།
དཀོན་མཆོག་གསུམ་ལ་དེ་ལས་སྐྱོབ་པའི་ནུས་པ་ཡོད་པར་ཡིད་ཆེས་པ་ནི། སྐྱེས་བུ་
ཆེན་པོའི་སྐྱབས་འགྲོའི་རྒྱུ་ཡིན། སྔགས་ཀྱི་ཕྱོགས་སུ་ཚེ་འདི་ཉིད་ལ་སེམས་ཅན་སྐྱོབ་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཆ
རཆག
་
པའི་ནུས་པ་རང་ཉིད་ཀྱིས་མ་ཐོབ་ན། སེམས་ཅན་རྣམས་བསྐལ་བ་དཔག་ཏུ་མེད་
པར་སྡུག་བསྔལ་གྱིས་མནར་ཚུལ་ལ་མི་བཟོད་ པའི་ སྙིང་ རྗེ་ ཁྱད་ པར་ ཅན་དང་།
དཀོན་མཆོག་གསུམ་ལ་ཚེ་འདི་ཉིད་དུའང་སངས་རྒྱས་ཀྱི་གོ་འཕང་སྟེར་བའི་ནུས་པ་
ཡོད་པར་ཡིད་ཆེས་པ་ནི་གསང་སྔགས་ཀྱི་སྐྱབས་འགྲོའི་རྒྱུ་ཡིན་ནོ། ། དེ་ཡང་།
འཇིགས་ན་སྐྱབས་དྲན་ཟེར་བ་ལྟར། སྡུག་བསྔལ་ལ་འཇིགས་སྐྲག་གི་བློ་བསྐྱེད་
དགོས། སྡུག་བསྔལ་དྲན་པ་ཡང་འཁོར་བའི་སྡུག་བསྔལ་བརྒྱ་རྩ་བཅུ་བྱང་ སར་
གསུངས་པ་དང༌། སྐྱེ་རྒ་ན་འཆི་མི་སྡུག་ཕྲད་དང་སྡུག་བྲལ་འདོད་བཙལ་མ་རྙེད་པ་
དང༌། ཉེར་ལེན་གྱི་ཕུང་བོ་སྡུག་བསྔལ་བ་བཅས་སྡུག་བསྔལ་བརྒྱད་གསུངས་པ་དང་།
ཡང་ངེས་པ་མེད་པ། ངོམས་མི་ཤེས་པ། ལུས་ཡང་ཡང་འདོར་བ། ཡང་ཡང་ཉིང་
མཚམས་སྦྱོར་བ། ཡང་ཡང་མཐོ་དམན་དུ་གྱུར་པ། གྲོགས་མེད་པའི་ཉེས་པ་བཅས་
སྡུག་བསྔལ་དྲུག་གསུངས་པ་དང་། ཡང་གསུམ་དུ་དབྱེ་ན། སྡུག་བསྔལ་ གྱི་སྡུག་
བསྔལ། འགྱུར་བའི་སྡུག་བསྔལ། ཁྱབ་པ་འདུ་བྱེད་ཀྱི་སྡུང།་བསྔལ་ཏེ། དེ་ལྟར་སྡུག་
བསྔལ་སྣ་ཚོགས་ཀྱིས་མནར་བའི་ཚུལ་བསམ་ནས་འཇིགས་པ་དང་། མདོར་ན་
འཁོར་བའི་གནས་རྣམས་ཀྱི་མཆོག་ཏུ་གྱུར་པ་སྲིད་རྩེར་སྐྱེས་ཀྱང་དེ་ལས་ཉམས་ན་
སླར་ཡང་ངན་སོང་དུ་སྐྱེ་བར་གསུངས་པ་བཞིན་ཡིན་པས། ངན་སོང་གསུམ་གྱི་སྡུག་
བསྔལ་ད་ལྟ་རང་གིས་མངོན་སུམ་དུ་མྱོང་བ་ལྟ་བུའི་ཉམས་དང་འགྱུར་བ་བསྐྱེད་དེ་
འཇིགས་པ་ནས་ཐ་མལ་སྣང་ཞེན་གྱི་འཇིགས་པ་དང་། དཀོན་མཆོག་གསུམ་ལ་ངན་
འགྲོ་ནས་ཐ་མལ་སྣང་ཞེན་བར་སྐྱོབ་པའི་ནུས་པ་ཡོད་པར་ཡིད་ཆེས་པ་གཉིས་རྒྱུའི་
གཙོ་བོ་ཡིན་ཏེ། སྤྱོད་འཇུག་ལས། བདག་ནི་འཇིགས་པས་རྣམ་སྐྲག་ནས། །
ཞེས་སོགས་དང་། རྡོར་ཕྲེང་ལེའུ་ང་བཞི་བ་དང་། སྤེལ་མར་བསྟོད་པ་སོགས་ལས་
ཀྱང་འཇིགས་པ་རྒྱུའི་གཙོ་བོར་གསུངས་པ་དང༌། ཁྱད་པར་འཕགས་བསྟོད་ལས།



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
བདག་ནི་སྟོན་པ་གཞན་སྤངས་ནས། །བཅོམ་ལྡན་ཁྱོད་ལ་སྐྱབས་སུ་མཆི། ། ཞེས་
སོགས་དང་། ལྷ་ལས་ཕུལ་བྱུང་གི་བསྟོད་པ་དང་། སྐྱབས་འགྲོ་ཡན་ལག་དྲུག་པ་
སོགས་ལས་དད་པ་རྒྱུའི་གཙོ་བོར་གསུངས་སོ། །
འཇིགས་དད་གཉིས་ལ་དབྱེ་ན་མདོ་སྡེ་རྒྱན་ལྟར་ཉེར་འཚེ་ལ་འཇིགས་པ།
ངན་སོང་ལ་འཇིགས་པ། མངོན་པར་མཐོ་བའི་ ཐབས་མ་ཡིན་པ་ལ་འཇིགས་པ།
འཇིག་ལྟར་འཇིགས་པ། ཐེག་དམན་ལ་འཇིགས་པ་སྟེ་འཇིགས་པའི་དབྱེ་བ་ལྔ།
ཉེར་འཚེ་ལས་སྐྱོབ་པའི་ཡིད་ཆེས་ཀྱི་དད་པ། ངན་ སོང་ལས་སྐྱོབ་པའི་དད་པ།
ཐབས་མ་ཡིན་པ་ལས་སྐྱོབ་པའི་དད་པ། འཇིག་ལྟ་ལས་སྐྱོབ་པའི་དད་པ། ཐེག་
དམན་ལས་སྐྱོབ་པའི་དད་པ་སྟེ་དད་པའི་དབྱེ་བ་ལྔ་གསུངས། བསྡུ་ན་དང་བོ་གསུམ་
སྐྱེས་བུ་ཆུང་ངུའི་སྐྱབས་འགྲོའི་རྒྱུ་དང་། བཞི་བ་སྐྱེས་བུ་འབྲིང་གི་སྐྱབས་འགྲོའི་རྒྱུ་
དང་། ལྔ་བ་སྐྱེས་བུ་ཆེན་པོའི་སྐྱབས་འགྲོའི་རྒྱུར་བསྟན་པར་གསུངས། དེ་ལ་ལམ་
མཆན་དུ་ཡང་། སྐྱབས་འགྲོ་དང་ལས་འབྲས་ཀྱི་ཆོས་བསམ་པས་ངན་འགྲོ་ལས་སྐྱོབ།
བདེན་བཞི་བསམ་པས་འཁོར་བ་ལས་སྐྱོབ། ཐབས་ཤེས་ཟུང་འཇུག་སྒོམ་པའི་ཆོས་
ཀྱིས་སྲིད་ཞིའི་མཐའ་ལས་སྐྱོབ། ཅེས་གསུངས་པ་དང་། ཡང་དགེ་བཅུའི་བླང་དོར་
སྒྲུབ་པས་ངན་འགྲོ་ལས་སྐྱོབ་ནུས་ཤིང་། དེ་བཞིན་དུ་བསླབ་པ་གསུམ་གྱིས་འཁོར་བ་
ལས་སྐྱོབ་པ་དང་། ཕྱིན་དྲུག་གི་ཉམས་ལེན་གྱིས་སྒྲིབ་གཉིས་ལས་སྐྱོབ་པ། རིམ་
གཉིས་ཀྱི་ལམ་གྱིས་ཚེ་འདི་ཉིད་ལ་སྒྲིབ་གཉིས་བག་ཆགས་དང་བཅས་པ་ལས་སྐྱོབ་
ནུས་པར་གསུངས་པ་སོགས་གནད་གཅིག་ཏུ་འབབ་པ་ཡིན་ནོ། ། ཡང་སྡུད་པ་ལས་
གསུངས་པའི་རྒྱུའི་གཙོ་བོ་ཡིད་ཆེས་ལ་གདམས་པ་ནི་དཀོན་མཆོག་གསུམ་ལ་ཡིད་
ཆེས་ཀྱི་ངེས་པ་དྲངས་ནས་རྩེ་གཅིག་པའི་བློ་ལྟོས་འཆའ་ནུས་ན་དཀོན་མཆོག་གིས་མི་
སྐྱོབ་པ་མི་སྲིད་པས། སྙིང་ཐག་པ་ནས་ཡིད་ཆེས་ཀྱི་ངེས་པ་བསྐྱེད་པར་བྱ་བ་ནི་རྒྱུན་
བ
tu



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཉིས་དང་རྟོག་འབར་ལས་གསུངས་སོ། ། སྐྱབས་གནས་ཀྱིས་རང་སྐྱོབ་པ་ལ་ཕྱི་
ནང་གི་རྒྱུ་གཉིས་ལས་ཕྱིའི་ཡན་ལག་གམ་རྒྱུ་ནི་མ་ཚང་བ་མེད་པར་སྟོན་པས་བསྒྲུབས་
ཟིན་ཀྱང་། ནང་གི་ཡན་ལག་སྐྱབས་གནས་ལ་བློ་བཀལ་ནས་ཡིད་ཆེས་ཡང་དག་པས་
སྐྱབས་སུ་འཛིན་པ་ལ་ཐུག་པས་ན་རྒྱུའི་གཙོ་བོ་ཡིད་ཆེས་ལ་ནན་ཏན་དུ་གདམས་པ་
ཡིན་ནོ། ། དེ་ལྟར་སྐྱབས་འགྲོའི་རྒྱུ་གཉིས་གནད་སྨིན་ཞིག་རྒྱུད་ལ་མ་སྐྱེས་པར།
སྐྱབས་འགྲོའི་ཚིག་འདོན་པ་ཙམ་ནི་ཕན་ཡོན་ཆེན་པོ་མི་འབྱུང་བར་གསུངས་པ་དང་།
རང་ཅག་རྣམས་ལ་ནད་གདོན་སོགས་འཚེ་བ་བྱུང་བའམ་བྱ་བ་གལ་ཆེན་ཞིག་ལ་ཐུག་
དུས། དེ་སེལ་ཐབས་དང་སྒྲུབ་ཐབས་ལ་སྐྱབས་འགྲོ་བྱེད་རྒྱུ་བརྗེད་ནས་གཞན་པའི་
ཐབས་འབའ་ཞིག་འཚོལ་བ་ལྷུར་བླངས་པ་རྣམས་ནི། རྒྱུ་གཉིས་པོ་ཁ་ཙམ་ཚིག་ཙམ་
དུ་སོང་ཕྱིར་དེ་ལ་སྐྱབས་འགྲོ་ཡང་དག་པ་ཞིག་མེད་པར་མངོན་སུམ་གྱིས་གྲུབ་པས།
ཐེག་ཆེན་པའི་གྲལ་དུ་ཆུད་པ་ལྟ་ཅི། ད་དུང་བསྟན་པའི་སྒོར་ཆུད་མིན་དོགས་པ་དང་
བཅས་པས་ན། རང་གི་སྐྱབས་འགྲོའི་མཚང་སྒྲོགས་པ་ཡིན་པར་རྣམ་འགྲེལ་ཊཱིཀ་
ཆེན་དང་། སྔགས་རིམ་ཆེན་མོ་སོགས་སུ་གསུངས་ཡོད། དེས་ན་ཅི་འདྲ་ཞིག་དགོས་
ཞེ་ན། དབལ་མང་པཎྜི་ཏས། སྐྱིད་སྡུག་ལེགས་ཉེས་ཇི་ལྟར་གྱུར་ཀྱང་རུང་། །
ཐབས་གཞན་མི་འཚོལ་ལུས་དང་སྲོག་ལ་ཡང༌། །ལྟོས་པ་མེད་པར་རང་ཉིད་མཆོག་
གསུམ་གྱི། །བྲན་དུ་འཛིན་པ་དམ་པའི་ཕྱག་ལེན་ཡིན། ། ཞེས་གསུངས་པ་ལྟ་བུ་
ཞིག་དགོས་པར་སེམས་སོ། །
གཉིས་པ། སྐྱབས་སུ་འགྲོ་བའི་ཡུལ་ལ། གང་ལ་སྐྱབས་སུ་འགྲོ་བའི་ཡུལ་ངོས་
བཟུང་བ་དང་། དེ་ཉིད་སྐྱབས་སུ་འོས་པའི་རྒྱུ་མཚན་གཉིས། དང་བོ་ནི། པོ་ཏོ་བ་
ཆེན་པོས། མི་ཁས་ཞན་རྣམས་འཇིགས་པ་སྟོབས་ལྡན་ལས་སྐྱོབ་པའི་ཇོ་བོ་ནི་རྒྱལ་བོ་
ཆེན་པོ་ལྟ་བུ་དགོས་ཀྱི། བྲན་མོ་ཆུ་ཆེན་ལྟ་བུས་མི་ཡོང་བའི་དཔེ་དང་སྦྱར་ནས་
བཅས་



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
གསུངས་པ་ལྟར། རང་ཅག་འཁོར་བ་དང་ངན་སོང་གི་འཇིགས་པ་ལས་སྒྲོལ་བའི་
སྐྱབས་གནས་བསླུ་བ་མེད་པ་ཞིག་ངེས་པར་བཙལ་དགོས་པས། དེ་གང་འདྲ་ཞིག་
དགོས་ཞེ་ན། བསྟོད་པ་བརྒྱ་ལྔ་བཅུ་བ་ལས། གང་ཞིག་ལ་ནི་ཉེས་པ་ཀུན། །གཏན་
ནས་ཡོང་ཡེ་མི་མངའ་ཞིང་། །གང་ལ་རྣམ་པ་ཐམས་ཅད་དུ། །ཡོན་ཏན་ཐམས་ཅད་
གནས་གྱུར་པ། །གལ་ཏེ་སེམས་ཤིག་ཡོད་ན་ནི། །དེ་ཉིད་ལ་ནི་སྐྱབས་འགྲོ་ཞིང་། །
དེ་བསྟོད་དེ་ནི་བཀུར་བ་དང་། ། དེ་ཡི་བསྟན་ལ་ གནས་པའི་རིགས། ། ཞེས་
གསུངས་པ་ལྟར། སྐྱོན་ཐམས་ཅད་ཟད་པའི་སྤངས་པ་ཕུན་ཚོགས་དང་། ཡོན་ཏན་
ཐམས་ཅད་རྫོགས་པའི་རྟོགས་པ་ཕུན་ཚོགས་ལ་མངའ་བརྙེས་པའི་སྤངས་རྟོགས་
མཐར་ཕྱིན་པའི་བདག་ཉིད་མཉམ་རྗེས་རེས་འཇོག་མེད་པར་ཆོས་ཐམས་ཅད་གཅིག་
ཅར་གཟིགས་པའི་སངས་རྒྱས་བཅོམ་ལྡན་འདས་དང༌། མཐོང་སྤང་སྒོམ་སྤང་ཅི་
རིགས་ལས་གྲོལ་བའི་རྣམ་བྱང་བདེན་པའི་རང་བཞིན་ཆོས་དཀོན་མཆོག་དང་། དེ་
འདྲའི་འགོག་ལམ་རྒྱུད་ལྡན་གྱི་འཕགས་པའི་གང་ཟག་ནི་དགེ་འདུན་དཀོན་མཆོག་
སྟེ། དཀོན་མཆོག་རིན་པོ་ཆེ་རྣམ་པ་གསུམ་ནི་སྐྱབས་གནས་མཐར་ཐུག་ཡིན་པས།
མཆོག་གསུམ་གྱི་མཚན་ཙམ་རྣ་བས་ ཐོས་ པ་ཡང་འཇིག་རྟེན་དུ་ དཀོན་པས་ན།
སྐྱབས་སུ་བསྟེན་རྒྱུ་བྱུང་བ་འདི་སྐལ་བ་བཟང་ཚུལ་ སྨོས་མ་དགོས་པ་རེད། སྤྱིར་
འཇིགས་པ་སྣ་རེ་སེལ་བ་བྱང་སེམས་དང་། ཉན་རང་དགྲ་བཅོམ་པ་རེ་རེ་ལ་སྐྱབས་སུ་
སོང་བས་འཇིགས་པ་སྣ་རེ་ལས་ཐར་བའི་ལོ་རྒྱུས་གང་བོ་ལ་སོགས་པ་དཔེར་བྱས་པའི་
ལོ་རྒྱུས་མང་ཡང༌། ཐར་བ་དང་ཐམས་ཅད་མཁྱེན་པའི་གོ་འཕང་སྒྲུབ་པ་ལ། སྐྱབས་
གསུམ་ག་ངེས་པར་ཚང་དགོས་སོ། ། དཔེར་ན། རྒྱུད་བླ་མར། ནད་ནི་ཤེས་བྱ་
ནད་ཀྱི་རྒྱུ་ནི་སྤང་བྱ་ལ། ། ཞེས་སོགས་གསུངས་པ་ལྟར། ནད་ཚབས་ཆེན་པོས་
བཏབ་པ་ཞིག་གསོ་བའི་ཚེ། སྨན་དང་སྨན་པ། ནད་གཡོག་གསུམ་ཚང་དགོས་པ་
...



སྒྲ
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལྟར། སྒྲིབ་གཉིས་ཀྱི་ནད་ཞི་བའི་གཏན་བདེའི་གོ་འཕང་ཐོབ་པ་ལ། ཀུན་ཉོན་གྱི་
ནད་སེལ་བའི་ཐབས་སྟོན་པའི་སངས་རྒྱས་དགོས། ཐབས་དངོས་གཞི་སྨན་ལྟ་བུའི་
ཆོས། ཐབས་སྒྲུབ་པའི་གྲོགས་རིམ་གྲོ་བ་དགེ་འདུན་གསུམ་ཚང་དགོས་པ་ཡིན་ནོ། །
ཡང་མདོར་དྲིལ་ནས་སྨྲས་ན། འདུས་མ་བྱས་སོགས་ཡོན་ཏན་བརྒྱད་དང་ལྡན་པའི་
སྐྱབས་གནས་མཐར་ཐུག་དེ་སངས་རྒྱས་དཀོན་མཆོག་དང༌། བསམ་མེད་གཉིས་
མེད་སོགས་ཀྱི་ཡོན་ཏན་བརྒྱད་ལྡན་གྱི་འཕགས་རྒྱུད་ཀྱི་རྣམ་བྱང་བདེན་པ་ཆོས་
དཀོན་མཆོག རིག་གྲོལ་གྱི་ཡོན་ཏན་གཉིས་དང་ལྡན་པའི་འཕགས་པའི་གང་ཟག་
དགེ་འདུན་དཀོན་མཆོག་གི་ངོ་བོར་གསུངས་པ་ཡིན་ནོ། ། རང་ལས་རྒྱུད་ཐ་དད་
པའི་གང་ཟག་གཞན་གྱི་རྒྱུད་ལ་གྲུབ་ཟིན་པའི་མཆོག་གསུམ་ནི་རྒྱུ་སྐྱབས་དང་། མ་
འོངས་པ་ན་རང་གི་འཐོབ་བྱར་གྱུར་པའི་མཆོག་གསུམ་ནི་འབྲས་སྐྱབས་ཡིན། ཐེག་
པ་གསུམ་གྱི་སློབ་པ་འཕགས་པ་རྣམས་དང་། དེ་ཚོའི་ཐུགས་རྒྱུད་ཀྱི་ལུང་དང་རྟོགས་
པའི་ཆོས་རྣམས་ཀུན་རྫོབ་པའི་སྐྱབས་དང༌། དོན་གཉིས་མཐར་ཕྱིན་པའི་སངས་
རྒྱས་འཕགས་པ་དོན་དམ་པའི་ སྐྱབས་ཡིན་ཏེ། ལམ་ཟིན་ཟབ་རྒྱས་ སྙིང་ བོར། །
སངས་རྒྱས་དང་ཆོས་འདི་རྣམས་ལ་འཇོག་ཚུལ་མང་བ་དང༌། མུ་བཞི་བརྩི་རྒྱུ་ཡོད་
ཚུལ་གསུངས་སོ། ། སྐྱབས་ཁྲིད་ཐུབ་བསྟན་སྒོ་འབྱེད་དུ། སངས་རྒྱས་སུ་བྱེད་པའི་
བྱེད་ཆོས་རྣམས་དོན་དམ་པའི་སྐྱབས་གསུམ་གའི་གཞི་མཐུན་ཡིན། དགེ་འདུན་དུ་
བྱེད་པའི་བྱེད་ཆོས་རྣམས་དོན་དམ་པའི་ཆོས་དང་དགེ་འདུན་གྱི་གཞི་མཐུན་ཡིན་
ཚུལ་བསམ་ནས་སྐྱབས་སུ་འགྲོ་བར་གསུངས་པ་དང་། དེ་ཙམ་དམིགས་མི་ནུས་པ་
རྣམས་ཀྱིས་ལོངས་སྤྲུལ་གྱི་སངས་རྒྱས་རྣམས་སངས་རྒྱས་དཀོན་མཆོག་དང་། དེ་
དག་གི་ཐུགས་ལ་མངའ་བའི་སྤངས་རྟོགས་དང༌། ངག་གིས་གསུངས་པའི་ལུང་ཆོས་
རྣམས་ཆོས་དཀོན་མཆོག་དང༌། འཕགས་པའི་གང་ཟག་རྣམས་དགེ་འདུན་དཀོན་



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
མཆོག་ཏུ་ངོས་འཛིན་པར་བྱའོ། ། ཐ་སྙད་པའི་དབང་དུ་བྱས་ན་བྲིས་འབུར་གྱི་སྐུ་
གཟུགས་རྣམས་ཐ་སྙད་པའི་སངས་རྒྱས་དང་། ལུང་གི་ཆོས་ཚིག་བཞི་བ་ཡན་ཆད་ཀྱི་
གླེགས་བམ་རྣམས་ཐ་སྙད་པའི་ཆོས་དང༌། ལམ་མ་ཞུགས་ཀྱི་དགེ་འདུན་བཞི་སྡེ་ཡན་
ཆད་ཐ་སྙད་པའི་དགེ་འདུན་དཀོན་མཆོག་གི་ནང་དུ་འདུ་བ་ཡིན་པས་དེ་དག་ལ་
མཆོད་པ་སོགས་བྱས་ན་སངས་རྒྱས་དངོས་སོགས་ལ་མཆོད་པའི་ཕན་ཡོན་ཐོབ་པར་
གསུངས་སོ། །
གཉིས་པ་སྐྱབས་སུ་འོས་པའི་རྒྱུ་མཚན་བཤད་པ་ལ། སྐྱབས་དང་སྐྱབས་མ་
ཡིན་པ་འབྱེད་པའི་བློའི་མཐུ་གསལ་བ་ཞིག་དགོས་ཏེ། ལྷ་ལས་ཕུལ་བྱུང་གི་བསྟོད་
པར། བདག་ནི་སངས་རྒྱས་ཕྱོགས་མི་འཛིན། །སེར་སྐྱ་སོགས་ལ་མི་སྡང་ཡང༌། །
གང་ཞིག་རིགས་པར་ལྡན་པའི་ཚིག །དེ་ཉིད་སྟོན་པར་ཡོངས་སུ་འཛིན། ། ཞེས་པ་
ལྟར་ཕྱི་ནང་གི་སྐྱབས་ཀྱི་ཁྱད་པར་བསྡུར་བས་ཤེས་དགོས། སངས་རྒྱས་བཅོམ་ལྡན་
འདས་ནི་རང་འཇིགས་པ་ཐམས་ཅད་ལས་གྲོལ། གཞན་འཇིགས་པ་ལས་སྒྲོལ་བའི་
ཐབས་ལ་མཁས། ཀུན་ལ་ཐུགས་རྗེ་ཆེན་པོ་ཉེ་རིང་མེད་པར་འཇུག ཕན་བཏགས་
མ་བཏགས་ལ་ལྟོས་པ་མེད་པར་སེམས་ཅན་གྱི་དོན་མཛད་པའི་ཁྱད་ཆོས་བཞི་དང་
ལྡན་པ་ཡིན་ཏེ། རང་འཇིགས་པ་མཐའ་དག་ལས་གྲོལ་བ་ནི། ངན་སོང་གིས་བསྡུས་
པའི་ཡན་ལག་བཅུ་གཉིས་དང་། འཁོར་བས་བསྡུས་པའི་ཡན་ལག་བཅུ་གཉིས།
ཉོན་ཤེས་ཀྱིས་བསྡུས་པའི་ཡན་ལག་བཅུ་གཉིས་ཐམས་ཅད་ཀྱི་འཇིགས་པ་ལས་གྲོལ་
བ་སྟེ། སྒྲིབ་གཉིས་བག་ཆགས་དང་བཅས་པ་སྤངས་ཤིང་ཐམས་ཅད་མཁྱེན་པའི་གོ་
འཕང་མངོན་དུ་མཛད་པ་ཡིན་ཏེ། རྒྱུད་བླ་ཐོགས་འགྲེལ་དང་རྒྱུད་བླ་དར་ཊཱིཀ་ཏུ།
ཁམས་རང་བཞིན་གནས་རིགས་སྦྱོང་བྱེད་དྲུག་ཅུས་སྦྱངས་པས་འབྲས་བུ་རྟག་བརྟན་
ཞི་བ་གཡུང་དྲུང་གི་སྐུ་བརྙེས་ཚུལ་སོགས་དང་། སྤྲུལ་སྐུ་བྱེ་བ་ཐེར་འབུམ་སོགས་སྤྲུལ་
ས



ག
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ནས་འགྲོ་བའི་དོན་རྒྱུན་མི་འཆད་དུ་འབྱུང་ཚུལ་སོགས་གསུངས་པས་ཤེས་ནུས་ལ།
འོན་ཀྱང་རགས་པར་བཤད་ན། བཅོམ་ལྡན་འདས་ཉིད་བྱང་ཆུབ་སྙིང་བོར་བཞུགས་
པ་ན་བདུད་སྡེ་བྱེ་བ་གཉིས་དང་འབུམ་ཕྲག་སུམ་ཅུ་རྩ་གཉིས་ཀྱིས་ཀྱང་གླགས་མ་རྙེད་
ཅིང་། མུ་སྟེགས་སྟོན་པ་དྲུག་སོགས་ཀྱིས་འགྲན་པར་མ་བཟོད། ལྷས་བྱིན་གྱིས་
སྐྱོགས་རྡོས་བཀྲོང་མ་ནུས། གནོད་སྦྱིན་འབྲོག་གནས་དང་ཤ་ཟ་ལྔ་བརྒྱ་ལ་སོགས་པ་
མི་དང་མི་མ་ཡིན་གཏུམ་པོ་མང་བོ་བཏུལ་བ། འདུས་པ་ཆེན་པོའི་མདོ་བསྟན་པ།
ཚངས་པ་དང་བརྒྱ་བྱིན་སོགས་ལྷ་རྣམས་ཀྱིས་གང་གི་ཞབས་ཀྱི་པདྨོར་བཏུད་པ་
སོགས་མངོན་སུམ་གྱིས་གྲུབ་པ་ཡིན་ནོ། །
གཞན་འཇིགས་པ་ལས་སྒྲོལ་བའི་ ཐབས་ལ་མཁས་ཏེ། རྣམ་འགྲེལ་ལས།
བརྩེ་ལྡན་སྡུག་བསྔལ་གཞོམ་པའི་ཕྱིར། །ཐབས་རྣམས་ལ་ནི་མངོན་སྦྱོར་མཛད། །
ཅེས་གསུངས་པ་ལྟར། དགེ་རྩ་ཞན་པ་དཔལ་སྐྱེས་དང་། དབང་བོ་བརྟུལ་བ་ལམ་
ཆུང་བ། སྡིག་པ་ཅན་སོར་མོའི་ཕྲེང་བ་ཅན་ལ་སོགས་པ་གདུལ་བྱ་རྣམས་ཀྱི་ཁམས་
དང་། བསམ་པ་དང༌། མོས་པ་དང་མཐུན་པའི་ཐབས་ཆ་ཚང་བ་མངའ་བས་ན།
སྡུག་བསྔལ་དེ་དག་ལས་སྐྱོབ་ནུས་པ་ཡིན་གྱི། དེ་འདྲའི་ཐབས་མ་ཚང་ན་སྐྱོབ་མི་ནུས་
པ་མ་ལག་ཟླུམ་མའི་བུ་ཆུས་ཁྱེར་བའི་དཔེ་ལྟར་ཡིན་ནོ། །
ཀུན་ལ་ཐུགས་རྗེ་ཆེན་པོ་ཉེ་རིང་མེད་པར་འཇུག་པ་ནི། རྣམ་འགྲེལ་ལས།
སྒྲུབ་བྱེད་ཐུགས་རྗེ་གོམས་ལས་ཏེ། ། ཞེས་གསུངས་པ་ལྟར། གཞན་དོན་སྐྱོ་བ་
མེད་པར་སྒྲུབ་བྱེད་ཀྱི་བདག་རྐྱེན་གཙོ་བོ་ནི། ཐུགས་བྱམས་པ་ཆེན་པོས་དྲངས་པའི་
སྙིང་རྗེ་ལ་གོམས་པ་མཐར་ཕྱིན་པའི་དབང་གིས་དགྲ་གཅན་འཛིན་དང་ལྷས་བྱིན་
གཉིས་ལ་ཉེ་རིང་མེད་པར་གཟིགས་ནས་ལྷས་བྱིན་གྱི་སྨན་མར་མ་ཞུ་བའི་ནད་སེལ་
བར་མཛད་པ་དང༌། མ་སྐྱེས་དགྲ་རྗེས་སུ་བཟུང་བ། བྲམ་ཟེའི་ཁྱེའུ་མི་སྡུག་པ།
10



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
ངས 6
ཁྱིམ་བདག་རྟོག་ལྡན་གྱི་བུ་ལེགས་འོང་། གསལ་རྒྱལ་གྱི་བུ་མོ་རྡོ་རྗེ་མ་སོགས་བསྐྱབས་
པར་མཛད་པ་དང་། ཡང་རྒྱལ་བྱེད་ཚལ་གྱི་དགེ་སློང་ནད་པ་ཉམ་ཐག་པའི་རིམ་གྲོ་
བར་དེ་བཞིན་གཤེགས་པ་ཉིད་ཕེབས་ཏེ། ནད་པའི་ལུས་ཆུས་བཀྲུས་པ་སོགས་ཀྱིས་
གསོ་བར་བྱས་པ་ནི་ཉམ་ཆུང་ལ་རྟག་ཏུ་དགོངས་པ་ཡིན་ནོ། །
ཕན་བཏགས་མ་བཏགས་ལ་ལྟོས་པ་མེད་པར་སེམས་ཅན་གྱི་དོན་མཛད་པ་
ཡིན་ཏེ། རྣམ་འགྲེལ་ལས། བླངས་དང་དོར་བྱ་སྤངས་པའི་ཕྱིར། །ཐམས་ཅད་ལ་ནི་
མཉམ་སྙོམས་ཅན། །ཙནྡན་སྟེའུ་མཚུངས་པ་ལ། །ཆགས་བྲལ་ཞེས་ནི་བརྗོད་པ་
ཡིན། ། ཞེས་པ་ལྟར། ཕན་དང་གནོད་པ་བརྩམས་པའི་དགྲ་གཉེན་དེ་གཉིས་ཀྱིས་
ཕན་བཏགས་མ་བཏགས་ལ་མི་གཟིགས་པར་སེམས་ཅན་གྱི་དོན་ཁོ་ན་མཛད་པ་དང་།
དེ་ཡང་ཟང་ཟིང་གི་མཆོད་པས་མི་མཉེས་ཀྱི་སྒྲུབ་པའི་མཆོད་པས་མཉེས་པ་ནི་ཕན་
བཏགས་མ་བཏགས་ལ་མི་ལྟོས་པའི་བདག་རྐྱེན་གཙོ་བོ་ཡིན་ནོ། །
དེ་ལྟར་སངས་རྒྱས་བཅོམ་ལྡན་འདས་སྐྱབས་སུ་འོས་པས་ན། དེའི་གསུངས་
པའི་དམ་པའི་ཆོས་ཀྱང་སྐྱབས་སུ་འོས་ཏེ། རྣམ་འགྲེལ་ལས། སྐྱོབ་པ་ཉིད་གཟིགས་
ལམ་གསུངས་པ། །འབྲས་མེད་ཕྱིར་ན་རྫུན་མི་གསུངས། ། ཞེས་པ་ལྟར། གང་
གིས་གསུངས་པའི་ཆོས་ནམ་ཡང་བསླུ་བ་མེད་པ་དེ་ཉིད་ནི། སངས་རྒྱས་སྐྱབས་སུ་
འོས་པའི་རྒྱུ་མཚན་གྱིས་དེས་གསུངས་པའི་ཆོས་ཀྱང་སྐྱབས་སུ་འོས་པར་གསུངས་པ་
དང་། ཡང་སྐྱོན་ཀུན་ཟད་ཡོན་ཏན་ཀུན་ལྡན་གྱི་སངས་རྒྱས་དེ་རྒྱུ་མེད་པ་དང་། མི་
མཐུན་པའི་རྒྱུ་ལས་བྱུང་བ་མ་ཡིན་པར་རང་རྒྱུ་འགོག་པ་དང་ལམ་གྱི་བདེན་པ་ཉམས་
སུ་བླངས་པ་ལས་བྱུང་བས་ན། ལུང་དང་རྟོགས་པའི་ཆོས། འགོག་བདེན་སྤངས་
པའི་ཡོན་ཏན་ཅན་དང༌། ལམ་བདེན་རྟོགས་པའི་ཡོན་ཏན་ཅན་ཏེ་སྒྲུབ་པའི་བདག་
ཉིད་ཅན་ཡིན་པས། ཆོས་དེ་སྐྱབས་སུ་འོས་པའི་རྒྱུ་མཚན་དྲངས་པ་ཡིན། ཆོས་དེ་ལ་
1



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བརྟེན་ནས་དེ་སྒྲུབ་པའི་དགེ་འདུན་ཡང་སྐྱབས་སུ་འོས་པ་ཡིན་ནོ། ། དེ་ལྟར་མཆོག་
གསུམ་སྐྱབས་སུ་འོས་པའི་རྒྱུ་མཚན་ལེགས་པར་རྟོགས་ན་ཕྱི་རོལ་བའི་ལྷ་དབང་ཕྱུག་
དང་། ཁྱབ་འཇུག་སོགས་སྐད་གྲགས་ཅན་གྱི་ལྷ་དེ་དག་གི་མཛད་པ་དང་རྣམ་ཐར་
བརྗོད་ཚེ་ཕན་ཚུན་གསོད་པ་དང་། འཐབ་པ། ངན་གཡོ་ཅན། བརྩེ་བ་དང་བྲལ་བ།
གྲོང་ཁྱེར་བརླགས་པ། ཆུང་མའི་དོན་དུ་དཀའ་བ་སྤྱད་ནས་རྒྱ་མཚོའི་ཕ་རོལ་ཏུ་སོང་
བར་བཤད་པ་དེ་འདྲ་ཤ་སྟག་ཡིན། ཁོ་ཚོའི་ཕྱོགས་ཀྱིས་དེ་དགོས་པ་ཅན་དུ་གལ་སྲིད་
དྲངས་སྲིད་ནའང་། དེ་ན་མཐོ་རིས་ཀྱི་དོན་དུ་ཕྱུགས་ཀྱིས་མཆོད་སྦྱིན་བྱེད་པ་དགོས་
པ་ཅན་དུ་དྲངས་མི་ཐུབ་པས། ཉོན་མོངས་རྒྱས་བྱེད་དང་འཚེ་བ་ཆོས་སུ་སྨྲ་བ་སོགས་
ལ་བལྟས་ན་ཁོ་ཚོའི་ཉོན་མོངས་ཁ་བྲི་བ་ཙམ་ཡང་མེད་པར་ཤེས་པ་དང༌། ཁོ་ཚོས་
གཏན་བདེའི་གོ་འཕང་མ་ཐོབ་པའི་རྟགས་སུ་བཅོམ་ལྡན་འདས་ལ་སྐྱབས་སུ་སོང་བར་
མདོ་སྡེ་དུ་མ་ལས་གསུངས་སོ། ། དེ་ཡང་ཕྱི་རོལ་བའི་ལྷ་རྣམས་ཀྱི་ཡོན་ཏན་ཕྱོགས་
གཅིག་ཏུ་བསྡུས་ན་ཡང་རྒྱུན་ཞུགས་གཅིག་གི་ཡོན་ཏན་གྱི་བརྒྱ་དང་སྟོང་གི་ཆ་རེར་
ཡང་བསྡུར་ ཐབས་མེད་ པ་ ཡིན་ནོ། ། གཞན་ ཡང་ འཇིག་ རྟེན་ པའི་ ལྷ་ འདྲེར་
གཏོགས་པ་ཆགས་སྡང་དང་གདུག་རྩུབ་ཆེ་བའི་རིགས་ཐམས་ཅད་གཏན་གྱི་སྐྱབས་སུ་
འོས་མི་འོས་བརྗོད་མ་དགོས་སོ། །
གསུམ་པ། ཇི་ལྟར་སྐྱབས་སུ་སོང་བའི་ཚུལ་ལ་བཞི། དཀོན་མཆོག་གསུམ་གྱི་
ཡོན་ཏན་ཤེས་པ། ཁྱད་པར་ཤེས་པ། ཁས་བླངས་པ། གཞན་དུ་མི་སྨྲ་བའི་སྒོ་ནས་
སྐྱབས་སུ་འགྲོ་ཚུལ་ལོ། ། དང་བོ་ཡོན་ཏན་ཤེས་ནས་སྐྱབས་སུ་འགྲོ་བ་ལ། སངས་
རྒྱས་ཀྱི་ཡོན་ཏན། ཆོས་ཀྱི་ཡོན་ཏན། དགེ་འདུན་གྱི་ཡོན་ཏན་ནོ། ། སངས་རྒྱས་
ཀྱི་ཡོན་ཏན་ནི། རྒྱལ་སྲས་པོ་ཏོ་བ་ཆེན་པོས། ཉན་ཐོས་དང་བྱང་ཆུབ་སེམས་དཔའི་
ཡོན་ཏན་ལ་དཔག་སྟེ་སངས་རྒྱས་ཀྱི་ཡོན་ཏན་བསྒོམ་པར་གསུངས་པ་ལྟར། ཡོན་



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
ཏན་ཆུང་རིམ་ནས་བསམ་ན་ངེས་པ་སྐྱེ་སླ་བས། ཉན་རང་བྱང་སེམས་ཀྱི་ཡོན་ཏན་
སོགས་རིམ་པར་བཀོད་ན་ལེགས་ཀྱང་འདིར་མང་འགྲོ་བས་མ་སྤྲོས་མོད། རྒྱས་པར་
སྤྲོ་ན། ཞྭ་དམར་ལམ་རིམ་དང་། རྭ་རྒྱ་རིན་ཆེན་རྡོ་རྗེའི་སྐྱབས་ཁྲིད། གཞན་ཡང་
གཞུང་ཆེན་མོ་རྣམས་སུ་གཟིགས་པར་འཚལ། དེ་ཡང་ སངས་རྒྱས་ཞེས་པ་ཀུན་
དགའ་ར་བའི་རྟེན་གྲལ་དུ་བཞུགས་པའི་གསེར་སྐུ་ལྟ་བུ་ལ་གོ་བའམ། མི་མངོན་ནམ་
མཁའི་དབྱིངས་སུ་བཞུགས་ཡོད་ཟེར་བ་ལྟ་བུས་གར་ཡང་མི་ཕྱིན་ཚུལ་ཡོངས་འཛིན་ཡེ་
ཤེས་རྒྱལ་མཚན་པས་གསུངས་པ་ལྟར་ཡིན་ལ། སྐུ་མཚན་དཔེས་སྤྲས་པ་ཙམ་ཞིག་
ཤར་བས་སངས་རྒྱས་ཀྱི་ངོ་བོ་ངོས་ཟིན་པའི་གོ་མི་ཆོད། དེས་ན་སངས་རྒྱས་ཀྱི་ངོ་བོ་
གང་ཡིན་ཞེ་ན། རྒྱུད་བླ་མ་ལས། འདུས་མ་བྱས་ཤིང་ལྷུན་གྱིས་གྲུབ། །གཞན་གྱི་
རྐྱེན་གྱིས་རྟོགས་མིན་པ། །མཁྱེན་དང་བརྩེ་དང་ནུས་པར་ལྡན། །དོན་གཉིས་ལྡན་
པའི་སངས་རྒྱས་ཉིད། ། ཅེས་སངས་རྒྱས་དཀོན་མཆོག་གི་ཡོན་ཏན་བརྒྱུད་མིང་གི་
སྒོ་ནས་མདོར་བསྟན་པ་ཡིན་ཏེ། འདུས་མ་བྱས་པ་རང་བཞིན་རྣམ་དག་གི་ཡོན་ཏན་
དང་གཅིག འབད་རྩོལ་དང་རྣམ་རྟོག་ཉེ་བར་ཞི་བའི་ལྷུན་གྱིས་གྲུབ་པ་གློ་བུར་རྣམ་
དག་གི་ཡོན་ཏན་དང་གཉིས། ཡོན་ཏན་དེ་གཉིས་གཞན་གྱི་རྐྱེན་གྱིས་རྟོགས་མི་ནུས་
པར་སངས་རྒྱས་ཀྱི་ཡེ་ཤེས་ཀྱིས་གཟིགས་པའི་ཇི་ལྟ་བ་རིག་པའི་ཡོན་ཏན་དང་གསུམ།
ཡོན་ཏན་དེ་གསུམ་པོ་གཟིགས་པས་ཐུགས་རྗེ་འཇུག་པའི་རྒྱུ་བྱེད་པའི་ཇི་སྙེད་པ་
མཁྱེན་པའི་ཡོན་ཏན་དང་བཞི། དེ་ལྟར་མ་གཏོགས་པའི་གདུལ་བྱ་ལ་ལམ་ཕྱིན་ཅི་མ་
ལོག་པར་སྟོན་པའི་བདག་རྐྱེན་དུ་གྱུར་པའི་བརྩེ་བའི་ཡོན་ཏན་དང་ལྔ། མཁྱེན་བརྩེ་
དེ་གཉིས་ཀྱིས་འགྲོ་བའི་སྡུག་བསྔལ་རྒྱུ་དང་བཅས་པ་སེལ་ནུས་པའི་ཡོན་ཏན་དང་དྲུག
ཡོན་ཏན་དང་བོ་གསུམ་གྱི་ཁྱད་གཞིར་གྱུར་པ་རང་དོན་ཕུན་ཚོགས་ཀྱི་ཡོན་ཏན་དང་
བདུན། ཡོན་ཏན་ཕྱི་མ་གསུམ་གྱི་ཁྱད་གཞིར་གྱུར་པ་གཞན་དོན་ཕུན་ཚོགས་ཀྱི་ཡོན་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཏན་དང་བརྒྱུད་དེ། ཡོན་ཏན་བརྒྱད་པོ་དེ་རྣམས་མདོར་བསྟན་ནས། ཐོག་མ་
དབུས་མཐའ་མེད་པ་ཡི། །རང་བཞིན་ཡིན་ཕྱིར་འདུས་མ་བྱས། །ཞི་བ་ཆོས་ཀྱི་སྐུ་
ཅན་ཕྱིར། ། ལྷུན་གྱིས་གྲུབ་ཅེས་བྱ་བར་བརྗོད། ། སོ་སོར་རང་གིས་རྟོགས་བྱའི་
ཕྱིར། །གཞན་ གྱི་ རྐྱེན་ གྱིས་རྟོགས་མིན་པ། ། དེ་ལྟར་རྣམ་ གསུམ་ རྟོགས་ ཕྱིར་
མཁྱེན། །ལམ་སྟོན་ཕྱིར་ན་ཐུགས་བརྩེ་བ། །ནུས་པ་ཡེ་ཤེས་ཐུགས་རྗེ་ཡིས། །སྡུག་
བསྔལ་ཉོན་མོངས་སྤོང་ཕྱིར་རོ། ། ཞེས་པས་དེ་དག་གི་དོན་རྒྱས་པར་བཤད་པ་ཡིན་
ལ། གཞན་ཡང་བསྟན་བཤད་སྦྱོར་བའི་ཚིག་ཏུའང་གསུངས་ཡོད། དེ་ལྟར་ཡོན་
ཏན་བརྒྱད་ཀྱི་དང་བོ་དྲུག་ཕྱི་མ་གཉིས་སུ་འདུས་པས་ན་སངས་རྒྱས་ཀྱི་ཡོན་ཏན་ལ་
རང་དོན་ཆོས་སྐུས་བསྡུས་པ་དང་། གཞན་དོན་གཟུགས་སྐུས་བསྡུས་པ་གཉིས་ཡོད་
པས། ཆོས་སྐུ་ལ་དབྱིངས་དང་རིག་པ་གཉིས། དབྱིངས་ལ་རང་བཞིན་རྣམ་དག་གི་
ཡོན་ཏན་དང༌། གློ་བུར་རྣམ་དག་གི་ཡོན་ཏན་གཉིས་ལས། དང་བོ་ཆོས་སྐུས་བསྡུས་
པ་རང་བཞིན་རྣམ་པར་དག་པ་སྤྲོས་པའི་མཐའ་ཐམས་ཅད་དང་བྲལ་བའི་དོན་དམ་
པའི་བདེན་པ་སྟེ། དེ་འདྲའི་རང་བཞིན་དེ་ལ་འདུས་མ་བྱས་ཀྱི་ཡོན་ཏན་ཞེས་བཤད་
པ་ནི། དར་ཊཱིཀ་ལས། སངས་རྒྱས་ཀྱི་ཆོས་སྐུ་རང་བཞིན་རྣམ་དག་གི་ཆ་ནི། སྐྱེ་
གནས་འཇིག་གསུམ་གྱིས་བསྡུས་པའི་ཐོག་མ་དང་དབུས་དང་མཐའ་མེད་པའི་རང་
བཞིན་ཡིན་པའི་ཕྱིར་འདུས་མ་བྱས་པ་ཞེས་བརྗོད་ལ། ཞེས་དང་། ཐོགས་འགྲེལ་
ལས། དེ་ལ་འདུས་བྱས་ནི་གང་ལ་སྐྱེ་བ་ཡང་རབ་ཏུ་ཤེས་གནས་པ་དང་འཇིག་པ་
ཡང་རབ་ཏུ་ཤེས་པ་ནི་འདུས་བྱས་ཞེས་བརྗོད་ལ། དེ་མེད་པའི་ཕྱིར་དོན་དམ་པས་
བསྡུས་པའི་སངས་རྒྱས་ཉིད་ཐོག་མ་དང་དབུས་དང་མཐའ་མ་མེད་པ་འདུས་མ་བྱས་
པ་ཆོས་ཀྱི་ཡང་དག་པའི་མཐས་རབ་ཏུ་ཕྱེ་བར་བལྟ་བར་བྱའོ། ། ཞེས་གསུངས་
པས། འདི་ལྟར་ན་དགག་བྱ་ལ་མ་སྦྱར་བ་ལྟ་བུར་བྱས་ཀྱང་རུང་བར་གསུངས་ལ།
+
+
ཀ
ལྟ



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
འདི་ལྟར་ན་སྔ་ཕྱིའི་དུས་ཀུན་ཏུ་དགག་བྱ་བཅད་ཙམ་ལས་འགྱུར་བ་མེད་པའི་དོན་དུ་
གོ་རུང་ངམ། འདུས་མ་བྱས་ཡོན་ཏན་བརྒྱད་ཀྱི་གྲས་སུ་བཞག་པ་དེ་ཡང་རང་བཞིན་
རྣམ་དག་གི་ཆ་དེ་ཉིད་འདུས་མ་བྱས་ཡིན་པ་ལ་དགོངས་ནས། འདུས་མ་བྱས་ཀྱི་
ཡོན་ཏན་ཞེས་གསུངས་པ་ཡིན་གྱི། དེ་ལས་གཞན་རང་བཞིན་རྣམ་དག་འདུས་མ་
བྱས་ཡིན་པ་འདིའི་ཡོན་ཏན་དུ་འཇོག་པ་མིན་ནམ་ཞེས་མཁས་དབང་བློ་བཟང་
བསྟན་པས་གསུངས་། དར་ཊཱིཀ་དུ་ཡང་། དོན་དམ་བདེན་པས་བསྡུས་པའི་སངས་
རྒྱུས་ཉིད་ཅེས་དང་། གཞན་ཡང་ཆོས་ཀྱི་སྐུས་བསྡུས་པ་འདུས་མ་བྱས་པ། རང་
བཞིན་རྣམ་པར་དག་པ་ཉིད་དང༌། ཞེས་པ་དང་། སངས་རྒྱས་ཀྱི་ཆོས་ཀྱི་སྐུ་རང་
བཞིན་རྣམ་དག་གི་ཡོན་ཏན་ནི། ཞི་བ་ཆོས་ཀྱི་སྐུ་ཅན་ཕྱིར། །ལྷུན་གྱིས་གྲུབ་ཅེས་བྱ་
བར་བརྗོད། ། ཅེས་འབད་རྩོལ་དང་། གཟུངས་འཛིན་གྱི་སྤྲོས་པ་དང་། བདེན་
འཛིན་གྱི་རྣམ་པར་རྟོག་པ་བག་ཆགས་དང་བཅས་པ་ཉེ་བར་ཞི་ནས་ཆོས་ཀྱི་སྐུ་ཡང་
དག་པའི་མཐའ་འམ་དོན་དམ་པའི་བདེན་པ་མངོན་སུམ་དུ་མཛད་པའི་མཐུས།
གཞན་དོན་འབད་མེད་ལྷུན་གྲུབ་ཏུ་འཇུག་པར་གསུངས་པ་ཡིན་ལ། འདིར་གློ་བུར་
རྣམ་དག་ལྷུན་གྱིས་གྲུབ་པར་བརྗོད་པའི་རྒྱུ་མཚན་ཡང་གཞན་དོན་འབད་མེད་ལྷུན་
གྲུབ་ཏུ་འོང་བ་འདི་ལ་རག་ལས་པའི་རྒྱུ་མཚན་གྱིས་ཡིན་པ། དར་ཊཱིཀ་ལས། གློ་
བུར་རྣམ་དག་འཆད་པའི་སྐབས་སུ་ལྷུན་གྱིས་གྲུབ་པར་བརྗོད་པའི་རྒྱུ་མཚན་ནི།
གཞན་དོན་འབད་མེད་ལྷུན་གྲུབ་ཏུ་འཇུག་པའི་འགལ་རྐྱེན་ཕྲ་བ་ནི་ཤེས་སྒྲིབ་ཀྱིས་
བསྡུས་པའི་རྟེན་འབྲེལ་ཡན་ལག་བཅུ་གཉིས་ཀྱི་ནང་ནས་ཟག་པ་མེད་པའི་ལས་ཞེས་
པ། ལུས་ངག་གི་ལས་མངོན་པར་འདུ་བྱེད་པའི་ཀུན་སློང་གི་རྩོལ་བ་དེ་ཡིན་ལ་དེ་ཉིད་
ཉེ་བར་ཞི་བ་ན་སྤངས་པ་མཐར་ཐུག་ཅིང་གཞན་དོན་འབད་མེད་ལྷུན་གྲུབ་ཏུ་འཇུག་
པ་ཡིན་ནོ། ། ཞེས་གསུངས་པ་འདིས་གསལ་བར་གོ་ནུས་སོ། ། ཡང་སངས་རྒྱས་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཀྱི་འཕྲིན་ལས་ནི་ལྷུན་གྱིས་གྲུབ་པ་དང་། རྒྱུན་མི་འཆད་པའི་ཁྱད་ཆོས་གཉིས་དང་
ལྡན་ཏེ། རྒྱུད་བླ་མས་འཕྲིན་ལས་བཤད་པའི་སྐབས། གདུལ་བྱའི་ཁམས་དང་
འདུལ་བའི་ཐབས་དང་ནི། ། ཞེས་སོགས་ཀྱིས་རྒྱས་པར་གསུངས་པ་དང༌། རྒྱུན་
འཆད་པ་མེད་པའི་ཚུལ་ཡང༌། གནས་དྲུག་པོ་ནི་འདི་དག་རྣམས། ། ཞེས་སོགས་
རྒྱུ་ངོ་བོ་འབྲས་བུའི་ཁྱད་པར་དཔེ་དུ་མས་བསྟན་པ་ཡིན་ནོ། །
གཞན་ཡང་དཔེ་ལ་བསྟོད་པ་ལས། ཁྱོད་སྐུ་མཚན་ གྱིས་སྤྲས་གྱུར་པ། །
མཛེས་གྱུར་མིག་གི་བདུད་རྩི་ནི། ། ཞེས་གསུངས་པ་ལྟར། བསྐལ་བ་དཔག་ཏུ་
མེད་པར་དགེ་བའི་རྩ་བ་རླབས་ཆེ་བ་དུ་མའི་རྒྱུ་ལས་བསྐྲུན་པས་དག་ཅིང་གསལ་ལ་
མཛེས་པ་ཐམས་ཅད་ཡོངས་སུ་རྫོགས་པའི་མཚན་བཟང་བོ་སུམ་ཅུ་རྩ་གཉིས་དང་།
དཔེ་བྱད་བཟང་བོ་བརྒྱད་ཅུས་སྐུའི་ཁྱོན་ཐམས་ཅད་མཛེས་པར་བྱེད་པ་ལ་འགྲན་པ་
བཞིན་དུ་གྱུར་པ་སྒོ་ཀུན་ནས་ཡོངས་སུ་བསམ་སྟེ་སེམས་དྭངས་པའི་རྣམ་པ་ཅན་དུ་
གྱུར་པའི་བར་བསྒོམ། ཡང་དེ་ལྟ་བུའི་མཚན་དཔེ་རེ་རེ་ཡང་ཕ་རོལ་ཏུ་ཕྱིན་པ་དྲུག་
སོགས་འགྲུབ་བྱེད་དགེ་རྩེ་དཔག་ཏུ་མེད་པ་བསྐལ་བ་མང་བོར་བསགས་ཚུལ་སོགས་
རྒྱུའི་ཆ་ནས་བསམ་ལ་དད་པ་ཤུགས་དྲག་པོ་གསལ་གདབ། ཡང་མཚན་དཔེ་རེ་རེའི་
ཡོན་ཏན་ནི་དཔེར་ན་བཅོམ་ལྡན་འདས་ཀྱི་གཙུག་ཏོར་གྱི་མཐའ་བཙལ་བའི་ཕྱིར།
དབང་ཐོབ་པའི་སེམས་དཔའ་ཞིག་གིས་འཇིག་རྟེན་གྱི་ཁམས་ཆེས་མང་བོའི་སྟེང་དུ་
ཕྱིན་ཏེ་བལྟས་ཀྱང་གཙུག་ཏོར་གྱི་མཐའ་མ་རྟོགས་པ་དང་། མོའུ་འགལ་གྱི་བུས་
འཇིག་རྟེན་གྱི་ཁམས་མང་བོའི་ཕ་རོལ་ཏུ་ཕྱིན་ཏེ་གསུང་གི་གདངས་ལ་ཉན་ནའང་
དྲུང་ཉིད་ན་འདུག་པ་དང་ཁྱད་པར་མེད་པ། མཚན་དཔེ་མིག་གིས་མཐོང་བ་ཙམ་
གྱིས་རྒྱུད་ལ་ཐར་བ་དང་ཐམས་ཅད་མཁྱེན་པ་ཐོབ་པའི་ས་བོན་དང་བག་ཆགས་
འཇོག་པ་སོགས་ཀྱི་སྒོ་ནས་སྐུའི་ཡོན་ཏན་བསྒོམ་ཞིང་ཡིད་ཆེས་ཀྱི་དད་པ་མ་སྐྱེས་ཀྱི་



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
བར་ཏུ་བསྒོམ་མོ། །
གཉིས་པ་གསུང་གི་ཡོན་ཏན་ནི། གསུང་གཅིག་ཉིད་དུ་གསུངས་ན་ཡང་། །
དུ་མ་ཉིད་དུ་སོ་སོར་གོ ། ཞེས་དང༌། འདི་ལྟར་མང་བོ་ཀུན་གྱི་ངེས་པའི་ཚིག །
ཞེས་དང༌། རྗེ་རིན་པོ་ཆེས་ཀྱང་། མཛད་པ་ཀུན་ལས་གསུང་གི་ནི། །མཛད་པ་
མཆོག་ཡིན་དེ་ཡང་ནི། ། ཞེས་དང་། དེའི་ཚེ་ཉེ་བར་གནས་ལ་ཧ་ཅང་ཆེ་བར་མི་
སྣང་རིང་ན་གནས་ལ་ཆུང་མིན་པར། ། ཞེས་སོགས་དང་། ཐུབ་རྣམས་སྡིག་པ་ཆུ་
ཡིས་མི་འཁྲུ་ཞིང་། །འགྲོ་བའི་སྡུག་བསྔལ་ཕྱག་གིས་མི་སེལ་ལ། །ཉིད་ཀྱི་རྟོགས་པ་
གཞན་ལ་སྤོ་མིན་ཏེ། །ཆོས་ཉིད་བདེན་པ་བསྟན་པས་གྲོལ་བར་འགྱུར། ། ཞེས་
གསུངས་པ་ལྟར། འགྲོ་བའི་སྡིག་པ་ཆུས་འཁྲུ་བ་དང་། སྡུག་བསྔལ་ཕྱག་གིས་སེལ་བ་
སོགས་བྱར་མེད་ལ། ཉིད་ཀྱི་ཐུགས་རྒྱུད་ཀྱི་ཡོན་ཏན་རྒྱ་མཚོ་ལྟ་བུ་ལས་ཅུང་ཟད་ཀྱང་
གཞན་ལ་སྤོ་བར་མི་ནུས་ཏེ། གལ་ཏེ་ནུས་ན་སངས་རྒྱས་རྣམས་ནི་མཁྱེན་བརྩེ་ནུས་
པ་ལ་མངའ་བརྙེས་སྟབས། ཆེས་སྔ་མོ་ཞིག་ནས་གཞན་ལ་བྱིན་ཟིན་པས་ད་ལྟ་འཁོར་
བ་དང་ངན་སོང་གི་གནས་ན་སེམས་ཅན་མི་དམིགས་པར་འགྱུར་རོ། ། འོ་ན་ཅི་
ཡིན་ཞེ་ན། སངས་རྒྱས་བཅོམ་ལྡན་འདས་ཀྱིས་གདུལ་བྱ་འཁོར་དུ་འདུས་པ་རྣམས་
ལ་དྲང་ངེས་ཀྱི་ཆོས་སྣ་ཚོགས་པ་གསུངས་ཏེ། རིམ་གྱིས་ཁ་དྲངས་ནས་ཆོས་ཉིད་ཟབ་
མོ་བསྟན་པའི་སྒོ་ནས་ཐར་བ་དང་ཐམས་ཅད་མཁྱེན་པ་ལ་བཀོད་པ་ཡིན་པས། འགྲོ་
བའི་དོན་མཛད་པའི་སྒོ་དམ་པ་ནི་གསུང་གི་ཡོན་ཏན་ཡིན་པས་ཡོན་ཏན་འདི་སེམས་
པ་ནི་ཤིན་ཏུ་གལ་ཆེ་སྟེ། རྗེ་ཐམས་ཅད་མཁྱེན་པས། གསུང་མཉེན་འཇམ་ཞིང་ཡིད་
འོང་ཡིད་དུ་འཐད། ། ཞེས་སོགས་གསུངས་པ་ལྟར། གསུང་དབྱངས་ཡན་ལག་
དྲུག་ཅུའི་ངོ་བོ་དང་། ཁྱད་པར་བྱེད་ལས་སོགས་ཡང་ཡང་སེམས་པའི་སྒོ་ནས་གསུང་
གི་ཡོན་ཏན་ལ་འགྱུར་བ་མེད་པའི་དད་པ་སྒོ་ཀུན་ནས་འཚོལ་བར་བྱའོ། ། གཞན་
17



ནE
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཡང་ཆོས་ཀྱི་སྒོ་མོ་བརྒྱད་ཁྲི་བཞི་སྟོང་ཕྱེ་སྟེ་རང་རང་གི་སྐལ་བ་དང་འཚམ་པའི་ལམ་ལ་
བཀོད་དེ། ང་རྒྱལ་གྱི་རི་བོ་བསྙིལ། འདོད་ཆགས་ཀྱི་ཆུ་བོ་བསྐུམས། ཞེ་སྡང་གི་མེ་
དཔུང་བསད། ཐེ་ཚོམ་གྱི་འདམ་ལས་བསྒྲལ། གཏི་མུག་གི་མུན་པ་སངས་པར་བྱས་
ཏེ། ཆོས་སྟོན་ཐེངས་རེ་ལ་སེམས་ཅན་གྲངས་མེད་ཚད་མེད་ཀྱི་དོན་བསམ་གྱིས་མི་
ཁྱབ་པ་མཛད་ཚུལ་སོགས་མདོ་སྡེ་རྣམས་སུ་གསལ་བར་གསུངས་པའི་ཚུལ་བསམ་སྟེ།
ཞེ་ཐག་པ་ནས་སངས་རྒྱས་ཀྱི་གསུང་གི་ཡོན་ཏན་ལ་དད་གུས་ཤུགས་དྲག་པོ་བསྐྱེད་
པར་བྱའོ། །
གསུམ་པ་ཐུགས་ཀྱི་ཡོན་ཏན་ལ་གཉིས། མཁྱེན་པའི་ཡོན་ཏན་དང་། བརྩེ་
བའི་ཡོན་ཏན་ནོ། ། དང་བོ་ལ་ཇི་ལྟ་བ་མཁྱེན་པའི་ཡོན་ཏན་དང་། ཇི་སྙེད་པ་
མཁྱེན་པའི་ཡོན་ཏན་ནོ། ། དང་བོ་ནི། ཆོས་རྣམས་ཀྱི་དེ་བཞིན་ཉིད་སྤྲོས་པའི་
མཐའ་ཐམས་ཅད་བྲལ་བ་དང་རོ་གཅིག་ཏུ་ཞུགས་ཏེ་ནམ་མཁའ་ཇི་སྲིད་པ་དེ་སྲིད་དུ་
སྐད་ཅིག་ཀྱང་གཡོ་བ་མེད་བཞིན་དུ། ཇི་སྙེད་པའི་ཆོས་ཐམས་ཅད་ལག་མཐིལ་དུ་སྐྱུ་
རུ་ར་བཞག་པ་བཞིན་ས་ལེར་སང་ངེར་གསལ་བར་གཟིགས་པའི་བླ་ན་མེད་པའི་ཁྱད་
ཆོས་དང་ལྡན་པར་བསམ་པའོ། ། གཉིས་པ་ནི། འདས་མ་འོངས་ད་ལྟ་དུས་
གསུམ་གྱིས་མཚོན་པའི་ཆོས་ ཐམས་ ཅད་ ལ་ ཆགས་ པ་ དང་ ཐོགས་པ་མེད་ ཅིང་།
མཐའ་ཡས་པའི་གདུལ་བྱའི་ཁམས་དང༌། བསམ་པ་དང༌། བག་ལ་ཉལ་བ་ཇི་ལྟ་བ་
བཞིན་གཟིགས་ཤིང་། གང་འཚམས་ཀྱི་རྒྱུད་འདུལ་བ་དང་བཅས་པ་གཟིགས་ཤིང་
འདོམས་པར་མཛད་པ་དང༌། སྟོབས་བཅུ་ལ་སོགས་པ་ཟག་མེད་ཡེ་ཤེས་བརྒྱ་དང་ཞེ་
བཞིའི་ཚུལ་ལ་ངེས་པ་ཡང་དག་པ་བཙལ་ཏེ་དད་པ་ཡིད་འཁུལ་ནུས་པ་བྱའོ། །
གཉིས་པ་བརྩེ་བའི་ཡོན་ཏན་ནི། དཔལ་ལྡན་ཟླ་བས། གང་ཕྱིར་བརྩེ་ཉིད་
རྒྱལ་བའི་ལོ་ཏོག་ཕུན་ཚོགས་འདིས། །ས་བོན་དང་ནི་སྤེལ་ལ་ཆུ་འདྲ་ཡུན་རིང་དུ། །
18



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
ལོངས་སྤྱོད་གནས་ལ་སྨིན་པ་ལྟ་བུར་འདོད་འགྱུར་བ། །དེས་ཕྱིར་བདག་གི་ཐོག་མར་
སྙིང་རྗེར་བསྟོད་པར་བགྱི། ། ཞེས་གསུངས་པ་ལྟར། སྙིང་རྗེ་ནི་རྒྱལ་བའི་ལོ་ཏོག་
བསྐྱེད་པ་ལ་ ཐོག་མཐའ་བར་ གསུམ་ དུ་ གལ་ ཆེ་ བར་ གསུངས་ ཤིང་། འཇུག་པ་
བརྩམས་པའི་ཚེ་ཉན་རང་སངས་རྒྱས་བྱང་སེམས་ལ་དངོས་སུ་མཆོད་བརྗོད་མ་མཛད་
པར། སྙིང་རྗེ་ཆེན་པོ་ལ་མཆོད་བརྗོད་མཛད་པ་འདི་ལ་རྒྱུ་མཚན་དང་དགོས་པ་
མཆོག་ཏུ་ཆེ་བར་གསུངས་པ་དང་། ཡང་འཇུག་པར། སྙིང་རྗེའི་སེམས་དང་གཉིས་
སུ་མེད་བློ་དང་། །བྱང་ཆུབ་སེམས་ནི་རྒྱལ་སྲས་རྣམས་ཀྱི་རྒྱུ། ། ཞེས་སངས་རྒྱས་ཀྱི་
ཐོག་མའི་རྒྱུའི་གཙོ་བོ་གསུམ་ངོས་བཟུང་ཞིང་དེ་གསུམ་གྱི་ནང་ནས་ཀྱང་སྙིང་རྗེ་རྩ་
བར་གསུངས་པས། སྙིང་རྗེ་ནི་ཐེག་པ་གསུམ་གྱི་ལམ་ཐམས་ཅད་ཀྱི་རྩ་བར་གསུངས་
པ་བཞིན། རྗེ་ཡབ་སྲས་ཀྱི་གསུང་རབ་རྣམས་སུ་ཡང་སྙིང་རྗེ་ཆེན་པོ་ལ་བསྔགས་པ་ཇི་
ལྟར་གནང་བ་རྣམས་ཁོང་དུ་ཆུད་པར་བྱས་ཏེ་དད་པ་བརྟན་པོ་བསྒྲུབ་པར་བྱའོ། །
ཡང་རང་ལ་ལན་གྲངས་འགའ་རེ་ཙམ་མ་ཡིན་པར་ཐོག་མ་མེད་པའི་དུས་ནས་དྲིན་
ཆེན་པོས་བསྐྱངས་པའི་མར་གྱུར་སེམས་ཅན་རྣམས། ད་ལྟ་དམྱལ་བ་ཡི་དྭགས་དུད་
འགྲོ་ལྷ་མ་ཡིན་ལ་སོགས་པ་འགྲོ་བ་རིགས་དྲུག་གི་གནས་ན་ཚ་གྲང་བཀོལ་སྤྱོད་བཀྲེས་
སྐོམ་སོགས་བཟོད་གླགས་མེད་པར་མྱོང་བར་མཐོང་བ་ན། རང་སྟེང་དུ་དེ་འདྲ་བརྒྱ་
འགྱུར་སྟོང་འགྱུར་དུ་བབས་པ་ལྟར་བཟོད་དཀའ་བའི་ཚུལ་ གྱིས་འཁོར་བ་ཇི་སྲིད་
གནས་ཀྱི་བར་དུ་སྐད་ཅིག་ཀྱང་གཡེལ་བ་མེད་པར་འགྲོ་བའི་དོན་ལ་བརྩོན་པར་
མཛད་ཀྱང་། སེམས་ཅན་དེ་དག་གི་དོན་དུ་འགྱུར་བར་མཐོང་ན་ནི་དམྱལ་བའི་
གནས་སུ་བསྐལ་བ་དུ་མར་གནས་དགོས་ཀྱང་ཚམ་ཚོམ་མེད་པར་འཇུག་པ་དང་། དེ་
རྣམས་ཀྱི་དོན་གྲུབ་པ་ཉིད་ཀྱིས་རང་ལ་དགའ་བ་དང༌། མཆོག་ཏུ་དགའ་བ་རྒྱ་ཆེན་
པོ་སྐྱེ་བ། དཔེར་ན། དབུལ་བོས་གཏེར་རྙེད་པ་ལྟ་བུར་འགྱུར་བ་སོགས་ནན་ཏན་དུ་
19



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བསམ་ནས་དད་པར་བྱའོ། །
བཞི་བ་འཕྲིན་ལས་ཀྱི་ཡོན་ཏན་ནི། མངོན་རྟོགས་རྒྱན་དང་། རྒྱུད་བླ་མ་
ནས་གསུངས་པ་ལྟར། སྒོ་ཀུན་ནས་བསམ་ཞིང་ཁྱད་པར་དུ་ལྷུན་གྱིས་གྲུབ་པ་དང་།
རྒྱུན་མི་འཆད་པའི་འཕྲིན་ལས་ནི། དཔེར་ན། ཡིད་བཞིན་གྱི་ནོར་བུ་རིན་པོ་ཆེ་ལ་
གང་ཟག་འདིར་དངོས་གྲུབ་སྩོལ་དགོས་སྙམ་པའི་རྣམ་རྟོག་དང་། དངོས་གྲུབ་འདི་
ལྟར་བྱས་ནས་སྩོལ་དགོས་སྙམ་པའི་འབད་རྩོལ་མེད་བཞིན་དུ་གཞན་ལ་རིན་པོ་ཆེ་
དང་། ཟས་གོས་རྟ་གླང་ནོར་འབྲུ་ལ་སོགས་པའི་ཆར་འབབ་པ་བཞིན་སངས་རྒྱས་
རྣམས་ཀྱང་འབད་རྩོལ་དང་རྣམ་རྟོག་མི་མངའ་ཡང་། སྐལ་བ་ལྡན་པ་རྣམས་ལ་ཟབ་
པ་དང་རྒྱ་ཆེ་བའི་ཆོས་ཀྱི་ཆར་ཕབས་ཏེ་གང་ལ་གང་འཚམས་ཀྱི་ལམ་ལ་བཀོད་དེ་
མཐར་སངས་རྒྱས་ལ་བཀོད་པ་སོགས་དང་། དེ་ཡང་རྒྱུན་མི་འཆད་པ་དང་དུས་ལས་
ཡོལ་བ་མེད་པར་རྒྱ་མཚོ་ཆེན་པོའི་རླབས་བཞིན་དུ་འབྱུང་ངོ༌། །
གཉིས་པ་ཆོས་ཀྱི་ཡོན་ཏན་ནི། རྒྱུད་བླ་མ་ལས་གསུངས་པའི་ཚུལ་སོགས་ཅུང་
ཟད་བརྗོད་ན། བསམ་མེད་གཉིས་མེད་རྟོག་མེད་པ། །དག་གསལ་གཉེན་པོའི་
ཕྱོགས་ཉིད་ཕྱིར། །གང་ཞིག་གང་གིས་ཆགས་བྲལ་བ། །བདེན་གཉིས་མཚན་ཉིད་
ཅན་དེ་ཆོས། ། ཞེས་འགོག་ལམ་གྱི་ཡོན་ཏན་བརྒྱད་བསྟན་པའི་དང་བོ་གསུམ་
འགོག་པའི་ཡོན་ཏན་དང་། དེ་ནས་གསུམ་གྱིས་ལམ་བདེན་གྱི་ཡོན་ཏན་བསྟན། ཕྱི་
མ་གཉིས་ཀྱིས་འགོག་ལམ་རང་ལྡོག་ནས་བསྟན་པས། བསྡུ་ན་འགོག་པའི་ཡོན་ཏན་
དང་ལམ་གྱི་ཡོན་ཏན་གཉིས་སུ་འདུ་ཞིང་། ཡོན་ཏན་བརྒྱད་ཀྱི་དང་བོ་བསམ་དུ་མེད་
པའི་ཡོན་ཏན་ནི། འགོག་བདེན་གྱི་ངོ་བོ་ལ་མུ་བཞིར་རྟོག་གེ་བའི་བློས་བཙལ་ཅིང་
དཔྱད་དུ་མེད་པ། གཉིས་སུ་མེད་པ་ནི། ངོ་བོ་ལས་ཉོན་གཉིས་ཅི་རིགས་པ་དང་བྲལ་
བའི་ཆ་ནས་འཇོག རྟོག་པ་མེད་པ་ནི། དེའི་དོན་ལ་ཚུལ་མིན་ཡིད་བྱེད་ཀྱིས་རྟོག་པ་



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
མེད་པའོ། ། དག་པ་ནི། ལམ་གྱི་ངོ་བོ་སྒྲིབ་པ་དང་མ་འདྲེས་པས་དག་པ། གསལ
བ་ནི། རང་གི་ཡུལ་ཇི་ལྟ་བ་དང་ཇི་སྙེད་པ་རིག་པའམ་གསལ་བའོ། ། གཉེན་པོའི་
ཕྱོགས་ནི། རང་གི་མི་མཐུན་ཕྱོགས་འཇོམས་པའི་བྱེད་ལས་དང་ལྡན་པའོ། ། དེ་
ལྟ་བུའི་ཆོས་ལ་སྒྲས་བརྗོད་ཀྱིས་དབྱེ་ན་ཀུན་རྫོབ་པའི་ཆོས་དང༌། དོན་དམ་པའི་ཆོས་
གཉིས་ལས། དང་བོ་ནི་གསུང་རབ་ཡན་ལག་བཅུ་གཉིས་ལྟ་བུ། གཉིས་པ་འགོག་
ལམ་ལྟ་བུ་ལ་བྱེད། གང་ཞིག་ཆགས་པ་དང་བྲལ་བ་འགོག་བདེན་དང་། གང་གིས་
ཆགས་པ་དང་བྲལ་བ་ལམ་བདེན་ནོ། ། འགོག་བདེན་ནི། སོ་སོར་རྟོགས་པའི་ཤེས་
རབ་ཀྱི་སྟོབས་ཀྱིས་རང་གི་ངོས་སྐལ་གྱི་སྤང་བྱ་སྤངས་པའི་བྲལ་བ་ལ་བྱེད། ལམ་
བདེན་ནི། རྒྱུད་བླ་མར་མཐོང་སྒོམ་གཉིས་ལ་འདོད་ཅིང་། ཚོགས་སྦྱོར་ནི། ལམ་
བདེན་གྱི་འཁོར་དུ་འདོད། དམ་པའི་ཆོས་ཀྱི་དབྱེ་བ་ནི། ལུང་རྟོགས་གཉིས་སམ།
ཡང་ན་འབྲས་བུའི་ཆོས་དང་། སྒྲུབ་པའི་ཆོས། བཤད་པའི་ཆོས་གསུམ་མོ། །དང་
བོ་འབྲས་བུའི་ཆོས་ནི། མྱ་ངན་ལས་འདས་པ་སྟེ་རྒྱུ་དང་བཅས་པའི་སྡུག་བསྔལ་
ཐམས་ཅད་ཉེ་བར་ཞི་བའི་མཚན་ཉིད་དོ། ། དེ་ཡང་ཞི་བ་བདུན་ཏེ། སྐྱེ་བ། ན་བ།
འཆི་བ། ཕྲད་པ། བྲལ་བ། འདོད་པ་མ་འབྱོར་བ། ཕུང་བོའི་སྡུག་བསྔལ་ཞི་བ་ཉིད་
དོ། ། ཡང་ན་རྟག་པ་བཞི་སྟེ། བསགས་པ་དག་ནི་མཐར་ཟད་འགྱུར། །ལུས་ནི་ཐ་
མར་འཇིག་པར་འགྱུར། །འདུ་བའི་མཐའ་ནི་འབྲལ་བར་འགྱུར། །སྲོག་ནི་ཐ་མར་
འཆི་བར་འགྱུར། ། ཞེས་མི་རྟག་པ་བཞི་ལས་ལྡོག་པའོ། ། གཉིས་པ་སྒྲུབ་པའི་
ཆོས་ནི། འབྲས་བུའི་ཆོས་དེ་ཐོབ་པར་བྱེད་པའི་ཡོན་ཏན་ཕུན་སུམ་ཚོགས་པའོ། །
དེ་ཡང་ཕུན་སུམ་ཚོགས་པ་བཞི་དང་ལྡན་ཏེ། འདིས་མྱ་ངན་ལས་འདས་པའི་གྲོང་
ཁྱེར་དུ་ཕྱིན་པར་བྱེད་པ་ཡིན་གྱི་འཁོར་བའི་གྲོང་ཁྱེར་དུ་ཕྱིན་པར་བྱེད་པ་མ་ཡིན་པས་
ཡོད་པ་མ་ཡིན་པ་དང༌། མྱང་འདས་དང་འབྲེལ་བས་བར་མ་ཆད་ཅིང་མི་འགྱུར་བས་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྒྱུན་མི་འཆད་པ་དང་། འདོད་ཆགས་ལ་སོགས་པའི་ཆོམ་པོས་མི་འཕྲོག་པས་གནོད་
པ་མེད་པ་དང༌། ཆོས་ལ་དགའ་བའི་ཟས་དང་ལྡན་པས་ཉེ་བར་སྟོན་པ་ཕུན་སུམ་
ཚོགས་པ་དང་བཞིའོ། ། གསུམ་པ་བཤད་པའི་ཆོས་ནི། ལམ་གྱི་ཆོས་གསལ་བར་
བྱེད་པ་ཕུན་སུམ་ཚོགས་པ་སྟེ། དེ་ཡང་བྱ་བ་བཞི་ལྡན་ཏེ། འདི་ནི་ལམ་ཡིན་ནོ་ཞེས་
ཉེ་བར་བསྟན་པ་ཉིད་དང་། འདི་ཉིད་ལམ་ཡིན་གྱི་གཞན་ནི་མ་ཡིན་ནོ་ཞེས་ངེས་པར་
བྱེད་པ་དང༌། དྲན་པ་ཉེར་བཞག་ལ་སོགས་པ་འདི་ནི་ལམ་གྱི་རྒྱུ་ཡིན་ནོ་ཞེས་དེའི་
ཚོགས་གསལ་བར་བྱེད་པ་དང་། ཉོན་མོངས་པ་དང༌། ལས་དང་། ཚེའི་སྒྲིབ་པ་
འདི་ནི་ལམ་གྱི་གེགས་བྱེད་ པ་ཡིན་ནོ་ཞེས་སྒྲིབ་ པ་ རབ་ ཏུ་ ཉེ་བར་སྟོན་ པ་ དང་
བཞིའོ། ། དེ་དག་རྟེན་འབྲེལ་གྱི་མདོའི་འགྲེལ་བཤད་ལས་བཤད་དོ། །
ཡང་ལུང་གི་ཆོས་དང་རྟོགས་པའི་ཆོས་གཉིས། དང་བོ་ལུང་གི་ཆོས་ཀྱི་མཚན་
ཉིད་ནི། རྟོགས་པའི་ཆོས་ལ་འཇུག་པའི་སྒོ་འབྱེད་དོ། ། བུ་སྟོན། དེ་ལ་སྤྲོས་པ་ལས་
བྱུང་བའི་བག་ཆགས་དང་། ཆོས་ཀྱི་དབྱིངས་ཀྱི་རྒྱུ་མཐུན་པ་ལས་བྱུང་བའི་མངོན་
བརྗོད་དོ། ། དང་བོ་ནི། རྟ་དང་གླང་བོ་ལ་སོགས་པའི་གཏམ་སྣ་ཚོགས་པ་སྟེ།
འཁོར་བ་དང་ཆོས་མཐུན་པའི་འཇིག་རྟེན་པའི་མངོན་བརྗོད་ཅེས་ཀྱང་བྱའོ། །
གཉིས་པ་ནི། གསུང་རབ་ཡན་ལག་བཅུ་གཉིས་ཏེ། དེ་ཡང་ཆོས་ཉིད་རྟོགས་པར་
བྱེད་པའི་རྒྱུ་མཐུན་ནམ། ཆོས་དབྱིངས་རྟོགས་པའི་རྒྱུ་མཐུན་ལས་བྱུང་བས་དེ་ལྟར་
བརྗོད། རྒྱུ་མཐུན་དོན་གྱི་མཆོག་ཉིད་དང་ཞེས་དབུས་མཐའ་ལས་བྱུང་། དེ་མྱང་
འདས་དང་ཆོས་མཐུན་པས་འཇིག་རྟེན་ལས་འདས་པའི་མངོན་བརྗོད་ཅེས་བྱའོ། །
རྟོགས་པའི་ཆོས་ཀྱི་མཚན་ཉིད་ནི། གང་ཞིག་གང་གིས་འདོད་ཆགས་དང་
བྲལ་བ་སྟེ། གང་ཞིག་གང་གིས་ཆགས་བྲལ་བ། །བདེན་གཉིས་མཚན་ཉིད་ཅན་དེ་
ཆོས། །ཆགས་བྲལ་ཉིད་ནི་འགོག་པ་དང་། །ལམ་གྱི་བདེན་པ་དག་གིས་བསྡུས། །
༡༡



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
ཞེས་རྒྱུད་བླ་མར་བཤད་དོ། ། དེ་ལ་གང་ཞིག་འདོད་ཆགས་དང་བྲལ་བ་འགོག་
བདེན་དང་། གང་ གིས་ འདོད་ ཆགས་ དང་ བྲལ་ བྱེད་ ལམ་ བདེན་ གཉིས་ ལས།
འགོག་བདེན་གྱི་མཚན་ཉིད་ནི། དེ་བཞིན་ཉིད་ལ་དམིགས་པས་གང་དུ་ཟག་པ་དང་
བཅས་པའི་དངོས་པོ་འགག་པ་སྟེ། ཀུན་བཏུས་སུ། དེ་བཞིན་ཉིད་ལ་དམིགས་པས་
གང་དུ་ཟག་པ་དང་བཅས་པའི་དངོས་པོ་འགག་པ་སྟེ་འགོག་པའི་མཚན་ཉིད་དོ་ཞེས་
སོ། ། དེ་ཡང་སློབ་མི་སློབ་ཀྱི་སྤངས་པ་དང་། ལྷག་མེད་མྱང་འདས་དང་། ཐེག་
ཆེན་ལུགས་ཀྱི་སངས་རྒྱས་ཀྱི་ཆོས་སྐུའོ། ། ལམ་བདེན་གྱི་མཚན་ཉིད་ནི། འགོག་
པ་མངོན་དུ་བྱེད་པའི་ཐབས་ཟག་མེད་ཡེ་ཤེས་འཁོར་བཅས་ཏེ། མཛོད་ལས། ཟག་
མེད་ལམ་གྱི་བདེན་པ་དང་། ། ཞེས་དང་། རྒྱུད་བླ་མར། དག་གསལ་གཉེན་པོའི་
ཕྱོགས་ཉིད་ཀྱི། ། ཞེས་སོགས་གསུངས་པས་ཕྱིར་རོ། །
གསུམ་པ་དགེ་འདུན་གྱི་ཡོན་ཏན་ནི། རྒྱུད་བླ་མས་གསུངས་པ་ལྟར་བརྗོད་ན།
དེ་ཉིད་ལས། ཇི་ལྟ་ཇི་སྙེད་ནང་གི་ནི། །ཡེ་ཤེས་གཟིགས་པ་དག་པའི་ཕྱིར། །བློ་
ལྡན་ཕྱིར་མི་ལྡོག་པའི་ཚོགས། །བླ་མེད་ཡོན་ཏན་དང་ལྡན་ཉིད། ། ཅེས་གསུངས་
པ་ལྟར། རིག་གྲོལ་གྱི་ཡོན་ཏན་བརྒྱད་དམ་ཕལ་ཆེར་དང་ལྡན་པའི་འཕགས་པའི་
གང་ཟག་ལ་དགེ་འདུན་དཀོན་མཆོག་ཅེས་བྱ་ལ། དེ་ཡང་ཇི་ལྟ་བ་རིག་པ་ནི། ཟབ་
མོའི་ལམ་གྱི་རིམ་པ་དང༌། ཇི་སྙེད་པའི་རིག་པ་ནི། རྒྱ་ཆེ་བའི་ལམ་གྱི་རིམ་པ་དང་།
ནང་རིག་པ་ནི། གཞན་དོན་བསྒྲུབ་ཚུལ་ལ་མཁས་པ། དག་པ་ནི། ཆགས་སྒྲིབ།
ཐོགས་སྒྲིབ། དམན་སྒྲིབ་ཅི་རིགས་པས་དག་པའི་ཡོན་ཏན་གསུམ། རིག་པའི་ཡོན་
ཏན་དང་གྲོལ་བའི་ཡོན་ཏན་གཉིས་སྤྱི་ལྡོག་ནས་བགྲངས་པས་བརྒྱད་ཡོད་པའི་ཕྱིར།
དགེ་འདུན་ལ་སྒྲས་བརྗོད་རིགས་ཀྱི་སྒོ་ནས་དབྱེ་ན། ཀུན་རྫོབ་པའི་དགེ་འདུན་
དཀོན་མཆོག་དང་། དོན་དམ་པའི་དགེ་འདུན་དཀོན་མཆོག་གཉིས། དང་བོ་དང་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འཕགས་པའི་དགེ་འདུན་དོན་གཅིག གཉིས་པ་ནི། དེའི་རྒྱུད་འགོག་བདེན་དང་
ལམ་བདེན་ལྟ་བུའོ། ། ཡང་དགེ་འདུན་གྱི་ཡོན་ཏན་ནི། ཆོས་ཡང་དག་པར་སྡུད་
པ་ལས། དགེ་འདུན་ནི་ཆོས་སྨྲ་བ། ཆོས་སྤྱོད་པ། ཆོས་སེམས་པ། ཆོས་ཀྱི་ཞིང་།
ཆོས་འཛིན་པ། ཆོས་ལ་རྟོན་པ། ཆོས་ལ་མཆོད་པ། ཆོས་ཀྱི་བྱ་བ་བྱེད་པ། ཆོས་ཀྱི་
སྤྱོད་ཡུལ་བ། ཆོས་སྤྱོད་པ་ཕུན་སུམ་ཚོགས་པ། རང་བཞིན་གྱིས་དྲང་བ། རང་
བཞིན་གྱིས་དག་པ། སྙིང་རྗེ་བའི་ཆོས་ཅན། སྙིང་རྗེ་དང་ལྡན་པ། རྟག་ཏུ་དབེན་
པའི་སྤྱོད་ཡུལ་བ། རྟག་ཏུ་ཆོས་ལ་གཞོལ་བ། རྟག་ཏུ་དཀར་བོ་སྤྱོད་པའོ་སྙམ་མོ། །
ཞེས་བྱ་བ་ལ་སོགས་པའོ། ། གཞན་ཡང་དཀོན་མཆོག་རྗེས་དྲན་གྱི་མདོ་ལས།
ཐེག་པ་ཆེན་པོའི་དགེ་འདུན་ནི་ལེགས་པར་ཞུགས་པ། རིག་པར་ཞུགས་པ་ཞེས་
སོགས་གསུངས་པའི་སྒོ་ ནས་ དགེ་ འདུན་ དཀོན་མཆོག་གི་ཡོན་ ཏན་ བསམ་པར་
བྱའོ། ། སྤྱིར་སངས་རྒྱས་ནི་ཡོན་ཏན་རིན་པོ་ཆེའི་གཏེར་ལྟ་བུར་གོ་ན། དེ་དམ་
པའི་ཆོས་ཉམས་སུ་བླངས་པ་ལས་བྱུང་བའི་ཆོས་ཀྱི་ཡོན་ཏན་ལ་ངེས་པ་སྟེར་བ་དང་།
སངས་རྒྱས་དང་ཆོས་ཀྱི་ཡོན་ཏན་ལ་ངེས་ཤེས་རྣམ་དག་དྲོངས་ན་དགེ་འདུན་དཀོན་
མཆོག་ནི་སངས་རྒྱས་ཀྱི་རྗེས་སུ་འབྲངས་ནས་སངས་རྒྱས་བསྒྲུབ་པའི་ཕྱིར་ཞུགས་པ་
དང་། དམ་པའི་ཆོས་ཚུལ་བཞིན་དུ་ཉམས་སུ་ལེན་མཁན་ཡིན་པས། དགེ་འདུན་
དཀོན་མཆོག་གི་ཡོན་ཏན་ལ་ངེས་པ་བདེ་བླག་ཏུ་སྟེར་བར་བྱེད་པ་སོགས་སྒོ་ཀུན་ནས་
མཆོག་གསུམ་གྱི་ཡོན་ཏན་ལ་ངེས་པ་ཆེན་པོ་དྲངས་ན། ལྡོག་ཏུ་མེད་པའི་དད་པ་
བརྟན་པོ་བདེ་བླག་ཏུ་སྐྱེ་བར་འགྱུར་བས་གལ་ཆེའོ། །
ཡང་སྐྱབས་གསུམ་ལ། ཀུན་རྫོབ་པའི་སྐྱབས་སམ་གནས་སྐབས་ཀྱི་སྐྱབས་
དང་། དོན་དམ་པའི་སྐྱབས་སམ་མཐར་ཐུག་པའི་སྐྱབས་གཉིས་སུ་དབྱེ་བའང་ཡོད་
དེ། དང་བོ་ནི་དངོས་པོའི་གནས་ཚོད་ལ་ལམ་གྱི་བགྲོད་པ་མཐར་མ་ཐུག་པའི་སྐྱབས་



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
དང་། གཉིས་པ་ནི་དངོས་པོའི་གནས་ཚོད་ལ་ལམ་གྱི་བགྲོད་པ་མཐར་ཐུག་པའི་
སྐྱབས་སོ། ། དེ་ལྟར་ཡང་རྒྱུད་བླ་མ་ལས། སྤང་ཕྱིར་བསླུ་བའི་ཆོས་ཅན་ཕྱིར། །
མེད་ཕྱིར་འཇིགས་དང་བཅས་པའི་ཕྱིར། །ཆོས་རྣམས་གཉིས་དང་འཕགས་པའི་
ཚོགས། །གཏན་གྱི་སྐྱབས་མཆོག་མ་ཡིན་ནོ། ། ཞེས་ཀུན་རྫོབ་པའི་སྐྱབས་སམ་
གནས་སྐབས་ཀྱི་སྐྱབས་བསྟན། ཡང་རྒྱུད་བླ་མ་ལས། དམ་པའི་དོན་དུ་འགྲོ་བ་
ཡི། །སྐྱབས་ནི་སངས་རྒྱས་ཉག་གཅིག་ཡིན། །ཐུབ་པ་ཆོས་ཀྱི་སྐུ་ཅན་ཕྱིར། །
ཚོགས་ཀྱང་དེ་ཡི་མཐར་ཐུག་ཕྱིར། ། ཞེས་དོན་དམ་པའི་སྐྱབས་སམ་མཐར་ཐུག་གི་
སྐྱབས་བསྟན་པ་ཡིན་པའི་ཕྱིར། རྗེ་ཡབ་སྲས་ཀྱི་དགོངས་དོན་དང་། ཡིག་ཆ་རྣམ་
དག་སོ་སོ་ལ་བརྟེན་ནས་མཐའ་ཆོད་པར་ཤེས་པ་གལ་ཆེའོ། ། དཀོན་མཆོག་རིན་
པོ་ཆེ་ཞེས་བརྗོད་པའི་སྒྲ་བཤད་རྒྱུད་བླ་མ་ལས་གསུང་ཚུལ་ཡོད་དེ། འཇིག་རྟེན་དུ་
འབྱུང་བ་དཀོན་པ། ངོ་བོ་ལ་དྲི་མས་དག་པ། གཞན་དོན་སྒྲུབ་པའི་མཐུ་དང་ལྡན་
པ། བསམ་པ་དགེ་བས་རྒྱན་རྣམས་ཀྱི་མཆོག་ཏུ་གྱུར་པ། ཡོན་ཏན་རྣམས་ཀྱི་མཆོག་
ཏུ་གྱུར་པ། ཆགས་སྡང་གི་གཞན་དབང་དུ་མི་འགྱུར་བ། ཕོངས་ཀྱང་མཛའ་བ་མི་
འགྱུར་བ་སོགས་དྲུག་གསུངས་པའི་ཕྱིར་ཏེ། རྒྱུད་བླ་མ་ལས། འབྱུང་བ་དཀོན་ཕྱིར་
དྲི་མ་མེད། །མཐུ་ལྡན་ཕྱིར་དང་འཇིག་རྟེན་གྱི། །རྒྱན་གྱུར་ཕྱིར་དང་མཆོག་ཉིད་
ཕྱིར། །འགྱུར་བ་མེད་ཕྱིར་དཀོན་མཆོག་ཉིད། ། ཅེས་གསུངས་སོ། །
གཞན་ཡང་མདོ་སྡེ་རྒྱན་ལས་གསུང་ཚུལ་ཅུང་ཟད་བརྗོད་ན། ཆེ་བ་ལྔ་ལྡན་གྱི་
སྐྱབས་མདོར་བསྟན་པ་དང་། དེ་ཉིད་རྒྱས་པར་བཤད་པ། ཐེག་ཆེན་གྱི་སྐྱབས་འགྲོ་
མཆོག་ཏུ་སྒྲུབ་པ་དང་གསུམ་ལས། དང་བོ་ནི། ཐེག་ཆེན་གྱི་སྐྱབས་འགྲོ་ནི་ཆེ་བ་ལྔ་
དང་ལྡན་ཏེ། དམིགས་པ་ཀུན་ཏུ་འགྲོ་བའི་ཆེ་བ། སྒྲུབ་པ་ཁས་ལེན་ཆེ་བ། རྟོགས་
པའི་མཆོག་ཐོབ་པ། ཉན་རང་ཟིལ་གྱིས་གནོན་པ། དབྱེ་བའི་རང་བཞིན་གྱི་སྒོ་ནས་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཁྱད་པར་དུ་འཕགས་པ་རྣམས་སུ་ཡོད་དེ། མདོ་སྡེ་རྒྱན་ལས། ཀུན་ཏུ་འགྲོ་དང་ཁས་
ལེན་རྟོགས་དང་ཟིལ་གནོན་པར། །དབྱེ་བའི་རང་བཞིན་དོན་རྣམས་བཞི་ཡི་ཁྱད་
པར་གྱིས། །ཐེག་པ་མཆོག་ཕྱིར་སྐྱབས་རབ་སོང་བ་གང་ཡིན་པ། །དེ་ནི་སྐྱབས་སུ་
སོང་བ་རྣམས་ཀྱི་མཆོག་ཅེས་བྱ། ། ཞེས་གསུངས་པའི་ཕྱིར་རོ། ། གཉིས་པ་རྒྱས་
པར་བཤད་པ་ལ་ལྔ་ལས། དང་བོ། ཀུན་ཏུ་འགྲོ་བའི་ཁྱད་པར་རྒྱས་པར་བཤད་པ་ལ་
བཞི་སྟེ། སེམས་ཅན་ཀུན་ཏུ་འགྲོ་བ། ཐེག་པ་ཀུན་ཏུ་འགྲོ་བ། ཡེ་ཤེས་ཀུན་ཏུ་འགྲོ་
བ། མྱང་འདས་ཀུན་ཏུ་འགྲོ་བ་སྟེ་བཞིའོ། ། དེ་ཡང་རིམ་པ་བཞིན་སེམས་ཅན་
ཐམས་ཅད་འཁོར་བ་ལས་བསྒྲལ་བའི་ཕྱིར་ཞུགས་པ་དང་། ཐེག་པ་གསུམ་གྱི་ལམ་
ཉམས་སུ་ལེན་པ་ལ་མཁས་པ་དང་། བདག་མེད་གཉིས་ཀ་ལ་མཁས་པ་དང་། སྲིད་
ཞིའི་ཆོས་ཀྱི་བདག་གིས་སྟོང་བ་རོ་གཅིག་ཏུ་ཞུགས་པའི་ཕྱིར་ཏེ། དེ་ཉིད་ལས། གང་
ཞིག་སེམས་ཅན་ཐམས་ཅད་བསྒྲལ་བར་ཞུགས་པ་དང་། །ཐེག་པ་ཡེ་ཤེས་ཀུན་ཏུ་
འགྲོ་ལ་མཁས་པར་ལྡན། །གང་ཞིག་མྱ་ངན་འདས་ལ་འཁོར་ཞི་རོ་གཅིག་པ། །དེ་
འདྲའི་བློ་ལྡན་དེ་འདིར་ཀུན་འགྲོར་ཤེས་པར་བྱ། ། ཞེས་སོ། ། གཉིས་པ། སྒྲུབ་
པ་ཁས་ལེན་ཆེ་བའི་ཁྱད་པར་རྒྱས་པར་བཤད་པ་ལ་གསུམ་སྟེ། དགའ་བ་མང་བོས་
བྱང་ཆུབ་མཆོག་དོན་དུ་གཉེར་བ། སྒྲུབ་པའི་ཁྱད་པར། ཐོབ་པའི་ཁྱད་པར་གསུམ་
དང་ལྡན་པའི་ཕྱིར་ཏེ། རིམ་པ་བཞིན་བྱང་ཆུབ་ཀྱི་ཡོན་ཏན་མཐོང་བ་དང༌། སྐྱོ་བ་
མེད་པར་གཞན་གྱི་དོན་ལ་དཀའ་བ་ཡང་དག་པར་སྤྱོད་ནུས་པ། རྣམ་པར་སངས་
རྒྱས་ནས་སངས་རྒྱས་ཀུན་དང་སྤངས་རྟོགས་མཉམ་པར་འགྱུར་བ་ཡིན་ཕྱིར་རོ། །
དེ་ལྟར་ཡང་དེ་ཉིད་ ལས། གང་ཞིག་ དགའ་བ་མང་བོས་བྱང་ཆུབ་མཆོག་དོན་
གཉེར། །གང་ཞིག་སྐྱོ་བ་མེད་པར་དཀའ་བ་ཡང་དག་སྤྱོད། །གང་ཞིག་རྣམ་སངས་
རྒྱས་ནས་སངས་རྒྱས་ཀུན་མཉམ་འགྱུར། །བློ་ལྡན་དེ་ནི་ཁས་ལེན་མཆོག་ཏུ་ཤེས་
26



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
པར་བྱ། ། ཞེས་སོ། ། གསུམ་པ་རྟོགས་པའི་མཆོག་ཐོབ་པའི་ཁྱད་པར་གཉིས་ཏེ།
རྟོགས་པའི་ཁྱད་པར་དང་། འབྲས་བུའི་ཁྱད་པར་རོ། ། དེ་ཡང་རིམ་པ་བཞིན་
བསོད་ནམས་ཀྱི་ཕུང་བོ་ཆེན་པོ་ཐོབ་པ། སྲིད་པ་གསུམ་གྱི་བླ་མར་འགྱུར་བ། སྲིད་
པའི་བདེ་བ་ཐོབ་པ། སྡུག་བསྔལ་ གྱི་ཕུང་བོ་ཆེན་པོ་རབ་ཏུ་ཞི་བར་བྱེད་པ། བློ་
མཆོག་མི་རྟོག་ཡེ་ཤེས་ཀྱི་བདེ་བ་ཐོབ་པའི་ཕྱིར་དང་། ཡང་ཆོས་མང་བོའི་ཕུང་བོ་
མཆོག་རབ་རྟག་པའི་སྐུ་སྟེ་སྟོབས་སོགས་དགེ་བའི་ཚོགས་བསགས་པ་དང་། སྒྲིབ་
གཉིས་ཀྱི་བག་ཆགས་ཟློག་ཅིང་སྲིད་པ་དང་ཞི་བའི་མཐའ་ལས་རྣམ་པར་གྲོལ་བ་ཐོབ་
པའི་ཕྱིར་ཏེ། དེ་ཉིད་ལས། བསོད་ནམས་ཕུང་ཆེན་སྲིད་གསུམ་བླ་མ་སྲིད་པའི་བདེ་
བ་དང་། །སྡུག་བསྔལ་ཕུང་བོ་ཆེན་པོ་རབ་ཞི་བློ་མཆོག་བདེ་བ་དང་། །ཆོས་མང་
ཕུང་བོ་མཆོག་རབ་རྟག་པའི་སྐུ་སྟེ་དགེ་བའི་ཚོགས། །བག་ཆགས་ཟློག་ཅིང་སྲིད་དང་
ཞི་ལས་རྣམ་པར་གྲོལ་བ་ཐོབ། ། ཅེས་སོ། ། བཞི་བ་ཉན་རང་ཟིལ་གྱིས་གནོན་
པའི་ཁྱད་པར་ལ་དགེ་བ་བཞི་དང་དེའི་བྱེད་ལས་གསུམ་གྱི་ཁྱད་པར་རོ། ། དང་བོ་ནི་
ཉན་རང་གི་དགེ་བ་ལས་རྒྱ་ཆེ་བ་དང༌། དོན་ཆེ་བ། མཐའ་ཡས་པ་རྟག་ཏུ་རྒྱུན་མི་
འཆད་པ་དང༌། ཟད་མི་ཤེས་པའི་ཡོན་ཏན་དང་ལྡན་པའོ། ། བྱེད་ལས་གསུམ་ནི།
འཇིག་རྟེན་དང་འཇིག་རྟེན་ལས་འདས་པའི་སེམས་ཅན་ཡོངས་སུ་སྨིན་པར་བྱེད་པ།
ཡོན་ཏན་ལ་དབང་འབྱོར་བ་རྙེད་པ། ལྷག་མེད་དུ་ཡོན་ཏན་ཟད་མི་ཤེས་པར་བྱེད་
པའི་ཕྱིར་ཏེ། དེ་ཉིད་ལས། བློ་ལྡན་ཉན་ཐོས་ཚོགས་བཅས་དགེ་བ་རྒྱ་ཆེ་དོན་ཆེ་
དང་། །མཐའ་ཡས་རྟག་རྒྱུན་མི་འཆད་ཟད་མི་ཤེས་པས་ཟིལ་གྱིས་གནོན། །དགེ་བ་
དེ་ཡང་འཇིག་རྟེན་འཇིག་མིན་ཡོངས་སྨིན་བྱེད། །དབང་འབྱོར་རྙེད་པ་དེ་ནི་ཕུང་བོ་
ཞི་བས་ཟད་མི་ཤེས། ། ཞེས་གསུངས་སོ། ། ལྔ་བ་དབྱེ་བའི་རང་བཞིན་དོན་རྣམ་
བཞི་ཡི་ཁྱད་པར་ནི། ངོ་བོའི་དོན་དང༌། རྒྱུའི་དོན། འབྲས་བུའི་དོན། བྱེད་ལས་
27



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཀྱི་དོན་དང་བཞི། ཡོན་ཏན་དུ་མ་དང་ལྡན་པ་དང་། དབྱེ་བའི་རང་བཞིན་ལྡན་
པའོ། ། དེ་ཡང་རིམ་བཞིན། སངས་རྒྱས་མཆོག་ཉིད་ཀྱི་དངོས་པོ་འདོད་པས་དེ་
སྐྱབས་སུ་ཁས་ལེན་པ་དང་། སྙིང་བརྩེ་བ་ལས་བྱུང་བར་རིག་པར་བྱ་བ་དང་། རྣམ་
མཁྱེན་ཉིད་ཐོབ་པར་བྱེད་པ་དང་། སེམས་ཅན་ཐམས་ཅད་ཕན་བདེ་ལ་འགོད་ཅིང་
གཞན་དོན་གྱི་དཀའ་སྤྱད་ལ་སྐྱོ་བ་མེད་པའི་ཕྱིར་དང་། སྤང་བྱ་ལ་ངེས་པར་འབྱུང་བ་
དང་ཚོགས་གཉིས་སྟོན་པའི་ཡོན་ཏན་དང༌། རགས་པ་བརྡ་ལས་བྱུང་བ་དང་། ཕྲ་བ་
ཆོས་ཉིད་སྟོབས་ཀྱིས་ཐོབ་པའི་དབྱེ་བ་གཉིས་སུ་ཡོད་པའི་ཕྱིར་རོ། ། དེ་ལྟར་ཡང་
དེ་ཉིད་ལས། འདི་ནི་དེ་དངོས་འདོད་པའི་ཁས་ལེན་དེ་ཡང་སྙིང་བརྩེ་ལས་རིག་
བྱ། །དེ་ལས་རྣམ་པ་ཀུན་མཁྱེན་ཕན་དང་བདེ་བྱེད་དཀའ་ལ་སྐྱོ་བ་མེད། །ངེས་པར་
འབྱུང་ལ་ཐེག་པ་ཀུན་གྱི་སྟོན་པའི་ཡོན་ཏན་རྟག་ཏུ་ལྡན། །བརྡ་དང་ཆོས་ཉིད་ཐོབ་
པའི་བློ་ལྡན་རྣམས་ཀྱི་སྐྱབས་འགྲོ་འདི་མཆོག་ཡིན། ། ཞེས་གསུངས་སོ། །
གཉིས་པ་ཁྱད་པར་ཤེས་ནས་སྐྱབས་སུ་འགྲོ་བ་ལ་དྲུག་ཡོད་དེ། མཚན་ཉིད་
ལས་གྱུར་པའི་ཁྱད་པར། འཕྲིན་ལས་ཀྱི་ཁྱད་པར། མོས་པའི་ཁྱད་པར། སྒྲུབ་པའི་
ཁྱད་པར། རྗེས་སུ་དྲན་པའི་ཁྱད་པར། བསོད་ནམས་འཕེལ་བའི་ཁྱད་པར་དང་
དྲུག་གོ ། དང་བོ་སངས་རྒྱས་དཀོན་མཆོག་ནི་མངོན་པར་རྫོགས་པར་བྱང་ཆུབ་
པའི་མཚན་ཉིད་ཡིན་ལ། ཆོས་དཀོན་མཆོག་ནི་དེའི་འབྲས་བུ་དང༌། དགེ་འདུན་
དཀོན་མཆོག་ནི་གཞན་གྱི་མན་ངག་གིས་ཡང་དག་པར་སྒྲུབ་པའི་མཚན་ཉིད་དོ། །
གཉིས་པ་འཕྲིན་ལས་ཀྱི་ཁྱད་པར་ནི། རིམ་པ་ལྟར་ལུང་འབོག་པ་དང་། ཉོན་མོངས་
དང་སྡུག་བསྔལ་སྤོང་བ་ལ་དམིགས་པ་དང་། མངོན་པར་སྤྲོ་བར་བྱེད་པའི་འཕྲིན་
ལས་ཅན་ནོ། ། གསུམ་པ་མོས་པའི་ཁྱད་པར་ནི། རིམ་པ་ལྟར་བསྙེན་བཀུར་ལ་
གུས་པས་ཞེན་པར་བྱ་བ་དང་། མངོན་དུ་བྱ་བ་ལ་གུས་པས་ཞེན་པར་བྱ་བ་དང་།



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
ཆོས་དང་མཐུན་པའི་དངོས་པོས་ལྷན་ཅིག་གིས་འགྲོགས་པ་ལ་གུས་པས་ཞེན་པར་བྱ་
བའོ། ། བཞི་བ་བསྒྲུབ་པའི་ཁྱད་པར་ནི། རིམ་པ་ལྟར་མཆོད་པ་དང་རིམ་གྲོ་བྱ་བ་
དང་། རྣལ་འབྱོར་གྱི་སྦྱོར་བ་གོམས་པར་བྱ་བ་དང་། ཆོས་དང་ཟང་ཟིང་གི་ལོངས་
སྤྱོད་ཐུན་མོང་གིས་བསྒྲུབ་པར་བྱ་བའོ། ། ལྔ་བ་རྗེས་སུ་དྲན་པའི་ཁྱད་པར་ནི།
དཀོན་མཆོག་རྗེས་དྲན་ལྟར་སྐྱབས་གསུམ་གྱི་ཡོན་ཏན་སོ་སོར་དྲན་པའོ། ། དྲུག་པ་
བསོད་ནམས་འཕེལ་བ་ལས་བྱུང་བའི་ཁྱད་པར་ནི། གང་ཟག་དང་ཆོས་ཀྱི་དབང་དུ་
བྱས་པའི་བསོད་ནམས་འཕེལ་བ་སྟེ། སངས་རྒྱས་དང་དགེ་འདུན་ནི་དང་བོའི་དོན་
དུ་བྱས་པ་ཡིན་ལ། དེ་ཡང་གང་ཟག་གཅིག་དང་། མང་བོ་ལ་བརྟེན་ནས་བསོད་
ནམས་འཕེལ་བ་སྟེ། དགེ་འདུན་ལ་ངེས་པར་བཞི་ཡོད་པའི་ཕྱིར་རོ། ། དེ་ལྟར་
སྐྱབས་གསུམ་སོ་སོ་དང་ནང་ཕན་ཚུན་གྱི་ཁྱད་པར་དང་། ཕྱི་ནང་གི་ཁྱད་པར། རྒྱུ་
སྐྱབས་དང་འབྲས་སྐྱབས། གནས་སྐབས་ དང་མཐར་ ཐུག་ གི་ སྐྱབས་ སོགས་ ཀྱི་
ཁྱད་པར་ཞིབ་ཏུ་ཤེས་པར་བྱས་ ཏེ་ སྙིང་ ཐག་པ་ནས་སྐྱབས་སུ་འགྲོ་བ་ལ་བསླབ་
པར་བྱའོ། །
གསུམ་པ་ཁས་བླངས་པའི་སྒོ་ནས་སྐྱབས་སུ་འགྲོ་ཚུལ་ནི། རང་ཅག་གི་སྟོན་པ་
ནི་སྐྱོན་གྱི་རིགས་ཐམས་ཅད་ཡོངས་སུ་ཟད་ཅིང་། ཡོན་ཏན་གྱི་རིགས་མཐའ་དག་
ཁོང་དུ་ཆུད་པ། བདག་པས་གཞན་གཅེས་པའི་བྱང་ཆུབ་ཀྱི་སེམས་རིན་པོ་ཆེ་དང་།
བྱམས་སྙིང་རྗེའི་གཞན་དབང་དུ་གྱུར་ནས་ནམ་མཁའ་ཇི་སྲིད་དུ་སྐད་ཅིག་ཙམ་གྱི་སྐྱོ་
ངལ་མེད་པའི་ཚུལ་དང་། སྐལ་བ་དང་ལྡན་པ་གང་ན་ཡོད་ཀྱང་རྒྱ་མཚོའི་རླབས་
བཞིན་དུ་དུས་ལས་ཅུང་ཟད་ཀྱང་ཡོལ་བ་མེད་པར་མཁྱེན་ཅིང་རྗེས་སུ་འཛིན་པ་དང་།
སྐུའི་བ་སྤུ་རེ་རེའི་ཁྲོད་དུ་སངས་རྒྱས་བྱེ་བ་ཕྲག་བརྒྱ་སྤྲུལ་ནས་སེམས་ཅན་བགྲང་ལས་
འདས་པ་ལ་ཆོས་དང་གདམས་ངག་བསྟན་ནས་སྐད་ཅིག་རེ་རེར་སྨིན་གྲོལ་ལ་འགོད་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པའི་ནུས་པ་སྙིང་ཐག་པ་ནས་བསམ་སྟེ། རང་རེའི་སྟོན་པ་ནི་ལམ་མ་ནོར་བར་སྟོན་
པས་སྟོན་པ་མཆོག་ཡིན་གྱི། དེ་ལས་གཞན་ནི་གཅམ་བུའི་ཚིག་གིས་སྒྲོ་བཏགས་པ་
ཙམ་དུ་ཟད་སྙམ་ནས་འགྱུར་བ་མེད་པ་དང་། ལྡོག་དུ་མེད་པའི་དད་པ་བསྐྱེད་པར་བྱ་
དགོས་ཏེ། རྗེ་ཐམས་ཅད་མཁྱེན་པས། སྟོན་པ་ཞེས་བྱ་ཁྱོད་ཉིད་དེ། །ཝ་སྐྱེས་ལ་ནི་
སེང་གེ་བཞིན། །མུ་སྟེགས་ལའང་གཅམ་བུའི་ཚིག ། ཞེས་དང་། ཁྱད་ པར་
འཕགས་བསྟོད་ལས་ཀྱང་། བདག་ནི་སྟོན་པ་གཞན་སྤངས་ནས། །བཅོམ་ལྡན་ཁྱོད་
ལ་སྐྱབས་སུ་མཆི། །དེ་ཅིའི་སླད་དུ་ཞེ་ན་ཁྱོད། །སྐྱོན་མི་མངའ་ལ་ཡོན་ཏན་ལྡན། །
ཞེས་དང་། མུ་སྟེགས་གཞན་གྱི་གཞུང་ལུགས་ལ། །ཇི་ལྟ་ཇི་ལྟར་རྣམ་བསམ་པ། །
དེ་ལྟ་དེ་ལྟར་མགོན་ཁྱོད་ལ། ། བདག་ གི་ སེམས་ནི་དད་ པར་འགྱུར། ། ཞེས་
གསུངས་པ་ལྟར། ཞིབ་ཏུ་བསམ་ན་སྐྱབས་འགྲོ་ཡིད་འཁུལ་ནུས་པ་རེ་འོང་གི་གཞན་
དུ་ན་མ་ཡིན་ནོ། ། བསྟན་པའི་ཁྱད་པར་ནི། ཞི་བ་འདོད་ཆགས་དང་བྲལ་བ།
གཙང་བ་ཕུན་སུམ་ཚོགས་པ། ཉོན་མོངས་པ་དང་སྡུག་བསྔལ་སྤོང་བར་བྱེད་པ་དང་།
ངན་འགྲོའི་སྲིད་ལས་སྐྱོབ་པར་བྱེད་པ་སོགས་དང༌། གཞན་གྱི་བསྟན་པ་ནི་དེ་ལས་
ལྡོག་པའི་སྐྱོན་དང་ལྡན་པའི་ཚུལ་ངེས་པར་བྱས་ཏེ། ལྟར་སྣང་གི་ལམ་གྱིས་བཀྲི་བར་
མི་ནུས་པ་ཤིན་ཏུ་གལ་ཆེ་སྟེ། རྗེ་ཐམས་ཅད་མཁྱེན་པས། ཐུབ་པའི་དགོངས་པའི་
དོན་ལས་ཕྱིར་ཕྱོགས་པའི། །རྟག་ཆད་ལྟ་བ་སྟོན་པར་བྱེད་པ་བོ། །མི་དགེའི་བཤེས་
དང་སྡིག་པའི་གྲོགས་རྣམས་ཀྱི། །དབང་དུ་ནམ་ཡང་འགྲོ་བར་མ་གྱུར་ཅིག ། ཞེས་
དང་། ཁྱད་པར་འཕགས་བསྟོད་ལས་ཀྱང་། གང་སླད་ཁྱོད་ཀྱི་བསྟན་པ་ནི། །བདེ་
བས་བདེ་བ་འཐོབ་བགྱིད་པ། །དེ་སླད་སྨྲ་བའི་སེང་ཁྱོད་ཀྱི། །གཞུང་ལུགས་ལ་ནི་
འགྲོ་འདི་དང༌། ། ཞེས་དང༌། བསྔགས་འོས་བསྔགས་བསྟོད་ལས་ཀྱང་། འཇུག་
དང་ལྡོག་པ་གང་ལགས་དང༌། །ཀུན་ནས་ཉོན་མོངས་རྣམ་བྱང་གང་། །དེ་ཉིད་



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
དཔའ་བོ་ཁྱོད་བཀའ་དང་། །གཞན་གྱི་ཚིག་གི་ཁྱད་པར་ལགས། །འདི་ནི་གཅིག་བུ་
དེ་བཞིན་ཉིད། །དེ་ནི་སླུ་ཆོས་འབའ་ཞིག་ན། །ཁྱོད་ཀྱི་བཀའ་དང་གཞན་གྱི་ཚིག །
དེ་ལས་ཁྱད་ཞུགས་གཞན་ཅི་འཚལ། །འདི་ནི་གཅིག་ཏུ་དགེ་ལ་དེ། །གཅིག་ཏུ་བར་
ཆོད་བགྱིད་ལགས་ན། །ཁྱོད་ཀྱི་བཀའ་དང་གཞན་གྱི་ཚིག །དེ་ལས་མི་འདྲ་ཅི་ཞིག་
མཆིས། །དེ་ཡིས་བགོས་ཤིང་ཉེར་བགོས་པ། །འདི་ཡིས་དག་པར་བགྱིད་འགྱུར་
བ། །དེ་ཉིད་མགོན་པོ་ཁྱོད་བཀའ་དང་། །གཞན་གྱི་ཚིག་གི་ཁྱད་པར་འཕགས། །
ཞེས་སོགས་གསུངས་པ་ལྟར་ཞིབ་ཏུ་བསམ་མོ། །དེ་ལྟར་ཕྱི་ནང་གི་སྟོན་པ་དང་།
བསྟན་པ་དང་། དེའི་རྗེས་འཇུག་དང་བཅས་པའི་སྐྱོན་ཡོན་ལ་ཞིབ་ཏུ་དཔྱད་དེ།
གང་གི་རྗེས་སུ་འབྲང་ན་ནམ་ཡང་བསླུ་བ་མེད་པའི་སྐྱབས་གནས་དམ་པ་ནི་རང་རེའི་
སྟོན་པ་དང་། དེའི་བསྟན་པ་དང༌། དེའི་རྗེས་སུ་འབྲངས་པའི་འཕགས་ཚོགས་དགེ་
འདུན་རྣམས་ཁོ་ན་ཡིན་གྱི། གཞན་གྱི་སྟོན་པ་དང་བསྟན་པ་སོགས་ནི་དེ་ལྟར་མ་
ཡིན་ནོ་སྙམ་དུ་ངེས་ཤེས་ཤུགས་དྲག་པོ་ཞིག་མ་དྲོངས་ཕྱིན་སྐྱབས་འགྲོ་རྣམ་དག་ཤིན་
ཏུ་དཀའོ། ། དེས་ན་སྐྱབས་འགྲོའི་རྒྱུ་དང་ཡུལ་སོགས་སྔར་བཤད་ཟིན་པ་རྣམས་
བྱང་ཆུབ་ལམ་གྱི་རིམ་པ་སོགས་གཞུང་ཆེན་མོ་རྣམས་དཔང་བོར་བཞག་སྟེ། ལུང་
རིགས་དྲི་མ་མེད་པས་ཡང་དང་ཡང་དུ་སྒོ་ཀུན་ནས་དཔྱད་དེ་སྐྱབས་འགྲོ་རྣམ་པར་
དག་པ་ཞིག་རྒྱུད་ལ་བསྐྱེད་པ་ཤིན་ཏུ་གལ་ཆེ་སྟེ། བསྟན་པ་ལ་འཇུག་པའི་སྒོ་དམ་པ་
ཡིན་པས་སོ། ། སྐབས་བཞི་བར། སངས་རྒྱས་སོགས་དམིགས་དད་པ་དང་། ། ཞེས་
པའི་སྐབས་སུ་ཐེག་པ་ཆེན་པོའི་ལམ་དང་འབྲས་བུའི་ཆོས་ཐམས་ཅད་སྐྱབས་འགྲོའི་ནང་དུ་
བསྡུས་ནས་དད་པ་སྦྱངས་པ་དད་པ་ལ་མཁས་པའི་ཚད་དུ་གསུངས་སོ། །
བཞི་བ། སྐྱབས་སུ་སོང་ནས་བསླབ་པར་བྱ་བའི་རིམ་པ་ལ་གཉིས། སྐྱབས་
འགྲོའི་བསླབ་བྱ་དང༌། སྐྱབས་འགྲོའི་ཕན་ཡོན་ནོ། ། དང་བོ་ལ་གཉིས། བསྡུ་བ་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལས་བྱུང་བ་དང་། མན་ངག་ལས་འབྱུང་བའོ། ། དང་བོ་ལའང་བཞི་ཚན་གཉིས་
ལས། བཞི་ཚན་དང་བོ་ནི། སྐྱེས་བུ་དམ་པ་ལ་བརྟེན་པ། དམ་པའི་ཆོས་མཉན་པ།
ཚུལ་བཞིན་ཡིད་ལ་བྱེད་པ། ཆོས་ཀྱི་རྗེས་སུ་མཐུན་པའི་ཆོས་བསྒྲུབ་པ་སྟེ་བཞིའོ། །
དང་བོ་སྐྱེས་བུ་དམ་པ་ལ་བརྟེན་པ་ནི། མགོན་དགེ་བའི་བཤེས་གཉེན་ཚུལ་བཞིན་དུ་
བསྟེན་པའོ། ། དེ་ནི་སངས་རྒྱས་ལ་སྐྱབས་སུ་སོང་བའི་བསླབ་བྱ་སྟེ། དགེ་བའི་
བཤེས་གཉེན་ནི་སངས་རྒྱས་ཀུན་གྱི་བདག་ཉིད་ཡིན་པའི་ཕྱིར། གཉིས་པ་དམ་པའི་
ཆོས་མཉན་པ་ནི། སངས་རྒྱས་དང་ཉན་རང་དགེ་བའི་བཤེས་གཉེན་སོགས་ཀྱིས་ཇི་
ལྟར་གདམས་པའི་སྡེ་སྣོད་མཉན་པའོ། ། གསུམ་པ་ཚུལ་བཞིན་ཡིད་ལ་བྱེད་པ་ནི།
ཆོས་ཚུལ་བཞིན་ཉམས་སུ་བླངས་པས་ཉོན་མོངས་པ་དང་ཉེས་སྐྱོན་ཐམས་ཅད་ཞི་
བར་བྱེད་པའོ། ། དེ་གཉིས་ནི་ཆོས་ལ་སྐྱབས་སུ་སོང་བའི་བསླབ་བྱ་ཡིན་ཏེ། ཆོས་
ལ་སྐྱབས་སུ་སོང་བས་ཆོས་ནས་ཇི་ལྟར་གསུངས་པ་བཞིན་སྒྲུབ་དགོས་པའི་ཕྱིར་རོ། །
བཞི་བ་ཆོས་ཀྱི་རྗེས་སུ་མཐུན་པའི་ཆོས་སྒྲུབ་པ་ནི། ཆོས་མྱང་འདས་རྗེས་སུ་བསྒྲུབ་
པའི་གྲོགས་དགེ་འདུན་དང་རྗེས་སུ་མཐུན་པར་འགྲོག་པའོ། ། དེ་ནི་དགེ་འདུན་ལ་
སྐྱབས་སུ་སོང་བའི་བསླབ་བྱ་ཡིན་ཏེ། དགེ་འདུན་ལ་སྐྱབས་སུ་སོང་བས་གྲོགས་
ཚངས་པ་མཚུངས་པར་སྤྱོད་པ་རྣམས་དང་བསྡེབས་ཏེ་མྱ་ངན་ལས་འདས་པའི་ས་ལ་
འགྲོ་དགོས་པའི་ ཕྱིར་རོ། ། བཞི་ཚན་གཉིས་པ་ནི། དབང་བོ་མི་རྒོད་པ་དང་།
བསླབ་གཞི་ཅི་ནུས་སུ་འཛིན་པ། སེམས་ཅན་ལ་སྙིང་བརྩེ་བ། དཀོན་མཆོག་མཆོད་
པ་ལ་བརྩོན་པའོ། ། དང་བོ་ནི། དབང་བོ་ཕྱི་རོལ་ཡུལ་དུ་འཁྱམས་ནས་ཆགས་སྡང་
རྨོངས་གསུམ་སྐྱེར་མི་འཇུག་པའོ། ། གཉིས་པ་བསླབ་གཞི་ཅི་ནུས་སུ་འཛིན་པ་ནི།
རང་རང་གི་ཇི་ལྟར་ཁས་བླངས་པའི་བསྲུང་མཚམས་ལས་མི་འདའ་ཞིང༌། མི་དགེ་བ་
བཅུ་ཅི་ནུས་སུ་སྤོང་བའོ། ། གསུམ་པ་སེམས་ཅན་ལ་སྙིང་བརྩེ་བ་ནི། རྒྱལ་བའི་
32



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
བསྟན་པ་སྙིང་རྗེས་ཁྱད་པར་དུ་བྱས་པ་ཡིན་པས། སེམས་ཅན་ལ་སྙིང་བརྩེ་ཞིང་
གནོད་འཚེ་སྤོང་བའོ། །
གཉིས་པ་མན་ངག་ལས་བྱུང་བའི་བསླབ་བྱ་ལ་གཉིས། སོ་སོའི་བསླབ་བྱ་དང་།
ཐུན་མོང་གི་བསླབ་བྱའོ། ། དང་བོ་ལ་གཉིས། དགག་པའི་བསླབ་བྱ་དང་། བསྒྲུབ་
པའི་བསླབ་བྱའོ། ། དང་བོ་ལ་གསུམ། སངས་རྒྱས་ལ་སྐྱབས་སུ་སོང་བས་འཇིག་
རྟེན་པའི་ལྷ་གཞན་ལ་སྐྱབས་སུ་མི་འགྲོ་བ། ཆོས་ལ་སྐྱབས་སུ་སོང་བས་སེམས་ཅན་ལ་
གནོད་འཚེ་སྤོང་བ། དགེ་འདུན་ལ་སྐྱབས་སུ་སོང་བས་གྲོགས་མུ་སྟེགས་ཅན་དང་མི་
འགྲོག་པའོ། ། དེ་ལྟར་ཡང་མྱ་ངན་ལས་འདས་པ་ལས། གང་ཞིག་གསུམ་ལ་སྐྱབས་
འགྲོ་བ། །དེ་ནི་ཡང་དག་དགེ་བསྙེན་ཏེ། །ནམ་དུའང་ལྷ་ནི་གཞན་དག་ལ། །
སྐྱབས་སུ་སོང་བ་མ་ཡིན་ནོ། །དམ་པའི་ཆོས་ལ་སྐྱབས་འགྲོ་བ། །འཚེ་ཞིང་གསོད་
པའི་སེམས་དང་བྲལ། །དགེ་འདུན་ལ་ཡང་སྐྱབས་འགྲོ་བ། །མུ་སྟེགས་ཅན་དང་
འགྲོག་པ་མིན། ། ཞེས་གསུངས་པ་ལྟར་རོ། ། དང་བོ་ནི། འཇིག་རྟེན་གྱི་ལྷ་དྲག་
པོ་དང་ཁྱབ་འཇུག་སོགས་ལའང་གཏན་གྱི་སྐྱབས་སུ་མི་འཛིན་ན་གཞན་གཞི་བདག་
ལྷ་ཀླུ་རྒྱལ་བཙན་སོགས་ལ་སྨོས་ཅི་དགོས། འོན་ཀྱང་དེ་དག་ལ་ཆོས་ལྡན་གྱི་གྲོགས་
ཕྲན་བུ་འཆོལ་བ་ལ་མི་རུང་བ་མེད་པར་གསུངས་ཏེ། སྨན་པ་ལ་གནས་སྐབས་སུ་ནད་
གསོ་བའི་རེ་ལྟོས་འཆའ་བ་བཞིན་ནོ། ། གཉིས་པ་ནི། མི་དང་དུད་འགྲོ་ལ་བརྡེག་
པ་དང་། འཆིང་བ་དང་། སྣ་འབུག་པ་སོགས་གནོད་པའི་ལས་སྣ་ཚོགས་མི་བྱེད་
པའོ། ། གསུམ་པ་ནི། རྒྱུད་ན་སྐྱབས་འགྲོ་མེད་པ་ལོག་ལྟ་ཅན་སོགས་ལ་འདྲིས་
འགྲོག་མི་བྱེད་པའོ། ། གཉིས་པ། བསྒྲུབ་པའི་བསླབ་བྱ་གསུམ་ནི། དཀོན་མཆོག་
གསུམ་གྱི་གཟུགས་བརྙན་ཙམ་ལ་ཡང་བརྙས་སྨོད་དང་འཕྱ་བ་འོ་བརྒྱལ་སར་འཇོག་པ་
སོགས་མ་གུས་པ་སྤངས་ཏེ། དཀོན་མཆོག་དངོས་ལྟར་སྤྱི་བོས་མཆོད་པ་དང་།



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
r
བཀུར་བ་དང༌། གུས་པར་བྱའོ། ། དེ་ལྟར་ཡང་བཤེས་སྤྲིངས་ལས། ཇི་ལྟར་
བདེར་གཤེགས་སྐུ་གཟུགས་ཤིང་ལས་ནི། །བགྱིས་པ་ཇི་འདྲ་རུང་སྟེ་མཁས་པས་
མཆོད། ། ཞེས་དང་། གཞན་ཡང་ཤེད་བུ་སེར་སྐྱ་དང་། སྙན་པ་བཟང་ལྡན་
སོགས་ཀྱི་བྱུང་བ་ལུང་ལས་བྱུང་བ་རྣམས་ཀྱང་དྲན་པར་བྱས་ལ་གཟབ་པར་བྱའོ། །
སྔོན་གྱི་བཀའ་གདམས་པ་ཆེན་པོ་ཇོ་བོ་རྗེ་དང་། རྣལ་འབྱོར་བ་ཆེན་པོ། སྤྱན་སྔ་བ།
ཤ་ར་བ། སྟོན་པ་རིན་པོ་ཆེ་སོགས་ཀྱི་གསུང་སྒྲོས་ལམ་རིམ་ལས་བྱུང་བ་ལྟར་བསླབ་
པར་བྱའོ། ། གཉིས་པ་ཐུན་མོང་བའི་བསླབ་བྱ་དྲུག་ནི། དཀོན་མཆོག་གསུམ་གྱི་
ཡོན་ཏན་དང་ཁྱད་པར་ཤེས་ནས་ཡང་ཡང་སྐྱབས་སུ་འགྲོ་བ་དང་། བཀའ་དྲིན་རྗེས་
སུ་དྲན་ནས་དུས་རྟག་ཏུ་མཆོད་པ་ལ་བརྩོན་ཞིང་ཅི་ཟ་ཅི་འཐུང་གི་ཕུད་ཀྱིས་མཆོད་པ་
དང་། སྙིང་རྗེས་འགྲོ་བ་གཞན་སྐྱབས་འགྲོར་འགོད་པ། བྱ་དགོས་པའི་ཐབས་ཀུན་
སྐྱབས་འགྲོ་ཉིད་ལ་དྲིལ་བ། ཕན་ཡོན་ཤེས་ནས་ཉིན་ལན་གསུམ་མཚན་ལན་གསུམ་
དུ་སྐྱབས་སུ་འགྲོ་བ། བཞད་གད་ཙམ་དང་སྲོག་ ཕྱིར་ཡང་སྐྱབས་མི་གཏོང་བ་ལ་
བསླབ་པའོ། ། དང་བོ་གོང་དུ་བཤད་པའི་དཀོན་མཆོག་གསུམ་གྱི་ཡོན་ཏན་དང་
ཁྱད་པར་རྣམས་ཤེས་པར་བྱས་ནས་ཡང་དང་ཡང་དུ་སྐྱབས་སུ་འགྲོ་བ་ལ་བསླབ་པར་
བྱའོ། ། གཉིས་པ་ལ་དངོས་དང་། དེའི་ཞར་བྱུང་མཆོད་པའི་ཁྱད་པར་བཤད་
པའོ། ། དང་བོ་ནི། ཏིང་ངེ་འཛིན་རྒྱལ་བོ་ལས། སངས་རྒྱས་བསོད་ནམས་ཀྱིས་
ནི་ཟས་རྙེད་ཀྱང༌། །དེ་ལ་བྱིས་པ་བྱས་པ་གཟོ་མི་འགྱུར། ། ཞེས་དང་། མདོ་ལས།
འཇིག་རྟེན་དག་ན་བདེ་ཞིང་ སྐྱིད་པ། ། དེ་ ཀུན་ དཀོན་མཆོག་མཆོད་ལས་བྱུང་
བས། །དེ་བས་བདེ་ཞིང་སྐྱིད་པར་འདོད་པས། །དཀོན་མཆོག་མཆོད་ལ་རྟག་ཏུ་
བརྩོན་བྱ། ། ཞེས་གསུངས་པ་ལྟར། རང་ལ་ཟས་ཁམ་གང་ཙམ་རྙེད་པ་རྣམས་ཀྱང་
དཀོན་མཆོག་གི་ཐུགས་རྗེ་དང་བཀའ་དྲིན་དུ་ཤེས་པར་བྱས་ལ། དེང་ཕྱིན་ཆད་ཀྱང་
34



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
བདེ་དགེ་ཕྲ་མོ་ཙམ་ཡང་དཀོན་མཆོག་གི་བཀའ་དྲིན་དུ་ངེས་པ་རྙེད་པར་བྱས་ཏེ།
སྙིང་ཐག་པ་ནས་དཀོན་མཆོག་མཆོད་པ་ལ་བརྩོན་པར་བྱ་ཞིང་བསླབ་པར་བྱའོ། །
གཉིས་པ། ཞར་བྱུང་མཆོད་པའི་རྣམ་བཞག་ ལ་ གཉིས། མཆོད་པ་བྱ་བ་དང་།
མཆོད་པའི་བསམ་པ་གཉིས་སོ། ། དང་བོ་ལ་བཅུ་ཡོད། དང་བོ་སྐུ་ལ་མཆོད་པ།
གཉིས་པ་མཆོད་རྟེན་ལ་མཆོད་པ། གསུམ་པ་མངོན་སུམ་དུ་མཆོད་པ། བཞི་བ་
མངོན་སུམ་མ་ཡིན་པའི་མཆོད་པ། ལྔ་བ་མངོན་དུ་གྱུར་མ་གྱུར་སྤྱིའི་མཆོད་པ། དྲུག་
པ་རང་གིས་བྱས་པའི་མཆོད་པ། བདུན་པ་གཞན་ལ་བྱེད་དུ་བཅུག་པའི་མཆོད་པ།
བརྒྱད་པ་བསྐུལ་ནས་རང་གཞན་གཉིས་ཀའི་མཆོད་པ། དགུ་བ་རྒྱ་ཆེ་བའི་མཆོད་པ།
བཅུ་བ་ཀུན་ནས་ཉོན་མོངས་ཅན་མ་ཡིན་པའི་མཆོད་པའོ། ། དེའི་དང་བོ་སངས་
རྒྱས་ཞལ་བཞུགས་པའི་གཟུགས་ཀྱི་སྐུ་དངོས་ལ་མཆོད་པའོ། ། གཉིས་པ་མཆོད་
རྟེན་ལ་མཆོད་པ། སངས་རྒྱས་ལ་མཆོད་པ་འབུལ་བའི་ཕྱིར་དུ་སྐུ་གཟུགས་མཆོད་
རྟེན་སོགས་ལ་མཆོད་པའོ། ། གསུམ་པ་སངས་རྒྱས་ཀྱི་གཟུགས་སྐུ་དང་། སྐུ་འདྲ་
མཆོད་རྟེན་མངོན་དུ་གྱུར་པ་ལ་མཆོད་པའོ། ། བཞི་བ་སངས་རྒྱས་དང་མཆོད་རྟེན་
མངོན་དུ་མ་གྱུར་པ་ལ་སངས་རྒྱས་དང་མཆོད་རྟེན་ཐམས་ཅད་དུ་མོས་ནས་མཆོད་
པའོ། ། སངས་རྒྱས་མྱ་ངན་ལས་འདས་རྗེས་དེའི་ཕྱིར་གཟུགས་སྐུ་དང་མཆོད་རྟེན་
གཅིག་ལ་སོགས་པ་བྱེད་ཡང་མངོན་སུམ་མ་ཡིན་པའི་མཆོད་པའོ། ། ལྔ་བ་མངོན་
དུ་གྱུར་པ་དང་མ་གྱུར་པའི་མཆོད་རྟེན་གང་རུང་ལ་མཆོད་པ་ན། དེ་ཐམས་ཅད་ཀྱི་
ཆོས་ཉིད་དབྱེར་མེད་པ་དྲན་པར་བྱས་ནས་དུས་གསུམ་གྱི་སངས་རྒྱས་ཐམས་ཅད་
དང༌། ཕྱོགས་བཅུ་མུ་མེད་པའི་མཆོད་རྟེན་ལ་ཡང་མཆོད་དོ་སྙམ་ནས་མཆོད་པ་ནི་
མངོན་དུ་གྱུར་མ་གྱུར་སྤྱིའི་མཆོད་པ་སྟེ། སྔ་མ་དེ་གསུམ་གྱི་དང་བོ་ནི་བསོད་ནམས་
རྒྱ་ཆེ་ལ། གཉིས་པ་ནི་དེ་བས་ཀྱང་རྒྱ་ཆེ་བ། གསུམ་པ་ནི་དེ་བས་ཀྱང་ཤིན་ཏུ་རྒྱ་ཆེ་
35



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བར་གསུངས་སོ། ། དྲུག་པ་ཀུན་སློང་ལེ་ལོ་དང་སྙོམ་ལས་དང་གཡོ་སྒྱུའི་དབང་གིས་
གཞན་ལ་བྱེད་དུ་འཇུག་པ་མིན་པར་རང་གི་ལག་བདར་ནས་བྱེད་པའོ། ། བདུན་པ་
གཞན་ལ་བྱེད་དུ་བཅུག་པའི་མཆོད་པ་ནི། ཀུན་སློང་རྣམ་པར་དག་པའི་སྒོ་ནས་
གཞན་ལ་མཆོད་པའི་རྫས་སྟེར་ཞིང་སྙིང་རྗེ་དང་ལྡན་པས་གཞན་ཁོ་ན་ལ་མཆོད་པ་
བྱེད་དུ་བཅུག་སྟེ་བསོད་ནམས་གོང་འཕེལ་དུ་བྱ་བའོ། ། བརྒྱད་པ་རང་གཞན་
གཉིས་ཀའི་མཆོད་པ་ནི། རང་གཞན་གཉིས་ཀྱིས་ཐུན་མོང་དུ་མཆོད་པ་བྱ་བ་སྟེ།
གོང་མ་འདི་གསུམ་གྱི་བསོད་ནམས་ཀྱི་འབྲས་བུའི་རྒྱ་ཆེ་ཆུང་ནི་སྔ་མ་དང་འདྲའོ། །
རྙེད་པ་དང་བཀུར་སྟིའི་མཆོད་པ་ནི། ན་བཟའ་དང༌། ཞལ་ཟས། གཟིམ་ཆས།
གདན། ལྷུན་གྱི་གསོས་སྨན་སོགས་ཡོ་བྱད་འབུལ་བ་དང་། ཕྱེ་མ་དང༌། བྱུག་པ།
སྤོས། མེ་ཏོག འཕྲེང་བ། རོལ་མོའི་སྒྲ། མར་མེ་སོགས་མཆོད་རྫས་འབུལ་བ་དང་།
གུས་པར་སྨྲ་བ་དང་། ཕྱག་འཚལ་བ་དང་། མངོན་དུ་ལྡང་བ་དང་། ཐལ་མོ་སྦྱར་བ་
དང་། བསྟོད་པ་སྣ་ཚོགས་བརྗོད་པ་དང༌། ཡན་ལག་ལྔའི་ཕྱག་བྱ་བ་དང་། གཡས་
ཕྱོགས་སུ་བསྐོར་བ་ལ་སོགས་པ་བཀུར་སྟི་བྱ་བ་དང༌། ཞིང་ལ་སོགས་པ་རྒྱ་ཆེན་པོ་
འབུལ་བ་དང་། ནོར་བུ་དང་། སྙན་ཆ་དང་། དཔུང་རྒྱན་ལ་སོགས་པའི་རྒྱན་འབུལ་
བ་དང་། དྲིལ་བུ་འབུལ་བ། ཀན་པ་ཎི་གཏོར་བ། སྲད་བུ་བྲེ་བས་མཆོད་པའོ། །
དགུ་བ་རྒྱ་ཆེ་བའི་མཆོད་པ་ནི། དུས་ཀྱི་སྒོ་ནས་མཆོད་པ་དེ་དག་གིས་ཡུན་རིང་བོར་
མཆོད་པ་དང༌། ངོ་བོའི་སྒོ་ནས་མང་བ་དང་། བཟང་ཞིང་གྱ་ནོམ་པ་དང་གཙང་བ་
སོགས་སོ། ། འབུལ་ཚུལ་གྱི་སྒོ་ནས་མངོན་སུམ་ཡིན་མིན་དང་། རང་གཞན་གྱི་
བྱེད་པ་དང་། བསམ་པའི་སྒོ་ནས་སྙིང་ཐག་པར་དགའ་ཞིང་མོས་པ་དྲག་པོས་མཆོད་
ལ། དགེ་བ་དེ་ཡང་རྫོགས་པའི་བྱང་ཆུབ་ཏུ་བསྔོ་བའོ། ། བཅུ་བ་ཉོན་མོངས་ཅན་
མ་ཡིན་པའི་མཆོད་པ་ནི། ཁྱད་གསོད་བག་མེད་ལེ་ལོའི་སྒོ་ནས་གཞན་དག་ལ་བྱེད་དུ་
36



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
བཅུག་པ་ ལྟ་བུ་མ་ཡིན་པར་ ལག་ བདར་ནས་བྱེད་ པ་ དང༌། གུས་པར་བྱེད་ པ།
སེམས་མི་གཡེང་བར་བྱེད་པ། ཆགས་སོགས་ཉོན་མོངས་ཅན་དང་མ་འདྲེས་པར་
བྱེད་པ། རྒྱལ་བོ་སོགས་ཀྱི་བསྙེན་བཀུར་ཐོབ་ཏུ་རེ་ནས་མི་བྱེད་པ། མཐུན་པའི་
དངོས་པོས་མཆོད་པའོ། ། མཐུན་པའི་དངོས་པོ་ཞེས་པ་ནི་མི་མཐུན་པ་ལས་ལྡོག་
པའོ། ། མི་མཐུན་པ་ནི་བ་བླས་བྱུག་པ་དང་། མར་ཁུས་འཁྲུ་བ། གུ་གུལ་གྱིས་
བདུག་པ། ཨརྒའི་མེ་ཏོག་ལ་སོགས་པ་ཡོ་བྱད་མི་རུང་བ་རྣམས་སོ། ། མཆོད་པ་དེ་
དག་མ་འབྱོར་ན། འཇིག་རྟེན་ན་མཆོད་པའི་རྫས་གང་ཡང་རུང་བ་ཡིད་ཀྱིས་བཟང་
དགུར་སྤྲུལ་ནས་མཆོད་པའོ། ། འདིས་ནི་ཚེགས་ཆུང་ངུས་ཚད་མེད་པའི་མཆོད་པ་
ཆེན་པོ་ཡོངས་སུ་སྡུད་དེ། དེ་ལ་ནི་རྟག་ཏུ་སེམས་བདེ་བ་དང་དགའ་བས་བརྩོན་པར་
བྱའོ། ། དཀོན་མཆོག་སྤྲིན་དང་། དམ་ཚིག་གསུམ་བཀོད་ལས་གསུངས་པ་ལྟར།
བདག་པོས་མ་བཟུང་བའི་མེ་ཏོག་འབྲས་བུ་དང་། ཤིང་དང་རིན་པོ་ཆེ་ལ་སོགས་པ་
རྣམས་ཀྱང་འབུལ་བར་བྱའོ། ། བསྒྲུབ་པའི་མཆོད་པ་ནི། དུས་ཤིན་ཏུ་རིང་བ་ལྟ་
ཅི་སྨོས་དུས་ཐུང་ངུ་དཔེར་ན་བ་འཇོ་བ་ཙམ་གྱི་རིང་ལ། ཚད་མེད་པ་བཞི་དང་།
ཆོས་ཀྱི་སྡོམ་བཞི། སྐྱབས་གསུམ། ཕར་ཕྱིན་དྲུག རྗེས་སུ་དྲན་པ་དྲུག ཟབ་མོ་
སྟོང་བ་ཉིད་ལ་མོས་ཤིང་མི་རྟོག་པར་གནས་པ་དང་། ཚུལ་ཁྲིམས་ལ་སྡོམ་སེམས་བྱེད་
པ་དང༌། བྱང་ཆུབ་ཀྱི་ཕྱོགས་དང་། ཕར་ཕྱིན་དང་བསྡུ་བཞི་བསྒོམ་པར་བརྩོན་
པའོ། ། མཆོད་པ་བཅུ་བོ་དེས་དཀོན་མཆོག་གསུམ་ལ་མཆོད་པ་ནི་ཡོངས་སུ་རྫོགས་
པའི་མཆོད་པའོ། ། གཉིས་པ་མཆོད་པའི་བསམ་པ་ནི་དྲུག་སྟེ། ཡོན་ཏན་གྱི་ཞིང་
གོང་ན་མེད་པ་ཡིན་སྙམ་པ་དང་། ཕན་འདོགས་པ་གོང་ན་མེད་དོ་སྙམ་པ་དང་།
སེམས་ཅན་ཐམས་ཅད་ཀྱི་མཆོག་གོ་སྙམ་པ་དང་། ཨུ་དུམ་ཝ་རའི་མེ་ཏོག་ལྟར་ཤིན་
ཏུ་དཀོན་ནོ་སྙམ་པ་དང་། སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་ན་གཅིག་
32



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
•
.
ཁོ་ན་འབྱུང་བ་འབའ་ཞིག་གོ་སྙམ་པ་དང༌། འཇིག་རྟེན་ལས་འདས་མ་འདས་ཀྱི་ཕུན་
སུམ་ཚོགས་པ་ཐམས་ཅད་ཀྱི་གཞི་ཡིན་ནོ་བསམ་ནས་མཆོད་པ་བྱས་ན་ས་ཆོད་ཤིན་ཏུ་
ཆེ་བར་གསུངས། ལོང་མ་བྱུང་ན་དུས་རྒྱུན་དུ་དེ་དག་ལས་ཅི་རིགས་པར་བྱ་ལ།
དུས་བཟང་གི་ཚེ་རང་ནུས་དང་བསྟུན་པའི་མཆོད་པ་བཟང་བོ་རེ་བྱ་བ་གལ་ཆེའོ། །
རྒྱུན་དུ་བཟའ་བཏུང་བྱེད་པའི་ཚེ། དེའི་ཕུད་ཀྱིས་མཆོད་ན་ཚེགས་ཆུང་ངུས་ཚོགས་
ཆེན་པོ་རྫོགས་པར་འགྱུར་རོ། ། ཞིང་ས་དམ་པ་བསླུ་བ་མེད་པ་གཏན་གྱི་སྐྱབས་
གནས་རིན་པོ་ཆེ་རྣམས་ལ་མཆོད་པ་བཅུ་ལ་སོགས་པའི་ཚོགས་བསགས་ཏེ། འབྲས་
བུ་རྒྱ་ཆེ་ཞིང་དཔག་ཏུ་མེད་པ་མ་བླངས་ན་ཤིན་ཏུ་ཕངས་ཏེ། བསྔགས་འོས་བསྔགས་
བསྟོད་ལས། ཁྱོད་དང་འདྲ་བའི་ཞིང་དག་ནི། །འཇིག་རྟེན་གསུམ་ན་མ་མཆིས་
ཏེ། །ཁྱོད་ནི་སྦྱིན་ གནས་རྣམས་ཀྱི་མཆོག ། གྲལ་ གཙང་མཛད་པའི་ གཙང་མ་
ལགས། །ནམ་མཁའ་མཐའ་ ཐུག་ མ་ མཆིས་པའི། ། ཆུ་ དང་ཞེང་ དག་ ཇི་ ལྟར་
བར། །ཁྱོད་ལ་སྨན་དང་གནོད་བགྱིས་པའི། །རྣམ་པར་སྨིན་ལ་ཐུག་མ་མཆིས། །
ཞེས་དང་། འདི་ཕྱིའི་བདེ་ལེགས་ཐམས་ཅད་འབྱུང་བའི་ཞིང་ས་དམ་པ་དུས་བཞི་
ཐམས་ཅད་དུ་རྒྱུན་ཆད་མེད་པར་བདེ་ལེགས་ཀྱི་ས་བོན་བཏབ་པས་ཆོག་པ་འདི་ཡང་
དད་པའི་གཤོལ་གྱིས་བསོད་ནམས་ཀྱི་ཞིང་རྨོད་པར་གྱུར་ཅིག་ཅེས་མདོ་ལས་གསུངས་
པ་ལྟར། བྱ་རྒྱུ་མ་བྱུང་ན་ཆེས་ཤིན་ཏུ་ཕངས་པ་ཡིན་ནོ། ། གཞན་ཡང་ལམ་རིམ་
ཆེན་མོར། ཞིང་གི་མཆོག་ལ་ཐ་མལ་བའི་ཞིང་གི་མཐོང་ཙམ་ཡང་མེད་པ་འདི། འོ་
སྐོལ་སྟབས་བཟང་བར་མི་འདུག་པས་དཀོན་མཆོག་མཆོད་པ་ལ་བརྩོན་པར་བྱའོ། །
དེ་ལྟར་འབད་ན་དཀོན་མཆོག་གི་བྱིན་རླབས་རང་རྒྱུད་ལ་ཞུགས་ཏེ་ཐོས་བསམ་སྒོམ་
གསུམ་ལ་བློ་ཇེ་རྒྱས་སུ་འགྲོ་བས། བློ་དམན་རྣམས་ཀྱིས་ཞིང་གི་མཐུ་ལ་བརྟེན་པ་
མན་ངག་རྣམ་དག་ཡིན་ནོ། ། དེ་ལྟར་ཡང་སློབ་དཔོན་དཔའ་བོས། སྙན་ངག་
38



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
རྩོམ་ལ་སྐལ་ཆེན་པོ། །ཁྱོད་ལ་བརྟེན་ནས་བདག་གི་བློ། །དབྱར་གྱི་དུས་ཀྱི་ཆུ་བོ་
བཞིན། །ཆུང་ངུའང་ཤིན་ཏུ་འཕེལ་བར་གྱུར། ། ཞེས་གསུངས་སོ། ། ཡང་རྒྱལ་
སྲས་པོ་ཏོ་བ་དང་ཕུ་ཆུང་བའི་རྣམ་ཐར་དང་གསུང་སྒྲོས་ལྟར་གང་བཟང་ས་ནས་
འབུལ་བ་དང་། ཆུ་གཙང་མཎྜལ་ལྟ་བུའི་སྒོ་ནས་མཆོད་པ་ལ་འབད་པར་བྱའོ། །
གསུམ་པ་སྙིང་བརྩེས་འགྲོ་བ་གཞན་ཡང་སྐྱབས་འགྲོ་ལ་འགོད་པ་ནི། སེམས་ཅན་
གཞན་ཡང་རང་གིས་ཅི་ནུས་ཀྱི་སྐྱབས་འགྲོ་ལ་འགོད་པར་བྱ་བའོ། ། བཞི་བ་བྱ་
དགོས་པའི་ཐབས་ཀུན་སྐྱབས་འགྲོ་ཉིད་ལ་དྲིལ་བ་ནི། རང་ལ་བྱ་བ་དོ་གལ་ཆེ་ཆུང་ཇི་
འདྲ་ཞིག་མཆིས་ཀྱང་དཀོན་མཆོག་གསུམ་བློ་ཕུགས་སུ་བཞག་སྟེ་གསོལ་བ་བཏབ་ནས་
བྱེད་པ་ལས། འཇིག་རྟེན་པའི་ཐབས་གཞན་སྤོང་བའོ། ལྔ་བ་ཕན་ཡོན་དྲན་པས་
དུས་དྲུག་སྐྱབས་སུ་འགྲོ་བ་ནི། ཕན་ཡོན་འོག་ཏུ་འཆད་ལ། ཉིན་རེ་རེར་ཡང་དཀོན་
མཆོག་གསུམ་ལ་དུས་དྲུག་ཏུ་སྐྱབས་སུ་འགྲོ་བ་ལ་བསླབ་པར་བྱའོ། ། དེ་ལྟར་དྲན་
པའི་ཚོམས་ལས། གང་ཞིག་ཉིན་དང་མཚན་རྣམས་སུ་། །སངས་རྒྱས་རྗེས་སུ་དྲན་
བྱེད་ཅིང་། །གང་དག་སངས་རྒྱས་སྐྱབས་སོང་བ། །དེ་དག་མི་ཡི་རྙེད་པ་ཡིན། །
ཞེས་དང་། གཞན་གཉིས་ལ་ཡང་སྦྱར་ནས་གསུངས་པ་ལྟར། འདི་འདྲའི་སྐྱབས་
གསུམ་ལ་བརྟེན་དུ་ཡོད་པ་ནི། བདག་གིས་རྙེད་པ་ལེགས་པར་རྙེད་དོ་སྙམ་ནས་
དགའ་བ་ཇེ་འཕེལ་དུ་འགྱུར་བའོ། ། དྲུག་པ་བཞད་གད་ཙམ་དང་སྲོག་གི་ཕྱིར་ཡང་
སྐྱབས་མི་གཏོང་བར་བསྲུང་བ་ནི། ལུས་དང་སྲོག་དང་ལོངས་སྤྱོད་ནི་གདོན་མི་ཟ་
བར་འབྲལ་བར་འགྱུར་བས། དེ་དག་གི་ཆེད་དུ་དཀོན་མཆོག་བཏང་ན་ནི་ཚེ་རབས་
ཀུན་ཏུ་སྡུག་བསྔལ་བརྒྱུད་མར་འབྱུང་བའི་ཕྱིར། ཅི་ལ་བབས་ཀྱང་སྐྱབས་མི་གཏོང་
ངོ་སྙམ་པའི་ཞེ་དམ་ཡང་ཡང་བྱ་ཞིང་། བཞད་གད་ཙམ་གྱི་ཆེད་དུ་སྐྱབས་བཏང་ན་
ཡང་ཉེས་པ་ཤིན་ཏུ་ཆེ་བའི་ཕྱིར་རོ། ། དེ་ལྟར་ཐུན་མོང་གི་བསླབ་བྱ་དྲུག་ནི། ལམ་
བས
39



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྒྲོན་འགྲེལ་བ་ལས་བྱུང་བ་ལྟར་ཡིན་ལ། སོ་སོའི་བསླབ་བྱ་དང་བོ་གསུམ་ནི་མདོ་སྡེ་
རྒྱན་ལས་བཤད་ཅིང༌། ཕྱི་མ་གསུམ་ནི་སྐྱབས་འགྲོ་ཡན་ལག་དྲུག་པ་ལས་འབྱུང་
ངོ༌། ། བསླབ་བྱ་དེ་དག་དང་འགལ་བ་ལས་ཉམས་པ་དང་གཏོང་བའི་རྒྱུར་འགྱུར་
ཚུལ་ནི། ཁ་ཅིག་སོ་སོའི་བསླབ་བྱ་དང་བོ་གསུམ་དང་། རྒྱུན་དུ་སྐྱབས་སུ་འགྲོ་བ་
དང་། སྲོག་ཕྱིར་མི་གཏོང་བ་དང་། དཀོན་མཆོག་མཆོད་པ་སྟེ་དྲུག་དང་འགལ་ན་
གཏོང་བར་འདོད། ཁ་ཅིག་དེའི་སྟེང་སོ་སོའི་བསླབ་བྱ་ ཕྱི་མ་གསུམ་དང་དགུས་
གཏོང་ལ། ལྷག་མ་རྣམས་ནི་ཉམས་པའི་རྒྱུར་བྱེད་དོ། ། འོན་ཀྱང་རྗེ་ཐམས་ཅད་
མཁྱེན་པས། སྲོག་ཕྱིར་མི་གཏོང་བ་དང་འགལ་ན་གཏོང་བ་དངོས་ཡིན་ལ། དེ་
བཞིན་དུ་དཀོན་མཆོག་མ་བཏང་ཡང་། དེ་དག་དང་མི་མཐུན་པའི་སྟོན་པ་ལ་སོགས་
པར་གཉིས་འཛིན་བྱེད་ན་གཞན་དུ་མི་སྨྲ་བ་དང་འགལ་ཞིང་། སྐྱབས་ལ་བློ་མ་ཁེལ་
བས་གཏོང་ལ། དེ་དག་མ་བྱུང་ན་བསླབ་བྱ་དང་འགལ་ཙམ་ཡིན་གྱི་གཏོང་རྒྱུ་མིན་
པར་སེམས་སོ། ། ཞེས་གསུངས་སོ། ། དེ་ལྟར་སྲིད་ཞིའི་འཇིགས་པ་མཐའ་དག་
ལས་སྐྱོབ་པའི་སྐྱབས་ནི་དཀོན་མཆོག་གསུམ་ཡིན་ལ། དེ་ལ་སྙིང་ནས་སྐྱབས་སུ་སོང་
ཞིང་བསླབ་བྱ་རྣམས་ལ་ཚུལ་བཞིན་དུ་བསླབ་ན་ངེས་པར་སྐྱོབ་པ་ཡིན་ནོ། ། དེ་
ལྟར་ཚོམས་ལས། སྲིད་པའི་ཟུག་རྔུ་གཅོད་བྱེད་ལམ། །ངས་ནི་ཁྱེད་ཅག་རྣམས་ལ་
བསྟན། །དེ་བཞིན་གཤེགས་པ་སྟོན་པ་སྟེ། །ཁྱེད་ཅག་རྣམས་ཀྱིས་བྱ་དགོས་སོ། །
ཞེས་གསུངས་སོ། ། དེས་ན་དེ་བཞིན་གཤེགས་པ་སྐྱབས་སྟོན་པ་བོ། དགེ་འདུན་
སྐྱབས་བསྒྲུབ་པའི་ཟླ་གྲོགས་ཡིན། སྐྱབས་དངོས་ནི་ཆོས་དཀོན་མཆོག་ཡིན་པའི་ཕྱིར་
རོ། ། ལས་དང་བོ་བའི་སྐབས་སུ་དཀར་ནག་ལས་ཀྱི་བླང་དོར་ལ་འབད་ཅིང་། དེ་
རིམ་གྱིས་ཁྱད་ཞུགས་པར་སོང་བས་ཆོས་དཀོན་མཆོག་རྒྱུད་ལ་སྐྱེ་བ་ཡིན་ནོ། །
བསྟན་པའི་སྒྲོན་མེས། བསླབ་བྱའི་ གཙོ་དང་འཇིགས་པའི་སྐྱབས་དངོས་ནི། །



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
དཀར་ནག་ལས་ཀྱི་བླང་དོར་ཉིད་ཡིན་པས། ། ཞེས་གསུངས་པ་ལྟར། ལས་ལམ་
བཅུའི་འཇུག་ལྡོག་ནི་སྐྱབས་འགྲོའི་བསླབ་བྱ་ཡིན་པར་གསུངས་པས། མི་དགེ་བ་
བཅུའི་གཞི་བསམ་པ་སྦྱོར་བ་མཐར་ཐུག་རྣམས་ཞིབ་ཏུ་བསམ་ནས་ཀུན་སློང་རྒྱུ་བ་
ཙམ་ནས་བཀག་སྟེ་ཚུལ་བཞིན་བསྲུང་བ་དང་། དེ་བཞིན་དུ་དགེ་བ་བཅུའི་ཉམས་
ལེན་ལའང་ནན་ཏན་གྱིས་འཇུག་པར་བྱའོ། །
གཉིས་པ་སྐྱབས་སུ་སོང་བའི་ཕན་ཡོན་ལ་གཉིས། བསྡུ་པ་ལས་འབྱུང་བ་དང་།
མན་ངག་ལས་འབྱུང་བའོ། ། དང་བོ་ལ་བཞི་ཚན་གཉིས་ལས། བཞི་ཚན་དང་བོ་
ནི། བསོད་ནམས་རྒྱ་ཆེན་པོ་ཐོབ་པ་དང༌། དགའ་བ་དང་མཆོག་ཏུ་དགའ་བ་རྒྱ་
ཆེན་པོ་ཐོབ་པ། ཏིང་ངེ་འཛིན་དང་། ཤེས་རབ་རྣམ་པར་དག་པ་ཐོབ་པའོ། །
དང་བོ་ནི་། འཆི་མེད་རྔ་སྒྲའི་གཟུངས་ལས། སངས་རྒྱས་བཅོམ་ལྡན་བསམ་མི་
ཁྱབ། །དམ་པའི་ཆོས་ཀྱང་བསམ་མི་ཁྱབ། །འཕགས་པའི་དགེ་འདུན་བསམ་མི་
ཁྱབ། །བསམ་མི་ཁྱབ་ལ་དད་བྱས་པས། །རྣམ་པར་སྨིན་པའང་བསམ་མི་ཁྱབ། །
ཞེས་སངས་རྒྱས་དང་། ཆོས་དང༌། དགེ་འདུན་གྱི་ཡོན་ཏན་ནི་གོང་དུ་བཤད་པ་ལྟར་
དཔག་ཏུ་མེད་ཅིང་བསམ་གྱིས་མི་ཁྱབ་པའི་རྒྱུ་མཚན་གྱིས་དེ་དག་ལ་སྙིང་ནས་དད་པ་
དང་སྐྱབས་འགྲོ་བྱས་པའི་ཕན་ཡོན་དང་བསོད་ནམས་དཔག་ཏུ་མེད་ཅིང་ཚད་མེད་པ་
འགྲུབ་པར་གསུངས། གཞན་ཡང་ཕར་ཕྱིན་བསྡུ་པ་ལས། སྐྱབས་སོང་བསོད་ནམས་
གཟུགས་ཡོད་ན། །སྟོང་གསུམ་འདི་ཡང་སྣོད་དུ་ཆུང་། །རྒྱ་མཚོ་ཆེན་པོ་ཆུ་ཡི་
གཏེར། །ཕུལ་གྱིས་བཅལ་བར་གཞལ་མི་ནུས། ། ཞེས་གསུངས་པ་ལྟར། སྐྱབས་
འགྲོ་བྱས་པའི་བསོད་ནམས་གཟུགས་ཅན་དུ་གྲུབ་ཡོད་ན། སྟོང་གསུམ་གྱི་འཇིག་
རྟེན་གྱི་ཁམས་སུ་མི་ཤོང་བ་དང་། ཕྱིའི་རྒྱ་མཚོ་ཆེན་པོའི་ཆུ་རྣམས་ཕུལ་གྱིས་བཅལ་
བའི་གྲངས་མི་ལོན་པ་བཞིན་སྐྱབས་འགྲོ་རྣམ་དག་བྱས་པས་ཕན་ཡོན་འདི་ཙམ་མོ་
ཅུ
41



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཞེས་ཚད་གཟུང་དུ་མེད་པར་གསུངས་པ་ལ་ངེས་པ་བཙལ་བར་བྱའོ། ། གཉིས་པ་ནི་
དེ་ལྟར་སྙིང་ནས་སྐྱབས་འགྲོ་བྱ་ཞིང་། དེའི་ཕན་ཡོན་དང་བསོད་ནམས་ལ་ངེས་པ་
རྙེད་ན་དགའ་བ་དང་། དད་པ་དང་། གུས་པ་རྣམས་ཕན་ཚུན་འགྲན་པ་བཞིན་
སྐྱེའོ། ། གསུམ་པ་ནི་སེམས་གཡོ་བ་མེད་པའི་ཞི་གནས་དང༌། ཏིང་ངེ་འཛིན་
བརྟན་པོ་རྙེད་ནས་ཡོན་ཏན་ཐམས་ཅད་ཀྱི་རྩ་བ་ཚུགས་པར་འགྱུར་རོ། ། བཞི་བ་
ནི་ཆོས་རབ་ཏུ་རྣམ་པར་འབྱེད་པའི་ཤེས་རབ་སོགས་ཤེས་རབ་ཀྱི་བསླབ་པས་རྒྱུད་
གྲོལ་བར་འགྱུར་བའོ། །
བཞི་ཚན་གཉིས་པ་ནི། བསྲུང་བ་ཆེན་པོ་དང་ལྡན་པ། ལེགས་པར་མོས་པས་
སྒྲིབ་པ་ཐམས་ཅད་བསྲབས་ཟད་ཡོངས་སུ་གཏུགས་པ་ཐོབ་པ། སྐྱེས་བུ་དམ་པའི་
གྲར་ཆུད་པ་ཐོབ་པ། བསྟན་ལ་དད་པའི་ལྷ་རྣམས་ཀྱི་ཡིད་དུ་འོངས་ཤིང་དགའ་བར་
འགྱུར་བ་ཐོབ་པའོ། ། དང་བོ་ནི་ལྷ་དང་སྲུང་མ་རྣམས་ཀྱིས་དུས་རྟག་ཏུ་སྲུང་ཞིང་
བར་ཆད་ཐམས་ཅད་ལས་གྲོལ་བར་བྱེད་པའོ། ། གཉིས་པ་ནི་སྟོན་པ་དང་ཆོས་དང་
གྲོགས་ངན་པའི་དབང་གིས་ལས་ངན་པ་བསགས་པ་རྣམས། ལ་ལ་ཇེ་སྲབ་ཏུ་འགྲོ་བ་
དང༌། ལ་ལ་མཇུག་ཙམ་མ་གཏོགས་འདག་པ་དང་། ལ་ལ་ཡོངས་སུ་བྱང་ཞིང་རྣམ་
པར་འདག་པར་འགྱུར་བའོ། ། གསུམ་པ་ནི་སྐྱབས་འགྲོ་རྣམ་དག་རྒྱུད་ལ་ཡོད་ན་
འདི་ནི་སྐྱེས་བུ་དམ་པའོ་ཞེས་ཐམས་ཅད་ཀྱིས་སྐྱེས་བུ་དམ་པའི་གྲངས་སུ་བགྲང་བར་
འགྱུར་བའོ། ། བཞི་བ་ནི་ལྷ་རྣམས་ཀྱིས་འདི་སྐད་དུ། ཆེ་གེ་མོ་འདི་ནི་སྐྱབས་འགྲོ་
བྱས་པས་འདིར་སྐྱེས་ཏེ་བདག་ཅག་གི་གྲོགས་སོ་ཞེས་དགའ་ཞིང་ཆེད་དུ་བརྗོད་པས་
ཆེད་དུ་བརྗོད་པའོ། ། །
གཉིས་པ། མན་ངག་ལས་འབྱུང་བའི་སྐྱབས་འགྲོའི་ཕན་ཡོན་ལ་བརྒྱད་ནི།
ནང་བ་སངས་རྒྱས་པའི་གྲས་སུ་ཆུད་པ། སྡོམ་པ་ཀུན་སྐྱེ་བའི་རྟེན་དུ་གྱུར་པ། ལས་



}
༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
ཀྱི་སྒྲིབ་པ་ཀུན་བསླབས་ཅིང་ཟད་པར་འགྱུར་བ། སྐྱབས་སོང་བསོད་ནམས་བློ་ཡིས་
གཞལ་མི་ནུས་པ། ངན་འགྲོར་མི་ལྟུང་བ། མི་དང་མི་མིན་གྱི་གནོད་པས་མི་ཚུགས་
པ། ཅི་བསམ་གྱི་དོན་ཐམས་ཅད་འགྲུབ་པ། མྱུར་དུ་སངས་རྒྱས་པ་སྟེ་རྣམས་སོ། །
དང་བོ་ནི། སྤྱིར་ཕྱི་ནང་གི་འཇོག་ཚུལ་མང་དུ་སྣང་ཡང་། ཇོ་བོ་རིན་པོ་ཆེ་དང༌།
པཎ་ཆེན་ཤནྟི་བ་རྣམ་གཉིས་ཀྱིས་ཕྱི་ནང་གི་ཁྱད་པར་སྐྱབས་འགྲོ་རྣམ་དག་རྒྱུད་ལ་
ཡོད་མེད་ཀྱི་སྒོ་ནས་འཇོག་གོ ། དེས་ན་ཐོག་མར་སངས་རྒྱས་པར་ཆུད་པ་ལ་དཀོན་
མཆོག་གསུམ་ལ་སྙིང་ ཐག་པ་ནས་སྐྱབས་སྟོན་པ་ བོ་དང་། སྐྱབས་དངོས་ སམ།
སྐྱབས་བསྒྲུབ་པའི་ཟླ་གྲོགས་སོགས་སུ་འཛིན་པ་དགོས་ཀྱི། དེ་མེད་པར་དགེ་བ་གང་
བྱས་ཀྱང་སངས་རྒྱས་པར་མི་ཆུད་དོ། ། གཉིས་པ་ནི། མཛོད་འགྲེལ་ལས། སྐྱབས་
སུ་འགྲོ་བ་རྣམས་ནི་སྡོམ་པ་ཡང་དག་པར་བླངས་པ་ཐམས་ཅད་ལ་སྒོར་གྱུར་པ་ཡིན་
ནོ། ། ཞེས་དང༌། སྐྱབས་འགྲོ་བདུན་ཅུ་བ་ལས་ཀྱང༌། དགེ་བསྙེན་གསུམ་ལ་
སྐྱབས་འགྲོ་བ། །དེ་ནི་སྡོམ་བརྒྱུད་རྩ་བ་ཡིན། ། ཞེས་གསུངས་པ་ལྟར། སྐྱབས་
འགྲོས་མྱང་འདས་ཀྱི་བསམ་པ་བརྟན་པར་བྱེད་ཅིང་དེ་ལས་སྡོམ་པ་སྐྱེ་བ་ལ་དགོངས་
སོ། ། བསྙེན་གནས་ནས་དགེ་སློང་གི་བར་སྡོམ་པ་གང་ཡིན་ཡང་ཐོག་མར་སྐྱབས་
འགྲོ་བྱས་ནས་ལེན་དགོས་པའི་རྒྱུ་མཚན་ཡང་དེ་ཡིན་ནོ། ། གསུམ་པ་ནི། སྐྱབས་
འགྲོ་བྱས་པས་སྡིག་པ་འདག་པ་ནི་བསླབ་བཏུས་སུ། ཕག་ཏུ་སྐྱེ་བར་འགྱུར་བའི་ལྷའི་
བུས་སྐྱབས་འགྲོ་བྱས་པས་དེར་མ་སྐྱེས་པ་དཔེར་བྱས་ནས་གསུངས་པ་བཞིན་སྐྱབས་
འགྲོ་བྱས་པས་ངན་འགྲོའི་རྒྱུ་འདག་པར་འགྱུར་རོ། ། བཞི་བ་ནི། བསྡུ་བ་ལས་
འབྱུང་བའི་སྐབས་སུ་བཤད་པ་ལྟར་རོ། ། ལྔ་བ་ནི། གོང་དུ་ཕག་གི་རྟོགས་བརྗོད་
བཤད་ཟིན་པས་ཤེས་ནུས་སོ། ། དྲུག་པ་ནི། མདོ་ལས། འཇིགས་པས་སྐྲག་པའི་
མི་རྣམས་ནི། ། ཕལ་ཆེར་རི་དང་ནགས་ཚལ་དང༌། །ཀུན་དགའ་དང་ནི་མཆོད་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གནས་ཀྱི། །ལྗོན་ཤིང་རྣམས་ལ་སྐྱབས་འགྲོ་སྟེ། །སྐྱབས་དེ་གཙོ་བོ་མ་ཡིན་ཞིང་། །
སྐྱབས་དེ་མཆོག་གྱུར་མ་ཡིན་ལ། །སྐྱབས་དེ་ལ་ནི་བརྟེན་ནས་ཀྱང་། །སྡུག་བསྔལ་
ཀུན་ལས་མི་གྲོལ་ཞིང༌། །གང་ཚེ་གང་ཞིག་སངས་རྒྱས་དང་། །ཆོས་དང་དགེ་འདུན་
སྐྱབས་སོང་ལ། །སྡུག་བསྔལ་སྡུག་བསྔལ་ཀུན་འབྱུང་དང་། །སྡུག་བསྔལ་ཡང་དག་
འདས་པ་དང་། །འཕགས་ལམ་ཡན་ལག་བརྒྱད་བདེ་བ། །མྱ་ངན་འདས་པར་འགྲོ་
འགྱུར་དང་། །འཕགས་པའི་བདེན་པ་བཞི་བོ་དག །ཤེས་རབ་ཀྱིས་ནི་ལྟ་བྱེད་པ། །
སྐྱབས་དེ་གཙོ་བོ་ཡིན་པ་སྟེ། །སྐྱབས་དེ་མཆོག་ཏུ་གྱུར་པ་ཡིན། །སྐྱབས་དེ་ལ་ནི་
བརྟེན་ནས་ཀྱང་། །སྡུག་བསྔལ་ཀུན་ལས་གྲོལ་བར་འགྱུར། ། ཞེས་གསུངས་པ་
ལྟར། སྐྱབས་འགྲོ་བྱས་པའི་དགེ་བསྙེན་ཞིག་ལ་མུ་སྟེགས་རླུང་ཞགས་གྲུབ་པའི་རླུང་
ཞགས་གྱིས་མ་ཚུགས་པ་ལྟ་བུའོ། ། བདུན་པ་ནི། མདོ་ལས། རྣམ་དཀར་ལས་
རྣམས་གང་བྱེད་པ། །དེ་ཡི་ཐོག་མར་རྒྱལ་བ་མཆོད། ། ཅེས་གསུངས་པ་ལྟར།
འཆད་རྩོད་རྩོམ་གསུམ་གྱིས་མཚོན་པའི་བྱ་བ་ཁྱད་པར་ཅན་གང་ལ་འཇུག་པའི་ཐོག་
མར་དཀོན་མཆོག་གསུམ་ལ་སྐྱབས་སུ་འགྲོ་ཞིང་གསོལ་བ་བཏབ་ནས་འཇུག་ན་ཅི་
བསམ་ཐམས་ཅད་འགྲུབ་པའོ། ། དེ་ཡང་སྐྱབས་སུ་སོང་བས་རང་རྒྱུད་ཀྱི་བསོད་
ནམས་འཕེལ་ཞིང་། བསོད་ནམས་དེའི་མཐུ་ལ་བརྟེན་ནས་ གནས་སྐབས་ དང་
མཐར་ཐུག་གི་འདོད་དོན་མ་ལུས་པ་འགྲུབ་པར་འགྱུར་ཏེ། རྒྱ་ཆེར་རོལ་བ་ལས།
བསོད་ནམས་རྣམ་སྨིན་བདེ་སྟེར་སྡུག་བསྔལ་ཐམས་ཅད་སེལ། །བསོད་ནམས་ལྡན་
པའི་མི་ཡི་བསམ་པ་རྣམས་ཀྱང་འགྲུབ། །བདུད་བཅོམ་ནས་ནི་བྱང་ཆུབ་མྱུར་དུ་རེག་
པར་བྱེད། །མྱ་ངན་ལས་འདས་ཞི་བ་བསིལ་བའི་དངོས་པོའང་ཐོབ། ། ཅེས་སོ། །
བརྒྱུད་པ་ནི། སེངྒེས་ཞུས་པའི་མདོ་ལས། དད་པས་མི་ཁོམ་སྤོང་བར་འགྱུར། །
ཞེས་གསུངས་པ་ལྟར། སྐྱབས་འགྲོ་བྱས་པས་ངན་འགྲོ་སོགས་མི་ཁོམ་པ་རྣམས་
44



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
ས་
--
བ
-
སྤངས་ནས་དལ་བརྒྱད་འབྱོར་བཅུ་ཚང་བའི་རྟེན་བཟང་བརྒྱུད། དཀོན་མཆོག་
གསུམ་གཙུག་གི་རྒྱན་དུ་བསྟེན་ནས་ས་ལམ་གྱི་བགྲོད་པ་མྱུར་དུ་མཐར་ ཕྱིན་ཏེ་
འཚང་རྒྱའོ། །
གཉིས་པ། བྱེ་བྲག་ཏུ་སྐྱབས་འགྲོའི་དམིགས་ཁྲིད་སྐྱོང་བ་ལ། ཐུན་གྱི་ངོ་བོ་
ལ་ཇི་ལྟར་བྱ་བ་དང༌། ཐུན་མཚམས་སུ་ཇི་ལྟར་བྱ་བའི་རིམ་པའོ། ། དང་བོ་ལ་སྦྱོར་
བ་དང་། དངོས་གཞི། མཇུག་གི་རིམ་པའོ། ། དང་བོ་སྦྱོར་བ་ལ་དྲུག གནས་
ཁང་བྱི་དོར་བྱ་ཞིང་སྐུ་གསུང་ཐུགས་ཀྱི་རྟེན་བཀྲམ་པ། མཆོད་པ་གཡོ་མེད་ཅིང་
བཀོད་པ་མཛེས་པར་བཤམས་པ། སྟན་བདེ་བ་ལ་ལུས་དྲང་བོར་འདུག་སྟེ་ཀུན་སློང་
གསལ་གདབ་པ། ཚོགས་ཞིང་གསལ་འདེབས་པ། མཆོད་པའི་ཁྱད་པར་ཡན་ལག་
བདུན་པ་མཎྜལ་དང་བཅས་པ་འབུལ་བ། དོན་ཆེན་པོ་གསུམ་གྱི་སྒོ་ནས་གསོལ་བ་
འདེབས་པའོ། ། དང་བོ་ནི་ལམ་བདེན་ཕྱགས་མ་དང༌། སྡུག་ཀུན་གད་སྙིགས།
དྲི་མ་དག་པ་འགོག་བདེན་དུ་བསམ་ལ། བདེན་བཞིའི་ཉམས་ལེན་ཚང་བར་བྱས་ཏེ་
གད་བདར་གཙང་སེང་ངེ་བ་སྤྲོ་དགའ་རྒྱས་པར་བྱ་ཞིང་། ཐུབ་དབང་། རྗེ་རིན་པོ་
ཆེ་། རང་གི་བླ་མའི་འདྲ་པར་ཞལ་ཐང་སོགས་གཙོར་བྱས་པའི་སྐུ་གསུང་ཐུགས་རྟེན་
གྱི་རིགས་རྣམས་བཀོད་པ་མཛེས་ཤིང་གོ་རིམ་མ་འཆོལ་བར་བཤམས། གཉིས་པ་ནི་
རིན་པོ་ཆེ་ལ་སོགས་པའི་མཆོད་རྐོང་རྣམས་གཙང་ཞིང་འོད་འབར་བར་བྱི་དོར་བྱས་
ཏེ། བཟང་བོ་དྲུག་གི་གཙོས་ཨ་ག་རུ་ལ་སོགས་པ་བསུང་ཞིམ་ཆིང་ངེ་བ་དང་སྦྱར་ནས་
ཀུན་སློང་ངན་པ་དང༌། གཡོ་སྒྱུས་མ་སྦགས་པར་གཙང་ཞིང་བསྒྲིགས་ལེགས་པ་
དྭངས་པ་འདྲེན་ངེས་བྱ། སྤོས་མེ་ཏོག་མཆོད་མེ་སོགས་སེར་སྣས་མ་སྦགས་པར་
གཙང་སྦྲ་ཐོན་ངེས་བྱའོ། ། གསུམ་པ་ནི་གནས་མལ་བདེ་བ་ལ་ལུས་དྲང་བོར་
བསྲངས་ཏེ་སྐྱིལ་མོ་ཀྲུང་ངམ་སྐྱིལ་མོ་ཀྲུང་ཕྱེད་དུའང་རུང་བའི་སྤྱོད་ལམ་གྱིས་འཁོད་
45



༄༅༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པར་བྱ། བཞི་བ་ཚོགས་ཞིང་གསལ་འདེབས་པ་ནི། མདུན་གྱི་ནམ་མཁར་པད་སྡོང་
ངམ་འཇའ་ཚོན་འཁྱིལ་བའི་དབུས་ལྟ་བུར། དབུས་སུ་རང་གི་རྩ་བའི་བླ་མ་དང་
དབྱེར་མེད་པའི་སྟོན་པ་ཐུབ་པའི་དབང་བོ་སྐྱབས་གསུམ་ཀུན་འདུས་ཀྱི་བདག་ཉིད་དུ་
གསལ་བཏབ་པའི་གཡས་སུ་རྒྱ་ཆེན་སྤྱོད་པའི་བརྒྱུད་པ། གཡོན་དུ་ཟབ་མོ་ལྟ་བའི་
བརྒྱུད་པ། རྒྱབ་ཏུ་ཉམས་ལེན་བྱིན་རླབས་ཀྱི་བརྒྱུད་པ། མདུན་དུ་དྲིན་ཅན་རྩ་བའི་
བླ་མ་མཇལ་དུས་ཀྱི་རྣམ་པ་ཅན་ལ་རྩ་བ་བརྒྱུད་པའི་བླ་མ་ཡི་དམ་སངས་རྒྱས་བྱང་
སེམས་དཔའ་བོ་མཁའ་འགྲོ་ཆོས་སྐྱོང་སྲུང་མའི་ཚོགས་དང་བཅས་པས་བསྐོར་བ་
གསལ་བཏབ། དེ་དག་རང་རང་གི་མདུན་ན་གདན་ཁྲི་བཟང་བོ་ལ། རང་རང་གི་
ཐུགས་རྒྱུད་ན་ཡོད་པའི་འགོག་ལམ་གྱི་ཆོས་གླེགས་བམ་གྱི་རྣམ་པར་ཤར་བ་གདོང་
དར་ཚུར་བསྟན་པ་འོད་ཟེར་དཔག་མེད་འཕྲོ་བཞིན་པའང་གསལ་བཏབ། ལྔ་བ་ནི་
བསགས་སྦྱང་གི་གནད་རྣམས་ཡན་ལག་བདུན་པར་འདུས་པས། བཟང་བོ་སྤྱོད་པ་
ནས་བྱུང་བའི་ཡན་ལག་བདུན་པ་ཚིག་དོན་ལམ་རིམ་ནས་འབྱུང་བ་བཞིན་ནན་ཏན་
བྱའོ། ། དེ་ཡང་ལམ་རིམ་ལས། དེ་ལྟར་དེ་དག་གི་ཚིག་དོན་གོ་བར་བྱས་ལ་ཡིད་
གཞན་དུ་མ་གཡེང་བར་དལ་བུས་ཇི་སྐད་བསྟན་པ་བཞིན་བྱས་ན་བསོད་ནམས་ཀྱི་
ཕུང་བོ་དཔག་ཏུ་མེད་པ་འཛིན་ནོ། ། ཞེས་གསུངས་ཤིང་། ཕྱག་མཆོད་གསོལ་
བསྐུལ་ཡི་རང་ལྔ་མཐུན་རྐྱེན་ཚོགས་བསགས་ཡིན་ལ། བཤགས་པ་ལ་ནི་འགལ་རྐྱེན་
སྒྲིབ་པ་སྦྱོང་བ་དང་། ཡི་རང་གི་ཕྱོགས་གཅིག་རང་གིས་དགེ་བ་ལ་དགའ་བ་བསྒོམས་
པས་ནི་དགེ་བ་སྤེལ་བར་འགྱུར་རོ། ། བསྔོ་བས་ནི་དགེ་བ་སྤེལ་ཞིང་ཟད་མི་ཤེས་
པར་བྱེད། དྲུག་པ་ནི་མཎྜལ་རྒྱུ་དང་ངོ་བོ་ཆེ་ཆུང་སོགས་ཚད་དང་ལྡན་པ་ལ་ཚོམ་བུ་
སོ་བདུན་མ་སོགས་དམིགས་པ་གསལ་ཞིང་ཡིད་ལ་དང་བ་ཁྱད་པར་བ་འདྲེན་ནུས་པ་
ཞིག་ཕྱག་ལེན་བཞིན་ཕུལ་ཏེ་གསོལ་བ་ཤུགས་དྲག་ཏུ་འདེབས། དེ་ཡང་ཕྱིན་ཅི་ལོག་
46



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
གི་བློ་སྣ་མཐའ་དག་འགག་པ་དང་། ཕྱིན་ཅི་མ་ལོག་པའི་བློ་སྣ་མཐའ་དག་སྐྱེ་བ་དང་།
རྐྱེན་ཕྱི་ནང་གསང་བའི་བར་ཆད་ཐམས་ཅད་ཉེ་བར་ཞི་བ་སྟེ། དོན་ཆེན་པོ་གསུམ་གྱི་
སྒོ་ནས་གསོལ་འདེབས་བྱའོ། ། དེ་ཡང་བསྟན་པའི་སྒྲོན་མེའི་གསུང་འདི་བྱིན་
རླབས་ཆེ་ཞིང་ཟབ་གནད་མཐའ་དག་བསྡུས་པས་འདི་ལྟར་བྱ་སྟེ། ཕྱིན་ཅི་ལོག་གི་
རྟོག་པ་ཀུན་ཞི་ནས། །ཟབ་རྒྱས་ལམ་རྣམས་མངོན་དུ་འགྱུར་བ་དང་། །ཁྱད་པར་
བྱམས་དང་སྙིང་རྗེ་བྱང་ཆུབ་སེམས། །ཕྱིན་དྲུག་ལ་སོགས་རྒྱ་ཆེན་སྤྱོད་པའི་ལམ། །
སྙིང་བོ་ལམ་དུས་ཀུན་རྫོབ་སྒྱུ་མའི་ལུས། །ཡང་སྙིང་འབྲས་བུའི་དུས་ཀྱི་རྡོ་རྗེའི་སྐུ། །
བདག་མེད་གནས་ལུགས་ཇི་བཞིན་མཐོང་བ་ཡི། །ཞི་ལྷག་གཉིས་སོགས་ཟབ་མོ་ལྟ་
བའི་ལམ། །སྙིང་བོ་དཔེ་དང་དོན་གྱི་འོད་གསལ་གཉིས། །ཡང་སྙིང་བདེ་སྟོང་དབྱེར་
མེད་ཆོས་སྐུ་སྟེ། །ཟབ་དང་རྒྱ་ཆེའི་ལམ་བཟང་སྙིང་བོར་བཅས། །མྱུར་དུ་སྐྱེ་བར་
བྱིན་གྱིས་བརླབ་ཏུ་གསོལ། །དེ་ལྟར་སྐྱེ་བས་ཕྱི་ནང་གསང་བ་ཡི། །ནད་གདོན་
འགལ་རྐྱེན་བར་ཆད་མ་ལུས་པ། །ཉེ་བར་ཞི་བར་བླ་མ་ལྷག་པའི་ལྷས། །ཐུགས་རྗེ་
བདུད་རྩིའི་ཆུ་ཡིས་བྱིན་གྱིས་རློབས། ། ཞེས་གསུངས་པ་རྣམས་ནན་ཏན་ཆེན་པོས་
སེམས་པར་བྱའོ། ། སྔོན་འགྲོའི་སྐོར་འདི་དག་ཤིན་ཏུ་གལ་ཆེ་བས་དག་ལ་ཕྲ་ཞིང་
ཞིབ་པ་ཞིག་བྱུང་ན་དངོས་གཞི་ཡང་བདེ་བླག་ཏུ་སྐྱེ་བར་འགྱུར་རོ། །
གཉིས་པ་དངོས་གཞིའི་རིམ་པ་ནི། དེ་ལྟར་ཡིད་མ་གཡེང་བར་ཚོགས་ཀྱི་ཞིང་
ལ་དམིགས་ཏེ་གསལ་སྣང་འདོན། བདག་སོགས་རྣམས་ཐོག་མ་མེད་པ་ནས་འཁོར་
བ་དང་། ངན་སོང་ གསུམ་ གྱི་སྡུག་ བསྔལ་ གྱིས་མནར་ ཚུལ་ ཡང་ ཡང་ བསམ་ ལ་
འཇིགས་པའི་བློ་ཅི་སྐྱེ་བྱ། ད་དུང་ཡང་སྡུག་བསྔལ་གྱི་གཏིང་དང་མཐའ་མི་མངོན་
པའི་ཚུལ་བསམ་སྟེ་སྐྱོ་ཤས་ངེས་འབྱུང་དྲག་པོ་ཅི་སྐྱེ་བྱ། འོ་ན་སྡུག་བསྔལ་དེ་དག་
ལས་ཐར་བའི་ཐབས་ཤིག་དང༌། སྐྱོབ་པའི་སྐྱབས་ཤིག་ཡོད་དམ་སྙམ་ན། ཤིན་ཏུ་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཡོད་དེ། བསླུ་བ་མེད་པའི་དཀོན་མཆོག་རིན་པོ་ཆེ་རྣམ་གསུམ་ལ་བརྩེ་བའི་ཐུགས་རྗེ།
སྐྱོབ་པའི་ནུས་པ། མཛད་པའི་འཕྲིན་ལས་མངའ་བ་ལགས་པས། རང་གི་ངོས་ནས་
བློ་བཀལ་ཏེ་ཡིད་ཆེས་བྱས་ནས་སྐྱབས་སུ་སོང་ན་མི་སྐྱོབ་པ་མི་སྲིད་དོ་སྙམ་ནས་ཡང་
དང་ཡང་དུ་བསམ་ཞིང་ སྒོ་ ཀུན་ནས་བསམ་པར་བྱའོ། ། ཡང་བསྔགས་འོས་
བསྔགས་བསྟོད་ལས། ཕྱི་ཡི་ཡན་ལག་སྟོབས་ཀུན་ནི། །ཁྱོད་ཀྱིས་ཡང་དག་བསྒྲུབས་
ལགས་ཏེ། །ནང་གི་སྟོབས་དག་མ་ཚང་བས། །བྱིས་པ་རྣམས་ནི་སྡུག་ བསྔལ་
བསྟེན། ། ཞེས་གསུངས་པ་ལྟར་རོ། ། དེ་ནས་ཕྱོགས་བཅུ་དུས་གསུམ་གྱི་རྒྱལ་བ་
ཐམས་ཅད་གཅིག་ཀྱང་མ་ལུས་པའི་ངོ་བོ་བླ་མ་ཐུབ་པའི་དབང་བོ་ལ་དམིགས་ཏེ་
བདག་སོགས་འགྲོ་བ་ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་
འཁོར་བ་དང་ངན་སོང་གི་སྡུག་བསྔལ་དྲག་ཅིང་བཟོད་པར་དཀའ་བ་འདི་ལས་བསྐྱབ་
ཏུ་གསོལ། མྱུར་བ་མྱུར་དུ་བསྐྱབ་ཏུ་གསོལ། ད་ལྟ་ཉིད་དུ་བསྐྱབ་ཏུ་གསོལ། ཞེས་
གདུང་ཤུགས་དྲག་པོས་གསོལ་བ་འདེབས་པ་དང་། སྟོན་པའི་མཚན་གང་མང་
བརྗོད་པས་སྐྱབས་ཡུལ་སྤྱི་དང་། བླ་མ་ཐུབ་པའི་དབང་བོའི་སྐུའི་ཆ་ཐམས་ཅད་ལས་
བདུད་རྩི་དཀར་བོ་འོ་མ་ལྟ་བུའི་རྒྱུན་དཔག་ཏུ་མེད་པ་ཆར་དྲག་པོའི་རྒྱུན་བཞིན་བྱུང་།
བདག་སོགས་སེམས་ཅན་ཐམས་ཅད་ཀྱི་གནས་གསུམ་དང་ལུས་སེམས་ལ་ཞུགས་
པས་ཚེ་རབས་ཐོག་མེད་ནས་བསགས་པའི་འཁོར་བ་དང་ངན་སོང་གི་རྒྱུར་གྱུར་པའི་
ཉེས་ལྟུང་གི་ཚོགས་ཅི་མཆིས་པ། བླ་མ་ཐུབ་པའི་དབང་བོའི་རྣམ་པ་ཐམས་ཅད་
མཁྱེན་པའི་ཡུལ་དུ་གྱུར་པ་ཕྲ་རགས་ཐམས་ཅད་བཀྲུས་ཏེ་བྱབས་ཤིང་དག་ནས་ལུས་
དྭངས་གསལ་འོད་ཀྱི་རང་བཞིན་དུ་གྱུར། ཚེ་དང་བསོད་ནམས་ལུང་རྟོགས་ཀྱི་ཡོན་
ཏན་ཐམས་ཅད་འཕེལ་ཞིང་རྒྱས། དུས་ད་ནས་བཟུང་སྟེ་བླ་མ་ཐུབ་པའི་དབང་བོའི་
སྐྱབས་འོག་ཏུ་ཚུད་སོང་སྙམ་པའི་མོས་པ་ཤུགས་དྲག་པོ་ཡང་དང་ཡང་དུ་བྱའོ། །



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
དེ་ནས་བླ་མ་ལ་སྐྱབས་སུ་མཆིའོ། ། ཞེས་ལན་མང་དུ་བཟླས་ཏེ་སྐྱབས་ཡུལ་
སྤྱི་དང་། རྩ་བརྒྱུད་ཀྱི་བླ་མ་རྣམས་ལ་གདུང་ཤུགས་དྲག་པོས་གསོལ་བ་བཏབ་པས།
སྐྱབས་ཡུལ་སྤྱི་དང་མཐའ་འཁོར་གྱི་རྩ་བ་དང་བརྒྱུད་པའི་བླ་མ་རྣམས་ཀྱི་སྐུའི་ཆ་
ཐམས་ཅད་ལས་འོད་ཟེར་དཀར་བོའི་རྒྱུན་དཔག་ཏུ་མེད་པ་བྱུང་བས་གོང་ལྟར་ཕྲ་
རགས་ཐམས་ཅད་དང་། ཁྱད་པར་དུ་བླ་མ་དམ་པའི་སྐུ་ལ་བསྡོས་པ། གསུང་
བཅགས་པ། ཐུགས་དཀྲུགས་པ། མ་དད་པ། བརྙས་སྨོད་སོགས་བསྟེན་ཚུལ་ཇི་ལྟ་
བ་བཞིན་མ་བྱུང་བ་རྣམས་བཀྲུས་ཏེ་བྱབས་ཤིང་དག་ནས་ལུས་དྭངས་གསལ་འོད་ཀྱི་
རང་བཞིན་དུ་གྱུར་པ་སོགས་གོང་ལྟར། དུས་ད་ནས་བཟུང་སྟེ་སྐྱབས་གནས་ཀུན་
འདུས་ཀྱི་ངོ་བོ་དཔལ་ལྡན་བླ་མ་དམ་པ་རྣམས་ཀྱི་སྐྱབས་འོག་ཏུ་ཚུད་སོང་སྙམ་པའི་
མོས་པ་ཤུགས་དྲག་པོ་ཡང་ཡང་བྱའོ། །
དེ་ནས་སངས་རྒྱས་ལ་སྐྱབས་སུ་མཆིའོ། ། ཞེས་ལན་མང་དུ་བརྗོད་དེ་
སྐྱབས་ཡུལ་སྤྱི་དང་། སངས་རྒྱས་དཀོན་མཆོག་གིས་བསྡུས་པའི་ཡི་དམ་བདེ་གསང་
འཇིགས་གསུམ་དུས་འཁོར་ཀྱི་རྡོར་སོགས་བླ་མེད་ཀྱི་ལྷ་ཚོགས་ནམ་མཁའ་གང་བ་
རྣམས་དང༌། ཀུན་རིག་རྡོར་དབྱིངས་སོགས་རྣལ་འབྱོར་གྱི་རྒྱུད། རྣམ་སྣང་མངོན་
བྱང་སོགས་སྤྱོད་པའི་རྒྱུད། ཚེ་དཔག་མེད་གདུགས་དཀར་ཐུབ་པ་དམ་ཚིག་གསུམ་
བཀོད་སོགས་བྱ་རྒྱུད་རིགས་གསུམ་གྱི་ལྷ་ཚོགས་དཔག་ཏུ་མེད་པ་དང་། སྤྲུལ་སྐུའི་
རྣམ་པ་ཅན་གཤེགས་ལྷ་སོ་ལྔ། བདེ་གཤེགས་བརྒྱུད། སངས་རྒྱས་རབས་བདུན།
དུས་གསུམ་སངས་རྒྱས། བསྐལ་བཟང་གི་སངས་རྒྱས་སྟོང་སོགས་ཞི་ཁྲོ་རབ་འབྱམས་
མ་ལུས་པ་ལ་གདུང་ཤུགས་དྲག་པོས་གསོལ་བ་བཏབ་ཅིང་ཡིད་དུང་དུང་བྱས་པས་
སྐྱབས་ཡུལ་སྤྱི་དང་། ཁྱད་པར་དེ་དག་ལས་འོད་ཟེར་དཀར་པོའི་རྒྱུན་བྱུང་བ་སོགས་
དམིགས་པ་སྔར་ལྟར་བྱས། ཁྱད་པར་སངས་རྒྱས་ལ་བརྟེན་པའི་ཉེས་པ་བྱས་པ་
49



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྣམས་བཀྲུས་ཏེ་བྱང་ཞིང་དག་ནས་ལུས་དྭངས་གསལ་འོད་ཀྱི་རང་བཞིན་དུ་གྱུར་པ་
སོགས་ཀྱི་དམིགས་པ་ཤུགས་དྲག་བྱས་ནས་སངས་རྒྱས་དཀོན་མཆོག་གི་སྐྱབས་འོག་
ཏུ་ཚུད་སོང་སྙམ་པ་ཡང་ཡང་བྱའོ། །
ཆོས་ལ་སྐྱབས་སུ་མཆིའོ། ། ཞེས་མང་དུ་བརྗོད་ཅིང་སྐྱབས་ཡུལ་རྣམས་ཀྱི་
ཐུགས་རྒྱུད་ཀྱི་འགོག་ལམ་དང༌། གླེགས་བམ་རྣམས་ཀྱི་ཡིག་འབྲུ་དང་གདོང་དར་
རྣམས་ལས་འོད་ཟེར་དཀར་བོའི་རྒྱུན་དཔག་ཏུ་མེད་པ་བྱུང་ནས་བདག་སོགས་སེམས་
ཅན་ཐམས་ཅད་ཀྱི་ལུས་སེམས་ལ་ཞུགས་པས། ཚེ་རབས་ཐོག་མེད་ནས་བསགས་
པའི་འཁོར་བ་དང་ངན་སོང་གི་རྒྱུར་གྱུར་པའི་ལས་དང་ཉོན་མོངས་པ་སོགས་སྒྲིབ་
གཉིས་མ་ལུས་པ་བཀྲུས་ཏེ་བྱང་ཞིང་དག་ལ། ཚེ་དང་བསོད་ནམས་ལུང་དང་རྟོགས་
པའི་ཡོན་ཏན་ཐམས་ཅད་འཕེལ་ཞིང་རྒྱས་ཏེ་ལུས་དྭངས་གསལ་འོད་ཀྱི་རང་བཞིན་དུ་
གྱུར། དམ་པའི་ཆོས་ཀྱི་བྱིན་རླབས་མ་ལུས་པ་རྒྱུད་ལ་ཐོབ་ནས་ཆོས་དཀོན་མཆོག་གི་
སྐྱབས་འོག་ཏུ་ཚུད་སོང་སྙམ་པ་ཡང་ཡང་བྱའོ། །
ཡང་དགེ་འདུན་ལ་སྐྱབས་སུ་མཆིའོ། ། ཞེས་ལན་མང་དུ་བཟླས་པས་སྐྱབས་
ཡུལ་སྤྱི་དང་བྱང་སེམས་དཔའ་བོ་དཔའ་མོ་ཆོས་སྐྱོང་སྲུང་མ་ཐམས་ཅད་ལ་དམིགས་
ཏེ་གསོལ་འདེབས་ཤུགས་དྲག་བྱས་པས་སྐྱབས་ཡུལ་སྤྱི་དང་། ཁྱད་པར་དགེ་འདུན་
དཀོན་མཆོག་གིས་བསྡུས་པ་རྣམས་ཀྱི་སྐུའི་ཆ་ཐམས་ཅད་ལས་བདུད་རྩི་དཀར་བོའི་
རྒྱུན་དཔག་མེད་བྱུང་ནས་བདག་སོགས་སེམས་ཅན་ཐམས་ཅད་ཀྱི་སྒོ་གསུམ་དང་
ལུས་སེམས་ལ་ཞུགས་པས་ཚེ་རབས་ཐོག་མེད་ནས་བསགས་པའི་དུག་གསུམ་གྱིས་
ཀུན་ནས་བསླངས་པའི་ལུས་ངག་ཡིད་གསུམ་གྱི་སྒྲིབ་པ་ཐམས་ཅད་བྱང་ཞིང་དག་
ནས་ལུས་དྭངས་གསལ་འོད་ཀྱི་རང་བཞིན་དུ་གྱུར། ཚེ་དང་བསོད་ནམས་ལུང་
རྟོགས་ཀྱིས་བསྡུས་པའི་ཡོན་ཏན་ཐམས་ཅད་འཕེལ་ཞིང་རྒྱས། དེང་ནས་བཟུང་སྟེ་
50



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
དགེ་འདུན་དཀོན་མཆོག་གི་སྐྱབས་འོག་ཏུ་ཚུད་སོང་སྙམ་པ་ཡང་ཡང་བྱའོ། །
ཡང་དེ་ནས་བླ་མ་ཡི་དམ་དཀོན་མཆོག་གསུམ་ལ་སྐྱབས་སུ་མཆིའོ། ། ཞེས་
མང་དུ་བརྗོད་པས་སྐྱབས་ཡུལ་སྤྱི་ལས་བདུད་རྩི་འབེབས་སྦྱངས་ཤུགས་དྲག་བྱ། ཡང་
ཡི་དམ་དཀྱིལ་འཁོར་གྱི་ལྷ་ཚོགས་འཁོར་དང་བཅས་པ་རྣམས་ལ་སྐྱབས་སུ་མཆིའོ། །
ཞེས་ལན་མང་དུ་བརྗོད་དེ་ཡི་དམ་རྒྱུད་སྡེ་བཞིའི་ལྷ་ཚོགས་རྣམས་ལ་དམིགས་ཏེ་
གསོལ་འདེབས་ཤུགས་དྲག་དང་བདུད་རྩི་འབེབས་སྦྱངས་བྱ། ཁྱད་པར་དུ་ཡི་དམ་
རྒྱུད་སྡེ་བཞིའི་བསྙེན་སྒྲུབ་ལས་གསུམ་མ་སོང་བ་བསྐྱེད་རྫོགས་ཀྱི་ང་རྒྱལ་དང་གསལ་
སྣང་མ་ཐོན་པ། དམ་ཚིག་དང་སྡོམ་པ་ལ་ཉམས་ཆག་ཤོར་བ་སོགས། མཆོག་དང་
ཐུན་མོང་གི་བསྙེན་པ་མ་འཁྱོངས་པ་ལྟ་བུའི་ཉམས་ཆག་དག་ནས་སྐུ་གསུང་ཐུགས་ཀྱི་
དངོས་གྲུབ་དང༌། ཞི་རྒྱས་དབང་དྲག་གི་འཕྲིན་ལས་སྒྲུབ་པ་སོགས་ཐོབ་བྱུང་སྙམ་པ་
ཡང་ཡང་བྱ། ཡང་དཔལ་མགོན་དམ་པ་ཆོས་སྐྱོང་བའི་སྲུང་མ་ཡེ་ཤེས་ཀྱི་སྤྱན་དང་
ལྡན་པ་རྣམས་ལ་སྐྱབས་སུ་མཆིའོ། ། ཞེས་མང་དུ་བརྗོད་ཅིང་། བདུད་རྩི་འབེབས་
སྦྱངས་དང་ཁྱད་པར་དུ་ཆོས་སྐྱོང་སྲུང་མ་རྣམས་ལ་གཏང་རག་དུས་གཏོར་ཆག་པ་
དང༌། མཆོད་གཏོར་དམན་ཞིང་དམ་རྫས་སྦགས་པ་སོགས་ཆོས་སྐྱོང་རྣམས་ཀྱི་
ཐུགས་དང་འགལ་བ་དང་ཉམས་ཆག་རྣམས་དག་པའི་མོས་པ་ཡང་ཡང་བྱའོ། །
སྤྱི་དང་བྱེ་བྲག་གི་ཡི་དམ་ཆོས་སྐྱོང་ལ་བདུད་རྩི་འབེབས་སྦྱངས་བྱེད་པ་ལོགས་
སུ་མ་བྱུང་ཡང་ཆད་པའི་སྐྱོན་དུ་མི་འགྱུར་མོད། འོན་ཀྱང་དེ་ལྟར་བྱས་ན་ཤིན་ཏུ་
ལེགས། དེ་ནས་སངས་རྒྱས་ཆོས་དང་ཞེས་སོགས་ཤོ་ལོ་ཀ་གཅིག་པོ་འདི་ལན་གསུམ་
མམ་མང་དུ་བརྗོད་པའི་གསོལ་བ་ཤུགས་དྲག་ཏུ་བཏབ་ནས་ཚོགས་ཞིང་རྣམས་ཀྱི་
གནས་གསུམ་དུ་བདུད་རྩི་འབེབ་སྦྱངས་བྱ་བ་དང༌། མཐའ་སྐོར་གྱི་ཚོགས་ཞིང་
རྣམས་གཙོ་བོ་ལ་བསྡུ་ཞིང་། གཙོ་བོ་ཡང་རང་ལ་ཐིམ་ནས་རང་སྐད་ཅིག་གིས་བླ་མ་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཐུབ་པའི་དབང་བོའི་སྐུར་གྱུར། རང་གི་སྐུ་ལས་འོད་ཟེར་འཕྲོས་པ་མཐའ་སྐོར་ན་
ཡོད་པའི་མ་རྒན་རིགས་དྲུག་གི་སེམས་ཅན་རྣམས་ལ་ཕོག་པས། སེམས་ཅན་ཐམས་
ཅད་ཀྱི་སྡིག་སྒྲིབ་དང་སྡུག་བསྔལ་སྦྱངས། སྐད་ཅིག་གིས་ཐུབ་པའི་དབང་བོའི་སྐུར་
གྱུར་པར་བསམ་ལ། སེམས་བསྐྱེད་འབྲས་བུ་ལམ་བྱེད་ཀྱི་ཚུལ་གྱིས་ཤུགས་དྲག་ཏུ་
བསྒོམ། དམིགས་པ་གསལ་བའི་ངང་ནས་བདུན་རྣམ་དག་དང་། ཚད་མེད་བཞི་
སོགས་ཤུགས་དྲག་བསྒོམ་པར་བྱ། དེ་ནས་ཟབ་པ་དང་རྒྱ་ཆེ་བའི་ལམ་ལ་ཤར་སྒོམ་
དང་འབྲེལ་བར་རྩ་ཤེའི་མཆོད་བརྗོད་དང་། མངོན་རྟོགས་རྒྱན་གྱི་མཆོད་བརྗོད།
རྣམ་འགྲེལ་མཆོད་བརྗོད་སོགས་ཚིག་དོན་དྲན་བཞིན་པའི་སྒོ་ནས་བརྗོད་པར་བྱ།
དེ་དག་གི་སྐབས་སུ་བདུད་རྩི་འབེབས་སྦྱང་དང་བྱིན་རླབས་ཞུ་ཚུལ་སོགས་རང་རང་
གི་སྐབས་དང་བསྟུན་པར་བྱའོ། །
གསུམ་པ། མཇུག་གི་རིམ་པ་ཇི་ལྟར་བྱ་བ་ནི། སྦྱོར་དངོས་མཇུག་གསུམ་གྱི་
དགེ་བ་རྣམས་བཟང་བོ་སྤྱོད་པའི་སྨོན་ལམ་དང་། སྨོན་ལམ་བདུན་ཅུ་བ། སྤྱོད་
འཇུག་སྨོན་ལམ་རྣམས་ཀྱིས་གནས་སྐབས་དང་མཐར་ཐུག་གི་སྨོན་གནས་རྣམས་སུ་
འདུན་པ་ཤུགས་དྲག་པོས་བསྔོ་བ་དང་། དགེ་རྩ་འཁོར་གསུམ་མི་དམིགས་པས་རྒྱུས་
གདབ་པར་བྱའོ། ། མཇུག་གི་སྐོར་འདི་རྣམས་ཤིན་ཏུ་གལ་ཆེ་སྟེ། བློ་སྦྱོང་སོགས་
ལས། ཐོག་མཐའ་གཉིས་ལ་བྱ་བ་གཉིས། ། ཞེས་དང་། བསླབ་བྱ་ལས། ཐ་མར་
རྣམ་དག་བསྔོ་བའི་རྒྱས་འདེབས་གཙོ། ། ཞེས་གསུངས་པ་ལྟར་རོ། ། གཉིས་པ་
ཐུན་མཚམས་ཀྱི་རིམ་པ་འདི་རྣམས་གལ་ཆེ་ཞིང་རྣམ་གྲངས་ཤིན་ཏུ་མང་བས་རྒྱས་
པར་བརྗོད་དཀའ་ལ། ཅུང་ཟད་བརྗོད་པའི་དབང་དུ་བྱས་ན། སྤྱིར་ཕྱག་དང་སྐོར་
བ་ཁ་ཏོན་སོགས་མང་དུ་ཡོད་པ་རྣམས་ལ་སྒོ་དུ་མ་ནས་འབད་པར་བྱ་ཞིང་། ནང་
སྒོས་སུ་ཐུན་གྱི་ངོ་བོ་ལ་འབད་ནས་ཐུན་བཏང་བའི་མཚམས་སུ་བསྐྱང་རྒྱུའི་དམིགས་



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
པ་སྐྱབས་གསུམ་གྱི་ཡོན་ཏན་དང་། སྐྱབས་འགྲོའི་ཕན་ཡོན་སྟོན་པའི་མདོ་རྒྱུད་སྣ་
ཚོགས་ལ་བལྟ་བ་དང་། སྐྱབས་འགྲོའི་བསླབ་བྱ། སྐྱབས་འགྲོའི་ཁྲིད་ཡིག་སོགས་ལ་
གཟིགས་རྟོག་ཞིབ་མོ་བྱ་ཞིང་། སྐྱབས་སུ་འགྲོ་བའི་ཚུལ་ལ་ངེས་པ་ཤུགས་དྲག་དྲངས་
ཏེ་དད་པ་དང་ཡིད་ཆེས་ཇེ་འཕེལ་དུ་གཏོང་། ཐུན་མཚམས་སུ་དྲན་ཤེས་མ་བསྟེན་
པར་སེམས་རྒྱ་ཡན་དུ་བཏང་ན་དངོས་གཞིའི་སྐབས་སུ་ཡང་སྐྱེད་ཤིན་ཏུ་ཆུང་བས། །
ཐུན་མཚམས་ཀྱི་སྐབས་སུ་མཐུན་རྐྱེན་ཚོགས་བསགས་པ་དང་འགལ་རྐྱེན་སྒྲིབ་པ་
སྦྱོང་བ་ལ་སྒོ་དུ་མ་ནས་འབད་དགོས་སོ། །
གཞན་ཡང་ཐུན་མཚམས་ཀྱི་སྐབས་འདིར་ཞི་ལྷག་གི་རྒྱུར་གྱུར་པའི་ཚོགས་
བཞི་ལ་བསླབ་པར་བྱ་སྟེ། དེ་ཡང་དབང་བོའི་སྒོ་སྡོམ་པ་དང་། ཤེས་བཞིན་དུ་སྤྱོད་པ་
དང་། ཟས་ཀྱི་ཚོད་རིག་པ་དང་། ནམ་གྱི་ཆ་སྟོད་སྨད་ལ་མི་ཉལ་བར་རྣལ་འབྱོར་ལ་
བརྩོན་ཞིང་ཉལ་བའི་ཚེ་ཇི་ལྟར་བྱ་བའོ། ། དང་བོ་ལ་ལྔ། གང་གིས་སྡོམ་པ་དང་།
གང་སྡོམ་པ། གང་ལས་སྡོམ་པ། ཇི་ལྟར་སྡོམ་པ། སྡོམ་པ་གང་ཡིན་པའོ། ། དང་
བོ་ལ་གཉིས། དྲན་པ་ཀུན་ཏུ་བསྲུང་བ་དང་། དྲན་པ་ལ་རྟག་འགྲུས་བྱེད་པའོ། །
དང་བོ་ནི་དབང་བོའི་སྒོ་སྡོམ་པ་ལས་བརྩམས་པའི་ཆོས་རྣམས་མི་བརྗེད་པར་ཡང་
ཡང་སྐྱོང་བའོ། ། གཉིས་པ་ནི་དྲན་པ་དེ་ལ་རྒྱུན་དུ་གུས་པར་སྐྱོང་བའོ། ། གཉིས་
པ། དབང་བོ་དྲུག་གོ གསུམ་པ། ཡུལ་དྲུག་ཡིད་དུ་འོང་བ་དང་མི་འོང་བ་ལས་
སོ། ། བཞི་བ་ལ་གཉིས། དབང་བོ་སྲུང་བར་བྱེད་པ་དང༌། དབང་བོ་དྲུག་གིས་
ཀྱང་སྡོམ་པ་སྒྲུབ་པར་བྱེད་པའོ། ། དང་བོ་ནི་དབང་བོ་ཡུལ་ཡིད་དུ་འོང་མི་འོང་དྲུག་
ལ་ཞུགས་པའི་རྗེས་སུ་ཆགས་སྡང་རྨོངས་གསུམ་སྐྱེ་བ་འགོག་པའོ། ། གཉིས་པ་ནི་
ཆགས་སྡང་རྨོངས་གསུམ་སྐྱེ་བའི་ཡུལ་དེ་ལ་དབང་བོ་མི་གཏོད་པར་བསྲུང་བའོ། །
དབང་བོ་བསྲུང་བ་དེ་ཡང་ཡུལ་དྲུག་ལ་མཚན་མར་དང༌། མངོན་རྟགས་སུ་མི་འཛིན་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཅིང་བརྗེད་ངས་དང་ཉོན་མོངས་མང་བས་སྡིག་པའི་སེམས་བྱུང་ནའང་སྡོམ་པར་བྱེད་
པས་བསྒྲུབ་པོ། ། མཚན་མར་འཛིན་པ་དང་། མངོན་རྟགས་སུ་འཛིན་པ་ཞེས་པ་
ནི། རིམ་པ་བཞིན་བལྟར་མི་རུང་བ་དང་། ཡུལ་དུ་བྱས་པའམ་སྔོན་སྣང་བ་ཡིད་ལ་
བྱེད་པ་དང་། ཆགས་སྡང་རྨོངས་གསུམ་སྐྱེ་བའི་ཡུལ་ལ་སེམས་གཏོད་པའམ་གཞན་
ལས་ཐོས་ནས་ཡུལ་དུ་བྱེད་ཅིང་རྟོག་པའོ། ། གཉིས་པ་ལ་གཉིས། གང་ལ་སྤྱོད་
པའི་གཞི་དང་། དེ་ལ་སྤྱོད་པའི་ཤེས་བཞིན་ནོ། ། དང་བོ་ལ་གཉིས། རྒྱུ་བ་དང་
ལྡན་པའི་ལས་ལྔ་དང༌། སྤྱོད་པ་དང་ལྡན་པའི་ལས་ལྔའོ། ། དང་བོ་ནི། ལུས་ཀྱི་
ལས། མིག་གི་ལས། ཡན་ལག་དང་ཉིང་ལག་ཐམས་ཅད་ཀྱི་ལས། ཆོས་གོས་དང་
ལྷུང་བཟེད་ཀྱི་ལས། བསོད་སྙོམས་ཀྱི་ལས་དང་ལྔའོ། ། དང་བོ་ནི། གྲོང་དང་
གཙུག་ལག་ཁང་དུ་ཕར་འགྲོ་ཚུར་འོང་བྱེད་པའོ། ། གཉིས་པ་ནི། ཡུལ་སྣ་ཚོགས་ལ་
ཅུང་ཟད་ལྟ་བ་དང་ཞིབ་ཏུ་ལྟ་བའོ། ། གསུམ་པ་ནི། ཡན་ལག་དང་ཉིང་ལག་
བརྐྱང་བསྐུམ་བྱེད་པའོ། ། བཞི་བ་ནི། ཆོས་གོས་སོགས་ལ་ལོངས་སྤྱད་པ་དང་
བཅང་བའོ། ། ལྔ་བ་ནི། ཟ་འཐུང་སོགས་སོ། ། གཉིས་པ་ནི། ལུས་ཀྱི་ལས།
ངག་གི་ལས། ཡིད་ཀྱི་ལས། ཉིན་མོའི་ལས། མཚན་མོའི་ལས་སོ། ། དང་བོ་ནི།
འཆག་པ་དང༌། ལམ་དུ་འགྲོ་བ་དང༌། བླ་མའི་དྲུང་དུ་འདུག་པ་དང༌། ཁྲི་ལ་སོགས་
པར་འདུག་པ་སོགས་སོ། ། གཉིས་པ་ནི། གསུང་རབ་ཀྱི་ལུང་ནོད་པ་དང་། ཁ་
འདོན་བྱ་བ་དང་། གཞན་ལ་སྟོན་པ་དང༌། གཏམ་འདྲེས་པར་བྱེད་པ་སོགས་སོ། །
གསུམ་པ་ནི། ནམ་གྱི་གུང་ལ་ཉལ་བ་དང་། དབེན་པར་ཐོས་དོན་སེམས་པ་དང་།
ཞི་ལྷག་ལ་བརྩོན་པའི་མི་སྨྲ་བ་སོགས་སོ། ། བཞི་བ་དང་ལྔ་བ་ནི། ཉིན་མོ་ཧྲིལ་བོ་
དང་ནམ་གྱི་ཆ་སྟོད་སྨད་ལ་མི་ཉལ་བར་རྣལ་འབྱོར་ལ་བརྩོན་ཞིང༌། ནམ་གུང་གཉིད་
ཀྱིས་རྒྱས་པའི་འབྱུང་བ་རྣམས་རྒྱས་པའི་ཕྱིར་དྲན་པ་དང་ལྡན་པར་གཉིད་དུ་འགྲོ་



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
བར་བྱའོ། ། གཉིས་པ་ལ་གཉིས། སྤྱི་དང་བྱེ་བྲག་གོ དང་བོ་ནི། གཞི་བཅུ་བོ་དེ་
ལ་བརྟག་ཚུལ། ཕྱོགས་ལ་བརྟག་ཚུལ། དུས་ལ་བརྟག་ཚུལ། ལས་དེ་དག་རྣམ་པ་
གང་གི་ཇི་ལྟར་བརྟག་ཚུལ་ལོ། ། དང་བོ་ནི། འགྲོ་བ་དང་ལྡོག་པའི་ཀུན་སྤྱོད་
འདུལ་བ་ནས་གསུངས་པ་ལྟར་ཤེས་ནས་དེའི་ཚེ་ད་ལྟ་འདི་དང་འདི་བྱེད་དོ་ཞེས་རྟོག་
པ་ལྟ་བུའོ། ། གཉིས་པ་ནི། འགྲོ་བའི་ཚེ་ཆང་ཚོང་ལ་སོགས་པའི་གནས་ལྔར་མི་
འགྲོ་ཞིང་དེ་ལས་གཞན་དུ་འགྲོ་བའི་ཚུལ་རྣམས་ཤེས་ནས་དེ་དང་དེའི་ཚེ་ཤེས་བཞིན་
འཇོག་པ་ལྟ་བུའོ། ། གསུམ་པ་ནི། སྔ་དྲོའི་ཚེ་ལྗོངས་རྒྱུར་རུང་ཡང་ཕྱི་དྲོ་མི་རུང་
བར་ཤེས་ནས་དེ་ལྟར་སྤྱོད་ཅིང་དེའི་ཚེ་ཡང་ཤེས་བཞིན་འཇོག་པ་ལྟ་བུ་སོགས་སོ། །
བཞི་བ་ནི། འགྲོ་བའི་ཚེ་ཤིན་ཏུ་བསྡམ་ཞིང་ཁྱིམ་གཞན་དུ་འགྲོ་བར་བྱའོ་ཞེས་པ་ལ་
སོགས་པ་འགྲོ་བའི་བསླབ་བྱ་ཇི་སྙེད་ཅིག་ཡོད་པ་རྣམས་དྲན་པར་བྱེད་པ་ལྟ་བུ་སོགས་
སོ། ། མདོར་ན་ཉིན་མོ་དང་མཚན་མོའི་ཀུན་སྤྱོད་ཇི་ཙམ་ཡོད་པ་རྣམས་དྲན་ཤེས་
བསྟེན་བཞིན་འཇུག་པར་འོས་པ་རྣམས་ལ་ནན་ཏན་གྱིས་འཇུག་ཅིང་། ལྡོག་པར་
འོས་པ་རྣམས་ལས་ནན་གྱིས་ལྡོག་པར་བྱའོ། ། གསུམ་པ་ཟས་ཀྱི་ཚོད་རིག་པར་བྱ་
བ་ལ་བཞི། ཟས་ཧ་ཅང་ཉུང་བ་མ་ཡིན་མང་བ་མ་ཡིན། ཟས་ཞུ་ནུས་པ་དང་འཕྲོད་
པར་ཟ་བ། ཉོན་མོངས་ཅན་མ་ཡིན་པའི་ཟས་རན་པར་ཟ་བའོ། ། དང་བོ། ཟས་
ཧ་ཅང་ཉུང་ན་བཀྲེས་པས་ཉེན་པ་དང་ལུས་ཉམ་ཆུང་བས་དགེ་བའི་བྱ་བ་ལ་བརྩོན་མི་
ནུས་པས་སང་གི་བར་བཀྲེས་པས་མི་གནོད་ཙམ་ཟ་བའོ། ། གཉིས་པ། ཟས་ཟ་
མང་ཆེ་ན་ལུས་ལྕི་ཞིང་ཁུར་ཐོགས་པ་ལྟར་མི་བདེ་ལ་གཉིད་རྨུགས་འཕེལ་བར་འགྱུར་
རོ། ། གསུམ་པ། ཚོར་བ་སྡུག་བསྔལ་རྙིང་བ་རྣམས་སྤོང་ཞིང་གསར་བ་མི་བསྐྱེད་
དོ། ། བཞི་བ། ཁ་ན་མ་ཐོ་བ་མི་བསྐྱེད་ཅིང་བདེ་བ་ལ་རེག་པར་འགྱུར་རོ། །
ཟས་ལ་སྲེད་ཞེན་འགོག་པ་གལ་ཆེ་ཞིང་དེ་ཡང་ཟས་ཀྱི་ཉེས་དམིགས་ཤེས་པ་ལ་རག་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལས་པས། དེ་ལ་ཟས་ཀྱི་ཉེས་དམིགས་གསུམ་དྲན་པར་བྱའོ། ། དེ་གསུམ་ནི་
ལོངས་སྤྱོད་པའི་རྒྱུ་ལས་བྱུང་བའི་ཉེས་དམིགས། ཟས་ཞུ་བ་ལས་བྱུང་བའི་ཉེས་
དམིགས། ཟས་འཚོལ་བ་ལས་བྱུང་བའི་ཉེས་དམིགས་སོ། ། ཡང་དེ་ལ་ལྔ་སྟེ།
སྒྲུབ་པ་ལས་བྱུང་བའི་ཉེས་དམིགས་དང་། མཛའ་བ་ཉམས་པ། ངོམས་མི་ཤེས་པ།
རང་དབང་མེད་པ། ཉེས་པར་སྤྱོད་པ་ལས་བྱུང་བའི་ཉེས་དམིགས་དང་ལྔའོ། །
ཕལ་བ་རྣམས་ཀྱིས་ཟས་བསྟེན་པ་ལ་ཕན་ཡོན་གཅིག་ཡོད་པ་ནི་ལུས་འཚོ་ཞིང་གནས་
པ་ཡིན་ལ། འདིར་དེ་ཙམ་ཁོ་ནའི་ཕྱིར་མ་ཡིན་པར་ལུས་གནས་པ་ལ་བརྟེན་ནས་དགེ་
སྦྱོར་རྣམ་དག་བྱེད་པའི་ཆེད་དུ་བསྟེན་དགོས་སོ། ། དེ་ལྟར་ཉིན་མོ་དང་མཚན་གྱི་
ཆ་སྟོད་སྨད་ལ་དགེ་སྦྱོར་སྐྱོང་ཚུལ། ནམ་གྱི་ཐུན་བར་བ་ལ་གཉིད་ཀྱི་ཚེའང་དྲན་ཤེས་
བསྟེན་ཚུལ་སོགས་ཐུན་མཚམས་ཀྱི་བྱ་བ་རྣམས་ཤིན་ཏུ་རྒྱས་པར་བྱང་ཆུབ་ལམ་རིམ་
ཆེན་མོར་ཇི་ལྟར་གསུངས་པ་བཞིན་ཉམས་སུ་ལེན་ཐུབ་ན་ལེགས་ཚོགས་ཐམས་ཅད་
ཀྱི་རྩ་བ་ཚུགས་པ་དང་། རིང་བོར་མི་ཐོགས་པར་ས་དང་ལམ་གྱི་བགྲོད་པ་མཐར་ཕྱིན་
ཏེ། སྐྱེ་འགྲོ་མཐའ་དག་གི་དཔུང་གཉེན་གཅིག་བུ་བླ་ན་མེད་པའི་བྱང་ཆུབ་འཐོབ་
པར་འགྱུར་རོ། །
ས་བཅད་གསུམ་པ་དམིགས་ཁྲིད་དེར་གསུང་རབ་ཐམས་ཅད་འདུ་ཚུལ་ཞིབ་
ཏུ་བརྗོད་ན་ཡིག་ཚོགས་མང་བར་འགྱུར་བས་མདོར་བསྡུས་མགོ་སྨོས་ཙམ་ཞིག་བརྗོད་
ན། ཇོ་བོ་ཆེན་པོས། བོད་ན་མདོ་རྒྱུད་མང་བོ་བལྟ་རྒྱུ་མེད་པས་ངའི་དད་པ་ཉམས་
སོང་། ཞེས་གསུངས་པ་ལྟར། མདོ་རྒྱུད་མཐའ་དག་གིས་སྐྱབས་གསུམ་གྱི་ཡོན་ཏན་
དང་སྐྱབས་འགྲོ་མི་སྟོན་པ་མེད་པར་གསུངས་པ་དེས་ཤེས་སོ། ། ཡང་མདོ་རྒྱུད་གང་
དང་གང་ཡིན་ཡང་སྐྱབས་འགྲོའི་ཉམས་ལེན་མི་སྟོན་པ་མེད་དེ། ལ་ལས་རྒྱུའི་ཆ་ནས་
སྟོན་པ་དང༌། ལ་ལས་འབྲས་བུའི་སྒོ་ནས་སྟོན། ལ་ལས་བྱེད་ལས་ཀྱི་སྒོ་ནས་སྟོན།
༢
.
56



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
ལ་ལས་ཕན་ཡོན་གྱི་སྒོ་ནས་སྟོན་པ་བཞིན་ནོ། ། གཞུང་བཀའ་པོད་ཆེན་པོ་ལྔ་དང་།
སྡེ་སྣོད་རིན་པོ་ཆེ་གསུམ་དང་། གསུང་རབ་ཡན་ལག་བཅུ་གཉིས། རྒྱུད་སྡེ་རབ་
འབྱམས་མཐའ་དག་གིས་སྐྱབས་འགྲོ་སྟོན་པའི་ཚུལ་ལ་ངེས་པ་ཤུགས་དྲག་དྲངས་ཏེ་
ཉིན་མཚན་དུས་དྲུག་ཏུ་སྐྱབས་འགྲོའི་ཚུལ་ལ་སྙིང་ཐག་པ་ནས་འབད་དགོས་སོ། །
སྨྲས་པ།
ཨེ་མ་སྐྱབས་ཀྱི་དམ་པ་རིན་ཆེན་གསུམ། །
རྣམ་ཀུན་སྤྱི་བོའི་རྒྱུན་དུ་གུས་མཆོད་པས། །
འདི་ཕྱིའི་ལེགས་ཚོགས་དབྱིག་གི་ཆར་འབེབས་པ། །
མཆོག་གསུམ་དབང་གི་རྒྱལ་བོས་ཤིས་པ་སྩོལ། །
སྲིད་ལམ་རིང་མོར་འཁྱམས་ཤིང་བརྡེག་འཆའ་བའི། །
ངལ་ཞིང་དུབ་པའི་ཉམ་ཐག་འགྲོ་བ་རྣམས། །
ཡ་ངའི་གཡང་ལས་སྐྱོབ་པའི་གཉེན་གཅིག་བུ། །
བསླུ་མེད་སྐྱབས་མཆོག་ཁྱེད་ལས་གཞན་ན་གང་། །
ཡིད་ཆེས་བློ་གཏད་དད་གུས་ལེགས་བསྟེན་ན། །
ཐུགས་རྗེ་ལྕགས་ཀྱུས་དུས་ལས་ཡོལ་མེད་དུ། །
བཟོད་དཀའི་གནས་ལས་སྐྱོབ་པར་མི་མཛད་པའི། །
གོ་སྐབས་གཏན་ནས་སྲིད་པ་མ་ཡིན་ནོ། །



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བརྩེ་བའི་སྤྱན་གྱིས་རྣམ་ཀུན་འགྲོ་ལ་གཟིགས། །
སྐྱོབ་པའི་ནུས་མཐུའི་རྩལ་རབ་ཡོངས་སུ་རྫོགས། །
རྣམ་དཀར་མཛད་པ་དུས་ལས་འདའ་བ་མེད། །
མ་ནོར་སྐྱབས་ཀྱི་མཆོག་རབ་བསྟེན་པར་རིགས། །
བསྟན་པ་རིན་ཆེན་མཆོག་ལ་འཇུག་པའི་སྒོ། །
ཕྱི་ནང་འབྱེད་པའི་ཁྱད་ཆོས་གཙོ་བོ་དང་། །
སྲིད་པའི་མཚོ་ལས་སྒྲོལ་བའི་གྲུ་བོ་ཆེ། །
འདི་ལ་མི་བརྩོན་སེམས་ལྡན་སུ་ཞིག་མཆིས། །
དཀོན་མཆོག་རིན་ཆེན་འབྲལ་མེད་གཙུག་གིས་མཆོད། །
དཀར་ནག་ལས་ཀྱི་བླང་དོར་ཚུལ་བཞིན་འབད། །
དྲན་ཤེས་བག་ཡོད་གྲོགས་བཟང་རྟག་བསྟེན་ན། ། །
བཟོད་དཀའ་ངན་འགྲོའི་འཇིགས་པས་ཉམ་ང་མེད། །
རང་གཞན་དོན་གཉིས་ལྷུན་གྲུབ་རྫོགས་སངས་རྒྱས། །
སྲིད་ཞིའི་གདུང་སེལ་དམ་ཆོས་བདུད་རྩིའི་ཕུད། །
རིག་དང་གྲོལ་བའི་ཡོན་ཏན་འབུམ་ལྡན་སྡེར། །
སྙིང་ནས་རེ་ལྟོས་མི་བྱ་ཆེས་རབ་བླུན། །
མཆོག་གསུམ་བྱིན་རླབས་འོད་སྟོང་འབར་བའི་གཟིས། །
སྐལ་ལྡན་དད་པའི་པད་ཚལ་རབ་རྒྱས་ཤིང་། །



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
རྣམ་གྲོལ་འབྲས་བུའི་བཅུད་ཀྱིས་རབ་གཏམས་ནས། །
དགེ་ལེགས་སྣང་བས་འཇིག་རྟེན་ཁྱབ་པར་ཤོག །
ཡངས་པའི་ལྗོངས་འདིའི་མཐའ་དབུས་ཐམས་ཅད་དུ། །
རྒུད་པའི་རིགས་རྣམས་མ་ལུས་གཏན་ཟད་དེ། །
ཆོས་སྲིད་འབྱོར་བ་ཚེ་བསོད་མངའ་ཐང་སོགས། །
ཡར་ཟླའི་ཚུལ་ལྟར་གོང་ནས་གོང་འཕེལ་ཤོག །
ཅེས་སྐྱབས་འགྲོའི་དམིགས་ཁྲིད་སྐྱོང་ཚུལ་ཐར་བའི་ལམ་བཟང་ཞེས་པ་འདི་ནི། དད་ལྡན་ཚེ་འབུམ་
རྒྱལ་གྱི་འདོད་མོས་བཞིན་བྱང་ཆུབ་ལམ་རིམ་གྱི་སྟེང་ནས་སྐྱབས་ཁྲིད་བསྡུས་པ་ཞིག་བྱེད་སྐབས། ཉེ་གནས་
དགེ་སློང་ཡེ་ཤེས་དང་བློ་གསལ་སོགས་ནས་ཤོག་དྲིལ་དུ་ཕབ་ན་ཞེས་ཡང་ཡང་བསྐུལ་ངོར། འཕྲི་སྣོན་ཅུང་ཟད་
བགྱིས་ཏེ་སྦྱར་བ་དགེ་ལེགས་འཕེལ། །
༄༅། །མཎྜལ་གྱི་ཁྲིད་ཡིག
༄༅ ། །ཐུན་མོང་བའི་སྔོན་འགྲོ་སྦྱོར་བའི་ཆོས་དྲུག ཐུན་མོང་མ་ཡིན་པའི་
སྔོན་འགྲོ་རྒྱུད་སྣོད་རུང་དུ་བྱེད་པ་སྐྱབས་སེམས་ཀྱི་ཁྲིད། མཐུན་རྐྱེན་ཚོགས་གསོག་
པ་མཎྜལ་གྱི་ཁྲིད། འགལ་རྐྱེན་སྡིག་སྒྲིབ་སྦྱོང་བ་རྡོ་རྗེ་སེམས་དཔའི་ཁྲིད། བྱིན་
རླབས་མྱུར་དུ་འཇུག་པ་བླ་མའི་རྣལ་འབྱོར་གྱི་ཁྲིད་གསུངས། ཡན་ལག་བདུན་པ་
ཕུལ་ཏེ་ཆོས་འཁོར་བསྐོར་བར་བསྐུལ་བའི་སྐབས། མཎྜལ་གྱི་སྟེང་དབུས་དང་ཕྱོགས་
མཚམས་སུ་ཚོམ་བུ་དགུ་འཁོར་ལོ་རྩིབས་བརྒྱད་པའི་ཚུལ་དུ་འགོད་ལ། རང་ཉིད་



s
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གསེར་གྱི་འཁོར་ལོ་རྩིབས་སྟོང་དང་ལྡན་པ་ཐོགས་པའི་ཚངས་པ་ཆེན་པོར་སྤྲུལ་བར་
མོས་ཏེ། སྐྱབས་ཡུལ་རྣམས་གང་འདུལ་གྱི་མཛད་པའི་སྒོ་མང་ཡང་། གཞན་དོན་
སྒྲུབ་པའི་ཐབས་མཆོག་དམ་པའི་ཆོས་སྟོན་པ་ཡིན་པས། འགྲོ་བའི་ཕན་བདེའི་ཆེད་
དུ་ཟབ་རྒྱས་ཆོས་འཁོར་བསྐོར་བར་གསོལ་བ་འདེབས་པ་དང་། མྱ་ངན་ལས་མི་
འདའ་བར་གསོལ་བ་གདབ་པའི་སྐབས། མཎྜལ་གྱི་སྟེང་དབུས་ཕྱོགས་བཞིར་ཚོམ་བུ་
ལྔ་བཀོད་དེ། སྣ་ཚོགས་རྡོ་རྗེས་མཚན་པའི་སེང་ཁྲིར་མོས་ནས། དེས་མཚོན་པའི་
རང་གཞན་གྱི་ལུས་ལོངས་སྤྱོད་དུས་གསུམ་བསགས་པའི་དགེ་ཚོགས་དང་བཅས་
ཞབས་པད་བརྟན་ཕྱིར་ཕུལ་ཏེ། བསྐལ་བ་ཞིང་གི་རྡུལ་སྙེད་ཀྱི་བར་དུ་བརྟན་པར་
བཞུགས་པར་གསོལ་བ་འདེབས། མཎྜལ་གྱི་རྒྱུ། ཚད་དབྱིབས། བ་བྱུང་དང་དྲི་
བཟང་གིས་བྱུག་ཚུལ། ཚོམ་བུའི་རྒྱུ། གྲངས་ཇི་ལྟར་འགོད་ཚུལ་སོགས་ཞིབ་པར་
ཁྲིད་ཡིག་ཚད་ལྡན་ལས་ཤེས་དགོས། ཚོམ་བུ་ཉེར་གསུམ་མ་རྒྱུད་ཀྱི་ཁུངས་དང་
འབྲེལ་བས་མཁས་གྲུབ་དུ་མས་ཕྱག་ལེན་དུ་མཛད། ཚོམ་བུ་སོ་བདུན་མ་ནི་འགྲོ་
མགོན་ཆོས་རྒྱལ་འཕགས་པས་མཛད་དེ། རི་རབ། ཤར་ལུས་འཕགས་པོ། ལྷོར་
འཛམ་བུ་གླིང་། ནུབ་བ་གླང་སྤྱོད། བྱང་སྒྲ་མི་སྙན། ལུས་དང་ལུས་འཕགས། རྔ་
ཡབ་དང་རྔ་ཡབ་གཞན། གཡོ་ལྡན་དང་ལམ་མཆོག་འགྲོ། སྒྲ་མི་སྙན་དང་སྒྲ་མི་སྙན་
གྱི་ཟླ། ཤར་དུ་གླང་བོ་རིན་པོ་ཆེ། ལྷོར་ཁྱིམ་བདག་རིན་པོ་ཆེ། ནུབ་ཏུ་རྟ་མཆོག་
རིན་པོ་ཆེ། བྱང་དུ་བཙུན་མོ་རིན་པོ་ཆེ། ཤར་ལྷོར་དམག་དཔོན་རིན་པོ་ཆེ། ལྷོ་
ནུབ་ཏུ་འཁོར་ལོ་རིན་པོ་ཆེ། ནུབ་བྱང་དུ་ནོར་བུ་རིན་པོ་ཆེ། བྱང་ཤར་དུ་གཏེར་ཆེན་
པོའི་བུམ་པ། ནང་གི་ཤར་དུ་ཉི་མ། ནུབ་ཏུ་ཟླ་བ། བདག་གཞན་ལུས་ངག་ཡིད་
གསུམ་ཞེས་སོགས་འདུས་པའི་ཚོམ་བུ་ཉེར་གསུམ་མ། ཡོངས་གྲགས་སོ་བདུན་མ་ནི།
ཤར་ལུས་འཕགས་པོ། ལྷོར་འཛམ་བུ་གླིང་། ནུབ་བ་ལང་སྤྱོད། བྱང་སྒྲ་མི་སྙན།
60



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
ལུས་དང་ལུས་འཕགས། རྔ་ཡབ་དང་རྔ་ཡབ་གཞན། གཡོ་ལྡན་དང་ལམ་མཆོག་
འགྲོ། སྒྲ་མི་སྙན་དང་སྒྲ་མི་སྙན་གྱི་ཟླ། རིན་པོ་ཆེའི་རི། དཔག་བསམ་གྱི་ ཤིང་།
འདོད་འཇོ་བའི་བ། མ་རྨོས་པའི་ལོ་ཏོག འཁོར་ལོ་རིན་པོ་ཆེ། ནོར་བུ་རིན་པོ་ཆེ།
བཙུན་མོ་རིན་པོ་ཆེ། བློན་པོ་རིན་པོ་ཆེ། གླང་བོ་རིན་པོ་ཆེ། རྟ་མཆོག་རིན་པོ་ཆེ།
དམག་དཔོན་རིན་པོ་ཆེ། གཏེར་ཆེན་པོའི་བུམ་པ། སྒེག་མོ། ཕྲེང་བ་མ། གླུ་མ།
གར་མ། མེ་ཏོག་མ། བདུག་སྤོས་མ། སྣང་གསལ་མ། དྲི་ཆབ་མ། ཉི་མ། ཟླ་བ།
རིན་པོ་ཆེའི་གདུགས། ཕྱོགས་ལས་རྣམ་པར་རྒྱལ་བའི་རྒྱལ་མཚན། དབུས་སུ་ལྷ་
དང་མི་ཡི་དཔལ་འབྱོར་ཕུན་སུམ་ཚོགས་པ་མ་ཚང་བ་མེད་པ་ཞིང་ཁམས་རྣམ་པར་
དག་པ་སོགས་སོ་བདུན་མའི་ལུགས་ལྟར་བྱེད་པ་ལ། ཐོག་མར་འབྲུ་དང་བཅས་པས་
མཎྜལ་བཟུང་ཞིང་། གཡས་པའི་ལག་ངར་གྱིས་ཕྱིས་པའི་ཚེ། གང་འབུལ་རྒྱུའི་ཞིང་
དེར་འདམ་རྫབ་རྡོ་གསེག་ཚེར་མ་སོགས་མ་དག་པའི་ཉེས་པ་རྣམས་བསལ་ནས་ས་
གཞི་རིན་པོ་ཆེའི་རང་བཞིན་ལག་མཐིལ་ལྟར་ ཁོད་སྙོམས་པར་གྱུར་པར་བསམ།
གླིང་བཞི་བའི་འཇིག་རྟེན་གྱི་ཁམས་ཀྱི་བཀོད་པར་དམིགས་པ་དང་། དེ་ཡང་ཚོམ་བུ་
བཀོད་པའི་ཚེ་གླིང་སོགས་ཀྱི་རྣམ་པར་གསལ་བར་དམིགས་པ་གལ་ཆེ་བས། ཨོཾ་བཛྲ་
བྷུ་མི་སོགས་ཀྱི་ཚིག་རིས་ལྟར། འོག་གཞི་གསེར་གྱི་དཀྱིལ་འཁོར། རི་གླིང་གི་མཐར་
ལྕགས་རིས་བསྐོར་བ། དབུས་རིན་ཆེན་སྣ་བཞིའི་རང་བཞིན་གྱི་རི་རྒྱལ། འཕང་
དཔག་ཚད་ཁྲི་ཕྲག་བཅུ་དྲུག་གི་བརྒྱད་ཁྲི་ཆུར་ནུབ་ཅིང་། བརྒྱད་ཁྲི་མཁར་བསྙེགས་
པ། རྩེ་མོར་སུམ་ཅུ་རྩ་གསུམ་གྱི་ལྷ་གནས་གྲོང་ཁྱེར་ལྟ་ན་སྡུག་པའི་དབུས་སུ་རྣམ་
པར་རྒྱལ་བའི་ཁང་བཟང་། མཐའ་བསྐོར་དུ་ཡོངས་འདུ་ས་བརྟོལ་ དང་། ཆོས་
བཟང་ལྷའི་མདུན་ས་སོགས་འབྱོར་བའི་ཁྱད་པར་མང་བོ། བང་རིམ་བཞི་ལ་རྒྱལ་
ཆེན་རིས་བཞིའི་ལྷ་གནས་དུ་མ། གསེར་རི་ནང་མ་གཉའ་ཤིང་འཛིན་གྱི་འཕང་ཆུ་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མཚམས་ཡན་གྱི་ལྷུན་པོའི་ཕྱེད་དང་མཉམ་ཤིང་། གསེར་རི་ཕྱི་མ་རྣམས་རིམ་གྱིས་
དམའ་བ། བྲེ་ནང་དུ་བྲེ་བཅུག་པ་ལྟར་ཡོད་པའི་བར་མཚམས་རྣམས་སུ་རོལ་བའི་
མཚོ་བདུན་ལ་ཀླུའི་རྒྱལ་བོ་རྣམས་དཔལ་འབྱོར་ཆེན་པོས་གནས་པ། དེ་དག་གི་ཕྱི་
རོལ་ཏུ་རྒྱ་མཚོ་ཆེན་པོ། ཤར་ལུས་འཕགས་ཟླ་ཕྱེད་ཀྱི་དབྱིབས། མི་རྣམས་སེམས་
རྒྱུད་བཟང་ཞིང་བྱད་གཟུགས་ལེགས་པ། ལྷོར་འཛམ་གླིང་གྲུ་གསུམ་སོག་ཀའི་རྣམ་
པ། གྲུབ་པའི་གནས་དུ་མས་མཛེས་པ། ནུབ་བ་གླང་སྤྱོད་ཟླུམ་པོ། འབྱོར་བ་ཚད་
མེད་པ་དང་ལྡན་པ། བྱང་སྒྲ་མི་སྙན་གྲུ་བཞི། མི་རྣམས་གཟུགས་ཆེ་ཞིང་བཟང་བ་
ལོངས་སྤྱོད་ལྷ་དང་མཉམ་པ། གླིང་རེ་ལ་གླིང་ཕྲན་གཙོ་བོ་གཉིས་གཉིས་དང་བཅས་
པ། གླིང་རང་རང་གི་འབྱོར་བའི་གཙོ་བོ། ཤར་རིན་པོ་ཆེའི་རི་བོ། ལྷོར་འཛམ་བུ་
པྲཀཱའི་ལྗོན་པ། ནུབ་ཏུ་འདོད་འཇོ་བའི་ཁྱུ། བྱང་དུ་མ་རྨོས་པའི་ལོ་ ཏོག་གི་ཚལ་
བཅས་གསལ་གདབ། ཕྱོགས་མཚམས་སོ་སོར་རྒྱལ་སྲིད་སྣ་བདུན་དང་གཏེར་ཆེན་
པོའི་བུམ་པ། སྒེག་སོགས་ལྷ་མོ་བརྒྱད་རྣམས་འགོད་ཅིང༌། ཤར་ནུབ་ཏུ་ཉི་ཟླ་གཉིས་
དང་། ལྷོ་བྱང་དུ་གདུགས་རྒྱལ་མཚན་བཅས་བཀོད་དེ། སྣོད་བཅུད་ཀྱི་ཡོན་ཏན་
ཕུན་སུམ་ཚོགས་པར་མོས། མཐར་ཚོམ་བུ་གཅིག་བཀོད་པའི་ཚེ་རང་གཞན་སེམས་
ཅན་རྣམས་ཀྱི་ལུས་ལོངས་སྤྱོད་དུས་གསུམ་བསགས་པའི་དགེ་ཚོགས་དང་བཅས་པ་
ཐམས་ཅད་ཀུན་ཏུ་བཟང་བོའི་མཆོད་སྤྲིན་གྱི་རྣམ་པར་ས་དང་བར་སྣང་ཐམས་ཅད་
ཡོངས་སུ་གང་བར་དམིགས་ཏེ། དོན་ཆེན་པོ་གསུམ་བདེ་བླག་ཏུ་འགྲུབ་པར་ཞུ་བའི་
ཡོན་ཏུ་སྐྱབས་ཡུལ་རྣམས་ལ་ཕུལ་བས་དགྱེས་བཞིན་བཞེས་ནས། ཞིང་ཁམས་དེ་
དག་རྣམས་སུ་གང་ལ་གང་འདུལ་གྱི་སྤྲུལ་བའི་བཀོད་པ་སྟོན་པར་བསམ། མདོར་
བསྡུས་པ་ལ་མོས་ཚེ་ཚོམ་བུ་བདུན་མ་ཕུལ་ཀྱང་རུང་བས་བློས་གང་ལྕོགས་ཀྱི་དམིགས་
རྣམས་དྲན་ཞིང་། ཕྱིན་དྲུག་གི་ཉམས་ལེན་ཚང་ཚུལ་སོགས་ཕན་ཡོན་ཀྱང་དྲན།



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
བཤེས་གཉེན་ལ་མ་གུས་པ་ནས་བཟུང་བདག་གཉིས་སུ་མཚན་མར་འཛིན་པའི་བར་
གྱི་ཕྱིན་ཅི་ལོག་གི་བློ་སྣ་མཐའ་དག་མྱུར་ཏུ་འགག་པར་བྱིན་གྱིས་བརླབ་ཏུ་གསོལ།
བཤེས་གཉེན་ལ་གུས་པ་ནས་བདག་མེད་པའི་དེ་ཁོ་ན་ཉིད་རྟོགས་པའི་བར་གྱི་ཕྱིན་ཅི་
མ་ལོག་པའི་བློ་སྣ་ཐམས་ཅད་བདེ་བླག་ཏུ་སྐྱེ་བར་བྱིན་གྱིས་བརླབ་ཏུ་གསོལ། རྐྱེན་ཕྱི་
ནང་གི་བར་ཆད་ཐམས་ཅད་ཉེར་བར་ཞི་བར་བྱིན་གྱིས་བརླབ་ཏུ་གསོལ། ཞེས་
གསོལ་བ་གདབ།
མཎྜལ་འབུལ་བའི་ཁུངས་ནི། འདུས་པའི་རྩ་རྒྱུད་ལས། སངས་རྒྱས་ཞིང་
ཁམས་ཐམས་ཅད་ལ། །སྟོང་གསུམ་ཞིང་ཁམས་མ་ལུས་པ། །འདོད་པའི་ཡོན་ཏན་
བརྒྱན་པ་ ཡིས། །མཆོད་ ནས་ སངས་ རྒྱས་ ཡེ་ ཤེས་ རྫོགས། ། ཞེས་ གསུངས།
མཎྜལ་གྱི་རྒྱུ་ནི་འབྱོར་བ་དང་བསྟུན་ནས་རབ་གསེར་དངུལ། འབྲིང་རག་ཟངས་
མཁར་བ། ཐ་མ་རྡོ་ལེབ་ཤིང་ལེབ་སོགས་སོ། ། འགོད་རྒྱུའི་ཚོམ་བུ་ནི། རབ་གཡུ་
བྱུར་མུ་ཏིག་རིན་པོ་ཆེ་སོགས་དང་། འབྲིང་ཨ་རུ་བ་རུ་སྐྱུ་རུ་གསུམ་སོགས་སྨན་
འབྲས། ཐ་མ་ནས་འབྲས་གྲོ་སྲན་སོགས་འབྲུ་གཙང་། དྲི་བཟང་དང་བ་བྱུང་གིས་
བྱུག ཐུགས་རྗེ་བདག་ཉིད་རྩ་བརྒྱུད་བླ་མ་དང་། །ཡི་དམ་ལྷ་ཚོགས་སྐྱབས་གནས་
དཀོན་མཆོག་གསུམ། །དཔའ་བོ་མཁའ་འགྲོ་ཆོས་སྐྱོང་སྲུང་མའི་ཚོགས། །སྤྱན་
འདྲེན་མཆོད་པའི་གནས་འདིར་གཤེགས་སུ་གསོལ། ། ཞེས་མཆོད་ཡུལ་རྣམས་
སྤྱན་དྲངས། དཀོན་མཆོག་གསུམ་གྱི་བདེན་པ་དང༌། སངས་རྒྱས་ x མི་ཁྱབ་པའི་
སྟོབས་ཀྱིས་བདག་གིས་བྱེ་བ་ཕྲག་བརྒྱའི་གླིང་གི་སྣོད་བཅུད་ཀྱི་འབྱོར་བའི་བཀོད་པ་
དང་བཅས་པའི་མཚོན་བྱེད་དཔེའི་མཎྜལ་འབུལ་བ་འདི་ཉིད། རང་གང་དུ་འཚང་རྒྱ་
བའི་ལོངས་སྤྲུལ་གྱི་ཞིང་དག་པར་འགྲུབ་པའི་ཞིང་སྦྱོང་ཁྱད་པར་ཅན་དང༌། འབྲས་
བུ་མཚན་དཔེས་སྤྲས་པའི་གཟུགས་སྐུ་བསྐྱེད་པའི་བསོད་ནམས་ཀྱི་ཚོགས་སུ་གྱུར་པའི་
+



ར︽ས
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མཚོན་བྱ་དོན་གྱི་མཎྜལ་དུ་གྱུར་ཅིག ཅེས་བདེན་སྟོབས་བརྗོད། འབྲུ་བཅས་མཎྜལ་
བཟུང་ལ། གཡས་པའི་ལག་ངར་གྱིས་འབྲུ་ཚོམ་རེ་བཅས་ལན་མང་དུ་ཕྱིས་ཏེ། རང་
རྒྱུད་ཀྱི་དུག་གསུམ་བག་ཆགས་དང་བཅས་པ་ཕྱིར་ཕྱུང་སྟེ་གར་སོང་ཆ་མེད་དུ་གྱུར་
པའི་མོས་པ་དང་། དེ་ལྟར་ཕྱིས་པས་རྒྱལ་བ་སྲས་བཅས་ཀྱི་བྱིན་རླབས་ཐམས་ཅད་
རང་རྒྱུད་ལ་བསྡུས་ཏེ་སྒོ་གསུམ་བྱིན་གྱིས་བརླབས་པའི་མོས་པ་བྱ། མཎྜལ་རས་ཀྱིས་
མི་ཕྱི་བར་ལག་ངར་གྱིས་ཕྱི་བ་ནི། རྗེ་བདག་ཉིད་ཆེན་པོས་འོལ་ཁ་ཆོས་ལུང་དུ་ཕྱག་
གི་མཁྲིག་མའི་མདུན་ངོས་ཀྱིས་རྡོའི་མཎྜལ་ཕྱིས་པས་བརྡོལ་ནས་རྨར་སོང་བའི་ཚེ།
ཟུར་ངོས་ཀྱིས་ཕྱིས། དེ་བརྡོལ་ཚེ་རྒྱབ་ངོས་ཀྱིས་ཕྱིས་པའི་རྣམ་ཐར་ཉམས་ལེན་དུ་
བསྐྱངས་པ་རེད། ཨོཾ་བཛྲ་བྷུ་མི་ཨཱཿཧཱུྃ། དབང་ཆེན་གསེར་གྱི་ས་གཞི་ཞེས་བརྗོད།
སྔགས་ཀྱི་ཐོག་མཐའི་འབྲུ་གསུམ་ནི་རྡོ་རྗེ་གསུམ་གྱི་ས་བོན། བཛྲ་ནི་རྡོ་རྗེ། བྷུ་མི་ནི་
ས་གཞི་ལྟར། སྔར་ལྟར་ན་ངོ་བོ་རྡོ་རྗེ་གསུམ་དབྱེར་མི་ཕྱེད་པའི་བདེ་སྟོང་གི་ཡེ་ཤེས་
ཡིན་པ་ལ། རྣམ་པ་མཎྜལ་གྱི་གོ་སར་རླུང་གི་དཀྱིལ་འཁོར་སྔོན་པོ་དཔངས་སུ་དཔག་
ཚད་ས་ཡ་གཅིག་དང་དྲུག་འབུམ་རྒྱར་དཔག་ཚད་གྲངས་མེད་ཡོད་པ། དེའི་སྟེང་དུ་
ཆུའི་དཀྱིལ་འཁོར་དཀར་བོ་དཔངས་སུ་དཔག་ཚད་བརྒྱུད་འབུམ། དེའི་སྟེང་དུ་
དབང་ཆེན་གསེར་གྱི་ས་གཞི་དཔངས་སུ་དཔག་ཚད་སུམ་འབུམ་ཉི་ཁྲི་ཡོད་པ། ཆུ་
དཀྱིལ་དང་ས་དཀྱིལ་གཉིས་ཀའི་རྒྱར་དཔག་ཚད་ས་ཡ་གཅིག་དང་གཉིས་འབུམ་སུམ་
སྟོང་བཞི་བརྒྱ་ལྔ་བཅུ་ཡོད་པ། དཀྱིལ་འཁོར་གསུམ་ཀ་དབྱིབས་ཟླུམ་པོའི་རྣམ་པར་
བསམ། ཨོཾ་བཛྲ་རེ་ཁེ་ཨཱཿཧཱུྃ། ཞེས་རེ་ཁེ་ནི་ཁོར་ཡུག་སྟེ་ངོ་བོ་རྡོ་རྗེ་གསུམ་དང་དབྱེར་
མེད་པའི་བདེ་སྟོང་གི་ཡེ་ཤེས་ཡིན་པ་ལ། རྣམ་པ་ལྕགས་རི་དཔངས་ཞེང་དུ་དཔག་
ཚད་སུམ་བརྒྱ་བཅུ་གཉིས་དང་རྒྱང་གྲགས་བཞི་རེ་ཡོད་པས་ཟླུམ་པོར་བསྐོར་བའི་ནང་
མཐའ་ལ་དཔག་ཚད་བརྒྱད་ཁྲི་ཡོད་པ་ཆུས་གང་བ་ཞིག་ཏུ་བསམ། རི་རྒྱལ་ལྷུན་པོའི་
64



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར་།
མདུན་འབུལ་ཡུལ་ལ་བསྟན་ཏེ་ཤར་ཤེལ་ལས་གྲུབ་པ། ལྷོར་བཻཌཱུརྱ། ནུབ་པདྨ་རཱ་ག་
བྱང་གསེར་ཏེ་རིན་པོ་ཆེ་སྣ་བཞི་ལས་གྲུབ་པ། དཔངས་སུ་དཔག་ཚད་ཁྲི་ཕྲག་བཅུ་
དྲུག་ཡོད་པའི་བརྒྱད་ཁྲི་ཆུར་ནུབ་པ། བང་རིམ་བཞི་དང་ལྡན་པའི་བང་རིམ་འོག་
མའི་འདབས་གཤོངས་སུ་ལྷ་མིན་དབང་བོ་ཐགས་བཟང་རིས་སོགས་དང་། བང་རིམ་
འོག་མ་ལ་གནོད་སྦྱིན་ལག་ན་གཞོང་ཐོགས། གཉིས་པ་ལ་འཕྲེང་ཐོགས། གསུམ་པ་
ལ་སྟག་མྱོས། བཞི་བ་ལ་རྒྱལ་ཆེན་རིས་བཞི་བ་རྣམས་དང་། རི་རབ་རྩེར་སུམ་ཅུ་རྩ་
གསུམ་གྱི་ལྷ་གནས། ཡོངས་འདུ་ས་བརྟོལ། ཆོས་བཟང་ལྷའི་མདུན་ས་སོགས།
སྟེང་གི་ནམ་མཁར། འཐབ་བྲལ། དགའ་ལྡན། འཕྲུལ་དགའ། གཞན་འཕྲུལ་
དབང་བྱེད། རྒྱལ་ཆེན་རིས་བཞི་ཡན་ཆད་ཀྱི་འདོད་ལྷ་རིགས་དྲུག དེའི་སྟེང་བསམ་
གཏན་དང་བོའི་གནས་ཚངས་རིས། ཚངས་འདུན། ཚངས་ཆེན། དེའི་ཡན་མཎྜལ་
གྱི་སྐབས་སུ་གསལ་འདེབས་མི་དགོས་གསུངས། གསེར་རི་དང་བོ་གཉའ་ཤིང་འཛིན།
གཉིས་པ་གཤོར་མདའ་འཛིན། གསུམ་པ་སེང་ལྡེང་ཅན། བཞི་བ་ལྟ་ན་སྡུག་པ། ལྔ་
བ་རྟ་རྣ། དྲུག་པ་རྣམ་འདུད། བདུན་པ་མུ་ཁྱུད་འཛིན། མདུན་འབུལ་ཡུལ་ལ་
བསྟན་པའི་ཕྱོགས་སུ། ཤར་ལུས་འཕགས་པོ་ཞེས་འཛམ་བུ་གླིང་བ་ལས་ལུས་གཉིས་
འགྱུར་གྱིས་འཕགས། ས་དབྱིབས་ཟླ་གམ། ཁ་དོག་དཀར་བོ། ངོས་གཞན་གསུམ་
ལ་དཔག་ཚད་སྟོང་ཕྲག་གཉིས་རེ། ལྕགས་རིའི་ཕྱོགས་ཀྱི་ངོས་ལ་དཔག་ཚད་སུམ་
བརྒྱ་ལྔ་བཅུ། ལྷོར་སྔོན་པོ་སོག་ཀའི་དབྱིབས་འཛམ་བུའི་ཤིང་། ངོས་གཞན་གསུམ་
དཔག་ཚད་སྟོང་ཕྲག་རེ། ལྕགས་རིའི་ཕྱོགས་ངོས་དཔག་ཚད་གསུམ་དང་རྒྱང་གྲགས་
བཞི། ནུབ་ཟླུམ་པོ་བ་ལང་ལོངས་སྤྱོད་ཀྱི་གཙོ་བོ་བྱེད་པས་བ་གླང་སྤྱོད། མདོག་
དམར་བོ། མཐའ་སྐོར་ལ་དཔག་ཚད་བདུན་སྟོང་དང་ལྔ་བརྒྱ། བྱང་འཆི་བའི་ཞག་
བདུན་གོང་སྒྲ་མི་སྙན་པ་ཐོས་པས་སྒྲ་མི་སྙན། ཁ་དོག་སེར་བོ། དབྱིབས་གྲུ་བཞི།



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ངོས་རེ་ལ་དཔག་ཚད་གཉིས་སྟོང་། ལོངས་སྤྱོད་ལྷ་དང་མཉམ། གླིང་ཕྲན་ x །
གླིང་རང་རང་གི་ལོངས་སྤྱོད་ཀྱི་གཙོ་བོ། ཤར་གྱི་ནང་རིན་པོ་ཆེའི་རི་བོ། ལྷོའི་ནང་
དཔག་བསམ་གྱི་ཤིང་རྩ་བ་གསེར། སྡོང་བོ་དངུལ། ཡལ་ག་བཻཌཱུརྱ། ལོ་མ་ཤེལ།
འདབ་མ་སྤུག མེ་ཏོག་མུ་ཏིག་དམར་བོ། འབྲས་བུ་རྡོ་རྗེའི་སྙིང་བོ་སྟེ་རིན་ཆེན་སྣ་
བདུན་ཅན་འདོད་དགུར་སྩོལ་བ། ནུབ་ཀྱི་ནང་འདོད་འཇོའི་བ། རྭ་རྡོ་རྗེ་ཕ་ལམ།
སྨིན་པ་ཨིནྡྲ་ནཱི་ལ། རྔ་མ་དཔག་བསམ་གྱི་ཤིང་། ནོག་དང་ལྐོག་ཤལ་ཕུན་སུམ་
ཚོགས་པ། ཁ་དོག་དམར་སེར། ནོར་འབྲུའི་འདོད་པ་འཇོ་བ། བྱང་གི་ནང་མ་རྨོས་
པའི་ལོ་ཏོག མ་བཏབ་པའི་འབྲས་ས་ལུ། ཡང་ཤར་གྱི་ནང་དུ་འཁོར་ལོ། དཔག་
ཚད་འབུམ་གྱི་ལམ་ཉིན་གཅིག་ལ་བགྲོད་ནུས་པ། ལྷོའི་ནང་ནོར་བུ་བཻཌཱུརྱ་ཟུར་
བརྒྱད་ཀྱི་འོད་ལྔས་དཔག་ཚད་བརྒྱའི་བར་ཉི་མ་བཞིན་གསལ་བ། ནུབ་ཀྱི་ནང་
བཙུན་མོ། གླིང་དེར་སྐྱེ་བོ་རྣམས་ཀྱི་བཀྲེས་སྐོམ་དང་ཡིད་ཀྱི་མྱ་ངན་སེལ་བ། བྱང་གི་
ནང་བློན་པོ། ཆོས་སྲིད་བྱ་བ་སྒྲུབ་ལ་ཡིད་ གཞུངས་ཤིང་། དཔག་ཚད་བརྒྱ་ཚུན་
མཐོང་བའི་ལྷའི་མིག་དང་ལྡན་པ། ཤར་ལྷོར་གླང་བོ་རིན་པོ་ཆེ་རྐང་ལག་བཞི་སྣ་རླིག་
མཇུག་མ་སྟེ་ཡན་ལག་བདུན་ལྡན། མཆེ་བ་དྲུག་ལྡན། གླང་བོ་ཕལ་བ་སྟོང་གི་
སྟོབས་དང་ལྡན་པ། ཉིན་རེར་འཛམ་གླིང་ལན་གསུམ་བསྐོར་ནུས་པ། བཞོན་པ་
བོའི་བསམ་པ་ཤེས་པས་ཅང་ཤེས་པ། སྐུད་པས་ཀྱང་འཁྲིད་རུང་བ་སྲོག་ཆགས་ལ་མི་
གནོད། ལྷོ་ནུབ་ཏུ་རྟ་མཆོག ཉིན་གཅིག་འཛམ་གླིང་ལན་གསུམ་བསྐོར་ནུས་པ།
ནུབ་བྱང་དུ་དམག་དཔོན། བྱང་ཤར་དུ་གཏེར་ཆེན་པོའི་བུམ་པ། ཤར་གྱི་ནང་སྒེག་
མོ་གོས་དཀར་མོ་ཕྱག་གཉིས་ཁྲོ་བོའི་ཁུ་ཚུར་གྱིས་རྡོ་རྗེ་རྩེ་ལྔ་བ་རེ་རེ་གཡས་གཡོན་དུ་
སྙེམས་པའི་ཚུལ་གྱིས་འཛིན་ཅིང་མགོ་གཡོན་དུ་ཅུང་ཟད་འདུད་པ། ལྷོའི་ནང་ཕྲེང་
བ་མ་སེར་མོ་ཕྱག་གཉིས་ཀྱིས་རྡོ་རྗེ་རིན་པོ་ཆེའི་ཕྲེང་བ་དཔུང་བའི་ཐད་དུ་སྦྱར་ནས་



བསམK
༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
འབུལ་བའི་ཚུལ་མཛད་པ། ནུབ་ཀྱི་ནང་གླུ་མ་དམར་སྐྱ་ཕྱག་གཉིས་རྡོ་རྗེས་མཚན་
པའི་པི་ཝང་སེར་བོ་བདུང་བ། བྱང་གི་ནང་གར་མ་ཞལ་དང་ཞབས་གཉིས་དཀར་བོ།
མགུལ་དང་སྐུ་སྟོད་དམར་སྐྱ། སྐུ་རྐེད་དང་ཕྱག་གཉིས་སྔོ་སྐྱ། བརླ་གཉིས་སེར་སྐྱ།
ལྷག་མ་སྔོ་བའི་སྣ་ཚོགས་མདོག ཕྱག་གཉིས་ཀྱིས་རྡོ་རྗེ་རྩེ་གསུམ་པ་གཉིས་གཡས་སྤྱི་
བོ་དང་། གཡོན་དཀུར་བསྣམས་ནས་གར་སྣ་ཚོགས་བསྒྱུར་བ། ཤར་ལྷོའི་ནང་མེ་
ཏོག་མ་སེར་མོ་ཕྱག་གཡོན་རྡོ་རྗེས་མཚན་པའི་མེ་ཏོག་གི་སྣོད་འཛིན་ཞིང་། གཡས་མེ་
ཏོག་གི་ཆར་འབེབ་པའི་ཚུལ་མཛད་པ། ལྷོ་ནུབ་ཀྱི་ནང་བདུག་སྤོས་མ་དཀར་མོ་ཕྱག་
གཡས་རྡོ་རྗེ་མཚན་པའི་སྤོས་སྣོད་བསྣམས་ནས་ཕུལ་ཞིང་། གཡོན་ཁྲོ་བོའི་ཁུ་ཚུར་
གྱིས་སྡིགས་མཛུབ་བསྒྲེངས་པ། ནུབ་བྱང་དུ་སྣང་གསལ་མ་དམར་སྐྱ་ཕྱག་གཡས་རྡོ་
རྗེ་ཁུ་ཚུར་གྱིས་མར་མེའི་སྡོང་བུ་ཕྲག་པ་གཡོན་པར་བསྣམས་ཏེ་མཆོད་པ། གཡོན་
ཐུགས་ཀར་ཁུ་ཚུར་མཛད་པ། བྱང་ཤར་དུ་དྲི་ཆབ་མ་སྣ་ཚོགས་མདོག་ཕྱག་གཡོན་རྡོ་
རྗེས་མཚན་པའི་དྲིའི་དུང་ཆོས་ཐུགས་ཀར་བསྣམས་ཤིང་། ཕྱག་གཡས་ཀྱིས་དཔུང་
བའི་ཐད་ནས་དྲི་བྱུག་པའི་ཚུལ་གྱིས་མཆོད་པར་མཛད་པ། དེ་ནས་ཡང་ཤར་གྱི་ནང་
དུ་ཉི་མ་མེ་ཤེལ་ལས་གྲུབ་པ་ཟླུམ་པོ་རྒྱུར་དཔག་ཚད་ལྔ་བཅུ་རྩ་གཅིག དཔངས་སུ་
དཔག་ཚད་ཕྱེད་དྲུག་ལས་བཅོ་བརྒྱད་ཆ་གཅིག་ལྷག་པར་ཚ་བའི་འོད་དང་ལྡན་པ།
སྟེང་དུ་གསེར་གྱི་ར་བ། རིན་པོ་ཆེའི་ཐེམ་སྐས། ཕ་གུ་སོགས་ཀྱིས་མཛེས་པའི་ནང་
དུ་ལྷའི་བུ་དང་བུ་མོ་སོགས་སྣོད་བཅུད་ཀྱི་ཁྱད་པར་སྣ་ཚོགས་དང་བཅས་པ། ནུབ་ཀྱི་
ནང་དུ་ཟླ་བ། ཆུ་ཤེལ་ལས་གྲུབ་པ་ཟླུམ་པོ་རྒྱུར་དཔག་ཚད་ལྔ་བཅུ། དཔངས་སུ་
དཔག་ཚད་ཕྱེད་དྲུག་ལས་བཅོ་བརྒྱད་ཆ་གཅིག་ལྷག་པ་བསིལ་བའི་འོད་དང་ལྡན་པ་
ལ་གླུ་གར་སོགས་ལྷའི་བུ་དང་བུ་མོ་སོགས་སྣོད་བཅུད་ཀྱི་ཁྱད་པར་སྣ་ཚོགས་དང་
བཅས་པ། ལྷོའི་ནང་དུ་རིན་པོ་ཆེའི་གདུགས་དཀར་གསེར་གྱི་རྩིབས་སྟོང་དང་ལྡན་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པ། མུ་ཏིག་གི་ཆུན་འཕྱང༌། བྱང་གི་ནང་དུ་ཕྱོགས་ལས་རྣམ་པར་རྒྱལ་བའི་རྒྱལ་
མཚན། ཉ་སྤུ་སྐྱེས། ཆུ་སྲིན་མ་ཀ་ར། སེངྒེ་རྐང་བ་བརྒྱད་པ་སྟེ་རང་རང་གི་མི་
མཐུན་ཕྱོགས་ཀྱི་དགྲ་ལས་རྒྱལ་བའི་སྲོག་ཆགས་གསུམ་གྱི་མཚན་མ་ཡོད། ཚོམ་བུ་སྔ་
མའི་ནང་དུ་ཕྱི་མ་ཕྱི་མ་འགོད་ཅིང་། སྒོམ་དོན་ལ་རྒྱལ་སྲིད་སྣ་བདུན་དང་། གཏེར་
ཆེན་པོའི་བུམ་བཟང་རྣམས། གསེར་རི་ཕྱི་མ་དང་ལྕགས་རིའི་བར་གྱི་མཚོ་གླིང་གི་
སྟེང་དང་། སྒེག་སོགས་བརྒྱུད་གསེར་རི་དང་རོལ་མཚོ་བར་མ་དྲུག་གི་སྟེང་གི་ནམ་
མཁའ་དང་། ཉི་ཟླ་གདུགས་དང་རྒྱལ་མཚན་བཞི་གསེར་རི་ནང་མ་དང་རོལ་མཚོ་
དང་བོ་གཉིས་ཀྱི་སྟེང་གི་བར་སྣང་ལ་ཡོད་པར་བསམ། དེའི་དབུས་སུ་ཚོམ་བུ་བཀོད་
དེ་ལག་གཉིས་ཀྱིས་སྙིང་ཁའི་ ཐད་དུ་གུས་པས་བཟུང་ལ། དབུས་སུ་ལྷ་དང་མིའི་
དཔལ་འབྱོར་ཕུན་སུམ་ཚོགས་པ་མ་ཚང་བ་མེད་པ་འདི་ཉིད་འབུལ་བར་བྱིན་གྱིས་
བརླབ་ཏུ་གསོལ། དེ་ལྟར་མཚོན་བྱེད་དཔེའི་མཎྜལ་ཆེ་རུ་མ་སོང་ཞིང་། མཚོན་བྱ་
དོན་གྱི་མཎྜལ་ཚངས་པའི་འཇིག་རྟེན་མན་ཆད་ཀྱི་སྣོད་བཅུད་ཆ་ཚང་བ་བྱེ་བ་ཕྲག་
བརྒྱ་གསལ་བཏབ་ཅིང་སྤུངས་ནས་ཡོད་པ་ལྟ་བུ་མིན་པར་སོ་སོའི་མཐར་ལྕགས་རི་རེ་
རེས་བསྐོར་ནས་ཡོད་པར་དམིགས་ཏེ་འབུལ་བར་བྱའོ། །
༄༅། །བཤེས་གཉེན་བསྟེན་ཚུལ་གྱི་རིམ་པ།
༄༅ ། ། དགེ་ བའི་ བཤེས་ གཉེན་ གྱི་ མཚན་ ཉིད་ མངོན་ རྟོགས་ རྒྱན་ དུ།
ཡོངས་འཛིན་གྱི་སྐབས་གསུངས་པ་ཡིན་ལ། དེ་ཡང་མདོར་བསྟན་གྱི་སྐབས་སུ་ཡོངས་
འཛིན་གྱི་ཁྱད་པར་དེ་དམིགས་རྣམ་གཉིས་ཀྱི་རྗེས་དང༌། རྣམ་རྟོག་ལྡན་ཚུལ་དང༌། །
68



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
ཆུང་འབྲིང་ཆེ་གསུམ་གྱི་ཁྱད་པར་གཉིས་ཀྱི་སྔོན་དུ་གསུངས་པ་དེ་ཚིག་སྦྱོར་གྱི་དབང་
གིས་ཡིན་ལ། རྒྱས་བཤད་སྐབས་མཇུག་ཏུ་གསུངས་པའི་དགོས་པ་ནི། ཁྱད་ཆོས་ལྔ་
བོ་དེ་དག་ཐམས་ཅད་རྩ་བ་གང་ལས་བྱུང་ན་ཕྱི་ནང་གི་ཡོངས་འཛིན་གྱི་སྟོབས་ཀྱིས་
བྱུང་བས་དེ་ཤེས་པའི་ཆེད་རྒྱུན་དུ་དོན་བསྡུ་ལྟ་བུ་བྱས་ཏེ་མཇུག་ཏུ་གསུངས་པ་ཡིན།
ལམ་རིམ་གྱི་སྐབས་ལམ་གྱི་ལུས་གཅིག་ཏུ་དྲིལ་ཕྱིར། བཤེས་གཉེན་བསྟེན་སྐོར་སྔོན་
དུ་བླངས་པ་ཡིན། རྒྱུན་དུ། སེམས་མི་འགོང་བ་ཉིད་ལ་སོགས། །དེ་ཡི་མི་མཐུན་
ཕྱོགས་བོར་བ། །རྣམ་པ་ཀུན་ཏུ་ཡོངས་འཛིན་ཡིན། ། ཞེས་སྦྱར་ནས་བཤད་ན་
ཕྱིའི་ཡོངས་འཛིན་དང་། ངོ་བོ་ཉིད་མེད་སོགས་སྟོན་བྱེད། །དེ་ཡི་མི་མཐུན་ཕྱོགས་
བོར་བ། །རྣམ་པ་ཀུན་ཏུ་ཡོངས་འཛིན་ཡིན། ། ཞེས་ནང་གི་ཡོངས་འཛིན་ལ་སྦྱོར་
ཞིང་། དེའང་ནང་གི་ཡོངས་འཛིན་ཐབས་ཤེས་ཁྱད་པར་ཅན་དང་ལྡན་པས་ཤེར་
ཕྱིན་ལ་མི་སྐྲག་པར་དེ་གཉིས་ཀྱི་མི་མཐུན་ཕྱོགས་དམན་པའི་ཡིད་བྱེད་དང་བདེན་
ཞེན་གཉིས་ལས་འཛིན་པར་བྱེད་པ་དང༌། ཕྱིའི་ཡོངས་འཛིན་ཐབས་ལ་མཁས་པས།
བདུད་ཀྱི་ཉེས་པ་དང་། ལས་འདི་འདྲ་ཡོད་ཅེས་བསྟན་ཏེ་དེ་ལས་ཟློག་པར་བྱེད་པ་
དང༌། དེ་ནས་གདུལ་བྱའི་བློ་དང་འཚམ་པར། འཆི་བ་མི་རྟག་པ་དང་། སྡུག་
བསྔལ་རགས་པ་སོགས་ཆུང་འབྲིང་དང་ཐུན་མོང་གི་ལམ་ལ་རིམ་གྱིས་ཁྲིད་དེ་རྒྱུད་
ལེགས་པར་སྨིན་པ་ན། ངོ་བོ་ཉིད་མེད་པ་སོགས་ཤེར་ཕྱིན་གྱི་དོན་སྟོན་པའི་སྒོ་ནས་
ཡོངས་སུ་འཛིན་པར་བྱེད་ཅིང་། སེར་སྣ་ལ་སོགས་མི་ལྡན་པ་ཞེས་ཉི་ཁྲིའི་ཚིག་བསྡུས་
པ་དང༌། སེམས་མི་འགོང་ཞིང་སོགས་ནི་བརྒྱད་སྟོང་བའི་ཚིག་སྣ་བསྡུས་ཤིང་དེ་དག་
གི་ཚིག་ཐམས་ཅད་མ་དྲངས་ཀྱང་ཀུན་གྱི་རྒྱན་དུ་འགྱུར་ཞེས་པ་ལྟར། ཡུམ་གསུམ་
ཐམས་ཅད་ཀྱི་ཚིག་ཟུར་རེ་འགྲེལ་བ་འདིར་ཐོན་ཡོད་པས་མདོ་རྒྱན་སྦྱར་བའི་འགྲེལ་
བར་སྔོན་མ་གྲགས་ཀྱང་། འདི་འདྲ་སྦྱར་ཆོག་པ་བླ་མ་འཇམ་པའི་དབྱངས་ཀྱིས་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གསུངས་པ་ལྟར་ཡིན། མདོ་སྡུད་པར། དགེ་བའི་བཤེས་དང་ཞེས་སོགས་ཤོ་ལོ་ཀ་
གཅིག་གིས་ཡོངས་འཛིན་སྟོན་པ་ཡིན། དེ་ཡང་ལྟ་སྤྱོད་གང་གི་དབང་དུ་བྱས་ཀྱང་
དགེ་བའི་ལམ་དུ་འཁྲིད་པར་བྱེད་པའི་དགེ་བའི་བཤེས་གཉེན་དང་། ལྷག་མཐོང་སྟེ།
ཐབས་ཁྱད་པར་ཅན་གྱིས་ཟིན་པའི་སྟོང་ཉིད་རྟོགས་པའི་ཤེས་རབ་ལ་བྱ་ཞིང་། དེ་ལྟ་
བུའི་ཕྱི་ནང་གི་ཡོངས་འཛིན་གཉིས་དང་ལྡན་པའི་གང་ཟག་དེས་ཤེས་རབ་ཀྱི་ཕ་རོལ་
དུ་ཕྱིན་པ་ཐོས་པའི་ཚེ་སྐྲག་པར་མི་འགྱུར་གསུངས་པ་ལྟར། རྒྱུད་མ་སྨིན་པ་ལ་དང་བོ་
ནས་སྟོང་ཉིད་སྟོན་པར་བྱེད་པའི་སྡིག་པའི་གྲོགས་པོས་ཟིན་པ་དང༌། རང་སྟོབས་
ཀྱིས་ཤེར་ཕྱིན་གྱི་དོན་རྟོགས་པའི་ནང་གི་ཡོངས་འཛིན་དང་བྲལ་བ་དེ་ནི་རྫ་མ་སོ་མ་
བཏང་བ་དང་འདྲ་བར་གསུངས་སོ། ། སྟེན་བྱེད་སློབ་མའི་མཚན་ཉིད་ནི། རྒྱུན་
ལས། སངས་རྒྱས་རྣམས་ལ་ལྷག་པར་བྱས། །དེ་ལ་དགེ་བའི་རྩ་བ་བསྐྲུན། །དགེ་
བའི་བཤེས་ཀྱི་མགོན་བཅས་པ། །འདི་མཉན་པ་ཡི་སྣོད་ཡིན་ནོ། །སངས་རྒྱས་
བསྟེན་དང་ཀུན་འདྲི་དང་། །སྦྱིན་དང་ཚུལ་ཁྲིམས་སོགས་སྤྱོད་པས། །ལེན་དང་
འཛིན་པ་ལ་སོགས་པའི། །སྣོད་དུ་དམ་པ་རྣམས་བཞེད་དོ། ། ཞེས་དང་བོའི་ཤོ་ལོ་
ཀ་གཅིག་གིས་སྦྱོར་བའི་རྟེན་ཁྱད་པར་ཅན་ ཤེར་ཕྱིན་ཉན་པའི་སྣོད་བཤད་ནས།
ཉན་པ་ཙམ་ལ་དེ་ལྟར་དགོས་ན་སྒོམ་པའི་རྟེན་ལ་ལྟ་ཅི་སྨོས་ཞེས། ཞར་ལ། སངས་
རྒྱས་བསྟེན་དང་ཞེས་སོགས་ཤོ་ལོ་ཀ་གཅིག་གིས་ཤེར་ཕྱིན་ལེན་པ་དང༌། དོན་མི་
བརྗེད་པར་འཛིན་པ། ཚུལ་བཞིན་ཡིད་ལ་བྱེད་པའི་སྣོད་ཀྱང་བཤད་ལ། དགེ་བའི་
བཤེས་ཀྱི་མགོན་བཅས་པ་ཞེས་པ་འདི། རྩ་བར་ཉན་པའི་སྣོད་ལ་སྦྱར་ཡང་། བཞི་ཀ་
ལ་ཡང་སྦྱོར་དགོས་པར་གསུངས་ཡོད། འགྲེལ་བ་དོན་གསལ་དུ། ཐམས་ཅད་ཀྱི་
མཇུག་ཏུ་སྦྱར་བས། སངས་རྒྱས་བསྟེན་པ། དགེ་བའི་བཤེས་ཀྱི་མགོན་བཅས་པ།
ལེན་པའི་སྣོད་ཡིན་ནོ། ། ཞེས་པ་དང་། ཀུན་འདྲི་དང་དགེ་བའི་བཤེས་ཀྱི་མགོན་



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
བཅས་པ། འཛིན་པའི་སྣོད་ཡིན་ནོ། ། ཞེས་པ་དང་། སྦྱིན་དང་ཚུལ་ ཁྲིམས་
སོགས་སྤྱོད་དང་། །དགེ་བའི་བཤེས་ཀྱིས་མགོན་བཅས་པ། །ཚུལ་བཞིན་ཡིད་ལ་
བྱེད་པའི་སྣོད། ། ཅེས་སྦྱོར་དགོས་གསུངས། བསྐལ་བ་མང་བོར་སངས་རྒྱས་
རྣམས་ལ་དགེ་བའི་རྩ་བ་བསྐྲུན་ཞིང་སྦྱང་བས། ཡུམ་ཉན་པའི་སྣོད་དང་། དེ་བཞིན་
གཤེགས་པ་རྣམས་ལ་བསྙེན་བཀུར་གྱིས་མཉེས་པར་བྱས་པས་འཛིན་པའི་སྣོད་དང་།
ཐེ་ཚོམ་གྱི་དོན་ཡོངས་སུ་དྲིས་པས་དོན་མི་བརྗེད་པའི་སྣོད་དང་། ཕར་ཕྱིན་བཅུ་སྒྲུབ་
པས་ཚུལ་བཞིན་ཡིད་ལ་བྱེད་པའི་སྣོད་ཅེས་སྦྱོར་བ་དང༌། དགེ་བའི་བཤེས་གཉེན་གྱི་
བྱིན་རླབས་ཐམས་ཅད་ལ་དགོས་གསུངས། བརྒྱད་སྟོང་བ་ལས། དེ་ནས་ལྷ་རྣམས་
ཀྱི་དབང་བོ་བརྒྱ་བྱིན་འདི་སྙམ་དུ་སེམས་ཏེ། ཤེས་རབ་ཀྱི་ཕ་རོལ་ཏུ་ཕྱིན་པ་འདི་
རིགས་ཀྱི་བུའམ་རིགས་ཀྱི་བུ་མོ་གང་གི་རྣ་ལམ་དུ་སྣང་བ་ཞེས་སོགས་ཀྱིས་ཉན་པའི་
སྣོད། གང་དག་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་འདི་འཛིན་པར་འགྱུར་ཞེས་
སོགས་ཀྱིས་ལེན་པ་ དང༌། འཛིན་པ་དང་། ཚུལ་བཞིན་ཡིད་ལ་བྱེད་པའི་ སྣོད་
གསུངས། ཤེར་ཕྱིན་གྱི་སྣོད་དེ་སྡུད་པར་འཆད་པའི་ཚེ། རྒྱལ་བ་ལ་ནི་ལྷ་རྒྱལ་ནས་
སྐྱོན་རྟོགས་ས་ལ་མིན་ཞེས་པའི་བར་གྱི་ཤོ་ལོ་ཀ་བཞི་བྱུང་བ་སོགས། ཉན་བསམ་
བསྒོམ་པའི་སྣོད་གསུངས་པ་ལྟར་ཡིན།
བླ་མ་བསྟེན་པའི་ཕན་ཡོན་ནི། བླ་མ་སྐྱེལ་ལ་སོགས་པ་དང་། ། ཞེས་སོགས་
ལྟར། གཞོན་ནུ་ནོར་བཟང་གིས་རང་གི་དགེ་བའི་བཤེས་གཉེན་རྣམས་ལ་ཕྱག་དང་
བསྐོར་བ་མང་བོ་དང་བསུ་སྐྱེལ་སོགས་མདོ་ལས་རྒྱས་པར་འབྱུང་བ་ལྟ་བུ་བྱས་པའི་
སྟོབས་ཀྱིས། ཕྱག་ཞབས་འཁོར་ལོས་མཚན་པ་སྟེ། ། ཞེས་སོགས་རྒྱ་ཆེར་གསུངས་
པ་དང་། ཡང་བླ་མ་དང་ཕ་མ་གྲོགས་རྣམས་གོ་རིམ་ལྟར་རང་རང་གི་ཚོད་ཀྱིས་
བཀུར་གཟོ་ལེགས་པར་བྱས་པའི་སྟོབས་ཀྱིས་ཞལ་མཛོད་སྤུས་བརྒྱན་པ་སོགས་མང་དུ་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གསུངས་ཡོད་དོ། །
བཤེས་གཉེན་དམ་པ་མ་བསྟེན་པའི་ཉེས་དམིགས་ཡང་། མངོན་རྟོགས་རྒྱན་
དུ། རྟོགས་པ་དམན་པ་ཉིད་དང་ནི། །ཡོངས་སུ་འཛིན་པ་མེད་པ་དང་། །ལམ་གྱི་
རྣམ་པ་མ་ཚང་དང་། ། ཞེས་སོགས་སྤང་བྱ་རྣམ་རྟོག་དགུ་གསུངས་པའི་སྐབས་ནས་
ཀྱང་ཤེས། །
དེ་ལྟར་བྱང་ཆུབ་ལམ་གྱི་རིམ་པའི་ཉམས་ལེན་ཐམས་ཅད་མངོན་རྟོགས་རྒྱན་
མདོ་དང་ སྦྱར་བའི་ ཉམས་ ལེན་ ཤ་ སྟག་ ཡིན་ ཀྱང་ཞིབ་ པར་ བཤད་མི་ ལོང་མོད།
མདོར་བསྡུས་ནས་བཤད་ན། རྒྱུན་གྱི་དོན་བསྡུས་གསུམ་པའི་མན་ངག་ཡིན། དེ་
ཡང་། རྒྱུན་གྱི་མཇུག་ཏུ་བསྡུས་དོན་གཞན་བཤད་པའི་སྐབས། མཚན་ཉིད་དེ་ཡི་
སྦྱོར་བ་དང་། །དེ་རབ་དེ་ཡི་གོ་རིམ་དང་། །དེ་མཐའ་དེ་ཡི་རྣམ་སྨིན་ནི། །དོན་
བསྡུས་གཞན་ཏེ་རྣམ་པ་དྲུག ། ཞེས་མཁྱེན་གསུམ་ལ་མཚན་ཉིད་གཅིག་ཏུ་བྱས་པ་
དང་། ཉམས་ལེན་སྦྱོར་བཞི་དང་། རྣམ་སྨིན་ཆོས་སྐུ་དང་དྲུག་ཏུ་བསྡུས། དོན་
བསྡུས་གསུམ་པ་སྟོན་པར། ཡུལ་ནི་རྣམ་པ་གསུམ་ x གསུམ། ། ཞེས་མཁྱེན་
གསུམ་ཡུལ་དང། སྦྱོར་བཞི་རྒྱུ་དང་ཆོས་སྐུ་འཕྲིན་ལས་དང་བཅས་པ་འབྲས་བུ་དང་
གསུམ་དུ་བསྡུས་ཡོད། དེ་ཡང་། མངོན་རྟོགས་རང་རང་གི་མཚན་ཉིད་དང་དབྱེ་བ་
སྒྲོ་འདོགས་མ་ལུས་པ་བཅད་པའི་ཕྱིར་དུ་བརྒྱད་དུ་བཤད་པ་དང༌། དེ་དག་གི་གོ་རིམ་
ལ་ལོག་རྟོག་བསལ་བའི་ཆེད་དུ་དྲུག་ཏུ་བཞག་པ་དང༌། རྣམ་མཁྱེན་དང་ཆོས་སྐུ་དང་
ཟློས་སྐྱོན་སྤོང་བའི་ཆེད་དུ་གསུམ་དུ་བསྟན་པ་ཡིན། ཕྱི་མ་ཟློས་སྤོང་ལ་སྦྱར་བ་འདི་ལ་
གསེར་ཕྲེང་ནས་བསྔགས་བརྗོད་མཛད་གསུངས།
རྡོ་རྗེ་སློབ་དཔོན་གྱི་མཚན་ཉིད་ནི། བརྟན་ཞིང་དུལ་ལ་བློ་གྲོས་ལྡན། །
བཟོད་ལྡན་དྲང་ལ་གཡོ་སྒྱུ་མེད། །སྔགས་དང་རྒྱུད་ཀྱི་སྦྱོར་བ་ཤེས། །སྙིང་བརྩེར་
y



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
ལྡན་ཞིང་བསྟན་བཅོས་( ཕྱིའི་མཚན་ཉིད་) མཁས། །དེ་ཉིད་བཅུ་ནི་( ནང་སྔགས་
ལ་)ཡོངས་སུ་ཤེས། །དཀྱིལ་འཁོར་བྲི་བའི་ལས་ལ་མཁས། །གསང་སྔགས་འཆད་
བྱེད་སློབ་དཔོན་ཏེ། །དང་བའི་བདག་ཉིད་དབང་བོ་ཐུལ། ། ཞེས་གསུངས་པས།
ང་རྒྱལ་ལ་སོགས་པའི་སྐྱོན་དང་བྲལ་ཞིང་། བརྟན་པ་ལ་སོགས་པའི་ཡོན་ཏན་དང་
ལྡན་པ། དེ་ཉིད་བཅུ་ཤེས་པ་ནི་སློབ་དཔོན་དེ། ཕྱིའི་དེ་ཉིད་བཅུ་ནི། རྡོ་རྗེ་སྙིང་བོ་
རྒྱུན་གྱི་རྒྱུད་ལས། དཀྱིལ་འཁོར་ཏིང་འཛིན་ཕྱག་རྒྱུ་དང་། །སྟངས་སྟབས་འདུག་
སྟངས་བཟླས་བརྗོད་དང༌། །སྦྱིན་སྲེག་མཆོད་པ་ལས་སྦྱོར་དང༌། །སླར་བསྡུ་བ་ཡི་
རྣམ་པ་ནི། །ཕྱི་ཡི་དེ་ཉིད་བཅུ་ཡིན་ནོ། ། ཞེས་གསུངས། ཡང་དེ་ཉིད་འདུས་པའི་
རྒྱུད་འགྲེལ་ལས། དེ་ཁོ་ན་ཉིད་ནི་རྣམ་པ་བཅུ་སྟེ། བཅུ་གང་ཞེ་ན། འདི་ལྟ་སྟེ།
དཀྱིལ་འཁོར་དང་། སྔགས་དང་། ཕྱག་རྒྱ་དང་། བདག་དང་གནས་ལ་སོགས་པ་
བསྲུང་བ་དང་། ལྷ་རྣམས་སྤྱན་དྲངས་པའི་ཆོ་ག་དང་། བཟླས་བརྗོད་དང་། བསྒོམ་
པ་དང་། ཕྱི་ནང་གི་བདག་ཉིད་ཅན་གྱི་སྦྱིན་སྲེག་དང་། ཉེ་བར་བསྡུ་བ་(ཕྱག་རྒྱ་
འགྲོལ་བ་)དང་། གཤེགས་སུ་གསོལ་བའོ། ། ཡང་སངས་རྒྱས་མཉམ་སྦྱོར་གྱི་
འགྲེལ་ བ་ བརྒྱ་བྱིན་ སྡོང་ བོས་ མཛད་ པར། དཀྱིལ་ འཁོར་ ཏིང་ འཛིན་ ཕྱག་ རྒྱུ་
སྔགས། །འགུག་མཆོད་ལས་སྦྱོར་བསྲུང་བ་ཆེ། །ཉེར་བསྡུ་གཤེགས་སུ་གསོལ་བ་
ཡི། །དེ་ཉིད་བཅུ་ཡི་ལས་ལ་མཁས། ། ཞེས་གསུངས། གསང་བའི་དེ་ཉིད་བཅུ་ནི།
རྡོ་རྗེ་སྙིང་བོ་རྒྱུན་གྱི་རྒྱུད་ལས། ཕྱིར་ཟློག་གཉིས་(བྲི་བའི་སྲུང་འཁོར་དང་། བསྒོམ་
པའི་སྲུང་འཁོར་ཡིན་གསུངས།)ཀྱི་ཆོ་ག་དང་། གསང་དང་ཤེས་རབ་ཡེ་ ཤེས་
དང་། །ཁ་སྦྱོར་དབྱེ་བའི་ཆོ་ག་དང༌། །གཏོར་མ་རྡོ་རྗེ་བཟླས་པ་དང་། །དྲག་ཤུལ་
སྒྲུབ་པའི་ཆོ་ག་དང་། །རབ་ཏུ་གནས་པའི་དཀྱིལ་འཁོར་སྒྲུབ། །གསང་བའི་དེ་ཉིད་
བཅུ་ཡིན་ནོ། ། ཞེས་གསུངས། དཀྱིལ་འཁོར་ཆོ་གའི་དེ་ཉིད་བཅུ་ནི། སངས་རྒྱས་
73



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མཉམ་སྦྱོར་གྱི་འགྲེལ་བར་རྩ་རྒྱུད་ཀྱི་ལུང་དྲངས་པར། དཀྱིལ་འཁོར་དུས་ཀྱི་ཆོ་གའི་
ཚོགས། །ཇི་ལྟའི་ཚུལ་གྱིས་འཇུག་པའི་ས། །ས་ནས་ཆོ་ག་ལྷག་མའི་བར། །མ་
འདྲེས་ལས་ཀྱི་དོན་སྤྱོད་པས། ། ཞེས་པ་དང་། ཡང་རྟོག་པ་བདུན་པའི་ལུང་དྲངས་
པར། ས་གཞི་ལྟ་གོན་གནས་པ་དང༌། །གཟུགས་བརྙན་དཀྱིལ་འཁོར་རྩོམ་སྒྲུབ་
ཅིང་། །གཏོར་མ་སྦྱིན་སྲེག་ ཤིས་ པའི་ ལས། ། འཇུག་ པ་ དབང་སྐུར་ ལ་ སོགས་
རྣམས། །བདག་གཞན་སྨིན་ཅིང་གྲོལ་བའི་ཕྱིར། །དམ་པའི་ལུང་བཞིན་བསྒྲུབ་པར་
བྱ། ། ཞེས་དང༌། མན་ངག་སྙེ་མར། སྲུང་བ་དབང་བསྐུར་གཏོར་མ་བཟླས་པ་
དབྱེ། །ཕྱིར་ཟློག་དག་དང་དཀྱིལ་འཁོར་སྒྲུབ་ཐབས་དང་། །བཙན་ཐབས་སྦྱོར་བ་
གཤེགས་སུ་གསོལ་བའོ། ། ཞེས་པ་དེ་ཉིད་བཅུ་རྣམས་སུ་ནི་བཤད། ། ཅེས་དེ་
ཉིད་བཅུའི་ཁྱད་པར་གསུངས་ཡོད། དེ་ལྟ་བུའི་དེ་ཉིད་བཅུ་དང་ལྡན་པའི་སློབ་
དཔོན་ལ། དགེ་སློང་རབ། དགེ་ཚུལ་འབྲིང་། དགེ་བསྙེན་ཐ་མ་སྟེ། དྲི་མེད་འོད་
དུ། དེ་ཉིད་བཅུ་ནི་ཡོངས་ཤེས་པ། །གསུམ་ལས་དགེ་སློང་མཆོག་ཡིན་འབྲིང༌། །
དགེ་ཚུལ་ཞེས་བྱ་དེ་དག་ལས། །ཁྱིམ་ན་གནས་པ་ཐ་མའོ། ། ཞེས་གསུངས།
མཚན་ཉིད་དང་མི་ལྡན་པ་སྤང་བྱའི་སློབ་དཔོན་ནི། དཔང་ལོའི་འགྲེལ་བ་
ལས། སྙིང་རྗེ་མེད་ཅིང་ཁྲོ་ལ་གདུག །ཁེངས་ཤིང་ཆགས་ལ་མ་བསྡམས་དང་། །
རང་བསྟོད་བླ་མར་སློབ་མ་ནི། །བློ་བཟང་ལྡན་པས་མི་བྱའོ། ། ཞེས་དང༌། བསྡུས་
རྒྱུད་ལས་ཀྱང་། ང་རྒྱལ་དང་ལྡན་ཞེས་པ་ལ་སོགས་པ་གསུངས།
སློབ་མའི་མཚན་ཉིད་ཀྱང་། ཟབ་ཅིང་རྒྱ་ཆེ་ལ་སེམས་ཤེས་པ་ལ་སོགས་པའི་ཡོན་
ཏན་དགུ་དང་ལྡན་པའི་སློབ་མ་ནི། མཆོག་ཐོབ་པའི་རྒྱུར་འབད་པས་བསྡུ་ཞིང་། ཡོན་
ཏན་འབྲིང་དང་ལྡན་པ་ཡང་། བསོད་ནམས་ཀྱི་ཚོགས་ཀྱི་རྒྱུར་རོ། ། ཐ་མའང་བླ་མ་
བསྟེན་ཅིང་མི་སྨོད་ན་བསླབ་པའི་གཞི་ལྔ་ལ་སོགས་པའི་རྒྱུར་བསྡུ་བར་གསུངས་སོ། །
74



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
༄༅། །ལས་འབྲས་རྣམ་བཞག་ཐུབ་
བསྟན་ཉིན་བྱེད།
༄༅། །དེ་ཡང་རང་ཅག་ནང་བ་སངས་རྒྱས་པའི་བསྟན་པ་ལ་དད་པའི་ཆོས་
་ ལུགས་པ་དང་། ཆོས་གཅེས་པ་དང་། ཆོས་དད་པ་སུ་ཡིན་ནའང༌། བསྟན་པའི་
འཇུག་སྒོ་སྐྱབས་འགྲོ་ཡིན་ལ། སྐྱབས་འགྲོའི་བསླབ་བྱ་ལས་འབྲས་ཀྱི་བླང་དོར་ཉིད་
ཡིན། དེ་ཡང་བསྟན་པ་ཡོངས་རྫོགས་ཀྱི་སྲོག་ཤིང་དུ་གཅེས་པ་ལས་འབྲས་ཀྱི་རྣམ་
བཞག་ཡིན། ལས་འབྲས་ལ་ཡིད་ཆེས་པ་ཞིག་ཡིན་ན། མཛོད་ལས། ལས་ལས་
འཇིག་རྟེན་སྣ་ཚོགས་སྐྱེས། ། ཞེས་དང་། མདོ་སྡེ་ལས་བརྒྱ་བ་ལས། ལུས་ཅན་
རྣམས་ཀྱི་བདེ་སྡུག་ནི། །ལས་རྣམས་ཡིན་པར་ཐུབ་པས་གསུངས། ། ཞེས་དང༌།
རྒྱུད་ལས་ཀྱང་། ཨེ་མ་བདེ་གཤེགས་སྙིང་བོ་ལས། །རང་གི་རྣམ་རྟོག་ལས་ཀྱིས་
སྤྲུལ། ། ཞེས་པ་ལྟར། འཇིག་རྟེན་དང་འཇིག་རྟེན་ལས་འདས་པའི་ལས་ཀྱི་སྣང་
ཚུལ་ཐམས་ཅད་ཀྱང་། ལས་ཀྱི་སྟོབས་ཀྱིས་མ་བསྒྲུབས་པ་གཅིག་ཀྱང་མེད། དེ་བས་
ན། སློབ་པ་དང་མི་སློབ་པའི་དགེ་སྦྱོང་གི་འབྲས་བུ་ཐོབ་པ། རང་སངས་རྒྱས་ཀྱི་ལམ་
ཐོབ་པ། བྱང་ཆུབ་སེམས་དཔའི་སྤྱོད་པ་རླབས་པོ་ཆེ་སྒྲུབ་པ། སངས་རྒྱས་ཀྱི་སའི་
ཆོས་ཐམས་ཅད་ཀྱང་། དགེ་བཅུའི་ལས་ལམ་ལ་བརྟེན་ནས་བྱུང་བར་གསུངས་པས་
ན། ལས་འབྲས་ལ་ཡིད་ཆེས་པ་ནི་འདི་ཕྱིའི་ལེགས་ཚོགས་འབྱུང་བའི་རྩ་བ་ཡིན་པ་
བཤད་མ་དགོས་པ་རེད། རྒྱུ་དགེ་བ་སྤྱད་པ་ལས་འབྲས་བུ་བདེ་བ་འབྱུང་བ། རྒྱུ་མི་
དགེ་བ་སྤྱད་པ་ལས་འབྲས་བུ་སྡུག་བསྔལ་འབྱུང་བ་མི་བསླུ་བ་ཡིན་པས། ལས་འབྲས་
75



J
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཀྱི་སྤང་བླང་ཞིབ་པར་བྱེད་པ་གལ་ཆེ། ད་ལྟའི་མི་རྣམས་ཀྱང་། རང་བདེ་བ་མི་འདོད་
པ་གཅིག་ཀྱང་མེད། བདེ་བ་འདོད་བཞིན་དུ། དེའི་རྒྱུ་མི་དགེ་བ་སྒྲུབ་པ་མི་རུང་སྙམ་
པ་མི་སྐྱེ་བའི་ཁར། ཉིན་མཚན་ཁོར་མོ་ཡུག་ཏུ་ལུས་ངག་ཡིད་གསུམ་མི་དགེ་བའི་
ཕྱོགས་སུ་གཞོལ་བ་མང་ཤས་རེད། དེས་ནི་ལག་ལེན་དང་ཞེ་འདོད་གཉིས་འགལ་
ཟླར་སོང་ནི་རེད། དགེ་བ་ཅུང་ཟད་སྒྲུབ་ནོ་དེ་ཡིད་ལ་ངང་གིས་ཡོང་གི་ཡོད། མི་དགེ་
བ་ངམ་ངམ་ཤུགས་ཀྱིས་སྤྱད་པ་དེ་སྣང་མེད་དུ་བཞག་ནས། བདེ་བ་ཡོང་དུ་རེ་བ་དེ་
ལས་མི་འདོད་པའི་སྡུག་བསྔལ་ཐོག་ཏུ་བབས་ཚེ། ང་ལ་འབྲས་བུ་འདི་འདྲ་ཞིག་མྱོང་
ཚུལ་མེད། སྔར་གྱི་དགེ་སེམས་ཅུང་ཟད་བྱུང་བ་དང་དགེ་བ་ཕྲ་མོ་བྱས་པ་དེ་བཤད་
ནས། ལས་ཀྱི་རྣམ་སྨིན་འདི་འདྲ་ཡོང་ཚུལ་མེད་ཟེར་བ་དེ་ལས་འབྲས་ཀྱི་གནད་མ་གོ་
བས་མི་ཚད། ལས་འབྲས་ལ་སྐུར་བ་ཡང་རེད། །
ཡང་འགའ་རེས། མི་དགེ་བའི་ལས་ཀྱིས་སྡུག་བསྔལ་མྱོང་བར་ཤེས་ན་ཡང་།
མི་དགེ་བའི་ལས་མི་སྤོང་། དགེ་བའི་ལས་ཀྱིས་བདེ་འགྲོ་ཐོབ་པར་ཤེས་ན་ཡང་།
བསགས་སྦྱང་ལ་ཕྱི་བཤོལ་བྱས་ཏེ་ཅི་མི་སྙམ་པར་འདུག་པ་ནི། ལས་འབྲས་ལ་དྲེད་
སོང་བའི་མི་གཤིས་ངན་དུ་གྱུར་པ་རེད། དེས་ལས་འབྲས་ཤེས་པས་ཕན་པ་ཅི་ཡོད།
མིང་བླ་མ་དང་དགེ་བཤེས་ཆོས་པ་ཞེས་སྙན་པའི་གྲགས་པ་དབྱར་རྔ་བཞིན་དུ་ལྡིར་ན་
ཡང་། ལས་ འབྲས་ ལ་ ཡིད་ ཆེས་ དང་། ལས་ འབྲས་ ཚུལ་ བཞིན་ དུ་ བསྐྱང་བ།
བསགས་སྦྱང་རྣལ་མ་སྒྲུབ་མཁན་ཞིག་མིན་ན་ནི། ཁྱོད་སྐྱེས་བུ་དམ་པར་ཁས་འཆེས་
པ་ཡང་དཀའ། སྐྱེས་བུ་དམ་པ་དང་བྱང་ཆུབ་སེམས་དཔའ་ཡིན་ན་ཕྱི་ཡི་རྟགས་ཀྱིས་
ཤེས་ཏེ། དུ་བ་ལས་ནི་མེར་ཤེས་དང་། །ཆུ་སྐྱར་ལས་ནི་ཆུར་ཤེས་བཞིན། །བྱང་
ཆུབ་སེམས་དཔའ་བློ་ ལྡན་ གྱི། །རིགས་ནི་མཚན་མ་དག་ལས་ཤེས། ། ཞེས་
གསུངས་པས་ན། ཕྱི་ཡི་རྟགས་ཀྱིས་མི་གསལ་བ་སྤྲོས་མེད་ཀྱི་སྤྱོད་པ་མཛད་མཁན་
76



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
ཤིན་ཏུ་ཉུང་ཉུང་རེད། མཉམ་མེད་ཇོ་བོ་རྗེ་ལ་ཡང་བླ་མ་སྐྱབས་འགྲོ་བ་དང་། བླ་མ་
ལས་འབྲས་པ་གསུངས་པ་དགོས་པ་ཆེ། ཁྱད་པར་དེ་དུས་བསྟན་པ་ཉམས་ནས་སླར་
གསོའི་སྐབས་ཀྱི་བསྟན་པ་ཕྱི་དར་གྱི་ལོ་རྒྱུས་དང་མཐུན་པ་ཡིན། སྐབས་དེར་ཨར་ཚོ་
བནྡེ་བཅོ་བརྒྱད་ཅེས་པ་སོགས་ཀྱིས་གསང་སྔགས་ཀྱི་སྤྱོད་པ་ཡིན་ཟེར་ནས་བུད་མེད་
ལ་སྦྱོར་བ་དང་། དགྲ་བགེགས་སྒྲོལ་བའི་མིང་བཟུང་ནས་བསྟན་པ་དྲི་མ་ཅན་དུ་བྱས་
པ་དེ་ལ་དག་ཐེར་བྱས་ནས་བསྟན་པ་སླར་གསོ་བྱས་ཏེ་དྲི་མ་མེད་པའི་བསྟན་པ་དར་ནི་
རེད། ཇོ་བོ་ཆེན་པོས་སྔགས་ཀྱི་གསང་བ་མ་མཁྱེན་པ་མིན་ཏེ། སོ་སོར་ཐར་བའི་
ཚུལ་ཁྲིམས་ལ་གཅེས་སྤྲས་དང༌། ལས་འབྲས་ཀྱི་བླང་དོར་ཤེས་པ་མང་ཚོགས་ནང་དུ་
རྩ་བ་ཚུགས་དགོས་པའི་དོན་གྱིས་སྐྱབས་འགྲོ་ལས་འབྲས་གསུངས་པ་རེད། ད་ལྟ་
ཡང་དར་བསྟན་པའི་སྐབས་སུ་ཡང་། སོ་སོར་ཐར་བའི་ཚུལ་ཁྲིམས་ལ་གཅེས་སྤྲས་
བྱས་ཏེ། སྤྲུལ་བའི་སྐུ་རྣམ་པ་གདན་སར་བཀོད་ནས་ངུར་སྨྲིག་གི་རྒྱལ་མཚན་བཞེས་
ཏེ་བསྟན་པའི་བདག་པོར་མངའ་གསོལ་བར་མཛད་པ་དང་། དགོན་སྡེ་སོ་སོའི་ནང་
དུའང་དགེ་འདུན་པ་རྣམས་ཆོས་འདུལ་བའི་ལག་ལེན་གཙང་མཐའ་ནས་འཛིན་པ་
དང་། ཆོས་དད་མང་ཚོགས་ཀྱི་ནང་དུའང་རྒྱལ་བའི་བསྟན་པ་རིན་པོ་ཆེ་དང་། དེ་
འཛིན་པའི་བསྟན་འཛིན་གྱི་སྐྱེས་བུ་དམ་པ་རྣམས་དྲི་མ་མེད་པ། ཡང་དག་པ་ཞིག་
དགོས་ཚུལ་ཤེས་ནས། ཡིད་ཆེས་ཀྱི་དད་པ་བྱེད་པ་དང༌། ལས་འབྲས་ཇི་ལྟར་འབྱུང་
ཚུལ་ལུང་དང་རིགས་པས་གཏན་ལ་ཕབ་ཅིང་ཡིད་ཆེས་ཟབ་མོ་ཞིག་བྱུང་ན། འབྲས་
བུའི་བདེ་བས་ཡིད་སྤྲོ་ནས་དེའི་རྒྱུ་ལ་འཇུག་འདོད་སྐྱེ་ངེས་པ་ཡིན། འོན་ཀྱང་ལས་
འབྲས་ཤེས་ཟེར་མཁན་མང་ཡང་། ན་ཚ་སོགས་སྡུག་བསྔལ་མི་འདོད་པ་ཆེན་པོ་དང་
ཐུག་པ་ན། འདི་རང་གི་ལས་ཀྱིས་བྱུང་ཟེར་མཁན་ཤིན་ཏུ་དཀོན་མོད། ལས་དང་མ་
འབྲེལ་བ་གཅིག་ཀྱང་མེད། ལ་ལས་རྒྱ་བོད་ཀྱི་སྨན་གྱིས་ནད་སོས་པ་དེ་ཡང་ལས་ཀྱི་
77
， །



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དབང་གིས་ཡིན་པ་ནི། གསོ་བྱ་གསོ་བྱེད་བསོད་ནམས་ལས་ཀྱིས་འབྲེལ། ། ཞེས་
གསུངས་པས་ཤེས་ནུས། དཔེར་ན། སངས་རྒྱས་དངོས་སུ་བཞུགས་ཡོད་པ་ཡིན་ན།
རང་ལ་མི་འདོད་པ་བྱུང་བ་འདི་གང་གི་ལས་ལས་བྱུང་ཞེས་འདྲི་ན། ཁྱོད་ཀྱིས་དུས་
སྐབས་དེ་དང་དེའི་ལས་བསགས་པའི་ རྐྱེན་ གྱིས་མི་འདོད་པ་འདི་དང་འདི་བྱུང་
གསུངས་པ་ལས། གཞན་གྱིས་མཁྱེན་པའི་གནས་མ་ཡིན། དགེ་བའི་འབྲས་བུ་སྨིན་
པ་ཡང་དེ་དང་འདྲ་བར་གསུང་ངེས་རེད། ད་ལྟ་མི་ལ་ལས། ངས་ཆོས་ལ་ཁ་མ་
བཏང་ཡང་། མི་འདོད་པའི་རྐྱེན་ངན་འདི་དང་འདི་འདྲ་འབྱུང་གི གཞན་ཞིག་གིས་
ཆོས་ལ་ཁ་བཏང་བ་སོགས་སྡིག་ལས་སྣ་ཚོགས་བྱས་ཀྱང་དེ་ལ་མི་འདོད་པ་མི་འབྱུང་
བའི་ཁར་བདེ་ཞིང་སྐྱིད་པར་འདུག་ཅེས་བཤད་འདུག་པ་ནི། ལས་འབྲས་མ་ཤེས་པ་
དང་། ལས་འབྲས་ལ་ཡིད་ཆེས་མ་བྱུང་བའི་རྟགས་རེད། ཁྱོད་ལ་མི་འདོད་པ་བྱུང་བ་
དེ། སྔ་མའི་ལས་ཀྱིས་འཕངས་པའི་འབྲས་བུ་སྐྱེ་བ་འདིའི་སྟེང་དུ་སྨིན་པའི་སྐབས་ལ་
འཕྲད་པ་རེད། རྐྱེན་ངན་ལམ་དུ་ཁྱེར་ཏེ་དགེ་བའི་ལས་ལམ་བསགས་ན་ཚེ་འདིར་མི་
སྐྱིད་ཀྱང་ཕྱི་མ་སྐྱིད་རྒྱུ་རེད། ཚེ་སྟོད་ལ་ལས་བསགས་ན་ཚེ་སྨད་ལ་འབྲས་བུ་སྨིན་པ།
ལས་ཀྱི་ས་བོན་སྨིན་ཚུལ་དེ་འདྲ་ཡོད་ཀྱང་། དེ་དམིགས་བསལ་བ་དང་ཁྱད་པར་བ་
ཞིག་རེད། ཐམས་ཅད་དེ་འདྲ་ཡོང་ཚུལ་མེད་པ་ཤེས་དགོས། ཡང་གོང་གི་གཉིས་པ་
ཚེ་འདིར་མི་དགེ་བ་བྱས་ཀྱང་འབྲས་བུ་བདེ་བ་མྱོང་ནས་འདུག་པ་ནི། ཁོས་སྐྱེ་བ་སྔ་
མ་རྣམས་སུ་དགེ་བ་བསགས་པའི་འབྲས་བུ་ད་ལྟ་སྨིན་པའི་སྐབས་ཡིན། དགེ་འབྲས་
སྨིན་ཚེ། ཚོགས་བསགས་སྒྲིབ་སྦྱོང་མ་བྱས་པར་སྐྱིད་པོར་བསྡད་ན་དགེ་འབྲས་ཟད་
འགྲོ་བས། ཕྱི་མ་རྣམས་སུ་རྣམ་སྨིན་མྱོང་བའི་མགོ་ཚུགས་རྒྱུ་རེད། དེས་ན་ལས་
འབྲས་བསམས་ནས། ཚོགས་བསགས་སྒྲིབ་སྦྱོང་དང་། དགེ་བཅུའི་ལས་ལམ་ལ་
འབད་ན། ལུས་སྡུག་བསྔལ་བར་གྱུར་ཀྱང། སེམས་སྡུག་བསྔལ་བར་མི་འགྱུར། །
78



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
དཔེར་ན། འཕགས་པ་རྣམས་ལུས་ན་བའི་ཚོར་བ་སྡུག་བསྔལ་ཡོད་ཀྱང་། ཡིད་མི་
བདེ་བ་མེད་པས་མཁས་པ་ཟེར། སོ་སྐྱེས་ཐ་མལ་བ་རྣམས་ལུས་ན་ཚ་དང་བཅས་ན།
སེམས་ཀྱང་མི་བདེ། ལུས་ན་བའི་ ཐོག་སེམས་ན་བ་བསྣན་ན་བྱིས་བློ་ཅན་ཟེར།
དེས་ན་སེམས་ལ་ལས་འབྲས་སྒོམ་ནས་སྒོ་གསུམ་དགེ་བའི་ཕྱོགས་ལ་འདྲིས་པའི་མྱོང་
བ་ཅི་ཐོན་བྱེད་དགོས། ལས་འབྲས་བཤད་ཤེས་པ་ཙམ་ལ་གོ་བ་མི་ཟེར། དེས་སེམས་
ལ་མི་ཕན། ལས་འབྲས་ལ་ཡིད་ཆེས་ཀྱི་མྱོང་བ་མེད་ན། ངེས་འབྱུང་བྱང་སེམས་ཡང་
དག་པའི་ལྟ་བ་རིམ་གཉིས་ཀྱི་རྣལ་འབྱོར་སོགས་ས་ལམ་གྱི་རྟོགས་པ་མཐོན་པོ་གང་
ཡང་འོང་བའི་གཞི་མེད། ཇི་སྲིད་ལས་དབང་གི་སྐྱེ་བ་ལེན་མི་དགོས་པར་མ་གྱུར་པ་དེ་
སྲིད་དུ་ལས་འབྲས་ཕྲ་ཞིང་ཕྲ་བ་ལ་འཛེམ། བརྩེ་བའི་བདག་ཉིད་ཅན་ཡང་དུད་
འགྲོར་སྐྱེས་ཞེས་གྲུབ་པ་ཐོབ་པ། རིག་པའི་གནས་ལྔར་མཁས་པའི་པཎྜི་ཏ་སོགས་
ཀྱང་ལས་འབྲས་ཕྲ་མོ་ལ་མ་འཛེམ་པས། ཡི་དྭགས་དང་དམྱལ་བ་སོགས་སུ་སྐྱེས་པའི་
ལོ་རྒྱུས་མང་།
དཀར་ནག་གི་ལས་གང་བསགས་ཀྱང་བྱེད་པ་བོ་རང་ཉིད་ཀྱིས་རྣམ་སྨིན་མྱོང་
བ་མ་གཏོགས། རང་གིས་མྱོང་བའི་སྐལ་བ་གཞན་ལ་སྦྱོར་རྒྱུ་མེད། སྔོན་མོངྒལ་གྱི་
མས། རང་གི་བུ་དང་། ཁྱོ་བོའི་དོན་དུ་སེར་སྣ་སོགས་བྱས། ཁྱོ་བོ་དང་བུས་སེར་སྣ་
སོགས་མ་བགྱིས་པས། བུས་དགྲ་བཅོམ་པའི་འབྲས་བུ་ཐོབ། ཁྱོ་བོ་ཚངས་པའི་
གནས་སུ་ སྐྱེས། མོ་ རང་ གིས་ ངན་ སོང་ གི་ སྡུག་ བསྔལ་ དཔག་ མེད་ མྱོང་ བར་
གསུངས་སོ། །
ཡང་རྒྱུ་དགེ་བ་ཆུང་ངུ་ལས་ཀྱང་། འབྲས་བུ་བདེ་བ་ཆེ་བ་འབྱུང་བ་དང༌། རྒྱུ་
མི་དགེ་བ་ཆུང་ངུ་ལས། འབྲས་བུ་སྡུག་བསྔལ་ཆེ་བ་འབྱུང་བ་ལུང་གཞི་ལས་གསུངས་
པ་ལྟར། དང་བའི་སེམས་ཀྱིས་དེ་བཞིན་གཤེགས་པ་ལ་ཐལ་བ་གཏོར་བ་དང༌། སྲན་



ཟ.
t
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མ་སྤར་བ་གང་ཙམ་ཕུལ་བའི་དགེ་བས། བསྐལ་བ་གྲངས་མེད་ཀྱི་བར་དུ་བདེ་བ་མྱོང་
བར་གསུངས་པ་དང་། འཕགས་པ་ཀ་ཏ་ཡ་ན་ལ་རྒན་མོ་ཞིག་གིས་ཆུ་ལྷུང་བཟེད་གང་
ཕུལ་བས། ལྷར་སྐྱེ་བར་བཤད་པ་སོགས་དང་། ཡང་སྐྱེས་བུ་དམ་པ་ཁྱད་པར་ཅན་ལ་
ཁོང་ཁྲོ་དང་ངན་སེམས་བགྱིས་ན། སེམས་དེའི་སྐད་ཅིག་རེ་རེ་བཞིན་གྱི་གྲངས་དང་
མཉམ་པའི་དམྱལ་བའི་སྡུག་བསྔལ་མྱོང་བ་དང༌། ངག་གི་མི་དགེ་བའི་ཚིག་ངན་སྨྲ་
ཐེངས་གཅིག་གིས་སྐྱེ་བ་ལྔ་བརྒྱའི་བར་དུ་སྡུག་བསྔལ་མྱོང་བ་གསུངས་པ་སོགས་ནང་
གི་རྒྱུ་འབྲས་ཀྱི་འཕེལ་ག་དང་འདྲ་བ་ཕྱི་རོལ་གྱི་རྒྱུ་འབྲས་ལ་མེད་པར། ནྱ་ཀྲོ་དྷ་དང་
དེའི་ས་བོན་གྱི་དཔེ་དྲངས་ནས་གསུངས་པ་ལྟར་ཡིན། དེ་ཡང་རྒྱུ་མི་དགེ་བ་སྡིག་པ་
དང་ལས་སྒྲིབ་ཀྱིས་གོས་པ་ལ། གཉེན་པོས་མ་བཅོམ་ཕྱིན་མི་དགེ་བའི་ལས་དེ་ཆུད་
ཟོས་པར་མི་འགྱུར་བ་ནི། མདོ་ལས། ཇི་ལྟར་གྲིབ་མ་མི་ཡི་རྗེས་འབྲང་ནས། །
འདུག་ན་འདུག་ལ་འགྲོ་ན་འགུལ་བ་ལྟར། །དེ་བཞིན་དགེ་དང་མི་དགེ་གྲིབ་མ་
ལྟར། ། ཞེས་གསུངས་པ་ལྟར། ནམ་ཞིག་ཤི་ནས་ལུས་ཀྱི་ཤ་རུས་སོ་སོར་འབྲལ་བ་
དེའི་ཚེ་ན་ཡང་། ལས་ཀྱི་རྣམ་པར་སྨིན་པ་འདོར་མི་ནུས་པར་རྗེས་སུ་འབྲངས་ནས་
ནམ་ཞིག་འབྲས་བུ་འབྱིན་རུང་དུ་གནས་པ་ཡིན་པས། དེ་ལ་དཀར་ནག་གི་ལས་
གཉིས་འབྲལ་བ་མེད་པར་གནས་པ་ཞེས་བྱ། དེ་བས་ན། སྡིག་པའི་ལས་ཀྱིས་ནི་
གནོད་པ་འབའ་ཞིག་ལས་ཕན་ཐོགས་པ་མི་སྲིད། ཕན་ཐོགས་པ་ཐམས་ཅད་དགེ་
བའི་ལས་ཁོ་ན་ཡིན་པས་ན་དགེ་བའི་ལས་ཕྲ་མོ་ཞིག་ཡིན་ཀྱང་སྒྲུབ་གང་ཐུབ་བྱས་ན་
འབྲས་བུ་བདེ་བ་ཆེན་པོ་འབྱུང་བ་ཡོད། སྡིག་པའི་ལས་ཕྲ་མོ་ཞིག་ཡིན་ཀྱང་འདིས་མི་
གནོད་མི་བསམ་པར་སྤོང་ཅི་ཐུབ་བྱེད་དགོས། མེ་སྟག་ཆུང་ངུས་ནགས་ཚལ་ཆེན་པོ་
སྲེག་པ་དེ་བཞིན་དུ། མདོ་རྒྱུད་ཐམས་ཅད་ཀྱི་དགོངས་དོན་གཅིག་པར། ལས་
འབྲས་ཀྱི་རྣམ་བཞག་འདི་ཉིད་དྲང་བོར་སྤྱོད་པ་བསྟན་པའི་སྙིང་བོར་གསུངས་ཏེ།
80



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
སྟོན་པ་ཐུགས་རྗེ་ཅན་གྱིས། སྡིག་པ་ཅི་ཡང་མི་བྱ་ཞིང་། །དགེ་བ་ཕུན་སུམ་ཚོགས་
པར་སྤྱད། །རང་གི་སེམས་ནི་ཡོངས་སུ་འདུལ། །འདི་ནི་སངས་རྒྱས་བསྟན་པ་
ཡིན། ། ཞེས་གསུངས་པ་ལྟར། རྒྱ་ཆེ་ལ་གྲངས་མང་བའི་དམ་པའི་ཆོས་ཇི་སྙེད་
ཅིག་བསྟན་ན་ཡང་། སྡིག་སྤོང་དགེ་སྒྲུབ་ཀྱི་སྒོ་ནས། རང་གི་སེམས་རྒྱུད་འདུལ་བ་
ལས་གཞན་པའི་སངས་རྒྱས་ཀྱི་བསྟན་པ་ཞིག་ཀྱང་མེད་པས་ན་དེ་ལྟར་གསུངས་པ་
ཡིན། ལས་འབྲས་ཀྱི་རྣམ་བཞག་ཅེས་བྱ་བ་ནི། ཁྱད་པར་བཅོམ་ལྡན་འདས་ཀྱི་
མདོར། མ་ན་བ་ཞེས་བྱ་བས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །
སེམས་ཅན་རྣམས་ལ་བདེ་སྡུག་ལ་སོགས་པ་རྣམ་པ་མང་དུ་མཆིས་ན་ལས་ཀྱི་རྣམ་པར་
སྨིན་པ་གང་གི་ཕྱིར་དུ་སེམས་ཅན་རྣམ་པ་མང་བོར་འགྱུར། བཅོམ་ལྡན་འདས་ཀྱིས་
བཀའ་བསྩལ་པ། ལས་རྣམ་པར་དབྱེ་བ་བསྟན་གྱི། ལེགས་པར་ཤིན་ཏུ་ཉོན་ལ་ཡིད་
ལ་ཟུངས་ཤིག་ངས་བཤད་ཀྱི། དེ་ནི་འདི་ལྟར་སེམས་ཅན་རྣམས་ནི་ཚེ་རབས་ཀྱི་ལས་
སུ་གྱུར་ཏེ། ཞེས་སོགས་རྒྱས་པར་གསུངས་པ་ལྟར་གྱི་དགོངས་དོན་ས་བཅད་ལྟ་བུར་
བཀོད་ན། ཚེ་ཐུང་བར་འགྱུར་བའི་ལས་དང༌། ཚེ་རིང་བོར་འགྱུར་བའི་ལས། ནད་
མང་བར་འགྱུར་བའི་ལས། ནད་ཉུང་བར་འགྱུར་བའི་ལས། ཁ་དོག་མི་སྡུག་པར་
འགྱུར་བའི་ལས། ལུས་མཛེས་པར་འགྱུར་བའི་ལས། མཐུ་ཆུང་བར་འགྱུར་བའི་
ལས། མཐུ་ཆེ་བར་འགྱུར་བའི་ལས། རིགས་དམའ་བའི་ལས། རིགས་མཐོ་བའི་
ལས། ལོངས་སྤྱོད་ཆེ་བའི་ལས། ལོངས་སྤྱོད་ཆུང་བའི་ལས། ཤེས་རབ་ཆུང་བ་དང་
ཆེ་བའི་ལས། དམྱལ་བར་སྐྱེ་བའི་ལས། ཡི་དྭགས་སུ་སྐྱེ་བའི་ལས། དུད་འགྲོར་སྐྱེ་
བའི་ལས། ལྷ་མ་ཡིན་དུ་སྐྱེ་བའི་ལས། མིར་སྐྱེ་བའི་ལས། འདོད་ལྷར་སྐྱེ་བའི་ལས།
གཟུགས་ཀྱི་ལྷར་སྐྱེ་བའི་ལས། གཟུགས་མེད་ཀྱི་ལྷར་སྐྱེ་བའི་ལས། བསགས་ལ་བྱས་
པའི་ལས། བསགས་ལ་མ་བྱས་པའི་ལས། བྱས་ལ་བསགས་པའི་ལས། བྱས་ལ་མ་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བསགས་པའི་ལས། དམྱལ་བའི་ཚེ་ཡོངས་སུ་རྫོགས་པའི་ལས། དམྱལ་བའི་ཚེ་ཕྱེད་
རྫོགས་པའི་ལས། དམྱལ་བར་སྐྱེས་མ་ཐག་ཚེ་འཕོས་པའི་ལས། ངེས་པར་སྐྱེ་བའི་
ལས། མ་ངེས་པར་སྐྱེ་བའི་ལས། ཡུལ་གཞན་དུ་རྣམ་པར་སྨིན་པའི་ལས། སྔར་བདེ་
ལ་ཕྱིས་སུ་སྡུག་བསྔལ་བར་འགྱུར་བའི་ལས། སྔར་སྡུག་བསྔལ་ལ་ཕྱིས་སུ་བདེ་བར་
འགྱུར་བའི་ལས། སྔར་ཡང་བདེ་ལ་ཕྱིས་ཀྱང་བདེ་བར་འགྱུར་བའི་ལས། སྔར་ཡང་
སྡུག་བསྔལ་ལ་ཕྱིས་ཀྱང་སྡུག་བསྔལ་བར་འགྱུར་བའི་ལས། ཕྱུག་ཅིང་སེར་སྣ་ཆེ་བའི་
ལས། དབུལ་ཞིང་གཏོང་ཕོད་ཆེ་བའི་ལས། ཕྱུག་ཅིང་གཏོང་ཕོད་ཀྱང་ཆེ་བའི་ལས།
དབུལ་ཞིང་གཏོང་མི་ཕོད་པའི་ལས། ཚེ་ཟད་ལ་ལས་མ་ཟད་པ། ལས་ཟད་ལ་ཚེ་མ་
ཟད་པ། ཚེ་དང་ལས་གཉིས་མ་ཟད་པ། ལས་དང་ཚེ་གཉིས་ཟད་པ། ལུས་བདེ་ལ་
སེམས་མི་བདེ་བའི་ལས། སེམས་བདེ་ལ་ལུས་མི་བདེ་བའི་ལས། ལུས་ཀྱང་བདེ་ལ་
སེམས་ཀྱང་བདེ་བའི་ལས། ལུས་ཀྱང་མི་བདེ་ལ་སེམས་ཀྱང་མི་བདེ་བའི་ལས། ངན་
སོང་དུ་སྐྱེས་ཀྱང་གཟུགས་མཛེས་ལྟ་ན་དགའ་བའི་ལས། ངན་སོང་དུ་སྐྱེས་ལ་མི་སྡུག་
པའི་ལས། ངན་སོང་དུ་སྐྱེས་ནས་ལྕེ་དབང་དྲི་ང་བའི་ལས་ཏེ་ལྔ་བཅུ་རྩ་གཅིག་གོ །
ཞེས་མདོ་ལས་དངོས་སུ་བསྟན་པ་དེ་དག་ཡིན་ལ། ཤུགས་ཀྱིས་བསྟན་པ་གྲངས་ཀྱིས་
མི་ལང་བ་སྨོས་མ་དགོས་སོ། །
དེ་ལྟར་གྲངས་ལྔ་བཅུ་རྩ་གཅིག་པོ་ཞིབ་པར་བརྗོད་པའི་ལོང་མེད་ཀྱང་དེའི་ཁ་
ཤས་ཤིག་དཔེར་བཀོད་དེ་བརྗོད་ན། ཚེ་ཐུང་བར་གྱུར་པའི་ལས་ནི། སྲོག་གཅོད་པ།
གཞན་ལ་སྲོག་གཅོད་དུ་བཅུག་པ། སྲོག་གཅོད་ལ་རྗེས་སུ་དགའ་བ། སྲོག་གཅོད་ལ་
ལེགས་པར་བརྗོད་པ། མངལ་ནས་ཚེ་འཕོ་བར་བྱེད་པ། མངལ་གནས་མེད་པར་
བྱེད་པ། དགྲ་བོ་ཤི་བ་ལ་དགའ་བ། དགྲ་བོ་ཤི་བ་ལ་ལེགས་པར་བརྗོད་པ། ཕྱུགས་
ཀྱི་མཆོད་སྦྱིན་བྱེད་པའི་རྟེན་བཙུགས་པ། འཐབ་མོ་ལ་བལྟ་ཞིང་དགའ་བ་སྟེ་བཅུ་ནི་



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
ཚེ་ཐུང་ཞིང་ནད་མང་བར་འགྱུར་བའི་ལས་སོ། །
ཚེ་རིང་བོར་འགྱུར་བའི་ལས་གང་ཞེ་ན། སྲོག་གཅོད་པ་སྤོང་བ། སྤོང་དུ་
འཇུག་པ། སྤངས་པ་ལ་ལེགས་པར་བརྗོད་པ། མི་དང་དུད་འགྲོ་འབུ་སྲིན་ཡན་ཆད་
ཀྱི་སྲོག་སྐྱོབ་པ། སེམས་ཅན་ལ་མི་འཇིགས་པ་སྦྱིན་པ། སྐྱབས་མེད་མགོན་མེད་ལ་།
སྙིང་རྗེ་བ། ནད་པ་དང་བྱིས་པ་རྒན་གཞོན་རྣམས་ལ་གསོ་སྨན་དང་། ཁ་ཟས་བྱིན་
པ། དབུལ་འཕོངས་དང་སློང་མོ་བ་ལ་སྦྱིན་པ་བྱེད་པ། དམག་སོགས་ཀྱི་རྩོད་པ་ཞི་
བར་བྱེད་པ། མཆོད་རྟེན་དང་གཙུག་ལག་ཁང་བཤིག་པ་བཅོས་པ་སྟེ་བཅུ་ནི་ཚེ་རིང་
ཞིང་ནད་མེད་པར་འགྱུར་བའི་ལས་སོ། །
ནད་མང་བར་འགྱུར་བའི་ལས་གང་ཞེ་ན། གནོད་སེམས་ཀྱིས་མི་དང་དུད་
འགྲོ་སོགས་ལ་བརྡེག་པ། བརྡེག་ཏུ་འཇུག་པ། བརྡེག་ལ་དགའ་བ། ཕ་མའི་ལུས་
སེམས་མི་བདེ་བར་བྱེད་པ། ཚུལ་ཁྲིམས་ལྡན་པ་དག་གི་སེམས་མི་བདེ་བར་བྱེད་པ།
ནད་པ་ལ་སྨན་ལོག་བྱིན་པ། ཟས་སྔ་མ་མ་ཞུ་བར་ཕྱི་མ་སྟེར་བ། གཞན་གྱི་མྱ་ངན་
རིང་དུ་གཏོང་བ། མི་མཛའ་བ་ན་བའི་ཚེ་ན་དགའ་བ་སྐྱེ་བ། ན་བ་སེལ་ན་མི་དགའ་
བ་སྟེ་བཅུ་ནི་ནད་མང་བར་འགྱུར་བའི་ལས་སོ། །
ནད་ཉུང་བར་འགྱུར་བའི་ལས་གང་ཞེ་ན། གནོད་སེམས་ཀྱིས་བརྡེག་པ་སྤོང་
བ། བརྡེག་པ་སྤོང་དུ་འཇུག་པ། བརྡེག་པ་སྤོང་བ་ལ་ལེགས་པར་བརྗོད་པ། ནད་པ་
ལ་ཕན་པའི་སེམས་ཀྱིས་སྨན་ཚུལ་བཞིན་སྟེར་བ། མི་མཛའ་བ་ན་ན་མི་དགའ་བ།
དེའི་ནད་གསོས་ན་དགའ་བ། ཕ་མ་ན་ན་རིམ་གྲོ་བྱེད་པ། རབ་བྱུང་ན་ན་རིམ་གྲོ་
བྱེད་པ། རྒན་གཞོན་བར་མ་གང་ཡང་མགོན་མེད་པར་ན་ན་རིམ་གྲོ་བྱེད་པ། ཁ་
ཟས་ཞི་ནས་སྟོབ་པ་སྟེ་བཅུ་ནི་ནད་ཉུང་བར་འགྱུར་བའི་ལས་སོ། ། ཞེས་གསུངས།
དེ་བཞིན་དུ་ལྔ་བཅུ་རྩ་གཅིག་པོ་རེ་རེ་ལ་བཅུ་ཚན་རེ་རེ་བྱས་ནས་གསུངས་པ་
83



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལྟར་ལེགས་པར་སེམས་ཤིང་། འབད་པས་ལག་ལེན་དུ་ཐེབས་པར་བྱེད་དགོས།
དེ་ཡང་དཔེ་འགའ་རེ་བཀོད་ན། ལོངས་སྤྱོད་ཆུང་བར་འགྱུར་བའི་ལས་གང་
ཞེ་ན། མ་བྱིན་པར་ལེན་པ། དེ་ལ་བསྐུལ་བ། དེ་ལ་རྗེས་སུ་ཡི་རང་བ། ཕ་མའི་འཚོ་
བ་འཕྲོག་པ། འཕགས་པ་དང་ཚུལ་ཁྲིམས་ལྡན་པའི་འཚོ་བ་འཕྲོག་པ། རྒན་བྱིས་
དང་དབུལ་བོ་ནད་པ་རྣམས་ཀྱི་འཚོ་བ་འཕྲོག་པ། གཞན་དབུལ་ན་དགའ་བ།
གཞན་ཕྱུག་པོར་འགྱུར་བ་ལ་གེགས་བྱེད་པ། ལོ་ཉེས་དང་མུ་གེ་བྱུང་ན་དགའ་བ་སྟེ་
བཅུ་ནི། ལོངས་སྤྱོད་ཆུང་བར་འགྱུར་བའི་ལས་སོ། །
ཁྱད་པར་དུ་ང་ཚོ་སྐྱེ་བོ་ནད་པ་གསོ་བའི་སྨན་པ་རེད། སྐྱེ་བོ་ནད་པའི་དོན་དུ་
གསོས་སྨན་ལེགས་པར་ཕུལ་ན། ནད་འབྱུང་བར་མི་འགྱུར་བའི་ལས་ཀྱི་དཔེར། བ་
ཀུ་ལས། ང་རབ་ཏུ་བྱུང་ནས་ལོ་བརྒྱད་ཅུ་ལོན་ཏེ་མགོ་བོ་ན་བ་ཙམ་ཡང་མ་བྱུང་ངོ༌
ཞེས་ཟེར་བ་ལྟ་བུ་དང་། དེ་ཡང་སྔོན་སངས་རྒྱུས་ལོག་པར་དད་སེལ་ལ་ན་བའི་
གསོས་སྨན་ཕུལ་བ་དང་། དགྲ་བཅོམ་པ་ལ་ཨ་རུ་ར་ཕུལ་བའི་ལས་ཀྱིས་བདེ་བའི་
མཆོག་ཐོབ་པོ་ཞེས་གསུངས། ང་ཚོ་སྨན་པ་བསམ་བཟང་ཞིག་ཡིན་ན། ནད་ཀྱིས་
འདེབས་པར་མི་འགྱུར་བ་མཐོང་ཆོས་མྱོང་འགྱུར་དུ་འབྱུང་བ་ཞིག་ཡིན། ཡོངས་
འཛིན་རྣམ་པའི་བཀའ་གསུང་ལས་བྱུང་བ་ལྟར་ན། ང་ཚོས་སྐྱེ་བོ་མང་བོ་ལ་ནད་ལྟ་
དགོས། སྨན་སྟེར་དགོས་པས། སྐྱེ་བོ་མང་བོ་དེ་དག་གི་ནང་ན་འཕགས་པའི་གང་
ཟག་དང་། བྱང་ཆུབ་སེམས་དཔའ་ཇི་འདྲ་ཡོད་མི་ཤེས་པས། དེ་དག་ལ་དང་བའི་
སེམས་ཀྱིས་སྨན་ཕུལ་ན་ཡུལ་ཁྱད་འཕགས་སོགས་སུ་སྐྱེ་བ་མཐོང་ཆོས་མྱོང་འགྱུར་དུ་
གྲུབ་ནས་ནད་མེད་བདེ་བ་ཐོབ་པ་ཡིན་གསུངས། །
དེ་ཡང་ལས་འབྲས་ཉམས་སུ་ལེན་པའི་ཚེ་ན་དགེ་བ་བཅུའི་ལས་ལམ་ནི། ཆོས་
དད་མང་ཚོགས་ཀྱིས་བརྩི་དགོས་པའི་ལས་ལམ་ཡིན། སྔོན་ཆོས་རྒྱལ་སྲོང་བཙན་
མ༦



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
ར་ལ་
སྒམ་པོས། མི་ཆོས་གཙང་མ་བཅུ་དྲུག་གི་ཁྲིམས་བཅས་པ་ཡང་དགེ་བཅུའི་བཀའ་
ཁྲིམས་ནང་དུ་འདུས་པ་ན་བསྔགས་བརྗོད་བྱེད་འོས་པ་རེད། དགེ་བ་བཅུའི་ལས་
ལམ་འདི་ཆོས་རྒྱ་ཆུང་ཆུང་ཞིག་མིན། དམ་པའི་ཆོས་ཀྱི་སྙིང་ཁུ་རབ་ཏུ་བསྡུས་པ།
སྟོན་པའི་བསྟན་པ་ལ་དད་པ་ཡོད་ཚད་ཀྱིས་ཉམས་སུ་བླང་བྱའི་གནས་གཅིག་བུ་ཡིན།
དེའི་རྒྱུ་མཚན་གང་ཡིན་ཞེ་ན། སྔོན་བདག་ཅག་གི་སྟོན་པས་རང་གི་པགས་པ་ལ་
ཤོག་གུ་བྱས། རུས་པས་སྨྱུ་གུ་བྱས། ཁྲག་གིས་སྣག་ཚ་བྱས་ཏེ་དགེ་བ་བཅུ་བསྟན་
པའི་ཆོས་འདི་ཡི་གེར་འབྲི་དགོས་པ་བྱུང་ཞིང་། དེ་འདྲའི་དཀའ་སྤྱད་བསམ་གྱིས་མི་
ཁྱབ་པའི་སྒོ་ནས། དང་བོར་མི་དགེ་བ་བཅུ་སྤངས་ནས། བྱང་ཆུབ་སེམས་དཔའི་
སྤྱོད་པ་ལ་ཞུགས་ནས་སངས་རྒྱས་པ་ཡིན་ཏེ། སྔོན་བསྐལ་བ་ཚད་མེད་པའི་སྔོན་རོལ།
དྲང་སྲོང་ལྔ་བརྒྱ་ཡོད་པ་ལས། དེ་དུས་བདག་ཅག་གི་སྟོན་པ་དྲང་སྲོང་ཨུ་ཏ་ལ་ཞེས་
བྱ་བར་གྱུར་ཏེ། དམ་པའི་ཆོས་བཙལ་བ་ན། བྲམ་ཟེ་ཞིག་གིས་གལ་ཏེ་ཁྱོད་ཀྱིས་
པགས་པ་ལ་ཤོག་གུ། རུས་པས་སྨྱུ་གུ། ཁྲག་གིས་སྣག་ཚ་བྱས་ཏེ། ངས་བསྟན་པའི་
ཆོས་འབྲིར་ནུས་ན་ཆོས་སྟོན་ནོ་ཞེས་སྨྲས་པ་ལ། དེ་བཞིན་དུ་མཛད་པས། བྲམ་
ཟེས་གསུངས་པ། ལུས་ཀྱི་སྤྱོད་པ་རབ་བསྡམ་ཞིང༌། །སྲོག་གཅོད་སྐུ་དང་གཡེམ་མི་
བྱ། །ཕྲ་མ་རྫུན་དང་ཚིག་རྩུབ་དང་། །བཀྱལ་བ་སྨྲ་བར་མི་བྱའོ། །འདོད་པ་རྣམས་
ལ་མི་ཆགས་ཤིང་། །ཞེ་སྡང་སེམས་ཀྱང་མེད་པར་བྱ། །ངན་པར་ལྟ་བ་ཀུན་སྤངས་
ན། །བྱང་ཆུབ་སེམས་དཔའི་སྤྱོད་པའོ། ། ཞེས་གསུངས་པ་ཡི་གེར་བྲིས་པ་མི་དགེ་
བཅུ་ལས་ཟློག་པའི་དགེ་བ་བཅུའི་ལས་ལམ་ཡིན། མི་དགེ་བ་བཅུ་མ་སྤངས་པར་གློ་
བུར་དུ་ཤི་ན། ཡར་ལམ་མཐོན་པོར་བགྲོད་རྒྱུ་ཕར་ཟད། མར་ངན་འགྲོར་འགྱུར་བ་
ལས་འོས་མེད་ཀྱང་། དེ་ལ་ལྟ་མི་ཤེས་པར། སྟོང་ཉིད་ཀྱི་ལྟ་བའི་འཇོག་མཚམས་
དང་། བསྐྱེད་རིམ་རྫོགས་རིམ་གྱི་གནད་རྩར་གཅོད་ཁུལ་བྱེད་པ་ནི། པོ་ཏོ་བ་ཆེན་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པོས། རང་གི་སྒོ་ཐེམ་གྱི་འོག་ཏུ་གཞན་གྱིས་བསམ་ངན་བྱས་པའི་མེ་དོང་གཏིང་རིང་
བཞག་པ་མ་ཤེས་པར། སེམས་ལ་རྒྱ་གར་ནག་གི་ཕྱོགས་སུ་སོང་ན་ཚོང་གི་ཁེ་སྤོགས་
ཆེ་བསམ་ནས་ཧམ་སེམས་ཀྱིས་རྒྱུག་པ་ན། དེ་མ་ཐག་མེ་དོང་ནང་དུ་ཡ་ང་བར་ཤི་བ་
དང་ཆོས་མཚུངས་པར་གསུངས་པ་ལྟར་རེད།
མངོན་པ་མཛོད་དུའང་། དེ་ལས་ཆེ་ལོང་བསྡུས་ནས་ནི། །དགེ་དང་མི་དགེ་
ཅི་རིགས་པར། །ལས་ཀྱི་ལམ་ནི་བཅུར་གསུངས་སོ། ། ཞེས་ཆེ་ལོང་ཙམ་བསྡུས་ན།
མི་དགེ་བ་བཅུར་འདུ་སྟེ། ལུས་ཀྱི་ལས་ལམ་གསུམ་ནི་སྲོག་གཅོད་པ། མ་བྱིན་ལེན་
པ། ལོག་གཡེམ་དང་གསུམ། ངག་གི་ལས། རྫུན། ཕྲ་མ། ཚིག་རྩུབ། ངག་
འཆལ་དང་བཞི། ཡིད་ཀྱི་ལས། བརྣབ་སེམས། གནོད་སེམས། ལོག་ལྟ་གསུམ་སྟེ་
བཅུ་གསུངས། ལས་ལམ་བཅུ་བོ་དེ་དག་ཞིབ་པར་བཤད་དེ་གཞུང་ལུང་དང་སྦྱར་བ་
དང༌། ལུང་གི་ཁུངས་འགོད་པ་སོགས་བྱས་ན་མང་འགྲོ་བས། འདིར་སོ་སོར་མི་སྨོས་
རྒྱུ་བྱེད། །
དེའི་ནང་གི་བཅུ་བ་ལོག་པར་ལྟ་བ་ནི། གཞི་ལས་འབྲས་ལྟ་བུ་ལ་དེ་མེད་པར་
འདུ་ཤེས་ཤིང་ཉོན་མོངས་གང་རུང་གི་སྒོ་ནས་ཀུན་སློང་དགེ་སྡིག་མེད་དོ་ཞེས་པའམ།
སྐྱེ་བ་སྔ་ཕྱི་མི་བདེན། སངས་རྒྱས་ཀྱི་བཀའ་མི་བདེན་ཞེས་པ་ལྟ་བུའི་སྐུར་འདེབས་ཀྱི་
བསམ་པས་ཐག་བཅད་པ་ན། ལོག་ལྟའི་མཚན་ཉིད་རྫོགས་པར་གསུངས་པ་ཡིན་
པས་ན། སློབ་དཔོན་དཔའ་བོས། ལོག་ལྟ་ཞེས་བྱ་གང་ཞེ་ན། །སྦྱིན་མེད་མཆོད་
སྦྱིན་ཡོད་མིན་དང་། །འཇིག་རྟེན་ཕ་རོལ་ཡོད་མིན་ཞིང་། །དགེ་སྦྱོང་བྲམ་ཟེ་ལྷ་
རྣམས་མེད། །རྫོགས་སངས་རྒྱས་དང་དགྲ་བཅོམ་དང་། །རང་སངས་རྒྱས་དང་
ལེགས་སྤྱད་དང་། །ཉེས་པར་སྤྱད་པ་ཡོད་མིན་ཞེས། །བྱ་བ་ལོག་པར་ལྟ་བ་ཡིན། །
ཞེས་གསུངས། ལོག་ལྟ་སངས་རྒྱས་ཀྱིས་སྟོང་བ་ཞེས། ལོག་པར་ལྟ་བ་སྐྱེས་ཚེ།
86



A
༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
སངས་རྒྱས་ཀྱིས་ཀྱང་སྐྱོབ་པའི་ཐབས་མེད། ཚད་མ་རྣམ་འགྲེལ་དུའང་སྐྱེ་བ་སྔ་ཕྱི་
རིགས་པས་སྒྲུབ་པ། ལས་རྒྱུ་འབྲས་རིགས་པས་སྒྲུབ་པ་སོགས་ནི། ཕྱི་བ་མུ་སྟེགས་པ་
དང་རྩོད་པའི་ཆེད་གཅིག་བུ་མ་ཡིན་ཏེ། མུ་སྟེགས་མེད་པའི་ས་ཕྱོགས་སུ་ཡང་དེ་ལྟར་
རིགས་པས་སྒྲུབ་དགོས་མི་དགོས། ཐ་ན་རང་གི་སེམས་སྟེང་དུའང་དེ་འདྲའི་ལོག་
རྟོག་ཡོད་མེད་དང༌། ལོག་རྟོག་ཡོད་ན་རིགས་པས་སུན་དབྱུང་དགོས་མི་དགོས་
དཔྱད་རྒྱུ་མང་བོ་ཡོད། ལས་འབྲས་གསལ་བའི་མེ་ལོང་དུ། ཚེ་སྟོད་རྣམ་དཀར་གྱི་
ལས་ཚན་ཆེ་བ་བགྱིས་ནས། ཚེ་སྨད་ལ་མི་འདོད་པ་ལྟ་བུ་བྱུང་ན། ལས་འབྲས་མི་
བདེན་པར་བསམ་པའི་སྐུར་བ་འདེབས་པ་དང་། སྔར་སྡིག་པ་ཤས་ཆེ་བ་བྱས་པ་ལ་སྐྱེ་
བ་བཟང་བོ་བྱུང་བ་དང་། དགེ་བ་སྟོབས་ཆེན་བྱས་པ་ལ་སྐྱེ་བ་ངན་པ་བྱུང་བ་སོགས་
ཀྱིས་རྐྱེན་བྱས་ནས། ལས་འབྲས་ལ་ལོག་ལྟ་བྱེད་མཁན་དེང་སང་ཤིན་ཏུ་མང་ངོ༌། །
ཞེས་གསུངས་པ་ལྟར། ལས་འབྲས་ཀྱི་རྣམ་བཞག་ཕྲ་ཞིང་ཕྲ་བ་མ་ཤེས་པའི་དབང་
གིས་ལོག་ལྟ་སྐྱེས་པ་རེད།
འདིའི་རྣམ་སྨིན་གྱི་འབྲས་བུ་ནི། རྒྱུ་འབྲས་བསྟན་པའི་མདོ་ལས། ལོག་པར་
ལྟ་བའི་ཁ་ན་མ་ཐོ་བ་གང་ཡིན་པ་དེ་ནི། སེམས་ཅན་དམྱལ་བ་དང་། དུད་འགྲོའི་སྐྱེ་
གནས་དང་། གཤིན་རྗེའི་འཇིག་རྟེན་དུ་ལྟུང་བར་བྱེད་དོ། ། ཞེས་གསུངས། རྒྱུ་
མཐུན་གྱི་འབྲས་བུ་ནི། མདོ་དེ་ཉིད་ལས། གལ་ཏེ་མིར་སྐྱེས་པར་གྱུར་ནའང་ཞེས་པ་
ནས། རྟག་པར་ལོག་ལྟ་ཅན་གྱི་ཁྱིམ་དུ་སྐྱེ་བར་འགྱུར་བ་དང་། སེམས་གཡོ་སྒྱུ་དང་
བཅས་པར་འགྱུར་བ་གང་ཡིན་པའོ། ། ཞེས་གསུངས། བདག་པོའི་འབྲས་བུ་ནི། །
ལོག་ལྟས་བཟང་ངན་གོ་ལྡོག་པར་འགྱུར་བ་དང་། མགོན་སྐྱབས་མེད་པར་འགྱུར་བ་
སོགས་རྣམ་པར་སྨིན་པ་མཐའ་ཡས་པ་ཞིག་གསུངས་ཡོད། །
དེས་ན་དཀར་བོ་དགེ་བའི་ལས་ལམ་བཅུ་བཤད་པ་ལ། དཔེར་ན། སྲོག་
མ་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཅོད་པ་སྤངས་པས་རྣམ་སྨིན་གྱི་འབྲས་བུ་མི་ལུས་ཐོབ། རྒྱུ་མཐུན་གྱི་འབྲས་བུ་ཚེ་
རིང་། བདག་པོའི་འབྲས་བུ་སྨན་མཐུ་ཆེ་བ་སོགས་གཞུང་མང་བོར་རྣམ་པ་དུ་མར་
གསུངས་སོ། །
དེ་ཡང་མི་དགེ་བཅུ་ལ་སོགས་པའི་ལས་ངན་ཚབས་ཆེན་གསོག་པ་ནི། སེམས་
ཉོན་མོངས་པའི་གཞན་དབང་དུ་གྱུར་ཏེ་ལས་མི་བཟད་པ་བསགས་པ་ཡིན། འབན་
གུང་རྒྱལ་གྱིས། ཉོན་མོངས་པའི་མཁར་སྒོར་གཉེན་པོའི་མདུང་ཐུང་ཞིག་འཛིན་རྒྱུ་
ཡིན། ཁོ་སྒྲིམ་ན་ང་ཡང་སྒྲིམ། ཁོ་གློད་ན་ང་ཡང་གློད་ཅེས་གསུངས་པ་ལྟ་བུ་བྱ་
དགོས། སྤྱོད་འཇུག་ལས། ཞེ་སྡང་ལྟ་བུའི་སྡིག་པ་མེད། །བཟོད་པ་ལྟ་བུའི་དཀའ་
ཐུབ་མེད། ། ཅེས་ཞེ་སྡང་བ་ནི་སྡིག་པ་བསགས་པའི་ཉེས་ཀུན་གྱི་རྩ་བ་རེད། དེས་
ན་ཁོང་ཁྲོའི་གཉེན་པོ་བཟོད་པ་སྒོམ་པ་གལ་ཆེ། དགྲ་ཞིག་གིས་རང་ལ་གནོད་པ་བྱས་
པ་ཡིན་ཡང་། དེའི་ལན་འཇལ་བས་སྔར་གྱི་གནོད་པ་བྱས་ཟིན་པ་དེ་ཚུར་ལྡོག་མི་
ཐུབ། ད་ཕར་གནོད་བྱས་ན། དེའི་རྣམ་སྨིན་རང་གིས་མྱོང་དགོས་པ་ལས་མ་འདས་
ཏེ། དཔལ་ལྡན་ཟླ་བས། གནོད་པ་བྱས་པས་གལ་ཏེ་འདིར་བཀོན་ན། །དེ་ལ་
བཀོན་པས་བྱས་ཟིན་ལྡོག་གམ་ཅི། ། ཞེས་གསུངས་པ་ལྟར་ཡིན། དེས་ན་བཀའ་
གདམས་པས། ཁེ་ དང་ རྒྱལ་ ཁ་ གཞན་ལ་བྱིན། ། གྱོང་ དང་ ཕམ་ ཁ་ རང་ གིས་
ལོངས། ། ཞེས་གསུངས་པའི་ཕྱག་བཞེས་དེ་རྒྱལ་བའི་བཀའ་ཐམས་ཅད་གདམས་
ངག་ཏུ་ཤར་བའི་འབྲས་རྟགས་ཁྱད་པར་ཅན་ཡིན། གཞན་གྱིས་རང་ལ་གནོད་ཅིང་
འཚེ་བའི་སྡུག་བསྔལ་རང་གིས་མྱོང་དགོས་པའང་། ལས་ངན་གྱི་འབྲས་བུ་ཡིན་པ་མ་
གཏོགས། ལས་དེ་འདྲ་བསགས་མེད་ན། རང་གི་སྡུག་བསྔལ་ཅི་ལ་མྱོང་། ལས་
བསགས་ཚར་ན་མ་མྱོང་བའི་ཐབས་མེད་དེ། སྔོན་གཙུག་ཕུད་ཅན་གྱིས་རང་གི་ཕ་ཨུ་
ཏྲ་ཡ་ན་གསོད་ཕྱིར་བང་ཆེན་བཏང་དུས། བཅོམ་ལྡན་འདས་ཀྱིས། རང་གིས་
88



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
བསགས་པའི་ལས་ཡིན་སྙམ་དུ་བདག་གིར་བྱ་དགོས་པར་གསུངས་པ་ནི། ལས་
བདག་གིར་གྱིས་ཤིག་གསུངས། མི་དགེ་བའི་ལས་ཡོད་ན་དེ་ལ་མི་དགའ་བ་བགྱིས་
ཀྱང་གྲུབ་ཟིན་པའི་ལས་ལ་བཟློག་རྒྱུ་མེད། བདེ་སྐྱིད་ཀྱི་ཆ་མྱོང་རྒྱུ་ཡོད་ན་དེ་གཞན་
གྱིས་འཕྲོག་འགྲོ་རྒྱུ་མེད། ལས་འབྲས་དང་དུ་བླང་ནས་སྡུག་བསྔལ་ཕྲ་མོ་མྱོང་བས་
སྔོན་བསགས་ཀྱི་ལས་ངན་རིམ་གྱིས་ཟད་པར་འགྱུར་ཏེ། ཁ་རག་སྒོམ་ཆུང་བས།
ཁྱོད་ཀྱི་ད་ལྟའི་སྡུག་བསྔལ་ཀུན། །སྔོན་ཆད་ལས་ངན་བྱས་པས་ལན། །རང་གི་ཉེས་
ཀྱིས་སྡུག་སྲན་བསྐྱེད། །གཞན་ལ་ཡུས་སུ་མ་ཆེའང་། །ད་ལྟའི་བདེ་དང་སྡུག་བསྔལ་
ཀུན། །སྔ་མའི་ལས་ལ་རག་ལས་པས། །ཁྱོད་ལ་འདམ་དུ་མི་བདོག་གི །གང་བྱུང་
གྲོགས་སུ་ཁྱེར་ཅིག་ཨང་། །ཚེ་འདིའི་བདེ་བ་ཡུད་ཙམ་སྟེ། །གཏན་གྱི་བདེ་བ་འབྱུང་
འདོད་ན། །ཚེ་འདིའི་སྡུག་བསྔལ་ཕྲ་མོ་ ཀུན། །ཁྱོད་ ཀྱིས་ དང་ དུ་ ལོངས་ ཤིག་
ཨང་། །ད་ལྟའི་སྡུག་བསྔལ་ཕྲ་མོས་ཀྱང་། །སྔར་བྱས་སྡུག་བསྔལ་ཟད་བྱས་ནས། །
ཕྱི་མའི་དུས་ན་བདེ་འགྱུར་གྱི། །སྡུག་བསྔལ་དགའ་བར་སྒོམས་ཤིག་ཨང་། ། ཞེས་
གསུངས། ཇོ་བོ་ཆེན་པོས་ཀྱང་། མི་སྙན་ཚིག་རྣམས་ཐོས་པའི་ཚེ། །བྲག་ཆ་ལྟ་བུར་
མཁྱེན་པར་མཛོད། །ལུས་ལ་གནོད་པ་བྱུང་བའི་ཚེ། །སྔོན་གྱི་ལས་སུ་བལྟ་བར་
བྱ། ། ཞེས་གསུངས། དེས་ན་མི་འདོད་པའི་རྐྱེན་ངན་གང་བྱུང་འཁོར་བའི་སྡུག་
བསྔལ་གྱི་རང་བཞིན་སྟོན་པའི་བཤེས་གཉེན་དུ་འཛིན་པ་དང་། བར་ཆད་དང་ཆག་
ཆེ་ཉམ་ང་བྱུང་བ་དགེ་སྦྱོར་གྱི་བསྐུལ་མ་དང༌། སྡུག་བསྔལ་གང་བྱུང་སྡིག་སྒྲིབ་འདག་
པའི་ཕྱགས་མ་ལྟ་བུར་རིག་པར་བྱ་སྟེ། ཐང་སྟོང་རྒྱལ་བོས། ན་བ་སྒྲིབ་སྦྱོང་ཡིན་པས་
དགའ་བ་སྒོམས། །མི་འདོད་དངོས་གྲུབ་ཡིན་པས་དང་དུ་ལོངས། །རྐྱེན་ངན་དགེ་
སྐུལ་ཡིན་པས་གྲོགས་སུ་ཁྱེར། །འཆི་བ་རྗེས་ཐོབ་ཡིན་པས་སྐྱོན་མ་བལྟ། ། ཞེས་
དང་། གདོན་བགེགས་ཕ་མ་ཡིན་པས་སྙིང་རྗེ་སྒོམས། །གདོན་བགེགས་ལན་ཆགས་
89



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཡིན་པས་སྦྱིན་པ་ཐོངས། ། ཞེས་དང་། ཁ་རག་སྒོམ་ཆུང་བས། རྐྱེན་ངན་དགེ་
བའི་བཤེས་གཉེན་ཡིན། །བར་ཆད་དགེ་སྦྱོར་བསྐུལ་མ་ཡིན། །སྡུག་བསྔལ་སྡིག་པའི་
ཕྱགས་ཤིང་ཡིན། །མི་དགའ་བྱུར་དུ་མ་ལྟའང༌། ། ཞེས་གསུངས། རང་གི་སེམས་
ལ་བདག་བྱེད་པས་མི་ཚད། ངག་བག་མེད་དུ་སྨྲ་བ་ཉེས་པ་མང་བོའི་འབྱུང་གནས་
ཡིན་ཏེ། ཇོ་བོ་རིན་པོ་ཆེས། མང་བོའི་ནང་དུ་ངག་ལ་བརྟག །གཅིག་བུར་འདུག་
ན་སེམས་ལ་བརྟག ། ཅེས་དང༌། འཆལ་བའི་ཚིག་རྣམས་སྤང་བྱ་ཞིང༌། །རྟག་ཏུ་
ངག་ནི་བསྡམ་པར་བྱ། ། ཞེས་གསུངས་ཡོད། རྫོགས་པའི་སངས་རྒྱས་ཀྱིས་ཀྱང་།
གཅིག་ནས་སྨྲ་བའི་ཡུལ་རྣམས་དགའ་བ་བསྐྱེད་པ་དང་སྙིང་ལ་འབབ་པ་སྦྲང་རྩི་ལྟ་
བུའི་གཏམ་སྨྲ་བ་དང་། ཡང་གཉིས་ནས་བདེན་བཞིའི་གནས་ལུགས་སྟོན་པའི་ཚིག་
དྲི་མ་མེད་པ་ལེགས་བཤད་མེ་ཏོག་ལྟ་བུའི་གཏམ་སྨྲ་བར་གསུངས་པ་དང་། གསུམ་
ནས་གཏམ་སྨྲ་བ་མ་ཡིན་པ། དོན་མེད་དོན་ལོག་ལ་སོགས་པའི་ཆོས་ལུགས་ངན་པ་
དང་། ཚེ་འདི་ཕྱིར་གནོད་པའི་གཏམ་མི་གཙང་བ་ལྟ་བུའི་ཚིག་སྟེ། གཏམ་སྨྲ་ཚུལ་
གསུམ་གསུངས་པའི་ནང་གི་དང་བོ་གཉིས་ལྟར་སྨྲ་བ་ལ་འཇུག་དགོས་ཏེ། སློབ་
དཔོན་ཀླུ་སྒྲུབ་ཀྱིས། རྒྱལ་བས་སྙིང་ལ་འབབ་དང་བདེན་པ་དང༌། །ལེགས་པར་སྨྲ་
དང་སྐྱེས་བུ་རྣམས་ཀྱིས་ནི། །སྦྲང་རྩི་མེ་ཏོག་མི་གཙང་ལྟ་བུ་ཡི། །རྣམ་གསུམ་བཀའ་
བསྩལ་དེ་ལས་ཐ་མ་སྤོངས། ། ཞེས་གསུངས་པ་ལྟར་དགག་དགོས་ཁྱད་པར་ཅན་
བྱུང་ན་མ་གཏོགས། གཏམ་འཇམ་ཞིང་སྙན་པས་དྲང་བོར་སྨྲ་བ་དང་གུས་པའི་ཚུལ་
གྱིས་གནས་དགོས་ཏེ། ཇོ་བོས། གཞན་གྱི་སེམས་ནི་སྲུང་བྱ་ཞིང་། །གུས་པའི་ཚུལ་
གྱིས་གནས་པར་བྱ། ། ཞེས་གསུངས། ཤེས་བཞིན་གྱི་བྱ་ར་བྱས་ཏེ། ལུས་ངག་
ཡིད་གསུམ་རྟག་ཏུ་བག་ཡོད་པར་བྱ་དགོས་ཏེ། མདོ་ལས། བག་ཡོད་འཆི་མེད་
གནས་ཡིན་ཏེ། །བག་མེད་པ་ནི་འཆི་བའི་གནས། །བག་ཡོད་འཆི་བར་མི་འགྱུར་
90



ན་
བ ན་
༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
ཏེ། །བག་མེད་པ་ནི་རྟག་ཏུ་འཆི། །དེ་ཡི་ཁྱད་པར་དེ་རིག་པས། །མཁས་པ་རྣམས་
ནི་བག་དང་བཅས། །བག་ཡོད་པ་ལ་རབ་དགའ་བ། །འཕགས་པའི་སྤྱོད་ཡུལ་
དགའ་བ་ཡིན། ། ཞེས་གསུངས། ལས་འབྲས་ལམ་ཁྱེར་གྱི་གདམས་ངག་ཏུ་མ་ཤར་
ན། མཉམ་མེད་ནམ་མཁའི་རྣལ་འབྱོར་བ་ཆེན་པོས། གང་སྣང་རྒྱུན་དུ་མ་ཤར་
ན། །གང་བྱས་སྡུག་པའི་བསྣོན་མ་ཡིན། ། ཞེས་གསུངས། དེ་བས་ཆོས་ཇི་སྙེད་
གསུངས་པ་ཐམས་ཅད་རང་རྒྱུད་འདུལ་བའི་ཐབས་སུ་གོ་དགོས་ཏེ། ཀླུ་སྒྲུབ་ཀྱིས།
ཕན་པའི་གདམས་ངག་དོན་པོ་འདི་ལགས་ཏེ། །ཁྱོད་ཀྱིས་ཐུགས་ཐུལ་མཛོད་ཅིག་
བཅོམ་ལྡན་གྱིས། །སེམས་ནི་ཆོས་ཀྱི་རྩ་བ་ལགས་པར་གསུངས། ། ཞེས་དང་། ཞི་
བ་ལྷས། སེམས་སྲུང་བརྟུལ་ཞུགས་མ་གཏོགས་པ། །བརྟུལ་ཞུགས་མང་བོས་ཅི་ཞིག་
བྱ། ། ཞེས་གསུངས། ཇོ་བོ་ཆེན་པོས། གལ་ཏེ་མཉམ་བཞག་སེམས་བརྟན་ན། །
ལུས་ངག་ཆོས་སྤྱོད་གཙོར་མི་བྱ། །མཉམ་བཞག་སེམས་ནི་མི་བརྟན་ན། །འཇིག་
རྟེན་མཐུན་འཇུག་བྱ་བའི་ཕྱིར། །ལུས་ངག་ཆོས་སྤྱོད་གཙོ་བོར་བྱ། ། ཞེས་སེམས་
དགེ་ན། ལུས་ངག་གཉིས་ཀྱང་རང་བཞིན་གྱིས་དགེ་བ་ཡོང་བས་ན་སེམས་དགེ་བ་ལ་
འབད་དགོས། ཇོ་བོ་རིན་པོ་ཆེ་ལ་མཇལ་དུས་ཁམས་བདེ་བོ་ཨེ་བྱུང་ཞེས་འདྲི་བ་མི་
གནང་བར། མདུན་ལ་འབྱོར་དུས་སེམས་བཟང་བོ་བྱུང་ངམ་ཞེས་འདྲི་བ་གནང་བ་
རེད། འགྲོ་དུས་ཀྱང་སེམས་བཟང་བོ་གྱིས་ཞེས་བསླབ་བྱ་གནང་གི་ཡོད་འདུག་པ་
རེད། ཞིབ་ཏུ་བརྟག་ན་གསུང་ནུས་པ་ཤིན་ཏུ་ཆེ་འདུག་སྟེ། ཞི་བ་ལྷས། དགེ་བ་
གཞན་ནི་ཉམས་བླ་ཡི། །སེམས་ནི་ནམ་ཡང་ཉམས་མི་བྱ། ། ཞེས་གསུངས། སྔོན་
ཆད་བག་མེད་ཀྱི་སྤྱོད་པ་ལ་གོམས་པའི་དབང་གིས་མི་དགེ་བའི་ལས་ལོག་པར་སྤྱོད་པ་
ཞིག་ཡིན་ནའང་། ཕྱིན་ཆད་སྡོམ་སེམས་ཀྱིས་ཟིན་པའི་སྒོ་ནས་བག་ཡོད་པར་སྤྱོད་ན།
སྡིག་པའི་ཕུང་བོ་མི་ཟད་པ་ཡིན་ནའང་བྱང་བར་གསུངས་པ་ནི། བཤེས་སྤྲིངས་ལས།
1



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གང་ཞིག་སྔོན་ཆད་བག་མེད་གྱུར་དེ་ཡང་། །ཕྱིས་ནས་བག་དང་ལྡན་པར་བྱེད་དེ་
དག །ཟླ་བ་སྤྲིན་བྲལ་ལྟ་བུར་རྣམ་མཛེས་ཏེ། །དགའ་བོ་མཐོང་ལྡན་སོར་འཕྲེང་
བདེ་བྱེད་བཞིན། ། ཞེས་གསུངས། རྡོ་རྗེ་ཐེག་པའི་ཐབས་མཁས་ཁྱད་པར་ཅན་
གྱིས་ཟིན་པའི་དགེ་རྩ་རྣམས་ནི། མི་དགེ་བའི་ལས་ཕྲན་ཚེགས་དང་འདྲེས་ཀྱང་དགེ་
བའི་སྟོབས་ཀྱིས་བཅོམ་ནས། མི་དགེ་བའི་ལས་དེ་རྣམས་ཀྱིས་འབྲས་བུ་མེད་པར་
བྱེད་པས་སྐྱོན་མེད་དེ། བཤེས་སྤྲིངས་ལས། ལན་ཚྭ་སྲང་འགས་ཆུ་ནི་ཉུང་ངུ་ཞིག །
རོ་བསྒྱུར་བགྱིད་ཀྱི་ གངྒཱའི་ཀླུང་མིན་ལྟར། །དེ་བཞིན་སྡིག་པའི་ལས་ནི་ཆུང་ངུ་
ཡང་། །དགེ་བའི་རྩ་བ་ཡངས་པས་མཁྱེན་པར་མཛོད། ། ཅེས་དང་། དཔུང་
བཟང་གིས་ཞུས་པའི་མདོ་ལས། སོ་ ཀ་ནགས་མེ་མཆེད་པའི་མེ་ལྕེ་ཡིས། །མ་
བསྒྲིམས་བཞིན་གྱི་ཚང་ཚིང་ཀུན་བསྲེག་ལྟར། །བཟླས་བརྗོད་མེ་ལ་ཚུལ་ཁྲིམས་རླུང་
གིས་སྦྱར། །བརྩོན་འགྲུས་ཆེན་པོའི་མེ་ལྕེས་སྡིག་པ་བསྲེག །ཇི་ལྟར་གངས་ལ་ཉི་
མའི་འོད་ཟེར་གྱིས། །གདུང་ན་གཟི་བརྗིད་མི་བཟོད་འཇུ་བ་བཞིན། །ཚུལ་ཁྲིམས་
ཉི་མའི་འོད་ཟེར་བཟླས་བརྗོད་ཀྱིས། །གདུང་ན་སྡུག་པའི་གངས་ཀྱང་ཟད་པར་
འགྱུར། །མུན་ནག་ནང་ལ་མར་མེ་ཆུང་བ་ཡིས། །མུན་ནག་མ་ལུས་སེལ་བར་བྱེད་པ་
བཞིན། །ཚེ་རབས་སྟོང་ནས་བསགས་པའི་སྡིག་པའི་མུན། །བཟླས་བརྗོད་མར་མེས་
མྱུར་དུ་ གསལ་ བར་བྱེད། ། ཅེས་ གསུངས་ པ་ལྟར། ཁ་ ཏོན་ དགེ་ སྦྱོར་ དང༌།
བཟླས་བརྗོད། ཕྱག་འཚལ། མཆོད་འབུལ། དཀོན་མཆོག་དང་དགེ་འདུན་ལ་
བསྙེན་བཀུར། དགེ་བའི་ཕྱོགས་ལ་དམིགས་ནས་ཚོགས་བསགས་སྒྲིབ་སྦྱོང་། སྟོབས་
བཞི་ཚང་བའི་བཤགས་བསྡམ་བྱེད་པ་བཅས་ལ་འབད་པ་དང་། དེ་བཞིན་གཤེགས་
པའི་རྣམ་ཐར་དང༌། ལས་འབྲས་བསླུ་བ་མེད་པའི་རྣམ་བཞག་ལ་མི་ཕྱེད་པའི་དད་པ་
བརྟན་པོས་དྲངས་ཏེ་ཁ་ཕྱིར་བལྟས་སུ་མ་སོང་བའི་སྒོ་ནས། རང་རྒྱུད་འདུལ་བའི་
92



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
ཐབས་འབའ་ཞིག་ཏུ་འཁྱེར་ཤེས་པའི་ཚུལ་ལ། ང་ཚོ་ཐུན་མོང་གིས་འབད་བརྩོན་བྱ་
རིགས་པ་ཡིན་པས། ལག་ལེན་ལ་འདེབས་པ་གལ་ཆེའོ། །
ན་
༄༅། །བསགས་སྦྱང་གི་གནད་བསྡུས་པ་
ཡན་ལག་བདུན་པའི་བཤད་
སྦྱོར་བཞུགས་སོ། །
༄༅། །བསགས་སྦྱང་གི་གནད་བསྡུས་པ་ཡན་ལག་བདུན་པ་འབུལ་བ་ནི།
རྒྱལ་སྲས་ཀྱི་སྤྱོད་པ་ཐམས་ཅད་ཡན་ལག་བདུན་པོ་འདིར་མ་འདུས་པ་མེད་པར་རྗེ་
ངག་དབང་བྱམས་པའི་གསུང་ཟིན་བྲིས་སུ་འབྱུང༌། དཔེར་ན་བྱང་ཆུབ་སེམས་དཔའ་
ཆེན་པོ་ཞིག་ཞིང་ཁམས་གང་ཞིག་ཏུ་ཕེབས་ན་སངས་རྒྱས་གང་དག་གི་ཞལ་མཇལ་བ་
ནའང་། ཡན་ལག་བདུན་པ་ལས་བསགས་སྦྱང་འབུལ་བ་མེད་ཚུལ་གསུངས་པ་ལྟར།
ཕྱག་ང་རྒྱལ་གྱི་གཉེན་པོ། མཆོད་པ་སེར་སྣའི་གཉེན་པོ། བཤགས་པ་དུག་གསུམ་གྱི་
གཉེན་པོ། རྗེས་སུ་ཡི་རང་ཕྲག་དོག་གི་གཉེན་པོ། ཆོས་འཁོར་བསྐོར་བར་བསྐུལ་བ་
ཆོས་སྤོང་གི་གཉེན་པོ། མྱ་ངན་ལས་མི་འདའ་བར་གསོལ་བ་འདེབས་པ་བླ་མའི་
ཐུགས་དཀྲུགས་པའི་གཉེན་པོ། བསྔོ་བ་ལོག་ལྟའི་གཉེན་པོར་སྦྱར་དགོས་པས།
ཐུན་མོང་མ་ཡིན་པའི་སྤང་གཉེན་སྦྱོར་ཚུལ་དང་། དགོས་པ་སྒྲུབ་ཚུལ་འགངས་ཆེ་བ་
རེ་ཡོད་པའི་ཚུལ་ཤེས་དགོས། དེ་བས་ན། རྗེ་བཙུན་འཇམ་པའི་དབྱངས་ཀྱིས།
སྔར་བསགས་ ཀྱི་ སྡིག་ པ་སྦྱོང་ཞིང་ཚོགས་རྒྱ་ཆེན་ པོ་ གོང་ནས་གོང་དུ་ སྤེལ་བའི་
བསགས་སྦྱང་ལ་འབད་ཅེས་དང༌། འབྲོམ་སྟོན་གྱིས། བསོད་ནམས་ཀྱི་ལས་ལ་



མ་
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འབད་པ་རྟག་ཏུ་བྱ། བསོད་ནམས་མ་བསགས་ན་སེམས་བཟང་བོ་མི་འོང་ཞེས་
གསུངས་པ་ལྟར། བསགས་སྦྱང་དགོས་པས་ན། བསགས་སྦྱང་གི་སྒོ་ལ། དཔལ་
ལྡན་འདུས་པར་མཆོད་པ་ནས་སྡོམ་བཟུང་བར་དགུ། དཔལ་ལྡན་རྡོ་རྗེ་འཇིགས་
བྱེད་ལས་ཕྱག་ནས་ཚད་མེད་བཞིའི་བར་བཅུ་གཅིག དུས་འཁོར་དུ་ཕྱག་ནས་ལམ་ལ་
བརྟེན་པའི་བར་དགུ། སྤྱོད་རྒྱུད་ལས་ཚད་མེད་བཞིའི་བར་དགུ། བྱ་རྒྱུད་དུ་མཆོད་
པ་ནས་སེམས་བསྐྱེད་བར་བཅུ་གཅིག ཕུང་བོ་གསུམ་པའི་མདོར། ཕྱག སྡིག་
བཤགས། བསྔོ་བ་སྟེ་གསུམ། བཟང་སྤྱོད་དུའང་ཕྱག་ནས་བསྔོ་བའི་བར་བདུན།
སྤྱོད་འཇུག་ཏུ་མཆོད་པ་ནས་བསྔོ་བའི་བར་བརྒྱུད། དམ་པ་གོང་མས་བླ་མའི་རྣལ་
འབྱོར། སྐྱབས་འགྲོ། ཡིག་བརྒྱ། མཎྜལ་ཏེ་སྔོན་འགྲོའི་ཆོས་བཞི་དང་། ཇོ་བོའི་
ཕྱག་བཞེས་ལྟར་ལམ་རིམ་དུ་ཡན་ལག་བདུན་གསུངས་པས།
དང་བོ། ཕྱག་འཚལ་བའི་ཡན་ལག
དེ་ཡང་ཕྱག་གི་ཁྲིད་ཅེས། ཁྲིད་ཟུར་བ་རང་ག་བ་ཞིག་མ་མཐོང་ཀྱང་བྱང་ཆུབ་
ལམ་གྱི་རིམ་པའི་སྔོན་འགྲོ་སྦྱོར་བའི་ཆོས་དྲུག་གི་བསགས་སྦྱང་གི་གནད་བསྡུས་པ་
ཡན་ལག་བདུན་པའི་དང་ བོ་ ཕྱག་འཚལ་བྱ་བ་ནི། མདོ་རྒྱུད་ཀུན་ ཏུ་ རྒྱལ་བས་
བསྔགས་པའི་བསགས་སྦྱང་གི་གནད་ཆེན་པོ་དང་ལྡན་པར་གསུངས་པས་ན། ལམ་
ཁྲིད་ཀྱི་ནང་དུ་ཕྱག་གི་ཟབ་ཁྲིད་བཞུགས་པ་ལྟར། རྒྱུན་གྱི་ཉམས་ལེན་འབྲལ་མི་རུང་
བ་ཕྱག་འཚལ་ལུགས་བཤད་པ་ལ། ངོ་བོ། ངེས་ཚིག དབྱེ་བ། ཕྱག་འཚལ་ལུགས།
ཕྱག་གི་ཕན་ཡོན་བཤད་པ་སོགས་ནས་འཇུག་དགོས་ཏེ། །
དང་བོ་ཕྱག་གི་ངོ་བོ་ནི། ལུས་ཀྱི་གུས་པའི་རྣམ་འགྱུར་ལ་སོགས་པའི་ཆ་ནས་



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
བཞག་པའི་ཕུང་བོ་ལྔ་བ་ཅན་དེ། ཕྱག་གི་ངོ་བོར་གསུངས་པའི་ཕྱིར་རོ། །
གཉིས་པ་ཕྱག་གི་ངེས་ཚིག་ནི། ཕྱག་གི་སྐད་དོད་ན་མ་ཞེས་པ། རབ་ཏུ་
འདུད་པ་དང་། གུས་པར་བྱེད་པ་དང་། ཉེ་བར་བསྙེན་པའི་དོན་ཡིན་ལ། ཕྱག་
ཞེས་པ་བྱང་བའི་དོན་དུ་ཡང་འགྱུར་ཏེ། སྒྲིབ་གཉིས་བག་ཆགས་དང་བཅས་པ་བྱང་
བ་ལ་གསུངས་པ་དང་། འཚལ་ཞེས་པ་འདོད་པའི་དོན་ཏེ། ཐར་བ་དང་ཐམས་ཅད་
མཁྱེན་པའི་ ཡོན་ ཏན་ ཐོབ་ པར་ འདོད་ པའི་ དོན་ ཅན་ ཡིན་ པར་ གསུངས་ པའི་
ཕྱིར་རོ། །
གསུམ་པ་ཕྱག་གི་དབྱེ་བ་ནི། མདོ་ལུགས་དང་སྔགས་ལུགས་གཉིས་སོ། །
མདོ་ལུགས་ལ་སྡོང་བོ་བཀོད་པའི་མདོ་ལས། ལུས་ཐམས་ཅད་ས་ལ་ཕབ་པའི་ཕྱག་
ཅེས་དང༌། ཡོད་སྨྲ་བའི་འདུལ་བ་ལུང་ལས། ཡན་ལག་ཐམས་ཅད་ཀྱིས་ཕྱག་འཚལ་
ཞེས་དང་། མདོ་རྩ་བར། ཡན་ལག་ལྔ་ཕྱག་དང་། སྐྱིད་པ་ལ་འཁྱུད་པའི་ཕྱག་དང་།
ཞེས་གསུངས། མདོ་སྡེ་པདྨ་དཀར་བོ་ལས། ཐལ་མོ་ཡ་གཅིག་གི་ཕྱག་དང་། ལུས་
འདུད་པ་ཙམ་གྱི་ཕྱག་ཅེས་གསུངས་པ་ལྟར། དང་བོ་ལ་ཡང་ཐལ་མོ་ཚང་བ་དང་མ་
ཚང་བའི་ཕྱག་སོགས་མང་ཀྱང་། མདོར་ན་བརྐྱང་ཕྱག་དང་བསྐུམ་ཕྱག་གཉིས་སོ། །
སྔགས་ཕྱོགས་སུ་རྡོ་རྗེ་ཐལ་མོ་དང་། པདྨ་ཁ་ཟུམ་པའི་ཐལ་མོ། མཉམ་པའི་ཐལ་མོ་
སོགས་གསུངས་སོ། །
བཞི་བ་ཕྱག་འཚལ་ཚུལ་ལ་ཕྱག་གི་ཡུལ་དང་འཚལ་ཚུལ་དངོས་གཉིས་ལས་
དང་བོ་ནི། སྐུ་གསུང་ཐུགས་རྟེན་མང་ངམ་ཉུང་ཡང་རུང་། ཐ་ན་མེད་ཀྱང་རུང་སྟེ།
རང་གི་མཐའ་སྐོར་དུ་མ་གྱུར་སེམས་ཅན་ཐམས་ཅད་གསལ་བཏབ་པ་ས་གཞི་ལྟ་བུ།
རང་གི་མདུན་གྱི་ནམ་མཁར་ཚོགས་ཞིང་སྤྲིན་གྱི་ཕུང་བོ་འཁྲིགས་པ་ལྟར་ནམ་མཁའི་
ཁམས་གང་བར་གསལ་བཏབ་པ་ནམ་མཁའ་ལྟ་བུ་སྟེ། གནམ་ས་ཁ་སྦྱར་བ་ལྟ་བུའི་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཚུལ་དུ་སྒོམ་པ་ལམ་རིམ་བླ་མའི་སྐུ་ཚབ་ཏུ་གསུངས་པ་ལྟར་ཡིན་ལ། དེ་ཡང་ཆོས་
ཐམས་ཅད་ཀྱིས་གར་ཁྱབ་དེའི་ཆོས་ཉིད་ཀྱིས་ཁྱབ། དེས་གར་ཁྱབ་དེ་རྟོགས་པའི་
སངས་རྒྱས་ཀྱི་ཐུགས་ཀྱིས་ཁྱབ། དེས་གར་ཁྱབ་སངས་རྒྱས་ཀྱི་སྐུས་ཁྱབ་པ་ཡིན་ཏེ།
མཁྱེན་པས་ཇི་སྙེད་ཁྱབ་གྱུར་པ། །སྐུ་ཡིས་ཀྱང་ནི་དེ་ཉིད་ཁྱབ། ། ཞེས་པ་ལྟར།
སངས་རྒྱས་མི་བཞུགས་པའི་ས་ཕྱོགས་མེད་པས། རང་གིས་གསོལ་བ་འདེབས་ནུས་
ན་དེས་ཀྱང་ཆོག་པར་གསུངས་ཡོད། འོན་ཀྱང་སྐྱབས་ཡུལ་གསལ་འདེབས་པར་སྤྲོ་
ན། རང་གི་མདུན་གྱི་ཐད་དྲང་གི་ནམ་མཁའི་གནས་སུ་བླ་མ་མཆོད་པའི་ཚོགས་ཞིང་
ངམ། སྐྱབས་འགྲོའི་ཚོགས་ཞིང་གང་རུང་གསལ་འདེབས་པ་སྤྱི་དང་མཐུན་ཞིང།
སྐྱབས་ཡུལ་ཐམས་ཅད་བླ་མའི་རྣམ་སྤྲུལ་དུ་སྒོམ་ནས་གནས་ལྔར་ཡི་གེ་ལྔས་མཚན་པ།
ཡེ་ཤེས་པ་སྤྱན་དྲངས་ནས་བསྟིམ་པ་སོགས་ཡོངས་གྲགས་ལྟར་བྱའོ། །
ཕྱག་འཚལ་བ་དངོས་ལ་ནི། ཐོག་མར་ཕྱག་གི་འགྱུར་སྔགས་ནི། ཨོཾ་ན་མོ་
མཉྩ་ཤྲཱི་ཡེ། ན་མསུ་ཤྲཱི་ཡེ། ན་མཿཨུཏྟ་མ་ཤྲཱི་ཡེ་སྭཱ་ཧཱ། ཞེས་བརྗོད་ཅིང་དད་པ་
ཤུགས་དྲག་པོས་ཕྱག་བྱས་ན་ཕྱག་སྟོང་འགྱུར་དུ་འགྲོ་བར་གསུངས་སོ། ། ཕྱག་
འཚལ་ཚུལ་ནི། ཕྱག་གི་གཙོ་བོ་བརྐྱང་ཕྱག་དང་བསྐུམ་ཕྱག་གཉིས་ཡིན། བརྐྱང་
ཕྱག་ནི་སྡོང་བོ་བཀོད་པའི་མདོ་ལྟར་པཎ་ཆེན་ནཱ་རོ་བས་ཕྱག་བཞེས་སུ་མཛད། རྗེ་
བཙུན་མི་ལས་ཀྱང་བླ་མ་རྔོག་པའི་མདུན་དུ་བརྐྱང་ཕྱག་ལན་གསུམ་མཛད་པས། བླ་
མའི་ཞལ་ནས། པཎ་ཆེན་ནཱ་རོ་བའི་ཆོས་བརྒྱུད་འཛིན་མཁན་ཞིག་ཡིན་འདུག་ཅེས་
བསྔགས་པའི་ལོ་རྒྱུས་ཡོད། བསྐུམ་ཕྱག་ནི། ལུང་གཞི་སོགས་ལས་ གསུངས་པ།
གསོ་སྦྱོང་གི་འདུལ་བའི་ལས་ཕྱག་ཟེར་བ་དེ་ཡིན། ཕྱག་ཡག་པོ་ཞིག་འཚལ་ན། ལུས་
ཀྱིས་ཇི་ཙམ་ནོན་པའི་འོག་དབང་ཆེན་གསེར་གྱི་ས་གཞི་ཡན་ཆད་ཀྱི་སའི་རྡུལ་གྲངས་
དང་མཉམ་པའི་འཁོར་བསྒྱུར་གྱི་སྐྱེ་བ་འཕེན་བྱེད་ཀྱི་ལས་ལྟ་བུའི་བསོད་ནམས་ཐོབ་
96



-
-
-
༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
པར་གསུངས་པས་ན། བསགས་སྦྱང་གི་ཕྱག་ལ་བརྐྱང་ཕྱག་འདི་གལ་ཆེ། འདིས་ས་
རྡུལ་ནོན་ཆེ་བས། བརྐྱང་ཕྱག་འཚལ་དུ་ཡོད་པ་སྐལ་བ་བཟང་སྙམ་དུ་ཤད་དེ་ལངས་
ནས། རྐང་བ་གཉིས་གཤིབ། ལག་པ་གཉིས་སྤྱི་བོར་ཐལ་མོ་ཁོང་སྟོང་དུ་སྦྱར་། རྒྱུད་
སྡེ་འོག་མ་བྱ་སྤྱོད་གཉིས་ལ་ཡང་པདྨ་ཁ་ཟུམ་པ་ལྟ་བུའི་ཐལ་མོ་ཁོང་སྟོང་དུ་སྦྱར་ནས་
ཕྱག་བྱ་བའང་དེ་ཡིན། མཉམ་པའི་ཐལ་མོ་མི་རུང་བར་གསུངས་པ་ནི། ལག་མཐིལ་
གཉིས་སྤྲད་དེ་ཕྱག་བྱ་བ་དེ་ཡིན་པས། དེ་མུ་སྟེགས་པའི་ཕྱག་ཡིན་ཞིང་། སངས་
རྒྱས་མི་བཞུགས་པའི་ཞིང་དུ་སྐྱེ་བ་སོགས་བག་ཆགས་ངན་པ་འཇོག་པས་དགག་བྱར་
གསུངས། རྣལ་འབྱོར་བླ་མེད་ཀྱི་ལུགས་ལ། སོར་མོ་གཡས་སྟེང་དང་གཡོན་འོག་མ་
བྱས་ཏེ་ཕན་ཚུན་བསྣོལ་བའི་རྡོ་རྗེ་ཐལ་མོ་སྦྱོར་བར་གསུངས་ཤིང་། སྒོམ་དོན་ལ་
གཡས་ཀྱི་སོར་མོ་རྣམས་ཐབས་བདེ་བ་ཆེན་པོ་དང༌། གཡོན་གྱི་སོར་མོ་རྣམས་ཤེས་
རབ་སྟོང་བ་ཉིད་དང་། དེ་གཉིས་ཕན་ཚུན་སྦྱར་བས་བདེ་སྟོང་དབྱེར་མེད་དྲན་པ་
དང་། ཡང་གཡས་ཀྱི་སོར་མོ་ལྔས་ཡུལ་ལྔ་དང་། གཡོན་གྱི་སོར་མོ་ལྔས་ཡུལ་ཅན་ལྔ།
དེ་གཉིས་མཉམ་པར་སྦྱར་བས་ཡུལ་ཡུལ་ཅན་ཐམས་ཅད་བདེ་སྟོང་གི་ངོ་བོར་སྦྱོར་བ་
དང་། ཡང་གཡས་ཀྱི་སོར་མོ་ལྔས་རླུང་ལྔ་དང་། གཡོན་གྱི་སོར་མོ་ལྔས་སེམས་ལྔ།
དེ་གཉིས་སྦྱར་བས་རླུང་སེམས་ཐམས་ཅད་བདེ་སྟོང་གི་ངོ་བོར་རོ་གཅིག་ཏུ་མཚོན་པ་
སོགས། སྒོམ་དོན་དང་མཚོན་དོན་དྲན་པའི་སྒོ་ནས་རྡོ་རྗེ་ཐལ་མོ་སྦྱོར་བར་གསུངས་
པས། མདོ་སྔགས་ཀྱི་ཕྱག་གི་མཚོན་དོན་དྲན་བཞིན་པར། ཐལ་མོ་ཁོང་སྟོང་རྩེ་
གཉིས་འཕྲད་ཙམ་གྱིས་ཕྱག་བྱས་ཏེ། སྤྱི་བོའི་གཙུག་ཏུ་སྦྱར་བས་གཙུག་ཏོར་ལྟར་མི་
མངོན་པ་འགྲུབ་པའི་ནུས་པ་བཞག་པ་དང་། སྨིན་མཚམས་སུ་སྦྱར་བས་མཛོད་སྤུ་
དང༌། མགྲིན་པར་སྦྱར་བས་དུང་དང་གསུང་ཚངས་པའི་དབྱངས་དང༌། ཐུགས་ཀར་
སྦྱར་བས་དཔལ་བེའུ་དང་རྣམ་པ་ཐམས་ཅད་མཁྱེན་པའི་ཡེ་ཤེས་འགྲུབ་པའི་ལག་རྗེས་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འཇོག་པ་ཡིན་པས་རྒྱས་པར་ན། གནས་བཞི་དང་ཡང་ན་གནས་གསུམ་དུ་ཐལ་མོ་
སྦྱར་བས་ཀྱང་རུང་སྟེ། སྤྱི་བོར་ཐལ་མོ་འཇོག་སྐབས་ལུས་ཀྱི་སྒྲིབ་པ་དག་ནས་སྐུའི་
བྱིན་རླབས་ལུས་ལ་ཞུགས་པར་མོས་པ་བྱེད་པ་དང༌། དེ་བཞིན་དུ་མགྲིན་པ་ལ་ངག
སྙིང་ག་ལ་ཡིད་དེ། ངག་དང་ཡིད་ཀྱི་སྒྲིབ་པ་དག་ནས་གསུང་དང་ཐུགས་ཀྱི་བྱིན་
རླབས་ཞུགས་པའི་མོས་པ་བྱེད་བཞིན་པས། ཤིང་སྡོང་རྩ་བ་ནས་བཅད་པ་བཞིན་དུ་
ལུས་ཐམས་ཅད་ས་ལ་ཕབ་པའི་བརྐྱང་ཕྱག་བྱེད། བླ་མ་བྱམས་པ་རིན་པོ་ཆེའི་ལམ་
ཁྲིད་གནང་སྐབས་ཀྱི་ཟིན་བྲིས་ལས། འགའ་ཞིག་གིས་པུས་མོ་གཉིས་ས་ལ་མི་ཐུག་
པར་རྐེད་པ་ཨ་ལེ་སྒུར་ནས་གཟན་གྱི་སྣེ་མོ་གཉིས་བཟུང་ནས་བྲང་བརྡུང་བ་འདྲ་བ་རེ་
བྱེད་ཅིང་འདུག དེ་དད་པ་མེད་པའི་ནང་རྟགས་ཕྱིར་ཤར་བ་ཡིན། ཞེས་གསུངས་པ་
ལྟར། ཕྱག་ལེགས་པོར་འཚལ་ཚུལ་བསླབ་དགོས། དེ་བསླབ་པས་མི་ཆོག ཕྱག་གི་
དམིགས་རྣམས་དྲན་དགོས་པས། བཟང་བོ་སྤྱོད་པ་ལས། སྒོ་གསུམ་བསྡོམས་པའི་
ཕྱག་དང་། སྒོ་གསུམ་སོ་སོའི་ཕྱག་གཉིས་གསུངས་པ་ལས། དང་བོ་ནི། ཇི་སྙེད་སུ་
དག་ཕྱོགས་བཅུའི་འཇིག་རྟེན་ན། ། དུས་གསུམ་གཤེགས་པ་མི་ཡི་སེངྒེ་ཀུན། །
བདག་ གིས་མ་ལུས་དེ་དག་ཐམས་ཅད་ལ། །ལུས་དང་ངག་ཡིད་དང་བས་ཕྱག་
བགྱིའོ། ། ཞེས་བྱུང་བ་ལྟར། སངས་རྒྱས་གང་ཇི་སྙེད་སུ་དག་ཅེས་མིང་གི་སྒོ་ནས་
གྲངས་བརྗོད་པའི་ཚད་ལས་འདས་པ་དང་། ཕྱོགས་བཅུའི་འཇིག་རྟེན་ཞེས་ཕྱོགས་
དང་གནས་ཚད་ལས་འདས་པ། དུས་གསུམ་གཤེགས་པ་ཞེས་དུས་ཚད་ལས་འདས་
པ་སྔར་བྱོན་ཟིན་པ་དང་། མ་འོངས་པར་འབྱོན་པར་འགྱུར་བ་དང་། ད་ལྟར་བྱོན་
པའི་དེ་བཞིན་གཤེགས་པ་འཇིགས་པ་བཞིས་འཇིགས་པ་མི་མངའ་བ། མི་ཡི་ཚུལ་དུ་
བཞུགས་པ་མི་ཡི་སེངྒེ་ཀུན་བརྗོད་པ་ཡིན། བདག་གིས་བརྗོད་འདོད་རྒྱལ་བ་མ་ལུས་
པ་ཐམས་ཅད་ལ་དམིགས་ནས། ཇི་ལྟར་ཕྱག་འཚལ་བ་ཡིན་ན། སྨོན་ལམ་འདེབས་
98



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
པ་བོ་བདག་གི་བསམ་པ་ཐག་པ་ནས་སྒོ་གསུམ་གུས་པ་ཆེན་པོས་ཕྱག་འཚལ་ལོ་ཞེས་
པའི་དོན་ཡིན་ནོ། ། དེ་ཡང་སངས་རྒྱས་གཅིག་ལ་ཕྱག་འཚལ་ནའང་བསོད་ནམས་
དཔག་ཏུ་མེད་པ་འབྱུང་བ་ཡིན་ན། སངས་རྒྱས་དེ་ཙམ་ལ་དམིགས་ནས་ཕྱག་འཚལ་
ན་ལྟ་ཅི་སྨོས་ཞེས་སློབ་དཔོན་ཡེ་ཤེས་སྡེས་འགྲེལ་བར་བཤད་དོ། །
སྒོ་གསུམ་སོ་སོའི་ཕྱག་སྟོན་པ་ལ། དང་བོ། ལུས་ཀྱི་ཕྱག་ནི། བཟང་བོ་སྤྱོད་
པའི་སྨོན་ལམ་སྟོབས་དག་གིས། །རྒྱལ་བ་ཐམས་ཅད་ཡིད་ཀྱི་མངོན་སུམ་དུ། །ཞིང་གི་
རྡུལ་སྙེད་ལུས་རབ་བཏུད་པ་ཡིས། །རྒྱལ་བ་ཀུན་ལ་རབ་ཏུ་ཕྱག་འཚལ་ལོ། ། ཞེས་
བྱུང་བ་ལྟར། ཡུལ་གང་ལ་ན་སྡིག་པའི་ཆོས་ཀུན་དང་བདུད་བཞི་ལས་རྒྱལ་བའི་རྒྱལ་བ་
ཀུན་ལའོ། ། གང་གིས་ན་ཕྱག་བྱ་བ་བོ་རྣམས་ཀྱིས་བཟང་བོའི་སྤྱོད་པ་ལ་རབ་ཏུ་དད་
པའི་སྨོན་ལམ་གྱི་བསམ་པའི་སྟོབས་བསྐྱེད་ནས་བྱའོ། ། ཚུལ་ཇི་ལྟར་ན་དེ་ལྟར་
ཕྱོགས་དང་དུས་ཀྱིས་བསྡུས་པའི་རྒྱལ་བ་ཐམས་ཅད་ཀྱི་ཡུལ་དུ་མངོན་སུམ་པ་ལྟར་
དམིགས་ལ། རང་གི་ལུས་སངས་རྒྱས་ཀྱི་ཞིང་མ་ལུས་པ་དག་གི་རྡུལ་ཕྲ་རབ་ཀྱི་གྲངས་
དང་མཉམ་པར་སྤྲུལ་ནས་རབ་ཏུ་གུས་པས་འདུད་པ་དང་བཅས་ཏེ་ཕྱག་འཚལ་ལོ་ཞེས་
པའི་དོན་ནོ། ། དེ་ཡང་ལུས་མང་བོས་ཕྱག་བྱ་བར་མོས་ན། ལུས་མངོན་སུམ་པ་
གཅིག་གིས་ཕྱག་བྱས་པ་ལས་བསོད་ནམས་ཆེ་བར་གསུངས་པ་དང་། ཡང་མན་ངག་
འགའ་ཞིག་ཏུ་སངས་རྒྱས་གྲངས་མེད་པ་དེ་རེ་རེའི་མཁྱེན་པའི་ཡུལ་དུ་གྱུར་པའི་རང་
རང་གི་ལུས་རེ་རེ་སྟེ་ལུས་གྲངས་མེད་གསུང་ཚུལ་ཡང་སྣང་ངོ༌། ། ཕ་བོང་ཁ་བ་རིན་པོ་
ཆེས། དེ་ལྟར་ལུས་མང་བོ་བྱེད་པའང་མེད་པ་ཞིག་བློས་སྤྲུལ་བ་མིན་གྱི། ཡོད་ངེས་
ཤིག་གསལ་འདེབས་པ་ཡིན་ཏེ། འཁོར་བ་མཐའ་མེད་ནས་ལུས་གྲངས་མེད་པ་ཞིག་
བླངས་པ་རྣམས་འདིར་ བློས་བླངས་ནས་ གསལ་འདེབས་ པ་ ཡིན་ནོ་ཞེས་ གསུངས།
སྒྲུབ་ཁང་རིན་པོ་ཆེས། ཕྱག་འཚལ་བ་ང་རྒྱལ་གྱི་གཉེན་པོ་བྱེད་གསུངས་པའང་། གཙོ་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བོ་ལུས་ཀྱི་ཕྱག་གི་ཡོན་ཏན་དུ་གསུངས་པ་ཡིན་གསུངས། དེ་ཡང་ལུས་གཅིག་གིས་ཕྱག་
བྱས་པའང་བསོད་ནམས་ཆེ་ན། ལུས་དེ་ཙམ་གྱིས་ཕྱག་བྱས་པ་ནི་བསོད་ནམས་ཤིན་ཏུ་
ཆེན་པོའོ། ། ཞེས་སློབ་དཔོན་ཡེ་ཤེས་སྡེས་གསུངས་སོ། །
གཉིས་པ། ཡིད་ ཀྱི་ ཕྱག་ནི། རྡུལ་ གཅིག་སྟེང་ན་རྡུལ་སྙེད་སངས་རྒྱས་
རྣམས། །སངས་རྒྱས་སྲས་ཀྱི་དབུས་ན་བཞུགས་པ་དག །དེ་ལྟར་ཆོས་ཀྱི་དབྱིངས་
རྣམས་མ་ལུས་པ། །ཐམས་ཅད་རྒྱལ་བ་དག་གིས་གང་བར་མོས། ། ཞེས་བྱུང་བ་
ལྟར། རྡུལ་ཕྲ་རབ་གཅིག་སྟེ་རེ་རེའི་སྟེང་ནའང་འཇིག་རྟེན་ཁམས་ཀྱི་རྡུལ་ཇི་སྙེད་
པའི་གྲངས་དང་མཉམ་པའི་གཙོ་བོ་སངས་རྒྱས་རྣམས་ནི་འཁོར་རྒྱལ་སྲས་བྱང་ཆུབ་
སེམས་དཔའི་ཚོགས་ཀྱིས་བསྐོར་བའི་དབུས་ན་བཞུགས་པར་མོས་པ་དང་། ཚུལ་དེ་
ལྟར་ཡུལ་ དང་ ཕྱོགས་ གཅིག་ཙམ་མ་ཡིན་ པར། ཕྱོགས་བྲལ་སྟོང་བའི་ ཆོས་ ཀྱི་
དབྱིངས་ལྟ་བུའི་ནམ་མཁའི་ཁམས་མ་ལུས་པ་ཐམས་ཅད་ཀྱང་རྒྱལ་བ་སྲས་བཅས་
ཀྱིས་གང་བར་མོས་ནས། དེ་དག་གི་ཡོན་ཏན་དྲན་པའི་མོས་པ་བསྐྱེད་དགོས་སྟབས།
རྗེ་ཐམས་ཅད་མཁྱེན་པས། རྡུལ་ཕྲ་རབ་རེ་རེའི་སྟེང་ནའང་རྡུལ་ ཐམས་ཅད་ཀྱི་
གྲངས་དང་མཉམ་པའི་སངས་རྒྱས་འཁོར་བྱང་སེམས་ཀྱིས་བསྐོར་བའི་དབུས་ན་
བཞུགས་པ་ལ། དེ་དག་གི་ཡོན་ཏན་དྲན་པའི་མོས་པ་བསྐྱེད་པའོ་ཞེས་ལམ་རིམ་དུ་
གསུངས་པ་ལྟར། སྐྱབས་ཡུལ་རྣམས་ཀྱིས་དང་པོར་ཐུགས་བསྐྱེད་པ་ནས་བཟུང་སློབ་
པ་ལམ་གྱི་གནས་སྐབས་སུ་ཚོགས་བསགས་ཚུལ། མཐར་སངས་རྒྱས་ནས། ད་ལྟ་སྐུ་
གསུང་ཐུགས་འཕྲིན་ལས་དང་བཅས་པའི་གསང་གསུམ་གྱི་ཡོན་ཏན་བསམ་གྱིས་མི་
ཁྱབ་པ་མངའ་ཚུལ་བསྟོད་སྤྲིན་རྒྱ་མཚོ་རྩ་འགྲེལ་ལྟར་དྲན་ཏེ་དང་བའི་དད་པ་བསྐྱེད་
པ་དང་། སངས་རྒྱས་དེ་རྣམས་སྐྱབས་གསུམ་ཀུན་འདུས་སུ་བཟུང་ན་ནམ་ཡང་མི་
བསླུ་སྙམ་པའི་ཡིད་ཆེས་ཀྱི་དད་པ། དགེ་བ་འདི་དག་གི་མཐུས་བདག་ཀྱང་རིང་བོ་མི་
100



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
ཐོགས་པར་འདི་ལྟ་བུའི་ཡོན་ཏན་མངོན་དུ་བྱེད་ནུས་ན་ཅི་མ་རུང་སྙམ་པའི་མངོན་
འདོད་ཀྱི་དད་པ་བསྐྱེད་དེ། སྐྱབས་ཡུལ་རྣམས་ཀྱི་ཡོན་ཏན་དྲན་ནས་ཡིད་ཀྱིས་ཕྱག་
བྱ་བ་ཡིན་ནོ། ། །
གསུམ་པ། ངག་གི་ཕྱག་ནི། དེ་དག་བསྔགས་པ་མི་ཟད་རྒྱ་མཚོ་རྣམས། །
དབྱངས་ཀྱི་ཡན་ལག་རྒྱ་མཚོའི་སྒྲ་ཀུན་གྱིས། །རྒྱལ་བ་ཀུན་གྱི་ཡོན་ཏན་རབ་བརྗོད་
ཅིང་། །བདེ་བར་གཤེགས་པ་ཐམས་ཅད་བདག་གིས་བསྟོད། ། ཅེས་གསུངས་པ་
ལྟར། སྐྱབས་ཡུལ་དེ་དག་གི་ཡོན་ཏན་གྱི་བསྔགས་པ་བསྐལ་བའི་བར་དུ་བརྗོད་ཀྱང་
རྫོགས་པར་མི་འགྱུར་ཞིང་ཟད་མི་ཤེས་པ་རྒྱ་མཚོ་ཆེན་པོའི་ཆུ་ལྟར་མང་བ་རྣམས་ནི།
ལུས་དཔག་ཏུ་མེད་པ་རེ་རེ་ལ་མགོ་དཔག་ཏུ་མེད་པ། མགོ་རེ་རེ་ལ་ལྕེ་དཔག་ཏུ་མེད་
པ་སྤྲུལ་བར་གསུངས་པ་ལྟར་བྱས་ནས། སྟོན་པ་དང་བླ་མའི་བསྟོད་པ་ཕྱག་འཚལ་དུ་
བསྒྱུར་ཏེ་སྙན་པའི་དབྱངས་ཀྱིས་བརྗོད་པ་སོགས། རྒྱལ་བ་ཀུན་གྱི་ཡོན་ཏན་ལ་
བསྔགས་པའི་སྒོ་མཐའ་ཡས་ཤིང་དཔག་ཏུ་མེད་པས་བསྟོད་དབྱངས་བརྗོད་པ་ཡིན་
ནོ། ། དེ་ཡང་ལྷོ་བྲག་གྲུབ་ཆེན་གྱི་ཕྱག་བཞེས་ལྟར། རྗེ་བླ་མའི་བཀའ་སྲོལ་འདིར་
ཕྱག་དང་ལྟུང་བཤགས་སྦྲགས་པ་མཆོག་ཡིན་ལ། གཞན་དག་གིས་སྐྱབས་ཕྱག་ཅེས།
སྐྱབས་འགྲོ་དང་ཕྱག་སྦྲགས་པ་ཡང་ལེགས་སོ། ། ཡང་རྗེ་བདག་ཉིད་ཆེན་པོས།
འདིར་དབྱངས་ནི་བསྟོད་པ་ཡིན་ལ། དེའི་ཡན་ལག་ནི་རྒྱུ་སྟེ་ལྕེའོ། རྒྱ་མཚོ་ནི་མང་
བའི་ཐ་ཚིག་གོ ། ཞེས་དང་། ཤཱཀྱ་བཤེས་གཉེན་གྱིས་ཀྱང་། དབྱངས་ཀྱི་ཡན་ལག་
ནི་དབྱངས་གྲུབ་པའི་རྒྱུ་སྟེ། ལྕེ་རྐན་ལ་སོགས་པའོ། ། ཞེས་ གསུངས་པ་ལྟར།
དབྱངས་ཀྱི་ཡན་ལག་རྒྱ་མཚོ་ལྟར་མང་བའི་སྒྲ་ཀུན་གྱིས་རྒྱལ་བ་དེ་དག་གི་སྤངས་
རྟོགས་ཀྱི་ཡོན་ཏན་བརྗོད་ཅིང་གོ་བར་བྱ་བའི་ཕྱིར། བདེ་བར་གཤེགས་པ་ཐམས་
ཅད་ལ་བདག་ཅག་གིས་བསྟོད་ཅིང་། སྐབས་ཀུན་ཏུ་ཕྱག་གསུམ་ལྡན་དུ་བྱ་བ་ཡིན་
101



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ནོ། ། དེ་ཡང་རང་གི་མཐའ་སྐོར་ན་ཡོད་པའི་སེམས་ཅན་ཐམས་ཅད་ཀྱིས་ཀྱང་དེ་
ལྟར་ཕྱག་འཚལ་བའི་མོས་པ་བྱའོ། ། དེ་ལྟར་ཕྱག་འཚལ་བ་གཙོ་བོར་བྱས་ནས།
མཆོད་པ་འབུལ་བ་དང༌། བཤགས་པ་བྱ་བ། རྗེས་སུ་ཡི་རང་བྱ་བ། ཆོས་འཁོར་
བསྐོར་བར་ བསྐུལ་བ། མྱ་ངན་ལས་མི་འདའ་བར་ གསོལ་བ་འདེབས་པ་དང་།
མཎྜལ་ཕུལ་ཞིང་དོན་ཆེན་པོ་གསུམ་གྱི་སྒོ་ནས་གསོལ་བ་འདེབས་པ་བསྔོ་སྨོན་གྱི་རྗེས་
གདབ་པ་སོགས་བྱས་ཏེ། ཐུན་མཚམས་ལ་འཇུག་པར་བྱའོ། །
ལྔ་བ་ཕྱག་གི་ཕན་ཡོན་བཤད་པ་ལ། རྒྱས་པར་མདོ་སྔགས་ཀྱི་གཞུང་མང་བོར་
གསུངས་པ་ལྟར་ལགས་ལ། བསྡུ་ན། ཐམས་ཅད་ཡོད་སྨྲ་བའི་འདུལ་བའི་གཞུང་
བསླབ་བཏུས་སུ་དྲངས་པ་ལས། དབུ་སྐྲ་དང་སེན་མོའི་མཆོད་རྟེན་ལ་ཕྱག་འཚལ་
བའི་ཚེ་ལུས་ཀྱིས་ཅི་ཙམ་ནོན་པའི་འོག་འདི་ནས་གསེར་གྱི་ས་གཞི་ལ་ཐུག་གི་བར་
དཔག་ཚད་བརྒྱད་ཁྲི་བཞི་སྟོང་ན་བྱེ་མ་ཇི་སྙེད་ཡོད་པའི་གྲངས་མཉམ་གྱི་འཁོར་ལོས་
བསྒྱུར་བའི་རྒྱལ་སྲིད་སྟོང་འགྱུར་དུ་ལོངས་སྤྱོད་པར་གསུངས་པ་དང་། གཞན་ཡང་
དད་པའི་སྟོབས་བསྐྱེད་པའི་མདོ་དང་། སྤྱན་རས་གཟིགས་ཀྱི་མདོ། ལུང་རྣམ་
འབྱེད་སོགས་ལས་ཀྱང་། ལུས་ཀྱི་ཕྱག་གི་ཕན་ཡོན་མང་དུ་གསུངས་པ་དང་། དཔལ་
གསང་བ་འདུས་པའི་རྒྱུད་དང་། མངོན་བརྗོད་བླ་མ། དཀྱིལ་ཆོག་ཉི་ཤུ་བ་རྣམས་
ལས། ངག་གི་ལས་ཀྱིས་ཕྱག་འཚལ་བའི་ཕན་ཡོན་བསྟན་པ་ཡིན་ལ། གཙུག་ཏོར་
ལྟར་མི་མངོན་པ་འགྲུབ་པ་སོགས་དང༌། མདོ་དཀོན་མཆོག་སྒྲོན་མེ་ལས། ཡིད་ཀྱི་
ཕྱག་གི་ཕན་ཡོན་གསུངས་ཤིང༌། བླ་མ་བྱམས་པས། ཡོད་སྨྲའི་མདོ་ལས་ཕན་ཡོན་
གསུངས་པ་འདི་འདྲ་ལ་བལྟས་ན་རྐང་ལག་ཀྱང་འདི་ལས་ཀྱང་རིང་ཙམ་ཡོད་ན་སྙམ་
པ་སྐྱེས་གསུངས། ཕྱག་འཚལ་བ་མཚན་བཟང་གི་རྒྱུར་འགྱུར། དཀོན་མཆོག་གི་
སྐྱབས་འོག་ཏུ་ཚུད་པའི་རྟགས་ཀྱང་ཡིན། རྗེ་སྒྲུབ་ཁང་བས། བླ་མ་ལ་རྡུལ་གཙུབ་པ་
102



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
འདྲ་བ་མ་བྱེད་གསུངས། རྗེ་བདག་ཉིད་ཆེན་པོས་སྟོད་ལུང་དུ་སྡེ་སྣོད་འཛིན་པ་
བདུན་བརྒྱ་ཙམ་ལ་འཆད་ཉན་མང་དུ་མཛད་ཚེ། རྗེ་བཙུན་འཇམ་དབྱངས་ཀྱིས།
དམུ་རྒོད་འདུལ་དཀའི་སེམས་ཅན་འདི་རྣམས་ལ། །བཤད་པས་ཕན་ཐོགས་ཆེན་པོ་
ག་ལ་འགྱུར། །དེ་བས་སྒྲུབ་པ་ལྷུར་བླང་དབེན་པ་བསྟེན། །རང་གཞན་གཉིས་ཀ་
འཚེངས་པའི་ལམ་རྙེད་སྙམ། ། ཞེས་བསྐུལ་བ་ལ་བརྟེན་ནས། འོལ་ཁ་བསམ་
གཏན་གླིང་དུ་ལྟུང་བཤགས་དང་སྦྲགས་པའི་ཕྱག་གནང་ཞིང་། རྡོའི་མཎྜལ་ཕུལ་བས་
ཕྱག་ངར་ལ་རྨ་བཏོད་པ་སོགས་སྒྲུབ་པ་ལྷུར་ལེན་མཛད། །
བ4པ་
བས་
གཉིས་པ། མཆོད་པའི་ཡན་ལག
མཆོད་པ་ནི། མཆོད་པའི་ཀུན་སློང་ཁེ་འདོད་གྲགས་འདོད་དང་། ཚེ་འདིའི་
བདེ་སྐྱིད་སོགས་ཀྱི་ཆེད་དུ་དམིགས་ན་ཀུན་སློང་གཡོ་ཅན་ཡིན་པས། དེ་ལས་བཟློག་
སྟེ་ཐར་བ་དང་ཐམས་ཅད་མཁྱེན་པའི་རྒྱུར་དམིགས་པ་ཞིག་དགོས། འབན་གུང་རྒྱལ་
གྱིས་ ཐལ་བའི་མཆོད་པ་མཆོད་པའི་མཆོག་ཏུ་བཞག་དོན་ཡང་གནད་དེ་ལ་ཐུག་
པ་ཡིན། །
བཤམ་ཚུལ་ཡོན་ཆབ་ལྟ་བུ་ལ་མཚོན་ན། ཇ་འདྲེན་ཚུལ་ནས་འབྲུ་མ་ཞེས་པ་
ལྟར་ཐོག་མཐའ་གཉིས་ཕྲ་ལ་བར་དུ་སྦོམ་པ་བྱས་ནས་འདྲེན་པ་དང༌། ཆུ་ཐེབ་ཀྱི་ཁ་
མཐོ་དམའ་རན་པ་ཞིག་དགོས་པས། སྔོན་ཆད་ཆུ་རྐོང་ལ་རི་མོར་བཀོད་པའི་དོན་
ཡང་དེ་ཡིན། ཁར་ལུད་དེ་བོ་ན། ཚུལ་ཁྲིམས་འཆལ་བ་འབྱུང་བ་དང་། ཁ་མ་གང་
ན་ལོངས་སྤྱོད་ཀྱིས་དབུལ། ཡ་ཡོར་སོང་ན་ལམ་ལོག་པར་གོལ། རྒྱུ་གང་ངན་ལ་བྱས་
ན། རང་གི་ཕུན་ཚོགས་ཐམས་ཅད་འགྲིབ་པ་སོགས་ཉེན་ཤིན་ཏུ་ཆེ་བས། ལོ་མའི་
103



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ང ༦
སེར་ས་དང་། ཐུད་ཀྱི་སྔོ་ས་ནས་ཕུལ་བ་ལྟ་བུ་མིན་པར། གང་བཟང་བཟང་ནས་
ཕུལ་ན། བསོད་ནམས་ཀྱང་གང་བཟང་ཐོབ་པ་ཡིན་པས། ལོང་བས་མིག་ལྡན་ལ་
མགོ་སྐོར་གཏོང་བ་ལྟ་བུ་བྱ་མི་རུང་། མཆོད་པ་འབུལ་བའི་ཚེ་ན་ཡང་། མཆོད་པའི་
སྤྲིན་གཟུངས་ཞེས་བྱ་བ་དེ་བཞིན་གཤེགས་པ་རྡོ་རྗེ་རབ་འཇོམས་ཀྱི་གཟུངས་བརྗོད་
དགོས། མདོ་ལུགས་ལ་ཀུན་ཏུ་བཟང་བོའི་མཆོད་པ་འབུལ་ཚུལ་ནི། པདྨ་འདབ་མ་
སྟོང་ལྡན་གྱི་ལྟེ་བར། རང་ཉིད་ཀུན་ཏུ་བཟང་བོར་བསྒོམ་ཞིང་། འདབ་མ་སྟོང་ལ་
ཡང་ཀུན་ཏུ་བཟང་བོ་སྟོང་། དེ་ཐམས་ཅད་ཀྱི་ཕྱག་ཐལ་མོ་སྦྱར་བའི་བར་དུ་ནོར་བུ་རེ་རེ་
འཛིན་པ་ནོར་བུ་ལས་མཆོད་པའི་སྤྲིན་ཕུང་བསམ་གྱིས་མི་ཁྱབ་པ་འཕྲོས་པས། སངས་
རྒྱས་ཀྱི་ཞིང་རབ་འབྱམས་འགེངས་པར་བསམ་ནས་མཆོད་པ་སྣ་ཚོགས་འབུལ་དགོས། །
མཆོད་པའི་ངོ་བོ་ནི། སྐྱབས་ཡུལ་དམ་པ་རྣམས་ཐུགས་དགྱེས་པའི་ཆ་ནས་
བཞག་པའི་ཕུང་བོ་ལྔ་བ་ཅན་ཡིན།
མཆོད་པའི་སྐད་དོད་ཀྱི་དབང་དུ་བྱས་ན། པཱུ་ཛཞེས་པ་མཉེས་ཤིང་མགུ་
བར་བྱེད་པ་ལ་འཇུག་པ་དང་། སྒྲོན་གསལ་མཆན་ལས་སྒོ་གསུམ་གྱི་མཆོད་པ་བཞག་
པ་དང་ཆོས་མཐུན་པར་ལམ་སྒྲོན་ལས། ཀུན་བཟང་སྤྱོད་པ་ནས་བདུན་དག་ཀྱང་
ཞེས་དང༌། སྒྲོན་གསལ་ལས། ནང་གི་མཆོད་པ་བསྟན་པའི་ཕྱིར། བུད་མེད་ཅེས་བྱ་
ལ་སོགས་པ་གསུངས་ཏེ། ཞེས་པས་མཆོད་རྫས་མཆོད་པ་ཡིན་པའི་གསུང་ཟིན་མང་
བོ་དང༌། བདུད་རྩི་གསང་བའི་རྒྱུད་ལས། མཉེས་པའི་དོན་གྱིས་མཆོད་པ་སྟེ། །
ཞེས་དང་། ཀླུ་སྒྲུབ་ཀྱིས། གང་གི་ཡིད་ནི་མགུ་བར་བྱེད་པ་མཆོད་པ་ཡིན་པས་སོ། །
ཞེས་སོགས་གཞུང་མང་བོ་ནས་མཉེས་བྱེད་ཀྱི་ཐབས་ཐམས་ཅད་མཆོད་པར་གསུངས་
པའི་ཕྱིར་རོ། ། མཁས་གྲུབ་སངས་རྒྱས་ཡེ་ཤེས་ཀྱིས་མཆོད་པ་ལ་དེ་ཁོ་ན་ཉིད་ཀྱི་
མཆོད་པས་ཁྱབ་པར་གསུངས་པ་དེ། རྟོགས་པ་མཐོན་པོར་སླེབས་པའི་དབང་དུ་
104



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
བྱས་ནས་གསུངས་པ་དགོངས་པ་གཞན་དུ་དྲངས་དགོས་གསུངས། ས་དང་བོ་ནས་
བཟང་དགུ་སྤྲུལ་བའི་མཆོད་པ་ཆོས་ཅན། བླ་ན་མེད་པའི་མཆོད་པ་མ་ཡིན་པར་ཐལ།
ཁྱོད་ཀྱི་བླ་ན་མཆོད་པ་གཞན་མེད་པ་མ་ཡིན་པའི་ཕྱིར། ས་གཉིས་པ་ལ་གནས་པ་
སོགས་ཀྱིས་བཟང་དགུ་སྤྲུལ་བའི་མཆོད་པ་ཡོད་པའི་ཕྱིར། འདི་ལ་བླ་ན་ཡོད་མེད་ནི་
འཇིག་རྟེན་པ་ལ་ལྟོས་ཏེ་འཇིག་རྟེན་ལས་འདས་པའི་མཆོད་པ་ནི་བླ་ན་མེད་པ་དང་།
འཇིག་རྟེན་པའི་མཆོད་པ་ནི། བླ་ན་ཡོད་པའི་མཆོད་པར་བཞག་གི སྤྱིར་དེ་ཡན་ན་
བཟང་དགུའི་མཆོད་པ་ཡོད་མེད་ལ་མི་བྱ་བ་ལམ་རིམ་ལྟར་ལ། ཀུན་ཏུ་བཟང་བོའི་
མཆོད་པ་ཞེས་པ་མདོ་ལུགས་ལ་བྱང་ཆུབ་སེམས་ཀྱིས་ཀུན་ནས་བསླངས་པའམ།
སྔགས་ལུགས་ལ་བདེ་སྟོང་གི་ཡེ་ཤེས་ཀྱིས་ཀུན་ནས་བསླངས་པའམ། ཡང་བྱང་
སེམས་ཀུན་བཟང་གིས་བྱས་པ་ཐམས་ཅད་ལ་འཇུག་གོ ། ལམ་ལ་མཆོད་པས་ཁྱབ་
སྟེ། ལམ་ཡིན་ན་སྒྲུབ་པའི་མཆོད་པ་ཡིན་པས་ཁྱབ་པས་ཕྱིར། འོན་ཀྱང་མི་རྟག་པ་
རྟོགས་པ་དང༌། མི་སྡུག་པ་ཡིད་ལ་བྱེད་པའི་ལམ་སོགས་ཡིད་ཀྱི་ཕྱག་ལ་ཁས་བླང་བ་
མི་རུང་བ་འདྲའོ་ཞེས་ཚེ་བརྟན་ཞབས་དྲུང་གིས་གསུངས། ཀུན་འབྱུང་རང་འགའ་
བར་གྱུར་པའི་དགེ་བ་རྣམས་མཆོད་པ་ཡིན་ནམ་ཞེ་ན། དེ་དག་ནི་གནས་སྐབས་ཀྱི་
དབང་དུ་བྱས་ན། འགྲོ་ལ་ཕན་བྱེད་ཡིན་པས་རྒྱལ་བ་སྲས་བཅས་དགྱེས་བྱེད་དང་།
རང་བཞིན་གྱིས་སྲིད་པའི་འཁོར་ལོ་སྐོར་བྱེད་ཡིན་པས་དགྱེས་བྱེད་དུ་མི་འགྱུར་བ་འདྲ་
བས་མཆོད་པ་ཡིན་མིན་བརྟག་གོ ། ཞེས་གསུངས་ཡོད། འདི་ལ་ཁ་ཅིག་གིས།
མཆོད་རྫས་རྒྱུད་ཀྱིས་བསྡུས་པ་ནང་དང་མ་བསྡུས་པ་ཕྱིའི་མཆོད་པ་ཟེར། ལ་ལས།
སྒྲུབ་གཞི་རྒྱུད་ཀྱིས་བསྡུས་པ་ལ་བྱས་ཏེ། སྒྲུབ་གཞི་དེ་ཉིད་རྣམ་པ་གཞན་དུ་འགྱུར་བ་
ནང་གི་མཆོད་པ་དང་། དེ་མ་ཡིན་པ་ཕྱིའི་མཆོད་པ་ཟེར་བ་སོགས་དཔྱད་པ་སྣ་
ཚོགས་གནང་བ། ཚེ་ཏན་ཞབས་དྲུང་རིན་པོ་ཆེས་བརྗེད་བྱང་སྙིང་བོ་ཀུན་བཏུས་
105



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལེགས་བཤད་འདོད་འཇོར་གསུངས། །
འགྲེལ་བ་འདོད་འཇོ་ལས། དེ་ཁོ་ན་ཉིད་ཀྱི་མཆོད་པ་ནི། ལྷན་སྐྱེས་ཀྱི་བདེ་
བ་དང་དེ་ཁོ་ན་ཉིད་ཀྱི་ལྟ་བ་གཉིས་སྦྱར་ནས་ཡུན་རིང་བསྒོམས་པ་ནི་དེ་ཁོ་ན་ཉིད་ཀྱི་
མཆོད་པའོ། ཞེས་གསུངས། དབེན་ས་བ་ཆེན་པོས། བདེ་བ་དེས་སྟོང་བ་བསྒོམ་
པར་བདེ་སྟོང་དབྱེར་མེད་དུ་སྦྱར་བ་ནི་དེ་ཁོ་ན་ཉིད་ཀྱི་མཆོད་པ་དང་། དབང་བཞི་བ་
དང་ལམ་ཟུང་འཇུག་དང་འབྲེལ་བའི་མཆོད་པའོ། ། ཞེས་དང་། པཎ་ཆེན་ཐམས་
ཅད་མཁྱེན་པས། སྒྲིབ་བྲལ་ལྷན་སྐྱེས་ཞེས་སོགས་ཀྱིས་དབང་བཞི་བའི་མཆོད་པ་ལ་
བདེ་སྟོང་གི་ཡེ་ཤེས་བཞག་པས། དབེན་ས་བ་ཚང་ནོར་བ་མིན་ངེས། སྤྱིར་ཐུགས་
དག་པ་བདེ་སྟོང་ལྷན་ཅིག་སྐྱེས་པའི་དོན་གྱི་འོད་གསལ་རྐྱང་བ་དང་། སྐུ་དག་པ་རླུང་
སེམས་ཙམ་ལས་གྲུབ་པའི་སྒྱུ་མའི་སྐུ་རྐྱང་བ་ཙམ་རེ་ཟུང་འཇུག་ལ་མི་འཇོག་ཀྱང་། དེ་
གཉིས་ལྷན་ཅིག་ཚོགས་པའི་སྐབས་སྐུ་ཐུགས་རེ་རེ་ནས་ཟུང་འཇུག་ཏུ་ཁས་བླང་ཆོག་
པ་དང་། དེ་ལྟར་ན་སྒྲིབ་བྲལ་ལྷན་ཅིག་སྐྱེས་པའི་བདེ་སྟོང་གི་ཡེ་ཤེས་ཟུང་འཇུག་གི་
སྨིན་བྱེད་ཀྱི་གཙོ་བོ་དང་། དབང་བཞི་བ་དང་འབྲེལ་ལུགས་ཀྱང་འཆར་སླ་བའི་ཕྱིར་
ཏེ། སྐུ་ཐུགས་ཟུང་དུ་འཇུག་པའི་སྐབས་ཀྱི་སྐུ་དང་ཐུགས་རེ་རེ་ལ་ཟུང་འཇུག་ཏུ་
འཇོག་པ་སྔགས་རིམ་དང་དབང་དོན་དེ་ཉིད་རབ་གསལ་སོགས་སུ་གསུངས་སོ། །
ཟུང་འཇུག་ལ་སྐུ་ཟུང་འཇུག ཐུགས་ཟུང་འཇུག སྤངས་པ་ཟུང་འཇུག རྟོགས་པ་
ཟུང་འཇུག་སོགས་ཡོད་ཚུལ་དང༌། དེ་དག་ཟུང་འཇུག་དངོས་ཡིན་ཚུལ་ཞིབ་པར་
བརྟག་ནས་ངེས་པ་འདྲོང་ཚུལ་ཤེས་དགོས་སོ། ། །
དབྱེ་བ་ནི། མདོ་ལུགས་ལ་བླ་ན་ཡོད་པའི་མཆོད་པ་དང༌། བླ་ན་མེད་པའི་
མཆོད་པ་གཉིས་བཟང་བོ་སྤྱོད་པ་ལས་གསུངས་ལ། བླ་མེད་ཀྱི་རྒྱུད་སྡེ་ལས། དབང་
བཞི་དང་འབྲེལ་བའི་མཆོད་པ་གསུངས་ཡོད། ལག་ལེན་ལ། བཟང་བོ་སྤྱོད་པ་ལས།
106



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
མེ་ཏོག་སིལ་སྙན་སོགས་བླ་ན་ཡོད་པའི་མཆོད་པ་བདུན། མེ་ཏོག་ཕྲེང་བ་ཕྱེ་མ་སོགས་
མདོ་དཀོན་མཆོག་སྒྲོན་མེ་ལས་གསུངས་པའི་བླ་ན་མེད་པའི་མཆོད་པ་བཅུའི་མེ་ཏོག་
འབྲས་བུ་སྨན་དང་རིན་པོ་ཆེ་སོགས་བདག་པོས་མ་བཟུང་བའི་མཆོད་པ་བཅུ་དྲུག
བླ་ན་ཡོད་པའི་ཡིད་ཀྱི་མཆོད་པ་བཅུ་དྲུག བླ་ན་མེད་པའི་ཡིད་སྤྲུལ་ གྱི་མཆོད་པ་
གཅིག་རང་ལུས་འབུལ་བ་བཅས་སྤྱོད་འཇུག་ལས་བཤད་པའི་མཆོད་པ་ཉེར་དགུ།
བཀྲ་ཤིས་རྟགས་བརྒྱད་དང་རྫས་བརྒྱད། རྒྱལ་སྲིད་རིན་ཆེན་བདུན་དང་ཉེ་བའི་རིན་
ཆེན་བདུན། རིན་ཆེན་སྣ་བདུན། ཉེར་སྤྱོད་ལྔ་རོལ་མོ་དང་བཅས་པ། འདོད་ཡོན་
ལྔ། རྣལ་འབྱོར་རྒྱུད་ལས་བཤད་པའི་སྒེག་སོགས་བརྒྱད། དཔག་མེད་མ། རྒྱུད་སྡེ་
ནས་བཤད་པའི་མཆོད་པ་ཉེར་གཅིག ངོ་མཚར་བའི་མཆོད་པ་བཅོ་བརྒྱད། དུས་
འཁོར་ནས་བཤད་པའི་ནུས་མ་བཅུ་གཉིས། ལུ་ཨི་བའི་གཞུང་ནས་བཤད་པའི་རིག་
མ་བཅུ་དྲུག་དང་ལྷ་མོ་དྲུག་གི་མཆོད་པ་སོགས་དང་། གསང་བའི་འཁོར་ལོ་མ་དང་།
འདོད་པའི་སྒྱུ་རྩལ་མ་སོགས་ནང་གི་ཉེར་སྤྱོད་རོལ་མོ་དང་བཅས་པ། ནང་གི་འདོད་
ཡོན་ལྔ་འབུལ་བའང་ནང་མཆོད་ཀྱི་ཁོངས་སུ་བསྡུས་ཏེ། བླ་མཆོད་ཚིག་ཟིན་ལྟར་ན་
ཕྱིའི་མཆོད་པའི་ཁུངས་སུ་འབྱུང་ངོ༌། ། ཤ་ལྔ་བདུད་རྩི་ལྔ་སྦྱང་རྟོགས་སྦར་བའི་ཉིང་
ཁུ། ལྷ་མོ་རོ་རྡོ་རྗེ་མས་ཚོགས་ཞིང་ལ་མཚན་མཐར་འབྲུ་གསུམ་སྦྱར་ནས་ནང་མཆོད་
འབུལ་བ་དང༌། འདོད་པའི་སྒྱུ་རྩལ་མས། ཕྱག་རྒྱ་མ་རིགས་བཞི་ཕུལ་བས་བདེ་སྟོང་
གི་ཡེ་ཤེས་གཙོ་འཁོར་ཡན་ལག་དང་བཅས་པ་བསྐྱེད་པ་ནི་གསང་བའི་མཆོད་པ།
འོད་གསལ་ལྷན་ཅིག་སྐྱེས་པའི་ཡེ་ཤེས་དང་སྒྱུ་མའི་སྐུ་གཉིས་མཉམ་པར་སྦྱོར་བའི་
ཟུང་འཇུག་ལ་བརྟེན་ནས་སྐྱེས་པའི་ཡེ་ཤེས་གཙོ་འཁོར་ཡན་ལག་དང་བཅས་པ་ནི་དེ་
ཁོ་ན་ཉིད་ཀྱི་མཆོད་པ་ཡིན་ནོ། ། དེ་ལྟར་མཆོད་པ་བཞི་བོ་འདི་ལ་མཆོད་རྫས་དང་།
མཆོད་པ་འབུལ་བའི་དམིགས་པ། ལམ་འབྲས་སོ་སོའི་སྨིན་བྱེད་དུ་འགྲོ་ཚུལ་དང་
107



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྦྱར་ཏེ་མཆོད་པ་འབུལ་ཚུལ་ཤེས་དགོས།
མཆོད་པའི་ཕན་ཡོན། སྤྱན་རས་གཟིགས་ཀྱི་མདོ་ལས། མི་ཡི་ཁྱུ་མཆོག་དེ་
ལ་འདིར་ནི་མཆོད་བྱས་ན། །རྣམ་པར་སྨིན་པ་དམ་པ་མཚུངས་མེད་རང་བཞིན་
འབྱུང༌། ། ཞེས་སོགས་དང༌། སའི་སྙིང་བོའི་མདོ། སྙིང་རྗེ་པད་དཀར་གྱི་མདོ།
རིན་པོ་ཆེའི་ཕུང་བོ། གསལ་རྒྱལ་ལ་གདམས་པ། ལས་རྣམ་འབྱེད། མར་མེ་འབུལ་
བའི་མདོ། བྱམས་པའི་མདོ། དཀོན་མཆོག་སྒྲོན་མེ་སོགས་མདོ་རྒྱུད་མང་བོར་
གསུངས་སོ། ། །
གསུམ་པ། སྡིག་པ་བཤགས་པའི་ཡན་ལག
སྡིག་པ་བཤགས་པ་ནི། རྒྱུད་སྡིག་ལྟུང་གིས་གོས་པ་ལ། འཕྲལ་དུ་ཅུང་ཟད་
བདེ་བ་ལྟར་སྣང་ཡང་། ནམ་ཞིག་འབྲས་བུ་སྨིན་པའི་དུས་ལ་བབས་པའི་ཚེ། མི་
འདོད་བཞིན་དུ་རྣམ་སྨིན་ཡིད་དུ་མི་འོང་བ་མྱོང་བ་ནི་ཟློག་ཐབས་མེད་པ་ཡིན་པས་ན།
འདམ་ཀ་རང་གི་ལག་ན་ཡོད་པའི་སྐབས་འདིར་སྡིག་པ་བཤགས་པར་མི་བརྩོན་པར་
སྐྱེ་བ་ཕྱི་མར་འགྲོ་ཕོད་པའི་སྐྱེ་བོ་སུ་ཡོད་ཚེ། དེ་ནི་ཤེས་ལྡན་ཞིག་མ་ཡིན་ཏེ། ཚོམས་
ལས། བདག་ ཉིད་ བདེ་ བར་ འདོད་ པའི་ ཕྱིར། ། རྒོད་ ཅིང་ སྡིག་ པའི་ ལས་བྱས་
པའི། །སྡིག་ལས་དེ་ཡི་རྣམ་སྨིན་དག །ངུ་བཞིན་ཉམས་སུ་མྱོང་བར་འགྱུར། །
ཞེས་དང་། སྡིག་ལས་འཕྲལ་དུ་ངེས་བར་ནི། །མཚོན་བཞིན་གཅོད་པར་མི་བྱེད་
ཀྱང་། །སྡིག་པའི་ལས་ཀྱིས་འགྲོ་བ་དག །ཕ་རོལ་དུ་ནི་མངོན་པར་འགྱུར། ། ཞེས་
གསུངས་པ་ལྟར། སྐྱེ་བ་ཕྱི་མ་རྣམས་སུ་འཕོས་པའི་ཚེ་ན། ཐོག་ཏུ་འབབ་པ་ངེས་
ཅན་ཡིན་ཀྱང་། དེ་དུས་སངས་རྒྱས་ཀྱི་བསྟན་པ་རིན་པོ་ཆེ་དང་མཇལ་མིན་མི་ཤེས་
108



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
ལ། བཤགས་བསྡམ་ཀྱང་བྱེད་མི་ཤེས་སྙམ། དེས་ན་ད་ལྟ་སྟོབས་བཞིའི་བཤགས་
བསྡམ་བྱེད་ཐུབ་པར་གྱུར་པ་ནི། ལོང་བས་ནོར་བུ་རྙེད་པ་བཞིན་སྐལ་བ་བཟང་སྙམ་
བགྱིས་ཏེ། སྟོབས་བཞིས་སྦྱང་བའི་ཚུལ་ནི། ལྟུང་བ་ཕྱིར་བཅོས་ལ་སྡོམ་གསུམ་སོ་
སོའི་སྦྱང་ཚུལ་ལྟར་བྱ་བ་དང་། སྡིག་པ་ཕྱིར་བཅོས་ནི་སྟོབས་བཞིས་བྱ་སྟེ། ཆོས་བཞི་
བསྟན་པའི་མདོ་ལས། བྱམས་པ་བྱང་ཆུབ་ སེམས་དཔའ་སེམས་དཔའ་ཆེན་པོ།
ཆོས་བཞི་དང་ལྡན་ན་སྡིག་པ་བྱས་ཤིང་བསགས་པ་ཟིལ་གྱིས་གནོན་པར་འགྱུར་རོ། །
བཞི་གང་ཞེ་ན། འདི་ལྟ་སྟེ། རྣམ་པར་སུན་འབྱིན་པ་ཀུན་ཏུ་སྤྱོད་པ་དང༌། གཉེན་
པོ་ཀུན་ཏུ་སྤྱོད་པ་དང་། ཉེས་པ་ལས་ལྡོག་པ་དང་། རྟེན་གྱི་སྟོབས་སོ། ། ཞེས་
གསུངས་ཏེ། བྱས་ཤིང་བསགས་པའི་ལས་ནི་མྱོང་ངེས་ཡིན་པས། དེ་ཟིལ་གྱིས་
གནོན་ནུས་ན། མ་ངེས་པ་ལྟ་ཅི་སྨོས། དེ་ལ་དང་བོ་རྟེན་གྱི་སྟོབས་ནི། སྔར་ཚོགས་
ཞིང་གསལ་འདེབས་པ་དེས་འགྲུབ། །
གཉིས་པ་རྣམ་པར་སུན་འབྱིན་པའི་སྟོབས་ནི། ཚེ་རབས་ཐོག་མ་མེད་པ་ནས་
བསགས་པའི་སྡིག་ལྟུང་ལ་ཕྱིར་འདང་བརྒྱབ་ན། རྒྱལ་བོའི་གན་མཛོད་བཞིན་སྣ་རེ་
རེ་ནས་བལྟས་ན། འདི་ཁོ་ན་བསགས་སྙམ་པའི་ཚོད་དུ་འདུག་པ་ཤེས་ཐུབ། སྐྱེ་བ་
འདིར་ཡང་སྡོམ་གསུམ་སོགས་ཁས་བླངས་པ་རྒྱ་ཆེ་མོད། བསྲུངས་པ་སྣ་གཅིག་ཀྱང་
སེམས་ལ་འཛིན་རྒྱུ་མི་རྙེད། དེའི་ཁར་དམྱལ་བར་ལྟུང་བའི་ལས་ངན་བསགས་པ་
མཐའ་མི་དཔོག་པས། ཐོག་མ་མེད་པ་ནས་མི་དགེ་བའི་ལས་བྱས་པ་ལ་འགྱོད་པ་མང་
བོ་སྐྱེ་དགོས་ཏེ། འདི་སྐྱེ་བ་ལ་རྣམ་སྨིན་སོགས་ཀྱི་འབྲས་བུ་གསུམ་བསྐྱེད་ཚུལ་བསྒོམ་
དགོས་གསུངས་པ་ལྟར་ཡིན། ལག་ ཏུ་ལེན་པའི་ཚེ་ན། གསེར་འོད་དམ་པའི་
བཤགས་པ་དང༌། སངས་རྒྱས་སོ་ལྔའི་སྒོ་ནས་བཤགས་པ་བྱེད་པར་ལམ་རིམ་དུ་
གསུངས་སོ། །
,
པ།
ས་
109



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གསུམ་པ་ གཉེན་པོ་ཀུན་ཏུ་སྤྱོད་པའི་སྟོབས་ལ་ལམ་རིམ་ཆེན་མོར་བསླབ་
བཏུས་ལྟར་དྲུག་གསུངས་པ་ལས། དང་བོ་མདོ་སྡེ་ཟབ་མོ་ལ་བརྟེན་པ་ནི། ཤེར་ཕྱིན་
ཀློག་པའོ། ། གཉིས་པ་སྟོང་ཉིད་ལ་མོས་པ་ནི། བདག་མེད་པའི་ཆོས་ཉིད་ལ་ཡིད་
ཆེས་པའོ། ། གསུམ་པ་བཟླས་པ་ལ་བརྟེན་པ་ནི། ཡི་གེ་བརྒྱ་བ་སོགས་གཟུངས་
དང་ཆོ་ག་བཟླ་ཞིང་མཚན་མ་མ་བྱུང་བར་དུ་འབད་དོ། ། བཞི་བ་སྐུ་གཟུགས་ལ་
བརྟེན་པ་ནི། དད་པས་སྐུ་གཟུགས་བཞེངས་པའོ། ། ལྔ་བ་མཆོད་པ་ལ་བརྟེན་པ་
ནི། སངས་རྒྱས་དང་དེའི་མཆོད་རྟེན་ལ་མཆོད་པའོ། ། དྲུག་པ་མཚན་ལ་བརྟེན་པ་
ནི། སངས་རྒྱས་སྲས་བཅས་ཀྱི་མཚན་ཐོས་ཤིང་འཛིན་པའོ། ། དེ་ལྟར་བརྟེན་པ་
དྲུག་དང་། ལྟུང་བཤགས་སོགས་གང་བྱེད་པ་དེའི་ཚེ། རྣམ་སྨིན་ལ་འཇིགས་པ་དང་།
གཉེན་པོ་དེས་དེ་སེལ་ནུས་པར་ཡིད་ཆེས་པ་སོགས་ངེས་པར་དགོས་སོ། །
བཞི་བ་ཉེས་པ་ལས་སླར་ལྡོག་པའི་སྟོབས་ལ། མི་དགེ་བ་བཅུ་ཡང་དག་པར་
སྡོམ་པ་སྟེ། འདིས་ནི་སྲོག་གཅོད་སོགས་ཀྱི་སྒོ་ནས། སྒོ་གསུམ་གྱི་ལས་དང་ཉོན་
མོངས་དང་། ཆོས་ཀྱི་སྒྲིབ་པ་བྱས་པ། བྱེད་དུ་བཅུག་པ། རྗེས་སུ་ཡི་རང་བ། སྔོན་
ཅི་བྱས་པ་ཐམས་ཅད་འཇོམས་པར་ཉི་མའི་སྙིང་བོ་ལས་གསུངས་སོ། ། ཞེས་ཞེ་ཐག་
པ་ནས་སྡོམ་སེམས་མེད་པའི་བཤགས་པ་ཚིག་ཙམ་དུ་འགྲོ་བ་ལ་དགོངས་ནས། ཕྱིན་
ཆད་སྡོམ་མམ་ཞེས་ལུང་ལས་གསུངས་པར་འདུལ་བའི་རྒྱ་ཆེར་འགྲེལ་ནས་བཤད་
དོ། ། དེའི་ཕྱིར་ཕྱིན་ཆད་མི་བྱེད་སྙམ་པའི་སྡོམ་སེམས་བརྟན་པོ་གལ་ཆེ། དེ་སྐྱེ་
བའང་སྟོབས་དང་བོ་ལ་རག་ལས་པར་ལམ་རིམ་དུ་གསུངས། འདིར་ཁ་ཙམ་གྱིས་
ཕྱིན་ཆད་སྡོམ་མོ་ཞེས་ཁས་ལེན་ཁུལ་ཙམ་བྱས་ན། ཉེས་པ་མི་འདག་པའི་སྟེང་དུ་རྫུན་
གྱི་ཉེས་པར་འགྱུར་རོ། ། སྡིག་ལྟུང་འཕྲལ་དུ་སྤོང་ཐུབ་པ་རྣམས་ངོས་ཟིན་མ་ཐག་
སྤོང་སྡོམ་ཚུལ་བཞིན་བྱ། གལ་ཏེ་འཕྲལ་དུ་སྤོང་མི་ཐུབ་པ་རྣམས་ཀྱང༌། ཇི་མི་སྙམ་
སt
110



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
པར་མི་འཇོག་པར། ལོ་ཟླ་བའི་བར་རམ། ཉི་ཞག་རེ་རེའི་བར་དུ་མི་བྱེད་སྙམ་དུ་
སྡོམ་སེམས་བྱ་བ་དང་། མཐར་སྤོང་ནུས་པར་ཤོག་སྙམ་དུ་སྨོན་པའོ། ། ངག་ཏུ།
འདོད་ཆགས་ཞེ་སྡང་གཏི་མུག་དབང་གིས་ནི། །ལུས་དང་ངག་དང་དེ་བཞིན་ཡིད་
ཀྱིས་ཀྱང་། །སྡིག་པ་བདག་གིས་བགྱིས་པ་ཅི་མཆིས་པ། །དེ་དག་ཐམས་ཅད་བདག་
གིས་ སོ་ སོར་ བཤགས། ། ཞེས་ བརྗོད་ ཅིང་ དོན་ བསམ་མོ། ། སྡིག་ པའི་ ཉེས་
དམིགས་འབྱུང་བ་སངས་རྒྱས་ཀྱིས་གསུངས་པ་དང་། བཤགས་ན་འདག་པའང་
སངས་རྒྱས་ཀྱིས་གསུངས་པ་ཡིན་པས། ཡིད་ཆེས་བྱེད་ན་གཉིས་ཀ་ལ་བྱེད་དགོས།
ཞེས་བེའུ་བུམ་སྔོན་པོར་གསུངས་སོ། ། རྒྱལ་བས་ལས་དང་བོ་བ་ལ་སྡིག་པ་སྦྱོང་བའི་
སྒོ་སྣ་ཚོགས་གསུངས་ཀྱང་། གཉེན་པོ་ཡོངས་སུ་ རྫོགས་ པ་ ནི་ སྟོབས་བཞི་ཚང་
བའོ། ། ཞེས་གསུངས་སོ། ། འདི་ལྟར་བཤགས་པ་བྱས་པའི་མཐུ་ལ་བརྟེན་ནས་
སེམས་ཅན་ཐམས་ཅད་ཀྱི་སྡིག་སྒྲིབ་བག་ཆགས་དང་བཅས་པ་ལྷག་མེད་དུ་དག་པར་
གྱུར་ཅིག་སྙམ་དུ་སྟོབས་བཞི་ཚང་ངེས་པར་བྱས་ན་ལེགས། རེས་འགའ་ཉེས་ལྟུང་སོ་
སོའི་རྣམ་སྨིན། བྱེད་པ་རྒྱུ་མཐུན། མྱོང་བ་རྒྱུ་མཐུན། བདག་འབྲས་རྣམས་ངན་
སོང་དང་། བདེ་འགྲོའི་རྟེན་ལ་སྨིན་ཚུལ་ལས་འབྲས་ཀྱི་སྐབས་ལས་བྱུང་བ་ལྟར་ཞིབ་
ཏུ་དྲན་ཏེ་ཤེས་པར་བྱའོ། ། སྡིག་པ་འདག་ལུགས་ནི། ངན་འགྲོ་སྡུག་བསྔལ་ཆེན་
པོར་སྐྱེ་བའི་རྒྱུ་རྣམས་སྡུག་བསྔལ་ཆུང་བར་སྐྱེ་བའི་རྒྱུར་འགྱུར་བའམ། ངན་འགྲོར་
སྐྱེས་ཀྱང་དེའི་སྡུག་བསྔལ་མི་འབྱུང་བའམ། ད་ལྟའི་རྟེན་ལ་མགོ་བོ་ན་བ་ཙམ་གྱིས་
དག་ནས་འགྲོ་བ་དང་། དེ་བཞིན་དུ་རྒྱུན་རིང་བོར་མྱོང་དགོས་པ་རྣམས་ཡུན་ཐུང་
ངུར་མྱོང་བའམ། གཏན་མྱོང་མི་དགོས་པར་འགྱུར་བ་སོགས། དེ་ཡང་སྦྱོང་མཁན་
སྟོབས་ཆེ་ཆུང་དང༌། གཉེན་པོ་སྟོབས་བཞི་རྫོགས་མ་རྫོགས་དང་། ཤུགས་དྲག་མིན་
རྒྱུན་རིང་ཐུང་སོགས་ལ་ལྟོས་པས་མཐའ་གཅིག་ཏུ་མ་ངེས། ལས་ཆུད་མི་ཟ་བར་
111



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གསུངས་ཀྱང་། སྟོབས་བཞིའི་གཉེན་པོ་སྒོམ་པ་མེད་པ་ལ་དགོངས་ཀྱི། གཉེན་པོ་
གསུངས་པ་ལྟར་སྦྱངས་ན། མྱོང་ངེས་ཀྱང་འདག་པར་ལམ་རིམ་དུ་བརྒྱད་སྟོང་འགྲེལ་
ཆེན་གྱི་ལུང་དྲངས་ནས་གསུངས་པ་དེ་ལྟར་ཡིན་ནོ། །
བཞི་བ། རྗེས་སུ་ཡི་རང་གི་ཡན་ལག
རྗེས་སུ་ཡི་རང་ནི། འགྲེལ་བ་དོན་གསལ་ལས། རྗེས་སུ་ཡི་རང་བར་ཡིད་ལ་
བྱེད་པས་ནི། དེ་དང་མཉམ་པའི་བསོད་ནམས་བྱ་བ་མཉམ་པ་ཉིད་ཐོབ་པོ། །
ཞེས་གསུངས་པ་ལྟར། རང་གཞན་གྱི་དགེ་བ་ལ་སེམས་དང་བས་རྗེས་སུ་ཡི་རང་ཡང་
དག་པར་བྱས་པས། དེ་དང་མཉམ་པའི་བསོད་ནམས་ཐོབ་པ་ནི། དབུལ་བོ་དེ་བའི་
གཏམ་རྒྱུད་བཞིན་ཡིན་ལ། རྗེས་སུ་ཡི་རང་བ་ནི། མངོན་པར་རྟོགས་པའི་རྒྱན་དུ་
སྟོན་སྐབས། ཡི་རང་སྒོམ་ལམ་གསུངས་པ་ཡིན་ལ། སྡུད་པར། ཉན་ཐོས་ཚོགས་
རྣམས་ཞེས་སོགས་ཤོ་ལོ་ཀ་གཅིག་གིས་རྗེས་སུ་ཡི་རང་སྒོམ་ལམ་བསྟན་པ་ཡིན་ཏེ།
ཡི་རང་བ་བསྔོ་བའི་སྔོན་དུ་གསུངས་པ་ནི། དགེ་རྩ་གོང་དུ་འཕེལ་བའི་ཐབས་དམ་པ་
ཡི་རང་དང་། བླ་མེད་བྱང་ཆུབ་ཏུ་བསྒྱུར་བའི་ཐབས་དམ་པ་བསྔོ་བ་ཡིན་པས། བསྔོ་
བའི་རྗེས་སུ་ཡི་རང་དང་། ཡི་རང་གི་སྔོན་དུ་བསྔོ་བ་དགོས་པའི་རྒྱུ་མཚན་གྱིས་ཡིན་
སྙམ་ཞེས་བླ་མ་འཇམ་པའི་དབྱངས་ཀྱིས་གསུངས། གཞུང་དུའང་ཡི་རང་སྒོམ་ལམ་
ནི། བླ་མེད་བྱང་ཆུབ་ཏུ་བསྔོས་པའི་ཐེག་ཆེན་གྱི་དགེ་རྩ་དེ་གོང་འཕེལ་དུ་བྱེད་པ་རྗེས་
སུ་ཡི་རང་ལ་རག་ལས་པས། དེའི་འོག་ཏུ་ཡི་རང་སྒོམ་ལམ་འཆད་ཅེས། མཚམས་
སྦྱོར་དགོས་པར་གསུངས་པ་ཡིན། དབུས་མཐར་དམ་པ་བཅུ་གཉིས་གསུངས་པའི་
ནང་གི་ཚེགས་མེད་དམ་པ་ནི། རྗེས་སུ་ཡི་རང་ཡིན་པར་གསུངས་པ་ལྟར། གཞན་
112



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
གྱིས་ཡོན་ཏན་ཁྱད་པར་ཅན་བསྒྲུབས་པ་ལ། རབ་ཏུ་དགའ་བ་དང་གུས་པའི་སྒོ་ནས་
རྗེས་སུ་ཡི་རང་བྱེད་དགོས་པ་ཡིན་གྱི། དེ་ལ་ཕྲག་དོག་བྱས་ན། གཞན་ལ་ཅུང་ཟད་
ཀྱང་མི་གནོད་པར་མ་ཟད། རང་གི་དགེ་རྩ་འཇོམས་པར་འགྱུར་བ་དང་། དགེ་བ་
ཆེན་པོ་ལ་ཕྲག་དོག་བྱས་ན། རང་ཉིད་ཀྱིས་སྡིག་པ་ཆེན་པོ་འཐོབ། འབྲིང་ལ་བྱས་
ན་སྡིག་པ་འབྲིང༌། ཆུང་ངུ་ལ་བྱས་ན་སྡིག་པ་ཆུང་ངུ་འཐོབ་པར་འགྱུར་ཞིང་། དགེ་
རྩ་འཇོམས་པ་ལ་ཞེ་སྡང་དང་། ཕྲག་དོག་གཉིས་ཤིན་ཏུ་སྡུག་ཤོས་ཡིན་པས། དེ་
སྤངས་ནས་ཡི་རང་དེ་མི་དམིགས་པའི་སྒོ་ནས་བྱེད་པ་ཡི་རང་སྒོམ་ལམ་གྱི་ངོ་བོ་ཡིན་
ནོ། ། བྱང་སེམས་མཉམ་པས་མཉམ་པ་ལ་ཡི་རང་བྱས་ན། དགེ་རྩ་མཉམ་པ་ཐོབ་
ལ། ཆེན་པོས་ཆུང་ངུ་ལ་ཡི་རང་བྱས་ན། ཆུང་ངུ་ལས་ལྷག་པའམ་ཆེན་པོ་ཐོབ་ཅིང་།
བྱང་སེམས་དང་ཉན་རང་གི་ཡི་རང་ལ་ཁྱད་པར་ཆེན་པོ་ཡོད་དེ། ཉན་རང་གིས་ཡི་
རང་བྱས་པ་ནི་ཕྲག་དོག་གི་ཉེས་པ་འགོག་པ་ཙམ་གྱི་ཚོད་ཡིན་ལ། བྱང་སེམས་ཀྱིས་
སེམས་ཅན་ཐམས་ཅད་ཀྱི་དོན་བསྒྲུབ་དགོས་པས། ཕ་རོལ་བོ་རང་ཉིད་ཀྱིས་དང་དུ་
བླངས་ནས་སྒྲུབ་པ་དེ་ལ་བྱང་ཆུབ་སེམས་དཔའ་ཤིན་ཏུ་དགའ་བ་ཡིན་ཏེ། དཔེར་ན།
མུ་གེ་བྱུང་ཚེ། ཕ་ཞིག་ལ་རང་གི་བུ་མང་བོ་གསོ་བའི་ཁུར་བབས་ཚེ། བུ་གཅིག་རང་
ཉིད་ཀྱིས་ཟས་བཙལ་ཏེ་བཟའ་བ་རྙེད་པ་ན། ཕ་དེ་རང་ལ་བྱིན་པ་བས་ཀྱང་ཤིན་ཏུ་
དགའ་བ་ལྟ་བུ་ཡིན་ཞེས། ཡོངས་འཛིན་ཡེ་ཤེས་རྒྱལ་མཚན་གྱིས་གསུངས། བྱང་
སེམས་ཀྱི་ཡི་རང་གིས་གཞན་གྱི་དགེ་རྩ་ཚེགས་ཆུང་ངུས་སྐད་ཅིག་མ་གཅིག་ལ་སྡུད་
པར་བྱེད་པས་ཚེགས་མེད་དམ་པ་ཞེས་གསུངས་དོན་དེ་ཡིན་ནོ། ། དེས་ན་ཕན་
ཡོན་དེ་དག་དྲན་བཞིན་པར་ངག་ཏུ། ཕྱོགས་བཅུའི་རྒྱལ་བ་ཀུན་དང་སངས་རྒྱས་
སྲས། །རང་རྒྱལ་རྣམས་དང་སློབ་དང་མི་སློབ་དང་། །འགྲོ་བ་ཀུན་གྱི་བསོད་ནམས་
གང་ལ་ཡང་། །དེ་དག་ཀུན་གྱི་རྗེས་སུ་བདག་ཡི་རང་། ། ཞེས་བརྗོད་དོ། ། །
113



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལྔ་བ། ཆོས་འཁོར་བསྐོར་བར་བསྐུལ་
བའི་ཡན་ལག
ཆོས་འཁོར་བསྐོར་བར་བསྐུལ་བ་ནི། མཎྜལ་ཕུན་སུམ་ཚོགས་པ་ལག་ཏུ་
ཐོགས་ཏེ། འཁོར་ལོ་རྩིབས་བརྒྱད་པ་ལྟ་བུ་འགོད་པ་ལ། ཡིད་ཀྱིས་རང་ཚངས་པ་
ཆེན་པོར་མོས་ཏེ་གསེར་གྱི་འཁོར་ལོ་རྩིབས་སྟོང་དང་ལྡན་པ་ཕུལ་བར་མོས་ནས།
གང་རྣམས་ཕྱོགས་བཅུའི་འཇིག་རྟེན་སྒྲོན་མ་རྣམས། །བྱང་ཆུབ་རིམ་པར་སངས་
རྒྱས་མ་ཆགས་བརྙེས། །མགོན་པོ་དེ་དག་བདག་གིས་ཐམས་ཅད་ལ། །འཁོར་ལོ་བླ་
ན་མེད་པ་བསྐོར་བར་བསྐུལ། ། ཞེས་པ་ལྟར། མདུན་ན་བཞུགས་པའི་ཚོགས་ཞིང་
རྣམས་དང༌། ཕྱོགས་བཅུའི་འཇིག་རྟེན་གྱི་ཁམས་གང་ཇི་སྙེད་ན། ད་ལྟ་བྱང་ཆུབ་
མཆོག་ཏུ་སངས་རྒྱས་པའི་རྒྱལ་བ་རྣམས་ལ་ཆོས་ཀྱི་འཁོར་ལོ་རྒྱ་ཆེར་བསྐོར་བར་
གསོལ་བ་འདེབས་དགོས་ཏེ། སྤྱིར་ན་ཡང་སངས་རྒྱས་རྣམས་ནི་དུས་རྟག་ཏུ་སེམས་
ཅན་ལ་ཕན་པར་དགོངས་པའི་དབང་གིས་གང་ལ་གང་འདུལ་གྱི་མཛད་པའི་སྒོ་མང་བས་
ན། གཞན་དོན་མཛད་པའི་ཐབས་མཆོག་ཏུ་གྱུར་པ་ཆོས་སྟོན་པ་ཉིད་ཡིན་པ་དང་། འགྲོ་
བ་རྣམས་ལ་ཕན་བདེ་མ་ལུས་པ་འབྱུང་བའི་ཕྱིར་གདུལ་བྱ་སོ་སོར་གང་ལ་གང་འཚམ་གྱི་
ཟབ་རྒྱས་ཆོས་ཀྱི་འཁོར་ལོ་བསྐོར་དུ་གསོལ་ཞེས་གསོལ་བ་བཏབ་ཅིང་། ཞལ་གྱིས་བཞེས་
པར་བསམ་པ་དང་། སྐད་ཅིག་དེ་ཉིད་ལ་ཞིང་ཁམས་རབ་འབྱམས་སུ་གདུལ་བྱའི་རྒྱུད་
ཚོད་དང་འཚམས་པར་ཆོས་ཆར་ཕབས་ཏེ། སེམས་ཅན་འཁོར་དུ་མ་བསྡུས་པ་བསྡུས།
བསྡུས་པ་སྨིན། སྨིན་པ་གྲོལ། གྲོལ་བ་མཐར་ཕྱིན་པར་བྱས་སོང་སྙམ་དུ་བསམ་མོ། །
་ནས་
114



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
དྲུག་པ། མྱ་ངན་ལས་མི་འདའ་བར་གསོལ་
བ་འདེབས་པའི་ཡན་ལག
དེ་ལ་མྱ་ངན་ལས་མི་འདའ་བར་གསོལ་འདེབས་ནི། ལག་ཏུ་ཐོགས་པའི་
མཎྜལ་ཁ་གསོས་ཏེ། སེངྒེས་བཏེགས་པའི་རིན་པོ་ཆེའི་ཁྲི་སྣ་ཚོགས་རྡོ་རྗེས་མཚན་པ་
ཕུལ་བར་བསམ་ཞིང་ངག་ཏུ། མྱ་ངན་འདའ་སྟོན་གང་བཞེད་དེ་དག་ལ། །འགྲོ་བ་
ཀུན་ལ་ཕན་ཞིང་བདེ་བའི་ཕྱིར། །བསྐལ་བ་ཞིང་གི་རྡུལ་སྙེད་བཞུགས་པར་ཡང་། །
བདག་གིས་ཐལ་མོ་རབ་སྦྱར་གསོལ་བར་བགྱི། ། ཞེས་པ་ལྟར། ཕྱོགས་བཅུའི་ཞིང་
རབ་འབྱམས་ན་བཞུགས་པའི་མཆོག་གི་སྤྲུལ་སྐུའི་མཛད་པ་ཅན་གྱི་རྒྱལ་བ་རྣམས་མྱ་
ངན་ལས་འདའ་བར་མི་མཛད་པར། འགྲོ་བའི་ཕན་བདེའི་གསོས་སུ་སྐུ་ཚེ་བསྐལ་བ་
རྒྱ་མཚོའི་བར་དུ་བརྟན་པར་བཞུགས་པར་གསོལ་བ་བཏབ་པས། མྱ་ངན་ལས་མི་
འདའ་བར་ཞལ་གྱིས་བཞེས་བྱུང་སྙམ་དུ་བསམ་མོ། །
བདུན་པ། བསྔོ་བའི་ཡན་ལག
བསྔོ་བ་ནི། ཤེར་མདོར། གཞན་ཡང་རིགས་ཀྱི་བུ་ཞེས་པ་ནས། ཡོངས་སུ་
བསྔོ་བའོ་ཞེས་གསུངས་པ་དང་། བརྒྱད་སྟོང་འགྲེལ་ཆེན་ལས། ཡོངས་སུ་བསྔོ་བ་ནི་
ཆུད་མ་ཟོས་པ་ཡིན་ཏེ། ཆོས་ཀྱི་དབྱིངས་དང་འདྲ་བར་ཟད་པ་མེད་པའི་ཕྱིར་རོ། །
ཞེས་དང་། འགྲེལ་ཆུང་དོན་གསལ་ལས། བསྔོ་བ་ཡིད་ལ་བྱེད་པས་ནི། དེ་དག་
115



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གསེར་མགར་གྱི་རྒྱན་བཞིན་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་
ཡན་ལག་ཏུ་བྱེད་དོ། ། ཞེས་གསུངས་པ་ལྟར། སྤྱིར་དགེ་རྩ་བསགས་པའི་ཞིང་
དག་པ་གལ་ཆེ། ཞིང་མ་དག་ན་ལྕགས་བསྲེག་གི་སྟེང་དུ་ས་བོན་བཏབ་པ་དང་འདྲ་
གསུངས། འདིར་དཔེར་ན་གསེར་མེད་པའི་ས་ནས་གསེར་བརྐོས་ཀྱང་ཐོབ་བྱ་གང་
ཡང་མེད་པ་དང་། གསེར་ཉུང་ངུ་ཡོད་པའི་ས་ནས་བརྐོས་ན་ཐོབ་བྱ་ཆེན་པོ་མི་འོང་
བ་དང་། གསེར་གཏེར་ཡོད་ས་ཞིག་ནས་བརྐོས་ན་ཐོབ་བྱ་ཆེན་པོ་འབྱུང་བ་བཞིན།
ཡོན་ཏན་ཐམས་ཅད་ཀྱི་འབྱུང་ཁུངས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལ་བརྟེན་
ནས། ཡུམ་དོན་གསུམ་གྱི་འབྱུང་གནས་སུ་ཡིད་ཆེས་པའི་མོས་པ་སྒོམ་ལམ་གྱིས་དགེ་
རྩ་མང་དུ་བསགས་པ། འབྱུང་ཁུངས་ནས་བླངས་པའི་གསེར་གྱི་གར་བུ་ལྟ་བུ་སྟེ།
ཉན་ཐོས་སམ། རང་རྒྱལ་ལམ། བླ་མེད་བྱང་ཆུབ་གང་དུ་བསྒྱུར་བ་བསྔོ་བ་ལ་རག་
ལས་པ། འབྱུང་ཁུངས་དག་ནས་བླངས་པའི་གསེར་གྱི་གར་བུ་དེ། རྣ་རྒྱན་དང་གདུ་
བུ་སོགས་གང་དུ་བསྒྱུར་བར་བྱེད་པ་གསེར་བཟོ་མཁས་པ་ལ་རག་ལས་པ་བཞིན་ཡིན་
གསུངས། བསྔོ་བ་ནི། དགེ་རྩ་ཆུད་མི་ཟ་ཞིང་གོང་དུ་འཕེལ་བའི་ཐབས་བླ་ན་མེད་
པར་བསྔགས་ཏེ། མདོ་ལས། ཇི་ལྟར་རྒྱ་མཚོ་ཆེ་ནང་ཆུ་ཐིགས་བཞིན། །རྒྱ་མཚོ་མ་
ཟད་བར་དུ་དེ་མི་འཛད། །དེ་བཞིན་བྱང་ཆུབ་རྒྱུར་བསྔོས་དགེ་བ་ཡང་། །བྱང་ཆུབ་
མ་ཐོབ་བར་དུ་དེ་མི་འཛད། ། ཅེས་གསུངས། དགེ་རྩ་སྒྲུབ་ཚུལ་ཕྱི་རོལ་བ་ལ་ཡང་
ཡོད་མོད་ཀྱང་། སེམས་ཅན་གྱི་དོན་དུ་བསྔོ་བས་ཁ་སྒྱུར་བའི་ཐབས་ནི། ནང་བའི་
བསྟན་པ་འབའ་ཞིག་ གི་ ཁྱད་ཆོས་ ཡིན་ཞིང་། ཁྱད་ པར་ འཕགས་ བསྟོད་ ལས།
བསོད་ནམས་ཞེས་པའི་ཚོགས་དག་ནི། །སེམས་ཅན་རྣམས་ལ་ཡོངས་བསྔོ་བར། །
བཅོམ་ལྡན་ཁྱོད་ཀྱིས་གང་གསུངས་པ། །དེ་གཞན་བསྟན་བཅོས་ལས་མ་བཤད། །
ཅེས་གསུངས་པ་ལྟར། རང་དོན་གྱི་འཁྲི་བ་མེད་པར་གཞན་དོན་དུ་བསྔོ་བ་ནི། ཐེག་
མས་
116



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
ཆེན་ཁོ་ནའི་ཆོས་སྐོར་ཏེ། ཉན་ཐོས་ཐེག་པ་དེ་ལས་ནི། །བྱང་ཆུབ་སེམས་དཔའི་
སྨོན་ལམ་དང་། །སྤྱོད་པ་ཡོངས་བསྔོ་མ་བཤད་དེས། །བྱང་ཆུབ་སེམས་དཔར་ག་ལ་
འགྱུར། ། ཞེས་གསུངས། བསྔོ་བ་དང་། སྨོན་ལམ་གཉིས་ལ་ཁྱད་པར་ཅི་ཡོད་
སྙམ་ན། གཙང་ཆུང་ཆོས་གྲགས་པ་སོགས་ཀྱིས། གང་གིས་བསྔོ་བའི་རྒྱལ་བོ་འདི་
ཐོས་ནས། ། ཞེས་སོགས་ལ་བརྟེན་ཏེ། བསྔོ་བ་དང་སྨོན་ལམ་གཉིས་དོན་གཅིག་
པར་འདོད་ཀྱང་། དབུས་མཐའ་ལས། མི་ཟད་པ་དང་རྟག་འཇུག་དང༌། ། ཞེས་
པའི་ཐད་ཀྱི་དབྱིག་འགྲེལ་ལས། ཡོངས་སུ་བསྔོ་བས་སྦྱིན་སོགས་ཀྱི་དགེ་བ་མི་ཟད་
པར་བྱེད་དོ། ། སྨོན་ལམ་གྱིས་ནི་སྦྱིན་སོགས་བྱེད་པ་དང་མཐུན་པའི་སྐྱེ་བ་ཡོངས་
སུ་འཛིན་པས། ཚེ་རབས་ཐམས་ཅད་དུ་སངས་རྒྱས་འབྱུང་བ་མཉེས་པར་བྱེད་ཅིང་།
སྦྱིན་སོགས་ཀྱི་བྱ་བ་ལ་རྟག་ཏུ་འཇུག་པ་ཐོབ་པོ། ། ཞེས་གསུངས་པ་ལྟར། བསྔོ་
བས་སྔར་བྱས་ཀྱི་དགེ་བ་སྤེལ་བ་དང་། སྨོན་ལམ་ནི་སླར་དགེ་བ་ལ་འཇུག་པའི་རྒྱུར་
འགྱུར་བས། བྱེད་ལས་ཀྱི་སྒོ་ ནས་ སོ་ སོར་ གསུངས། སྤྱོད་འཇུག་དར་ཊཱིཀ་དུ།
འདོད་བྱའི་འབྲས་བུ་དོན་གཉེར་གྱི་འདུན་པས་ཁྱད་པར་དུ་བྱས་པ་སྨོན་ལམ་དང་།
རྒྱུའི་དགེ་བ་རྣམས་འབྲས་བུ་དེའི་རྒྱུར་འགྱུར་བའི་འདུན་པས་ཁྱད་པར་དུ་བྱས་པ་
བསྔོ་བའོ། ། ཞེས་གསུངས།
བསྔོ་བའི་ངོ་བོ་ནི། དགེ་རྩ་བྱང་ཆུབ་ཏུ་སྟོབ་པའི་སེམས་པ་དང་མི་ཟད་པར་
འདོད་པའི་འདུན་པ་འཇོག་པ་ཡིན་ཏེ། གསེར་ཕྲེང་ལས། རང་བཞིན་མེད་རྟོགས་
ཀྱི་ཤེས་རབ་ཀྱང་དགོས་སོ་ཞེས་པ། གྲོགས་ལ་དགོས་ཞེས་པ་ཡིན་ཚུལ་འཇམ་པའི་
དབྱངས་ཀྱིས་གསུངས།
མདོ་སྡུད་པར། དེ་ནས་འདས་དུས་སྔོན་གྱི་ནས་ཟིལ་གནོན་ཞེས་པའི་བར་གྱི་
ཤོ་ལོ་ཀ་བརྒྱད་ཀྱིས་བསྔོ་བ་སྒོམ་ལམ་བསྟན་ལ། རང་གཞན་སྐྱེ་འཕགས་ཐམས་ཅད་
117



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཀྱི་དགེ་རྩ་ལ་རྗེས་སུ་ཡི་རང་བྱས་ཏེ། གཞན་དོན་དུ་བྱང་ཆུབ་ཐོབ་པའི་རྒྱུར་བསྔོ་བ།
བྱང་སེམས་ཀྱི་བསྔོ་བའི་ངོ་བོ་སྟེ། ཐམས་ཅད་བསྔོ་ཞེས་པ་ཡན་ཆད་ཀྱིས་བསྟན་
གསུངས། བསྔོ་ཚུལ་ནི། གང་བསྔོ་བ་རྫས། གང་དུ་བསྔོ་བའི་བྱང་ཆུབ། གང་གི་
དོན་དུ་བསྔོ་བ་སེམས་ཅན་ཏེ། འཁོར་གསུམ་མི་དམིགས་པའི་སྒོ་ནས་བསྔོ་བ་སོགས་
ཡིན་གསུངས། །
བསྔོ་བ་ལ་བསྔོ་བྱའི་རྫས་དེ་ཉིད་ཁྱད་པར་གྱི་གཞིར་བཟུང་ནས། དེའི་སྟོབས་
ཀྱིས་འདི་དང་འདི་ལྟ་བུར་གྱུར་ཅིག་ཅེས་སྨོན་པ་ཞིག་དགོས་པས། བསྔོ་བ་དང་སྨོན་
ལམ་གཉིས་སྤྱི་དང་བྱེ་བྲག་གི་ཚུལ་ལྟ་བུར་གསུངས། བུ་མོ་དཔལ་ཕྲེང་གིས་ཞུས་པ་
ལས། བཅོམ་ལྡན་འདས་དམ་པའི་ཆོས་ཡོངས་སུ་འཛིན་པ་ནི། ཆོས་ཀྱི་སྒོ་བརྒྱད་ཁྲི་
བཞི་སྟོང་སྡུད་པ་ལགས་སོ། ། ཞེས་གསུངས་པ་ལྟར། གང་སྨོན་པའི་ཡུལ་དུ་གྱུར་
པ་དེ་ཐམས་ཅད་སངས་རྒྱས་ཀྱི་བསྟན་པ་ལུང་རྟོགས་ཀྱི་ཆོས་ཁོ་ན་ལ་བརྟེན་ནས་
འབྱུང་དགོས་པས། རྩ་བ་དེ་ཉིད་རྒྱས་པའི་དོན་དུ་བསྔོས་ན། ཡན་ལག་གཞན་
ཐམས་ཅད་འགྲུབ་པས་ན། རྗེ་བདག་ཉིད་ཆེན་པོའི་ཞལ་ནས། རྒྱལ་སྲས་སྨོན་ལམ་
གངྒཱའི་ཀླུང་རྣམས་ནི། །དམ་ཆོས་འཛིན་པའི་སྨོན་ལམ་ནང་འདུས་པར། །གསུངས་
ཕྱིར་དགེ་རྩ་ ཇི་སྙེད་བསགས་པ་ཀུན། །ཀུན་ ཀྱང་ ཐུབ་བསྟན་རྒྱས་པའི་ཆེད་དུ་
བསྔོ། ། ཞེས་གསུངས་པ་ནི་གནད་ཤིན་ཏུ་ཆེ་སྟེ། སྟོན་པ་རང་ཉིད་སྐྱེ་དགུ་ཚེ་ལོ་
བརྒྱ་བའི་དུས་སུ་བྱོན་ནའང་། དགུང་ལོ་བརྒྱད་ཅུ་ལས་མ་བཞུགས་པ་ནི། བཞུགས་
མ་ཐུབ་པ་མ་ཡིན་ཏེ། སྐུ་ཚེའི་ལྷག་མའང་བསྟན་པ་གནས་པའི་རྒྱུར་བྱིན་གྱིས་
བརླབས་ནས། དེའི་དོན་དུ། བསྟན་འབར་མ་གཟུངས་དང་བཅས་པ་གསུངས་པ་
ཡིན། ཀུན་མཁྱེན་རིན་པོ་ཆེའི་ཕར་ཕྱིན་སྐབས་བརྒྱད་པའི་མཐའ་དཔྱོད་དུ། འདིར་
ཤིང་དྲུང་དུ་གཤེགས་པ་མ་བགྲང་བར། དམ་པའི་ཆོས་གནས་པ་མཛད་ཆེན་དུ་
118



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
བགྲང་བའི་ཞེས་པ་ནས་བསྟན་འབར་མ་དང་བསྟན་པ་འབར་བའི་སྔགས་གསུངས་
པའི་ཕྱིར། ཞེས་སོགས་གསུངས་པ་ལྟར་ཡིན། །
༄༅། །དམིགས་བརྩེ་མའི་དོན་བསྡུས་པ།
༄༅། །དམིགས་བརྩེ་མ་ནི། རྗེ་བདག་ཉིད་ཆེན་པོས། ཉིད་ཀྱི་བླ་མ་རྗེ་
བཙུན་རེད་མདའ་བ་ལ་གསོལ་འདེབས་སུ་ཞུས་པ་ནི། རྗེའི་གསུང་ཐོར་བུར། དྲི་
མེད་མཁྱེན་པའི་དབང་བོ་འཇམ་པའི་དབྱངས། །ཚད་མེད་བརྩེ་བའི་གཏེར་ཆེན་
སྤྱན་རས་གཟིགས། །གངས་ཅན་མཁས་པའི་གཙུག་རྒྱན་རེད་མདའ་བ། །གཞོན་
ནུ་བློ་གྲོས་ ཞབས་ཀྱི་པདྨོར་འདུད། ། ཐར་ འདོད་ བུང་ བ་ བདག་ ཀྱང་ བསྐྱང་ དུ་
གསོལ། ། ཞེས་ཞུས་པར་གསུངས། དེ་ལ་རྗེ་རེད་མདའ་བས་གཟིགས་ཏེ། ཕྱིར་རྗེ་
ཉིད་ལ་གསོལ་འདེབས་སུ་འོས་ཞེས་གནང་ནས། དམིགས་མེད་དུ་བསྒྱུར་པ་དང་།
ཙོང་ཁ་བ་ཞེས་བསྒྱུར་པར་གསུངས་པ་ལྟར་ཡིན་པས། དམིགས་པ་མེད་པའི་སྙིང་རྗེ་
ཞེས་པ་ལ། སེམས་ཅན་ལ་དམིགས་པའི་སྙིང་རྗེ། ཆོས་ལ་དམིགས་པའི་སྙིང་རྗེ།
དམིགས་མེད་ཀྱི་སྙིང་རྗེ་གསུམ་གསུངས་པའི་དང་བོ་ལྟར་ན། དམིགས་ཡུལ་སེམས་
ཅན་མི་རྟག་པ་དང་། བདེན་མེད་སོགས་ཀྱི་རྣམ་པ་མ་ཤར་བར་སྡུག་བསྔལ་ལས་སྐྱོབ་
འདོད་ཀྱི་སྙིང་རྗེ་ལ་གསུངས་པ་དང༌། གཉིས་པ་ནི། སེམས་ཅན་མི་རྟག་པ་དང༌།
རང་སྐྱ་ཐུབ་པའི་རྫས་ཡོད་ཀྱིས་སྟོང་བ་ལྟ་བུས་ཁྱད་པར་བྱས་ནས་སྡུག་བསྔལ་སྐྱོབ་
འདོད་ཀྱི་སྙིང་རྗེ་དང་། གསུམ་པ། སེམས་ཅན་བདེན་མེད་ཀྱི་རྣམ་པ་ཤར་བའི་སྒོ་
ནས་སྡུག་བསྔལ་ལས་སྐྱོབ་འདོད་ཀྱི་སྙིང་རྗེ་སྟེ་གསུམ་ལས། འདིར་བསྟན་པ་ནི།
119



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྙིང་རྗེ་ གསུམ་ལས་མཆོག་ ཏུ་ གྱུར་ པ་ ཕྱི་ མ་ དམིགས་མེད་ ཀྱི་ སྙིང་ རྗེ་ ཡིན་ པས།
དམིགས་ཡུལ་སྡུག་བསྔལ་ཅན་གྱི་སེམས་ཅན་རང་བཞིན་གྱིས་སྟོང་བར་ངེས་པ་སྔོན་
དུ་བཏང་ནས། དེ་ལྟར་རང་བཞིན་མེད་པའི་སེམས་ཅན་འདི་རྣམས་སྡུག་བསྔལ་
མཐའ་དག་ལས་བསྒྲལ་བར་བྱའོ་སྙམ་པའི་ཚུལ་གྱིས་བདག་འཛིན་གྱི་དམིགས་པའི་
གཏད་སོ་ཞིག་པའི་བརྩེ་བ་སྙིང་རྗེ་ཆེན་པོའི་འབྱུང་གནས་ཡིན་པས་ན། དམིགས་
མེད་བརྩེ་བའི་གཏེར་ཆེན་དུ་གསུངས་ཤིང་། ཡོན་ཏན་དེ་དག་ལྡན་པས་ན་སྤྱན་རས་
གཟིགས་དང་ མཚུངས་ པའི་ སྒོ་ནས་བསྟོད་ པ་ཡིན། འཇམ་པའི་ དབྱངས་ དང་
མཚུངས་པའི་སྒོ་ནས་བསྟོད་སྐབས། དྲི་མེད་ཅེས་གསུངས་པ་ལ་དགོས་པ་ཆེ་སྟེ།
ཉོན་མོངས་པ་དང་ཤེས་བྱའི་སྒྲིབ་པའི་དྲི་མ་མེད་པའི་དོན་དུ་བཤད་པ་སྤྱི་བཤད་དུ་
རུང་མོད། ལྟ་བ་རྣམ་པར་དག་པ་སྣང་བས་ཡོད་མཐའ་དང་། སྟོང་བས་མེད་མཐའ་
སེལ་བའི་སྟོང་བ་ཉིད་རྒྱུ་དང་འབྲས་བུར་འཆར་བའི་ཚུལ་ཤེས་པའི་ལྟ་བ་རྨོངས་པའི་
དྲི་མ་མེད་པ་ལ་འཆད་པ་ཡིན་ལ། བཅོམ་ལྡན་འདས་ཀྱིས་ཀྱང་། ཁྱོད་ཉིད་བྱིས་པའི་
གཟུགས་ཀྱིས་ནི། ། སངས་རྒྱས་མཛད་ པ་བྱེད་པར་འགྱུར། ། ཞེས་ སྤྲུལ་ གཞི་
འཇམ་པའི་དབྱངས་ལ་དངོས་སུ་ལུང་བསྟན་པས་ཀྱང་། འཇམ་དབྱངས་ཀྱི་མཁྱེན་
པའི་ཡོན་ཏན་དེ་དང་འདྲ་བ་ཙམ་དུ་མ་ཟད། དངོས་སུ་ཡོན་ཏན་དེ་དང་ལྡན་པར་
སྟོན་པ་ཡིན་ལ། དེས་ན་དེ་གཉིས་ཀྱི་མཚན་བརྗོད་པའི་ཕན་ཡོན་ཡང་། སྤྱན་རས་
གཟིགས་ཀྱི་མཚན་བརྗོད་པའི་ཕན་ཡོན། མདོ་སྡེ་ཟ་མ་ཏོག སྡོང་བོ་བཀོད་པའི་
མདོ། སྤྱན་རས་གཟིགས་ཀྱི་རྒྱུད། མདོ་སྡེ་པདྨ་དཀར་བོ་སོགས་ལས་བྱུང་། འཇམ་
དཔལ་གྱི་མཚན་བརྗོད་པའི་ཕན་ཡོན། འཇམ་དཔལ་མཚན་བརྗོད་དང་། དཀོན་
བརྩེགས་སོགས་སུ་གསུངས། དེ་གཉིས་ཀྱི་མཚན་བརྗོད་ན། སངས་རྒྱས་འབུམ་གྱི་
མཚན་བརྗོད་པ་དང་འདྲ་བར་གསུངས་སོ། །
120



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
༄༅། །མ་ཎིའི་སྔགས་དོན་དང་། དེ་ལ་བརྟེན་
ནས་སྡིག་སྒྲིབ་སྦྱང་ཚུལ་མདོར་
བསྡུས་སུ་བཀོད་པ།
༄༅ ། །དེ་ལ་འདིར་མ་ཎིའི་སྔགས་དོན་ནི། ཨོཾ་གྱི་ཨ་ཨུ་མ་གསུམ་བསྡོམས་
པས་སྐུ་གསུང་ཐུགས་ཀྱི་རྡོ་རྗེ་གསུམ་དབྱེར་མི་ཕྱེད་པར་མཚོན་ཞིང་། ནོར་བུ་འཛིན་
པའི་སྔགས་ཞེས་བཤད་ལ། སྔགས་ཀྱི་མགོ་འདྲེན་ཡང་ཡིན། མ་ཎི་ནི་ནོར་བུ། པདྨ་
རྒྱ་སྐད་སོར་བཞག་མེ་ཏོག་གི་སྐད་དོད། དེ་ལ་པདྨེ་ཞེས་སྦྱར་བ་ནི་བོད་པའི་དོན་ཡིན་
པས། ནོར་བུ་པདྨ་ཞེས་སྤྱན་རས་གཟིགས་ལ་ཉེ་བའི་སྒོ་ནས་བོད་པའི་དོན་ཡིན་པས་
འཕགས་པ་སྤྱན་རས་གཟིགས་དབང་ཕྱུག་གི་ཐུགས་རྒྱུད་རང་ལ་ཉེ་ལྷང་ངེ་བ་ཡོད་པ་ལྟ་
བུར་བསྒོམ་ནས་བཟླ་བ་ཡིན་ཞིང་། གཞན་ཡང་ཡི་གེ་དྲུག་པོ་རེ་རེ་བཞིན་གྱིས་རིགས་
དྲུག་གི་སྐྱེ་སྒོ་གཅོད་པ་དང་། ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པར་བྱེད་པ་
སོགས་མཚོན་དོན་མཐའ་ཡས་པ་ཡོད། སྤྱིར་འཕགས་པ་སྤྱན་རས་གཟིགས་དབང་
ཕྱུག་སངས་རྒྱས་ཐམས་ཅད་ཀྱི་ཐུགས་རྗེ་གཅིག་ཏུ་བསྡུས་པའི་ངོ་བོ་ཡིན་པ་དང༌།
ཁྱད་པར་དུ་བོད་གངས་ཅན་གྱི་ལྷ་སྐལ་ཡིན་པས་གཞན་ལས་འབྲེལ་ཆེ་བའི་ཕྱིར་ལྷག་
པའི་ལྷར་བཟུང་ནས་ཡི་གེ་དྲུག་མའི་བཟླས་བརྗོད་བྱེད་པ་གལ་ཆེ་བ་ཡིན་ནོ། །
གཞན་ཡང་མ་ཎི་ཡི་གེ་དྲུག་མ་ལ་བརྟེན་ནས་སྡིག་སྒྲིབ་སྦྱངས་པའི་ལོ་རྒྱུས་མང་
སྟེ། སུམ་ཅུ་རྩ་གསུམ་གྱི་ལྷ་ཡུལ་ན་ལྷ་བུ་དྲི་མ་མེད་པས་མཚམས་མེད་ཀྱི་ལས་
བསགས་ནས་དམྱལ་བར་སྐྱེས་པ་ན། ལྷའི་དབང་བོ་རྒྱ་བྱིན་གྱིས་ཐུབ་པ་བཅོམ་ལྡན་
རྡོ
121



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འདས་ལ་ཞུས་ནས། ཨོཾ་མ་ཎི་པདྨེ་ཧཱུྃ་ཞེས་བརྗོད་ནས་དམྱལ་བ་ལས་དྲངས་པར་
མཛད་པ་དང་། ཡང་རི་རབ་ཆེན་པོའི་ཁོང་གསེང་ན་གནས་པའི་ལྷ་མིན་སྣང་བྱེད་
ཅེས་བྱ་བས་སྲོག་གཅོད་བྱས་པའི་རྣམ་སྨིན་གྱིས་ཚ་དམྱལ་དུ་སྐྱེས་པ་ལ། ཐུབ་པ་ཆེན་
པོས་ཡིག་དྲུག་བརྗོད་ནས་དམྱལ་བ་ལས་ཐར་ཞིང་དཔའ་བར་འགྲོ་བའི་རྟོགས་པ་ཤར་
བར་གསུངས། ཡང་རྒྱ་གར་མ་ག་དྷའི་གྲོང་ཁྱེར་ན་མ་སྐྱེས་དགྲས་ཕ་བསད་པའི་
མཚམས་མེད་ཀྱི་ལས་ཀྱིས་གྲང་བའི་དམྱལ་བར་སྐྱེས་པ་ན། བཅོམ་ལྡན་འདས་ཀྱིས་
ཡིག་དྲུག་བརྗོད་པས་དམྱལ་བ་ལས་ཐར་ཞིང་སྒྱུ་མ་ལྟ་བུའི་རྟོགས་པ་སྐྱེས་པར་བཤད་
པ་དང་། གནོད་སྦྱིན་གང་བ་བཟང་བོའི་བུ་ལྔས་བརྩེན་གྱིས་སངས་རྒྱས་གསེར་ཐུབ་
ཀྱི་བསྟན་པ་ལ། ཆོས་ལ་སྐུར་བ་བཏབ་པའི་རྣམ་སྨིན་གྱིས་དུད་འགྲོར་སྐྱེས། སྒྲིབ་
སེལ་ཤཱཀྱ་སེངྒེས་ཡིག་དྲུག་བརྗོད་པས་བྱོལ་སོང་གི་གནས་ནས་ཐར་ཞིང་རྣམ་པར་མི་
རྟོག་པའི་ཏིང་འཛིན་སྐྱེས། ཡང་རྒྱལ་བུ་མཛེས་ལྡན་བྱ་བས། ཁྱིམ་བདག་མགོན་
མེད་ཟས་སྦྱིན་ལ། སེར་སྣ་ཆེན་པོ་བྱས་པའི་རྣམ་སྨིན་གྱིས་ཡི་དྭགས་འཇུར་འགག་ཏུ་
སྐྱེས་པ་ལ། འཕགས་པ་ནམ་མཁའ་མཛོད་ཆེན་གྱིས་ཡི་གེ་དྲུག་པ་བརྗོད་པས་ཡི་
དྭགས་ཀྱི་གནས་ལས་ཐར་ཏེ་ལོངས་སྤྱོད་འགག་པ་མེད་པའི་དགོངས་པ་ཤར། ཡང་
གྱད་ཀྱི་ཡུལ་དུ་སོར་མོའི་ཕྲེང་བ་ཅན་གྱིས། མི་སྟོང་དང་གོ་དགུ་བསད་པའི་རྣམ་སྨིན་
གྱིས་དམྱལ་བའི་གནས་སུ་ལྷུང་བ་ལ། ཐུབ་པ་ཆེན་པོས་ཡིག་དྲུག་གསུངས་པས་
དམྱལ་བ་ལས་ཐར་ཏེ་སེངྒེའི་སྟོབས་ཀྱི་དགོངས་པ་ཤར། དེ་ལྟ་བུའི་ཡིག་དྲུག་བརྗོད་
པ་ལ་ཕན་ཡོན་བསམ་གྱིས་མི་ཁྱབ་པ་ཡོད་པས། སེར་སྐྱ་མཆོག་དམན་ཀུན་གྱིས་རྒྱུན་
དུ་ཡིག་དྲུག་བརྗོད་པ་གལ་ཆེའོ། ། །
122



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
༄༅། །མངོན་རྟོགས་རྒྱན་གྱི་ཟིན་བྲིས་མདོར་
བསྡུས་བཞུགས་སོ། །
༄༅། །ཐེག་པ་ཆེན་པོ་ཞེས་པ། རྒྱན་ལས། དམིགས་པ་ཆེ་བ་ཉིད་དང་
ནི། ། ཞེས་སོགས་གསུངས་པ་ལྟར། དམིགས་པ་ཆེ་བ་སོགས་བདུན་དང་། ཐེག་
བསྡུས་ལས་ཀྱང་། ཤེས་བྱའི་གནས་དང་མཚན་ཉིད་དེར་འཇུག་དང༌། །དེ་ཡི་རྒྱུ་
འབྲས་དེ་རབ་དབྱེ་བ་དང༌། །བསླབ་པ་གསུམ་དང་དེ་འབྲས་སྤངས་པ་དང་། །ཡེ་
ཤེས་ཐེག་པ་མཆོག་གྱུར་ཁྱད་པར་འཕགས། ། ཞེས་ཤེས་བྱའི་གནས་ཀུན་གཞི་
སོགས་ཆེན་པོ་བཅུ་བཤད་ལ། སྔ་མའི་དམིགས་པ་ཆེ་བའང་ཤིན་ཏུ་རྒྱས་པའི་སྡེ་སྣོད་
ལ་དམིགས་ཚུལ་གྱི་སྒོ་ནས་ཡིན་གསུངས། ཆོས་སྤྱོད་བཅུ་ཡི་བདག་ཉིད་ཀྱི། ། ཞེས་
པ་ལ། སྤྱིར་ཆོས་སྤྱོད་བཅུ་ལ་དབུས་མཐའ་ལས། ཡི་གེ་འབྲི་མཆོད་ཐོན་པ་དང་། །
ཉན་དང་ཀློག་དང་ལེན་པ་དང་། །འཆད་དང་ཁ་འདོན་བྱེད་པ་དང༌། །དེ་སེམས་པ་
དང་སྒོམ་པའོ། ། ཞེས་ གསུངས་ ཤིང༌། འདིར་རྣམ་བཤད་ཀྱིས་སེམས་བསྐྱེད་
སོགས་ཆོས་སྤྱོད་བཅུ་ལ་གསུངས་པ་དང་། གསེར་འཕྲེང་དང་རྟོག་གེའི་སྣང་བར་
སྦྱིན་སོགས་ཕར་ཕྱིན་བཅུ་ལ་གསུངས། །
ཤེས་རབ་ཕ་རོལ་ཕྱིན་པ་ལ། །དངོས་པོ་བརྒྱད་ཀྱིས་ཡང་དག་བཤད། །རྣམ་
ཀུན་མཁྱེན་ཉིད་ལམ་ཤེས་ཉིད། །རྣམ་ཀུན་མངོན་རྫོགས་རྟོགས་པ་དང༌། །རྩེ་མོར་
ཕྱིན་དང་མཐར་གྱིས་པ། །སྐད་ཅིག་གཅིག་མངོན་རྫོགས་བྱང་ཆུབ། །ཆོས་ཀྱི་སྐུ་
དང་དེ་ རྣམས་ བརྒྱད། ། ཅེས་ དངོས་ པོ་ བརྒྱད་ ཀྱི་ རྐང་ གྲངས་ མདོར་བསྟན།
123



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སེམས་བསྐྱེད་པ་དང་གདམས་ངག་དང་། །ངེས་འབྱེད་ཡན་ལག་རྣམ་བཞི་དང་། །
སྒྲུབ་པ་ཡི་ནི་རྟེན་གྱུར་པ། །ཆོས་ཀྱི་དབྱིངས་ཀྱི་རང་བཞིན་དང་། །དམིགས་པ་དག་
དང་ཆེད་དང་ནི། །གོ་ཆ་འཇུག་པའི་བྱ་བ་དང་། །ཚོགས་ནི་ངེས་པར་འབྱུང་བཅས་
རྣམས། །ཐུབ་ པའི་ རྣམ་ ཀུན་མཁྱེན་ པ་ ཉིད། ། མོག་མོག་ པོར་ བྱེད་ ལ་ སོགས་
དང་། །སློབ་མ་བསེ་རུའི་ལམ་གང་དང་། །འདི་དང་གཞན་པའི་ཡོན་ཏན་གྱིས། །
ཕན་ཡོན་ཆེ་བ་མཐོང་བའི་ལམ། །བྱེད་པ་དང་ནི་མོས་པ་དང༌། །བསྟོད་དང་བཀུར་
དང་བསྔགས་པ་དང༌། །བསྔོ་དང་རྗེས་སུ་ཡི་རང་དང་། །ཡིད་ལ་བྱེད་པ་བླ་མེད་
དང་། །སྒྲུབ་དང་ཤིན་ཏུ་དག་པ་ཞེས། །བྱ་བ་འདི་ནི་སྒོམ་པའི་ལམ། །བྱང་ཆུབ་
སེམས་དཔའ་མཁས་རྣམས་ཀྱི། །ལམ་ཤེས་ཉིད་ནི་དེ་འདྲར་བཤད། །ཤེས་པས་
སྲིད་ལ་མི་གནས་ཤིང་། །སྙིང་རྗེས་ཞི་ལ་མི་གནས་དང་། །ཐབས་མ་ཡིན་པས་རིང་
བ་དང། །ཐབས་ཀྱིས་རིང་བ་མ་ཡིན་ཉིད། །མི་མཐུན་གཉེན་པོའི་ཕྱོགས་དག་
དང༌། །སྦྱོར་དང་དེ་ཡི་མཉམ་དང་། །ཉན་ཐོས་ལ་སོགས་མཐོང་བའི་ལམ། །དེ་
འདྲ་ཀུན་ཤེས་ཉིད་དུ་འདོད། །རྣམ་པ་སྦྱོར་བར་བཅས་རྣམས་དང་། །ཡོན་ཏན་
སྐྱོན་ནི་མཚན་ཉིད་བཅས། །ཐར་དང་ངེས་འབྱེད་ཆ་མཐུན་དང་། །སློབ་པ་ཕྱིར་མི་
ཟློག་པའི་ཚོགས། །སྲིད་དང་ཞི་བ་མཉམ་ཉིད་དང༌། །ཞིང་དག་བླ་ན་མེད་པ་ནི། །
རྣམ་ཀུན་མངོན་རྫོགས་རྟོགས་པ་སྟེ་། །འདི་ནི་ཐབས་མཁས་བཅས་པ་ཡིན། །དེ་ཡི་
རྟགས་དང་རྣམ་འཕེལ་དང་། །བརྟན་དང་སེམས་ཀུན་གནས་པ་དང་། །མཐོང་
ཞེས་བྱ་དང་བསྒོམ་པ་ཞེས། །བྱ་བའི་ལམ་ནི་སོ་སོ་ལ། །རྣམ་པར་རྟོག་པ་རྣམ་བཞི་
ཡི། །གཉེན་པོ་རྣམ་པ་བཞི་དང་ནི། །བར་ཆད་མེད་པའི་ཏིང་ངེ་འཛིན། །ལོག་
པར་སྒྲུབ་དང་བཅས་པ་ནི། །རྩེ་མོའི་མངོན་རྟོགས་མཐར་གྱིས་པ། །རྣམ་གསུམ་
རྣམ་བཅུ་སྐད་ཅིག་མ། །གཅིག་གིས་མངོན་རྫོགས་བྱང་ཆུབ་པ། །མཚན་ཉིད་ཀྱིས་
124



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
ནི་རྣམ་པ་བཞི། །ངོ་བོ་ཉིད་ལོངས་རྫོགས་བཅས་དང་། །དེ་བཞིན་གཞན་པ་སྤྲུལ་བ་
ནི། །ཆོས་སྐུ་མཛད་པ་དང་བཅས་པ། ། རྣམ་པ་བཞིར་ནི་ཡང་དག་བརྗོད། །
ཞེས་པའི་བར་གྱིས་དོན་བདུན་ཅུའི་རྐང་གྲངས་ཙམ་བསྟན།
རྣམ་མཁྱེན་རྒྱུའི་སྒོ་ནས་མཚོན་ཚུལ་ནི། སྒྲུབ་པ་རྣམ་མཁྱེན་གྱི་རྒྱུ་ཡིན་ལ།
རྟེན་དམིགས་པ་ཆེད་དུ་བྱ་བ་སྒྲུབ་པ་རང་གི་ངོ་བོ་སྟེ་ཁྱད་པར་བཞི་ལྡན་ཡིན་པ་དང་།
སྒྲུབ་པ་རང་གི་ངོ་བོ་ལའང་གོ་སྒྲུབ་སོགས་བཞི་ཡོད་པས། དེ་ལྟར་ན་མཚོན་བྱེད་
གཞན་རྣམས་སྒྲུབ་པའི་ཁྱད་ཆོས་དང་། ཐེག་ཆེན་སྒྲུབ་པ་རང་ཉིད་རྣམ་མཁྱེན་གྱི་རྒྱུ་
ཡིན་པས། རྒྱུས་འབྲས་བུ་མཚོན་པ་ཡིན་ལ། ཡུལ་གྱིས་ཡུལ་ཅན་མཚོན་ཚུལ་ནི།
སའི་རྡུལ་གྲངས་དང་སྲིན་བུ་ཕྲ་མོའི་གྲངས་མཁྱེན་མི་མཁྱེན་གྱི་སྒོ་ནས་མི་འཇོག་པར་།
ཐར་བ་དོན་གཉེར་རྣམས་ཀྱི་ཐར་བ་ཐོབ་པའི་ཐབས་ཆ་ཚང་ཞིག་མཁྱེན་ན། དེ་ཙམ་
གྱིས་རྣམ་མཁྱེན་རྫོགས་པ་ཡིན་པས། འདིར་མཚོན་བྱེད་ཀྱི་ཆོས་བཅུས་རྣམ་མཁྱེན་
དུ་བགྲོད་པའི་ལམ་ཆ་ཚང་ཞིག་བསྟན་པ་ཡིན་ལ། རྣམ་མཁྱེན་གྱིས་དེ་མངོན་སུམ་དུ་
གཟིགས་པས་ཡུལ་གྱིས་ཡུལ་ཅན་མཚོན་པར་བྱེད་པ་ཡིན་གསུངས།
འདིར་སེམས་བསྐྱེད་ཐོག་མར་བསྟན་པ་ནི། ཆོས་ལྡན་གྱི་བྱ་བ་གང་བྱས་པ་
གོལ་ས་གཞན་དུ་མི་འགྲོ་བར་སངས་རྒྱས་ཁོ་ནའི་རྒྱུར་འགྲོ་བ་ལ་སེམས་བསྐྱེད་བཅོས་
མ་ཚུན་ཆད་གསལ་འདེབས་དགོས་པ་ཤེས་པའི་ཆེད་ཡིན་པར་ཡོངས་འཛིན་ཡེ་ཤེས་
རྒྱལ་མཚན་གྱིས་གསུངས། ཉི་ཁྲིའི་སེམས་བསྐྱེད་སྟོན་པའི་ཚིག་ཤཱ་རིའི་བུ་བྱང་ཆུབ་
སེམས་དཔའ་ནས། ཤེར་ཕྱིན་ལ་བསླབ་པར་བྱའོ་ཞེས་གསུངས། བརྒྱད་སྟོང་བ་
ལས། རབ་འབྱོར་བྱང་ཆུབ་སེམས་དཔའ་རྣམས་ཀྱིས་ཤེས་རབ་ཀྱི་ཕ་རོལ་ཏུ་ཕྱིན་པ་
ལས་བརྩམས་ཏེ་སྤོབས་པར་བྱོས་ཤིག ཅེས་གསུངས། འདིར་ཤེར་ཕྱིན་ལ་ཕྱིན་ཟིན་
དང་ཕྱིན་བྱེད་གཉིས་བྱས་ནས། གང་གིས། གང་གི་ཆེད་དུ། གང་ལ། ཇི་ལྟར་
125



>
༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བསླབ་ན། ཐབས་ཤེས་ཟུང་འབྲེལ་གྱི་སྒོ་ནས་སློབ་ཚུལ་སོགས་ཐེག་པ་ཆེན་པོའི་ལམ་
གྱི་རིམ་པ་ཆ་ཚང་ཞིག་བསྟན་ཡོད། འདི་ དག་ གིས་ སེམས་བསྐྱེད་ བསྟན་ པར་
གསུངས། ཀུན་མཁྱེན་ཡིག་ཆར། སེམས་བསྐྱེད་ཀྱི་མཚན་ཉིད་སྟོན་སྐབས་སུ་ས་
བོན་དང་སྡོམ་ལྟ་བུར་གསུངས་པའི་རྒྱུ་མཚན་ཡང་དེ་ཡིན་གསུངས། སེམས་ཡུལ་
ཁྱད་པར་དུ་འཕགས་པ་སྣང་བ་ཅན་འབྱུང་བ་མ་ཡིན་ནམ། ཞེས་པས་སེམས་བསྐྱེད་
ཀྱི་སྒྲ་བཤད་པས། སློབ་དཔོན་སོགས་སེམས་བསྐྱེད་སེམས་སུ་འདོད་མཁན་རྣམས་
ཀྱིས་སེམས་དང་བསྐྱེད་པ་གཉིས་སོ་སོར་མི་བྱེད་པར། སྔར་རང་དོན་ཁོ་ན་བསམ་པ་
དེ་ལས་བཟློག་སྟེ། སེམས་དམིགས་པ་རྒྱ་ཆེན་པོར་གྱུར་པས་ན་སེམས་བསྐྱེད་ཅེས་
གསུངས་ཏེ། དཔེར་ན། འཇིག་རྟེན་ན་སྔར་ལས་སེམས་རྒྱ་ཇེ་ཆེ་སོང་ཡོད་ཟེར་བ་
ལྟར་ཡིན་གསུངས། སེམས་བསྐྱེད་ལ་འདོད་པའི་མིང་གིས་འདོགས་ཚུལ་གཉིས་ཡོད་
པས། རྒྱུ་མིང་འབྲས་ལ་བཏགས་པའི་འདོད་ཚུལ་ནི། གསེར་ཕྲེང་ལྟར་ན་བྱང་ཆུབ་
ལ་དམིགས་པ་དང་། རྣམ་བཤད་ལྟར་ན་གཞན་དོན་ལ་དམིགས་པའི་འདོད་པར་
བཤད་པས། འདི་ལྟར་ན་གཞན་དོན་ཕྱིར་འདོད་ཅེས། ཚིག་གོང་འོག་སྦྲེལ་ནས་
བསྟན་པ་ཡིན་སྙམ་ཞེས་བསྟན་པའི་སྒྲོན་མེས་གསུངས། དེ་ཡང་སེམས་བསྐྱེད་པ་
ཙམ་གྱིས་མི་ཆོག་པར་དམ་བཅའ་བའི་དོན་སྒྲུབ་པ་ལ་འབད་དགོས། དེ་ལ་སྒྲུབ་པའི་
ཐབས་ཤེས་དགོས། དེའང་དགེ་བའི་བཤེས་གཉེན་ལ་བརྟེན་ནས་ཡོན་ཏན་སྔར་མེད་
གསར་དུ་སྐྱེ་བའི་རྗེས་བསྟན་དང་། སྐྱེས་ཟིན་གོང་དུ་འཕེལ་བར་བྱེད་པའི་གདམས་
ངག་ཉན་པ་ལས། རང་རྒྱུད་སྨིན་བྱེད་ཕར་ཕྱིན་དྲུག་དང་། གཞན་རྒྱུད་སྨིན་བྱེད་
བསྡུ་དངོས་བཞི་ལ་བསླབ་དགོས། དཔེར་ན་མི་ཞིག་མྱ་ངམ་གྱི་ཐང་ནས་སྐྱེལ་དགོས་
ན། སྐྱེལ་མི་དེ་ལ། གནས་དང་སྐྱེལ་རྒྱུའི་མི་གཉིས་ཤར་བས་མི་ཆོག་པར། བར་ན་
ལམ་ཇི་འདྲ་ཡོད་པའི་སྤྱི་འཆར་དགོས་པ་བཞིན་དུ་སེམས་བསྐྱེད་ཀྱིས་ཀྱང་དམིགས་
126



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
ཡུལ་བྱང་ཆུབ་དང་གཞན་དོན་གཉིས་ཙམ་དམིགས་པས་མི་ཆོག་གི བྱང་ཆུབ་དེར་
འགྲོ་བའི་ལམ་གྱི་རིམ་པ་གཞན་རྣམས་ཡན་ལག་གི་ཚུལ་དུ་བསྡུས། ཐེག་པ་ཆེན་པོའི་ལམ་
འབྲས་བུ་དང་བཅས་པ་ཐམས་ཅད་དམིགས་ཡུལ་དུ་ཚུད་པ་ཞིག་དགོས་ཏེ། ཉི་སྣང་ལས།
དཀར་པོའི་ཆོས་ཐམས་ཅད་ལ་དམིགས་པ་ནི་དེ་ལ་སྲིད་པའི་ཕྱིར་རོ། ། ཞེས་གསུངས།
དེ་ལྟ་མིན་ན། ཐེག་ཆེན་སེམས་བསྐྱེད་ལམ་གྱི་སྡོམ་དུ་འཇོག་དཀའ་གསུངས།
བྱང་ཆུབ་ཀྱི་སེམས་རྣམ་པ་གཉིས་ལས། ཤེས་རབ་ཀྱི་ཆ་ཐམས་ཅད་དོན་དམ་
བདེན་པར་བསྒྲུབས་པས་སྟོང་ཉིད་རྟོགས་པའི་ཤེས་རབ་ཀྱིས་ཟིན་པའི་སྒོ་ནས་ཉམས་
སུ་ལེན་དགོས་པས། དོན་དམ་ལས་མི་འདའ་བ་དང་། དོན་དམ་པར་མེད་ཀྱང་ཐ་
སྙད་སྒྱུ་མ་ཙམ་དུ་ལས་རྒྱུ་འབྲས་ཀྱི་དབང་གིས་མར་གྱུར་སེམས་ཅན་རྣམས་རྟེན་
འབྲེལ་ཡན་ལག་བཅུ་གཉིས་ཀྱི་སྒོ་ནས་འཁོར་བ་འཁྱམ་ཚུལ་སོགས་ཐམས་ཅད་བསྙོན་
མེད་དུ་འཇོག་ཤེས་པ་ཞིག་དགོས་པས། ཀུན་རྫོབ་ཀྱི་བདེན་པ་ལས་མི་འདའ་བའི་
ཕྱིར། རིགས་པ་དྲུག་ཅུ་བར། དགེ་བ་འདི་ཡིས་སྐྱེ་བོ་ཀུན། །བསོད་ནམས་ཡེ་ཤེས་
ཚོགས་རྫོགས་ཤིང་། །བསོད་ནམས་ཡེ་ཤེས་ལས་བྱུང་བ། །དམ་པ་སྐུ་གཉིས་ཐོབ་
པར་ཤོག ། ཅེས་གཞི་བདེན་གཉིས་ལས་མི་འདའ་བས་ལམ་ཚོགས་གཉིས་ལས་མི་
འདའ་ཞིང་། འབྲས་བུའང་སྐུ་གཉིས་ལས་མི་འདའ་བའི་ཕྱིར། ངོ་བོ་བདེན་གཉིས་
ལ་འདོམས་པའི་གདམས་ངག་ནི། གདམས་ངག་ཐམས་ཅད་འདུས་པའི་སྡོམ་ལྟ་
བུར་བཞག་གསུངས། །
དམིགས་ཡུལ་བདེན་བཞི་ལ་འདོམས་པ། སྡུག་བསྔལ་འབྱུང་བ་འབྲས་བུའི་ཆ་
ནས་གཟུགས་སོགས་ཀྱི་སྟོང་ཉིད་དང་། དེ་རྟོགས་པའི་ཤེར་ཕྱིན་དོན་དམ་པར་མེད་
དོ་ཞེས་པའི་ཚིག་གི་ནུས་པས་ཐ་སྙད་དུ་སྡུག་བསྔལ་ནད་ལྟར་ཤེས་པ་ཞེས་འདོམས།
ཀུན་འབྱུང་རྒྱུར་གྱུར་ཞེས་པས་རྒྱུའི་ཆ་ནས་གཟུགས་སོགས་དོན་དམ་པར་མ་ཡིན་
།
127



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ནོ། ། ཞེས་པའི་ཚིག་གི་ནུས་པས་ལས་ཉོན་ལས་སྐྱེས་པའི་སྐྱེ་རྒ་ན་བ་སོགས་སྡུག་
བསྔལ་གསུམ་གྱིས་འཇོམས་པར་བྱེད་པས་འགོག་པ་དང་། ད་ལྟ་ཀུན་ནས་ཉོན་
མོངས་པར་བྱེད་པ་དང་། མ་འོངས་པ་ན་དག་པའི་ཚེ་རྣམ་པར་བྱང་བ་ཡིན་པས་ཀུན་
འབྱུང་སྤང་བར་བྱ་ཞེས་འདོམས་པ་དང༌། འགོག་པ་ལ་འདུས་བྱས་ཀྱི་མཚན་ཉིད་སྐྱེ་
འགག གནས་སྐབས་ཀྱི་ཁྱད་པར་དུ་མ་གཅིག་ཏུ་སོང་བའི་ཉམས་པ། ཡང་གཅིག་
དུ་མར་སོང་བའི་འཕེལ་བ། སྤང་གཉེན་གྱི་མཚན་ཉིད་ཀུན་བྱང་སོགས་དང་བྲལ་
བའི་ཕྱིར། དོན་དམ་པར་གཟུགས་ནས་བྱང་ཆུབ་ཀྱི་བར་དུ་གང་དུའང་མ་གྲུབ་པོ་
ཞེས་པས། ཐ་སྙད་མངོན་དུ་བྱ་བར་འདོམས་སོ། ། ལམ་ལ། དོན་དམ་པར་སྦྱིན་
སོགས་དྲུག་དང་སྟོང་ཉིད་ཉི་ཤུ་དང་སྔོན་གྱི་མཐའ་འདས་པ་དང་། ཕྱི་མའི་མཐའ་མ་
འོངས་པ་སོགས་ཕན་ཚུན་ལྡན་པ་དང་མི་ལྡན་པ་མ་ཡིན་པ་ཉིད་དུ་སྒྲུབ་པའོ་ཞེས་པའི་
ཚིག་གི་ནུས་པས། ཐ་སྙད་དུ་ལམ་བསྒོམ་པར་བྱ་ཞེས་འདོམས་སོ། །
སྦྱིན་སོགས་སྤྱོད་ཡུལ་བརྩོན་འགྲུས་དང༌། ། ཞེས་པ་སྒྲུབ་པའི་ཁྱད་པར་གྱི་
ཆོས་ལ་འདོམས་པའི་སྐབས། འགྲེལ་བར། བརྩོན་འགྲུས་བརྩམས་པ་ཉིད་ཀྱིས་ཞེས་
སོགས་གསུངས་པ་ལྟར། མི་མཐུན་ཕྱོགས་མངོན་གྱུར་སེལ་བར་འདོམས་པའི་མི་
མཐུན་ཕྱོགས་བྱ་བ་ངན་ཞེན་གྱི་ལེ་ལོ་ཡིན་པས། འཇིག་རྟེན་གྱི་བྱ་ངན་ལ་སྡུག་རུས་
གཙོ་བོ་བྱེད་པ་ཆོས་ལ་འཇུག་པའི་གེགས་ཀྱི་གཙོ་བོ་ཡིན་པས། དལ་འབྱོར་རྙེད་
དཀའ་ཚེ་ལ་ལོང་མེད་པ་ཤུགས་ཀྱིས་བསྟན་ནས་ཚེ་འདིའི་བྱ་ངན་ལ་མི་ཞེན་པར་ཆོས་
ལ་བག་ཆགས་ཅི་ནུས་སུ་འཇོག་པའོ། ། །
སངས་རྒྱས་ལ་སོགས་དཀོན་མཆོག་གསུམ། ། ཞེས་པས་སྐྱབས་འགྲོ་འཁོར་
བ་དང་བཅས་པ། ལམ་སྒྲུབ་པ་ལ་གྲོགས་ཁྱད་པར་ཅན་དགོས་པས་མཆོག་གསུམ་ལ་
བརྟེན་དགོས། མཐར་ཐུག་གི་རྒྱུ་གང་དག་ཡིན་པ་མཐོང་སྒོམ་དང་ཞེས་པ་ནི། སྒྲིབ་
128



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
གཉིས་ཀྱི་ནད་སེལ་བའི་སྨན་དངོས་གཞི་ཡིན་གསུངས་པ་རེད། ཐེག་པ་ཆེ་ཆུང་གིས་
སྐྱབས་སུ་འགྲོ་ཚུལ་ནི། ཐེག་དམན་གྱིས་སངས་རྒྱས་ལ་སྐྱབས་སུ་བཟུང་སྟེ། ཁོ་རང་
ཉིད་འཁོར་བའི་འཇིགས་པ་ལས་བསྐྱབ་ཏུ་གསོལ། ཞེས་སངས་རྒྱས་ལ་ཕར་གསོལ་
བ་འདེབས་པ་དང་། ཐེག་ཆེན་གྱིས་དེ་ལྟ་མ་ཡིན་པར། སེམས་ཅན་ཐམས་ཅད་
སྡུག་བསྔལ་ལས་བསྒྲལ་བའི་དོན་དུ་ཐོག་མར་རང་ཉིད་ཀྱིས་སངས་རྒྱས་ཐོབ་དགོས་
པ། སེམས་ཅན་ཐམས་ཅད་ཀྱི་དོན་དུ་སངས་རྒྱས་འཐོབ་པར་བྱའོ། ། ཞེས་གཙོ་
བོར་འབྲས་སྐྱབས་སུ་འཛིན་པ་དེ། སངས་རྒྱས་ལ་སྐྱབས་སུ་འགྲོ་ཚུལ་ཡིན། ཕར་
ཕྱིན་བསྡུས་པ་ལས། སེམས་ཅན་རྣམས་ལ་སྙིང་བརྩེ་ཞིང་། །བདེ་གཤེགས་ཡོན་
ཏན་ཐོབ་མོས་ན། །དེ་བཞིན་གཤེགས་པ་ཐམས་ཅད་ལ། །མདོར་བསྡུས་སྐྱབས་སུ་
སོང་བ་ཡིན། ། ཞེས་གསུངས། །
སེམས་མི་འགོང་བ་ཉིད་ལ་སོགས། །དེ་ཡི་མི་མཐུན་ཕྱོགས་བོར་བ། །རྣམ་པ་
ཀུན་ཏུ་ཡོངས་འཛིན་ཡིན། ། ཞེས་ཕྱིའི་ཡོངས་འཛིན་དང་། ངོ་བོ་ཉིད་མེད་སོགས་
སྟོན་བྱེད། །དེ་ཡི་མི་མཐུན་ཕྱོགས་བོར་བ། །རྣམ་པ་ཀུན་ཏུ་ཡོངས་འཛིན་ཡིན། །
ཞེས་པ་ནང་གི་ཡོངས་འཛིན་ལ་སྦྱོར། ནང་གི་ཡོངས་འཛིན་ཐབས་ཤེས་ཁྱད་པར་
ཅན་དང་ལྡན་པས། ཤེར་ཕྱིན་ལ་མི་སྐྲག་པར། དེ་གཉིས་ཀྱི་མི་མཐུན་ཕྱོགས་དམན་
པའི་ཡིད་བྱེད་དང་། བདེན་ཞེན་གཉིས་ལས་འཛིན་པར་བྱེད། ཕྱིའི་ཡོངས་འཛིན་
ཐབས་ལ་མཁས་པས་བདུད་ཀྱི་ཉེས་པ་དང་ལས་འདི་འདྲ་ཡོང་ཞེས་བསྟན་ཏེ། དེ་
ལས་ཟློག་པར་བྱེད། དེ་ནས་གདུལ་བྱའི་བློ་དང་འཚམ་པར་འཆི་བ་མི་རྟག་པ་དང་།
སྡུག་བསྔལ་རགས་པ་སོགས་ཆུང་འབྲིང་ཐུན་མོང་བའི་ལམ་ལ་རིམ་གྱིས་ཁྲིད་དེ་རྒྱུད་
ལེགས་པར་སྨིན་པ་ན། ངོ་བོ་ཉིད་མེད་པ་སོགས་ཤེར་ཕྱིན་གྱི་དོན་སྟོན་པའི་སྒོ་ནས་
ཡོངས་སུ་འཛིན་པར་བྱེད་ཅིང༌། སེར་སྣ་ལ་སོགས་པ་མི་ལྡན་པ་ཞེས་ཉི་ཁྲིའི་ཚིག་སྣ་
129



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བསྡུས་པ་དང་། སེམས་མི་འགོང་བ་སོགས་བརྒྱད་སྟོང་བའི་ཚིག་སྣ་བསྡུས། སྡུད་
པར། དགེ་བའི་བཤེས་དང་ཞེས་སོགས་ཀྱིས་ཡོངས་འཛིན་སྟོན།
བྱང་ཆུབ་སེམས་དཔའི་སྤྱོད་པ་གསུངས་དུས། སྦྱིན་སོགས་ཕར་ཕྱིན་དྲུག
ཐོག་མར་གོ་ཆ་བརྟན་པོ་གྱོན་པ་དང་འདྲ་བར་གོ་སྒྲུབ། གཡུལ་དུ་ཞུགས་པ་དང་འདྲ་
བར་འཇུག་སྒྲུབ། དགྲ་ལས་རྒྱལ་བྱེད་གྲོགས་དང་མཚོན་ཆ་ཚོགས་པ་དང་འདྲ་བར་
ཚོགས་སྒྲུབ། དགྲ་ལས་རྒྱལ་བ་དང་འདྲ་བར་ངེས་འབྱུང་སྒྲུབ་པ་བཞི་ཡོད་པའི་གོ་
སྒྲུབ་ཕར་ཕྱིན་དྲུག་ལྡན་དུ་གསུངས། སྡུད་པར་སྟོང་བ་ཚེ་དང་ཞེས་པས་བསྟན།
ཉན་རང་ལ་ལོངས་སྤྱོད་གཏོང་བ་ཡོད་ཀྱང་ལུས་གཏོང་དཀའ། བདོག་པ་ཐམས་ཅད་
འབྲས་བཅས་ཏེ་ཞེས་པ་གཏོང་བ་ཆེན་པོ་ཡིན། ཡན་ལག་འདི་དག་ ཐམས་ཅད་
ནི། །ཐུབ་པས་ཤེས་རབ་དོན་དུ་གསུངས། ། ཞེས་ཤེས་རབ་གཙོ་བོར་བཤད་པ་
ཡོད་ཀྱང༌། ཐལ་འགྱུར་བ་སོགས་ཀྱི་ལུགས་ལ། ཤེས་རབ་ནི་ཐེག་པ་གསུམ་གྱི་རྟོགས་
རིགས་ཡིན་ལ། སྦྱིན་པའི་ཕར་ཕྱིན་ནི་བྱང་ སེམས་ཀྱི་ཁྱད་ཆོས་སུ་འདོད་ལུགས་
གཞན་དང་མི་འདྲ་བ་ཡོད་པས། སྦྱིན་པའི་ཕར་ཕྱིན་གཙོ་བོ་ཡིན།
ཉན་རང་གི་ཚུལ་ཁྲིམས་ལུས་ངག་གི་སྤོང་བདུན་ཙམ་ཡིན། བྱང་སེམས་ཀྱིས་
མོས་སྤྱོད་ཀྱི་སྐབས་ཉེས་སྤྱོད་སྡོམ་པ། མ་དག་པ་བདུན་གྱི་ཚེ་དགེ་བ་ཆོས་སྡུད།
དག་པ་ས་གསུམ་གྱི་ཚེ་སེམས་ཅན་དོན་བྱེད་ཀྱི་ཚུལ་ཁྲིམས་གཙོ་ཆེ་བར་ཤེས་ནས་སློབ་
དགོས་པས་བློ་ཆེ་བ་གསུངས། མཐུ་ཆེ་བ་ནི་ཕར་ཕྱིན་ཕྱི་མ་བཞི་ཡིན་ཏེ། ཕན་ལན་
གནོད་སྒྲུབ་དང་། དྲིན་ལན་ལོག་འཇལ་སོགས་བཟོད་དཀའ་བས་མི་བརྫི་བས་བཟོད་
པ། ལུས་གཏོང་བ་སོགས་བྱ་དཀའ་བའི་གནས་ལ་སྐྱོ་ངལ་མེད་པའི་བརྩོན་འགྲུས།
དམན་པའི་ཡིད་བྱེད་དང་མ་འདྲེས་པར་རྩེ་གཅིག་པས་བསམ་གཏན། མི་མཐུན་
ཕྱོགས་ཀྱིས་ཚུར་མི་ཚུགས་ཤིང་ཕར་འཇོམས་པར་བྱེད་པའི་ཤེས་རབ་ཀྱི་ཕར་ཕྱིན།
.：：
130
་：



+++
+
སུ
༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
ཡོངས་སུ་སྦྱོང་བ་རྣམ་བཅུ་ཡིས། ། ཞེས་པ་ནས། ས་དགུ་བའི་ཡོངས་སྦྱོང་གི་བར་
གསུངས། སའི་ཡོངས་སྦྱོང་འདི་ཉི་ཁྲི་ནས་གསལ་བར་གསུངས་ལ། མདོ་ལས་སྦྱང་
བྱའི་སྒོ་ནས་བསྟན་པ་དང་། རྒྱུན་ལས་སྦྱང་གཞི་བྱས་ཏེ། དེ་སྦྱོང་བྱེད་ཀྱི་ལྡོག་ཆ་
ནས་བཤད་པ་གཉིས་དོན་གཅིག་ཏུ་འགྲོ་གསུངས། །ས་དགུ་བ་འདས་ནས་ས་བཅུ་
བ་ལ་གནས་པའི་བྱང་ཆུབ་སེམས་དཔའི་དེ་ལ་འབད་རྩོལ་རོགས་པ་ཞི་བས་མཛད་པ་
ལྷུན་གྲུབ་སངས་རྒྱས་དང་ཆ་འདྲ་བར་ཡོད་ཅིང་། འོད་ཟེར་ཆེན་པོའི་དབང་བསྐུར་
སོགས་ཐོབ་ནས་སངས་རྒྱས་ཞེས་བརྗོད་ལ། འདི་ཡན་ཆོད་དུ་མདོའི་དབང་དུ་བྱས་
ན་རབ་འབྱོར་གྱི་ལེའུ། མངོན་རྟོགས་རྒྱན་གྱི་དབང་དུ་བྱས་ན་རྣམ་མཁྱེན་མཚོན་
བྱེད་ཀྱི་ཆོས་བཅུའི་སྒོ་ནས་གསུངས་ལ། རྣམ་མཁྱེན་ཤེས་ནས་དོན་གཉེར་སྐྱེ་དགོས་
པས་རྣམ་མཁྱེན་བཤད་ཟིན་ནས་དེ་ཐོབ་པར་བྱེད་པ་ལ། དེའི་ཐུན་མོང་མ་ཡིན་པའི་
རྒྱུ་ལམ་ཤེས་ལ་ སློབ་དགོས། སྐབས་ དང་ བོར་ རབ་དགའ་སོགས་ས་བཅུ། ཐེག་
དམན་གྱི་སྦྱོར་མཐོང་སྒོམ་གསུམ་སོགས་རྒྱས་པར་བཤད། ཐར་བ་དོན་གཉེར་གྱི་
ལམ་ཆ་ཚང་བ་མངོན་སུམ་དུ་མཁྱེན་པ་རྣམ་མཁྱེན་ཡིན་ནོ་ཞེས། ཡུལ་གྱིས་ཡུལ་ཅན་
མཚོན་པར་བྱེད་པས་སྐབས་དང་བོར་ལམ་ཤེས་ཡུལ་གྱི་ལྡོག་ཆ་ནས་བསྟན་པ་དང་།
སྐབས་གཉིས་པར་མ་འོངས་པ་ན་རིགས་ཅན་གྱི་དོན་མཐའ་དག་སྒྲུབ་པར་བྱེད་པ་ལ་
རྒྱུའི་དུས་སུའང་འབྲས་བུ་དེ་དང་མཐུན་པའི་ཐེག་པ་གསུམ་གྱི་ལམ་ཤེས་པའི་ལམ་
ཤེས་ཆ་ཚང་བར་ཉམས་སུ་ལེན་དགོས་པ་ཡིན་ཞེས་ལམ་ཤེས་རྒྱུའི་ལྡོག་ཆ་ནས་སྟོན་
པས་ན། སྐབས་དང་བོ་གཉིས་སུ་ལམ་ཤེས་རྒྱས་པར་དངོས་སུ་བསྟན་པ་འདྲའང་
སྟོན་ཚུལ་མི་འདྲ།
ལམ་ཤེས་མཚོན་བྱེད་ཀྱི་ཆོས་བཅུ་ གཅིག་ཡོད་པས། རྟེན་གེགས་ང་རྒྱལ་
མངོན་གྱུར་དང་བྲལ་བ་སོགས་ལྔ་གསུངས་པས། ལམ་ཤེས་དངོས་སུ་སྐྱེ་བའི་སྣོད་
131



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཡིན་ན། སྦྱོར་ལམ་པ་ཡིན་དགོས་པས་དེ་འདྲའི་གེགས་ལྡན་མེད་ཀྱང་། སེམས་
བསྐྱེད་གསར་དུ་སྐྱེ་བའི་སྣོད་ལ་བྱས་ན་དེ་དག་ཞི་བར་བྱེད་དགོས་གསུངས། སྤྱིར་
ལམ་ཤེས་སྐྱེ་བ་དང་། བྱང་ཆུབ་ཀྱི་སེམས་སྐྱེ་བ་དང་། ཆོས་ཉན་པ་སོགས་ཀྱི་ཚེའང་
མངོན་པའི་ང་རྒྱལ་དང་བྲལ་དགོས་པས། ཆོས་ཉན་པའི་ཀུན་སློང་བསྟན་པར་བླ་མ་
སྔ་མ་རྣམས་ཀྱིས་གསུངས། ཡོན་ཏན་ཐམས་ཅད་བྱང་ཆུབ་ཀྱི་སེམས་ལས་བྱུང་བ་
ཡིན་པས། ཤེར་ཕྱིན་གྱི་ཕན་ཡོན་བསྟོད་བཀུར་བསྔགས་གསུམ་གསུངས། ཉི་སྣང་
ལས་བསྔོ་བའི་ཁྱད་པར། བྱེད་ལས་ངོ་བོ་གསུམ་སྟེ་བཅུ་གཉིས་གསུངས་ལ། སློབ་
དཔོན་གྱིས་བཅུ་གཅིག་གསུངས། བསྔོ་བ་ཆེ་འབྲིང་ཆུང་གསུམ་དཔེ་གསུམ་གྱི་སྒོ་
ནས་གསུངས་པས་ཕྱེ་བ་ཡིན་གྱི་ངོ་བོའི་སྒོ་ནས་ཕྱེ་བ་མིན་གསུངས། སྡུད་པར་ཉོན་
མོངས་ཚོགས་རྣམས་ཞེས་སོགས་ཀྱིས་རྗེས་སུ་ཡི་རང་སྒོམ་ལམ་བསྟན་ལ། ཡི་རང་བ་
བསྔོ་བའི་རྗེས་སུ་གསུངས་པ་ནི། དགེ་རྩ་གོང་དུ་འཕེལ་བའི་ཐབས་དམ་པ་ཡི་རང་
ཡིན་པ་དང༌། བླ་མེད་བྱང་ཆུབ་ཏུ་བསྒྱུར་བའི་ཐབས་དམ་པ་བསྔོ་བ་ཡིན་པས། བསྔོ་
བའི་རྗེས་སུ་ཡི་རང་དང་། ཡི་རང་གི་སྔོན་དུ་བསྔོ་བ་དགོས་པའི་རྒྱུ་མཚན་གྱིས་ཡིན་
གསུངས། འདས་དུས་སྔོན་གྱི་ནས་ཟིལ་གྱིས་གནོན་ཞེས་པའི་བར་གྱི་ཤོ་ལོ་ཀ་བརྒྱད་
ཀྱིས་བསྔོ་བ་སྒོམ་ལམ་བསྟན་ལ། རང་གཞན་སྐྱེ་འཕགས་ཡོངས་ཀྱི་དགེ་རྩ་ལ་རྗེས་སུ་
ཡི་རང་བྱས་ཏེ་གཞན་དོན་དུ་བྱང་ཆུབ་ཐོབ་པའི་རྒྱུར་བསྔོ་བ་བྱང་སེམས་ཀྱི་བསྔོ་བའི་
ངོ་བོ་སྟེ། ཐམས་ཅད་བསྔོ་ཞེས་པ་ཡན་ཆད་ཀྱིས་བསྟན། བསྔོ་བ་ཡིད་ལ་བྱེད་ཚུལ།
བསྔོ་ཚུལ། གང་བསྔོ་བའི་རྫས། གང་དུ་བསྔོ་བའི་བྱང་ཆུབ། གང་གི་དོན་དུ་བསྔོ་བ་
སེམས་ཅན་དེ་འཁོར་གསུམ་མི་དམིགས་པའི་སྒོ་ནས་བསྔོ། ཡི་རང་སྒོམ་ལམ་ནི། བླ་
མེད་བྱང་ཆུབ་ཏུ་བསྔོ་བའི་ཐེག་ཆེན་གྱི་དགེ་རྩ་དེ་གོང་འཕེལ་དུ་བྱེད་པ། རྗེས་སུ་ཡི་
རང་ལ་རག་ལས་པས། དེའི་འོག་ཏུ་ཡི་རང་སྒོམ་ལམ་འཆད་ཅེས་གསུངས། དབུས་
པ་ག་ལས་པས།
132



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
མཐའི་དམ་པ་བཅུ་གཉིས་ཀྱི་ཚེགས་མེད་དམ་པའང་རྗེས་སུ་ཡི་རང་ལ་བྱེད་གསུངས།
གཞན་གྱིས་ཡོན་ཏན་ཁྱད་པར་ཅན་སྒྲུབ་པ་ལ་དགའ་གུས་ཀྱིས་རྗེས་སུ་ཡི་རང་བྱེད་
དགོས་ཀྱི། དེ་ཕྲག་དོག་བྱས་པས་དགེ་རྩ་འཇོམས་ཤིང་སྡིག་པ་ཆེན་པོ་གསོག ཡོན་
ཏན་ཐམས་ཅད་ཀྱི་འབྱུང་ཁུངས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལ་བརྟེན་ནས།
ཡུམ་དོན་གསུམ་གྱི་འབྱུང་གནས་སུ་ཡིད་ཆེས་པའི་སྒོམ་ལམ་གྱི་དགེ་རྩ་གསེར་གྱི་གར་
བུ་དེ་བླ་མེད་བྱང་ཆུབ་ཏུ་སྒྱུར་བྱེད་བསྔོ་བ་ལ་རག་ལས་ཏེ། བྱང་སེམས་མཉམ་པས་
མཉམ་པ་ལ་ཡི་རང་བྱས་ན་དགེ་རྩ་མཉམ་པ་ཐོབ་ལ། ཆེན་པོས་ཆུང་ངུ་ལ་ཡི་རང་
བྱས་ན་ཆུང་ངུ་ལས་ལྷག་པ་ཆེན་པོ་ཐོབ་ཅིང༌། བྱང་སེམས་དང་ཉན་རང་གི་ཡི་རང་
ལ་ཁྱད་པར་ཆེན་པོ་ཡོད་དེ། ཉན་རང་གི་ཡི་རང་བྱས་པ་ནི། ཕྲག་དོག་གི་ཉེས་པ་
འགོག་པ་ཙམ་གྱི་ཆེད་ཡིན།
གསུམ་པ་ལམ་ཤེས་རྣམ་པར་དག་བྱེད་ཀྱི་གཞི་ཤེས་ནི་ལམ་ཤེས་ཀྱི་གོལ་ས་
ཤེས་པའི་ཆེད་ཡིན་མོད། གཙོ་བོར་ལམ་ཤེས་ཀྱི་གྲོགས་སུ་གྱུར་པའི་མི་རྟག་སོགས་
རྟོགས་པའི་གཞི་ཤེས་བྱང་སེམས་རང་རྒྱུད་ལ་སྐྱེད་པར་བྱེད་པ་དེ་གཙོ་བོར་བསྟན་
ཡོད་པས། སྐབས་དང་བོ་གཉིས་སུ་ལམ་ཤེས་མཐའ་གཉིས་རྣམ་དག་ཏུ་བསྟན་པ་
དང་། དག་བྱེད་ཀྱི་ལག་རྗེས་གང་གིས་བྱེད་འདིར་འཆད་པས་ན་དེ་ལ་ཤེས་པས་སྲིད་
ལ་མི་གནས་པ་དང་སྙིང་རྗེས་ཞི་ལ་མི་གནས་པའི་ལམ་ཤེས། འབྲས་ཡུམ་ལ་ཉེ་རིང༌
གི་དེ་གཉིས། གཉེན་པོ་མི་མཐུན་ཕྱོགས་ཀྱི་དེ་གཉིས་དང་སྦྱོར་བ། འཛིན་སྟངས་
མཉམ་ཉིད། མཐོང་ལམ་དང་དགུ་ཡོད། མདོ་ལས། མཁྱེན་གསུམ་ལ་མཇུག་བསྡུ་
མཛད་ནས། གཞན་ལ་མ་མཛད་པ་ནི། མཁྱེན་གསུམ་གྱིས་མངོན་རྟོགས་ཐམས་
ཅད་བསྡུས་པའི་རྒྱུ་མཚན་གྱིས་ཡིན།
ཉམས་སུ་ལེན་པའི་སྦྱོར་བ་ལ། དབང་དུ་བྱེད་པ་རྒྱུ་འབྲས་དང་། བརྟན་པ་
133



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ་
རྒྱུ་འབྲས་གཉིས་གསུངས། དང་བོ་ལ་དབང་དུ་བྱེད་པའི་རྒྱུ་རྣམ་རྫོགས་སྦྱོར་བ་དང་
འབྲས་བུ་རྩེ་སྦྱོར་གཉིས་གསུངས་པའི་མཁྱེན་གསུམ་བསྡུས་པའི་སྒོ་ནས་ཐམས་ཅད་
མཁྱེན་པ་ཉིད་གསུམ་སྒོམ་པར་བྱེད་པས་རྣམ་ཀུན་མངོན་རྫོགས་རྟོགས་པ་ཞེས་བྱུང་།
གཞི་ཤེས་ཀྱི་རྣམ་པ་ཉེར་བདུན། ལམ་ཤེས་ཀྱི་རྣམ་པ་སོ་དྲུག རྣམ་མཁྱེན་གྱི་རྣམ་པ་
བརྒྱ་རྩ་བཅུ། ཡང་དག་སྤོང་བ། རྣམ་པར་སུན་འབྱིན་པའི་སྟོབས་ཀྱིས་མི་དགེ་བ་
སྐྱེས་ཟིན་སྤོང་བ། ཉེས་པ་ལས་སླར་ལྡོག་པའི་སྟོབས་ཀྱིས་མི་དགེ་བ་མ་སྐྱེས་པ་མི་
བསྐྱེད་པ། རྟེན་གྱི་སྟོབས་ཀྱིས་དགེ་བ་སྐྱེས་ཟིན་སྤེལ་བ། གཉེན་པོ་ཀུན་ཏུ་སྤྱོད་པའི་
སྟོབས་ཀྱིས་དགེ་བ་མ་སྐྱེས་པ་བསྐྱེད་པ་སྟེ་སྟོབས་བཞི་ལ་སྦྱར་ནས་གསུངས། སངས་
རྒྱུས་ལ་ཀུན་སློང་མི་དགོས་ལ། མཉམ་པར་མ་བཞག་པ་མི་མངའ་ཡང་། ཆོས་འཆད་
པའི་ཚེ་ཟབ་མོ་སྣང་བ་ཞེས་བྱ་བའི་མདོ་དེ་དང་དེའི་བརྗོད་བྱ་རྟོགས་པའི་འཇིག་རྟེན་
པའི་ཐུགས་མངོན་དུ་བྱས་པ་ལྟར་མཛད་ལ། དེའང་ཆོས་བཤད་པ་དང་ཉན་པའི་ཚེ་
ཀུན་སློང་ཁྱད་པར་ཅན་གྱིས་ཟིན་དགོས་པ་ཤེས་པའི་ཆེད་ཡིན་ཞེས། རྗེས་འཇུག་
གདུལ་བྱའི་ཉམས་ལེན་ལ་སྦྱོར་ཚུལ་ཡོངས་འཛིན་གསུངས། དེའི་ཁུངས་སུ་ཡེ་ཤེས་
སྔོན་དུ་འགྲོ་ཞིང་ཞེས་པ་དྲངས། སངས་རྒྱས་རྣམས་ལ་ལྷག་པར་བྱས། ། ཞེས་
པས་སྦྱོར་བའི་རྟེན་ཁྱད་པར་ཅན་ཤེར་ཕྱིན་ཉན་པའི་སྣོད་བཤད་ནས། ཉན་པ་ཙམ་
ལ་དེ་ལྟར་དགོས་ན། སྒོམ་པའི་རྟེན་ལྟ་ཅི་སྨོས་ཞེས། ཞར་ལ། སངས་རྒྱས་བསྟེན་
དང་ཀུན་འདྲི་དང༌། ། ཞེས་ཤོ་ལོ་ཀ་གཅིག་གིས་ཤེར་ཕྱིན་ལེན་པ་དོན་མི་བརྗེད་
པར་འཛིན་པ། ཚུལ་བཞིན་ཡིད་ལ་བྱེད་པའི་སྣོད་ཀྱང་བཤད་ལ། རྩ་བར་ཉན་པའི་
སྣོད་ལ་སྦྱར་ཡང་། བཞི་ཀ་ལ་སྦྱོར་བ་ཡོངས་འཛིན་གསུངས་ཏེ་ཉན་པའི་སྣོད་ཡིན་
ནོ། ། ལེན་དང་འཛིན་པ་ལ་སོགས་པ། །ཡིད་ལ་བྱེད་པའི་སྣོད་ཡིན་ནོ། ། ཞེས་
དང་། སངས་རྒྱས་རྣམས་ལ་དགེ་བའི་རྩ་བ་བསྐྲུན་ཞིང་སྦྱང་བས་ཡུམ་ཉན་པའི་སྣོད།
134



:14
༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
དེ་བཞིན་གཤེགས་པ་རྣམས་ལ་བསྙེན་བཀུར་གྱིས་མཉེས་པར་བྱས་པས་འཛིན་པའི་
སྣོད། ཐེ་ཚོམ་གྱི་དོན་ཡོངས་སུ་དྲིས་པས་དོན་མི་བརྗེད་པའི་སྣོད། ཕར་ཕྱིན་བཅུ་
སྒྲུབ་པས་ཚུལ་བཞིན་ཡིད་ལ་བྱེད་པའི་སྣོད། དེ་བརྒྱུད་སྟོང་བ་དང་རྒྱས་པར་སྦྱར་
ནས་གསུངས། སྦྱོར་བའི་ཡོན་ཏན་སྟོན་སྐབས། ཡོན་ཏན་བཅུ་བཞི་ཚན་པ་གཉིས་
མདོར་གསུངས་པས་སྦྱོར་བ་སྒོམ་པའི་གང་ཟག་ལ་བདུད་ཀྱིས་བར་ཆད་མི་ཚུགས་པའི་
ཡོན་ཏན་སོགས་གསུངས། གདུལ་བྱའི་རྒྱུད་ལ་བྱིན་རླབས་འཇུག་ཚུལ་ཆེ་འབྲིང་ཆུང་
གསུམ་བསྟན་ལ། དེ་བཞིན་གཤེགས་པ་འདས་ནས་དམ་པའི་ཆོས་འཇིག་པའི་དུས་
ཀྱི་ཚེ། ཆོས་འདུལ་བ་སྙིང་བོ་གསར་བ་ཐོབ་པ་ནས་ལྷོ་ཕྱོགས་སུ་དར་བར་འགྱུར་
རོ། ། ལྷོ་ཕྱོགས་ནས་ཀྱང་བར་ཏ་ནིར་འབྱུང་བར་འགྱུར་རོ། ། བར་ཏ་ནི་ནས་
ཀྱང་བྱང་ཕྱོགས་སུ་འབྱུང་ནས་ཟབ་མོ་འདི་གང་འདི་ལྟར་ཕྱི་མའི་དུས་ཕྱི་མའི་ཚེ།
བྱང་གི་ཡུལ་དང་བྱང་གི་ཕྱོགས་ཀྱི་ཆར་རྒྱུས་པར་འགྱུར་རོ། ། ཞེས་བར་ཏ་ནི་ཞེས་
ལྷོ་བྱང་གཉིས་ཀྱི་བར་ཡུལ་དབུས་སུ་དར་བའོ། ། སྦྱོར་བ་སྐྱེ་བའི་གེགས། སྦྱོར་བའི་
བར་ཆད་སྐྱེ་བའི་བར་ཆད་བདུད་ཀྱི་ལས་སུ་རིགས་པར་བྱ་བ་མང་དུ་གསུངས། སྦྱོར་
བའི་འགལ་རྐྱེན་རང་ལ་བརྟེན་པ་ཉི་ཤུ རང་གཞན་གཉིས་ཀ་ལ་བརྟེན་པ་མཐུན་
རྐྱེན་མ་ཚང་བ་ཉེར་གསུམ། འགལ་རྐྱེན་གཞན་ལ་བརྟེན་པ་གསུམ་བཅས་གསུངས།
ཕྱོགས་བཅུའི་སངས་རྒྱས་རྣམས་ཀྱིས་འདི་ལ་སྲུང་སྐྱོབ་སྦ་གསུམ་མཛད་པར་ཡང་
གསུངས། རྣམ་རྫོགས་སྦྱོར་བར་བསྒོམ་བྱ་ཡུལ་གྱི་རྣམ་པ་དང་། སྒོམ་བྱེད་ཡུལ་ཅན་
སྦྱོར་བ་དང་། སྦྱོར་བ་དེ་རྒྱུད་ལ་སྐྱེ་བའི་གེགས་སམ་འགལ་རྐྱེན་ཞེ་དྲུག་དང་། རྒྱུད་
ལ་སྐྱེ་བའི་ཕན་ཡོན་བཅུ་བཞི་བཤད་ཟིན་ནས། བྱང་སེམས་ཀྱི་དོན་དུ་གཉེར་བྱའི་
གཙོ་བོ་ཐར་བ་དང་ཐམས་ཅད་མཁྱེན་པ་ཡིན། དེའང་གཙོ་བོ་ཐམས་ཅད་མཁྱེན་པ་
ཡིན་པས་རང་དོན་རྟོགས་པ་ཕུན་ཚོགས། གཞན་དོན་འཕྲིན་ལས་ཕུན་ཚོགས་
A
135



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཉིས་ཡོད་ཅིང་། འབྲས་བུ་དེ་དང་ཆ་འདྲ་བ་རེ་རྒྱུའི་དུས་ནའང་ཡོད་དགོས་པས།
ཇི་ལྟ་ཇི་སྙེད་ཀྱི་རྣམ་པ་མ་ལུས་པ་མཁྱེན་པ་དེ་དང་ཆ་འདྲ་བ་ཞིག་ཀྱང་རྒྱུའི་དུས་ན་
ཡོད་ལ། དེ་མཚོན་པར་མཁྱེན་གསུམ་གྱི་ཡུལ་ཤེས་པའི་ཤེས་མཚན་དང་། དེ་ལྟར་
ཤེས་པ་ དེའང་ གཞན་དོན་སྒྲུབ་ པའི་ ཡན་ ལག་ ཏུ་ འགྲོ་ དགོས་ པས་བྱེད་ མཚན་
གསུངས། ཐར་བ་ཆ་མཐུན་ནས་བཟུང་ཐབས་མཁས་སྦྱོར་བའི་བར་གྱིས་རྒྱུད་ལ་སྐྱེ་
རིམ་གསུངས། ཐར་བ་ཆ་མཐུན་སྟོན་པའི་སྐབས། དད་སོགས་ཡུལ་ལྔ་ལ་མཁས་
དགོས་པར་གསུངས་ཏེ། ཐར་བར་བགྲོད་པའི་ལམ་གྱི་འགོ་ཚུགས་པ་ནས་ཐར་བ་ཆ་
མཐུན་དུ་གསུངས་པས། ལམ་སྤྱིའི་ལུས་ཡོངས་རྫོགས་ཤིག་དད་སོགས་ཡུལ་ལྔའི་ནང་
དུ་འདུ་སྟེ། གང་ཟག་གཅིག་འཚང་རྒྱ་བའི་ལམ་ཆ་ཚང་སྐྱེས་བུ་གསུམ་གྱི་ལམ་རིམ་དུ་
འདུ་ལ། དེ་ཡང་སྐྱབས་འགྲོ་གཙོ་བོ་དང༌། ཆུང་འབྲིང་གི་ལམ་གཞན་རྣམས་སྐྱབས་
འགྲོའི་ཡན་ལག་ཡིན་པས། སྐྱེས་བུ་ཆུང་འབྲིང་གཉིས་ཀྱི་ལམ་དད་པའི་དབང་བོ་
དང༌། སྐྱེས་བུ་ཆེན་པོའི་ལམ་དབང་བོ་ཕྱི་མ་བཞིའི་ནང་དུ་འདུས་པས་ན། སྐྱབས་
འགྲོ་ནི། སངས་རྒྱས་སོགས་དམིགས་དད་པ་དང་། ། ཞེས་སོགས་ཀྱིས་བསྟན།
བྱེ་བྲག་ཐེག་ཆེན་གྱི་འཇུག་སྒོ་སེམས་བསྐྱེད་ནི། བསམ་པ་ཕུན་ཚོགས་དྲན་པ་
དང་། ། ཞེས་པས་བསྟན། ཞུགས་ནས་ཕྱིན་དྲུག་ལ་སློབ་ཚུལ་ནི། སྦྱིན་སོགས་
སྦྱོད་ཡུལ་བརྩོན་འགྲུས་དང༌། ། ཞེས་པས་བསྟན། བྱེ་བྲག་ཐ་མ་གཉིས་ལ་སློབ་
ཚུལ་རྣམ་པར་མི་རྟོག་ཅེས་སོགས་གསུམ་གྱིས་བསྟན། དད་སོགས་ཡུལ་ལྔ་ལ་མཁས་
ཚད་ནི། སངས་རྒྱས་ལ་དད་པ་དེ་ཡང་ཡོན་ཏན་ཤེས་ནས་དད་པ་ཐོབ་དགོས་པས།
སྤངས་པ་ཁྱད་པར་གསུམ་ལྡན་དང་། རྟོགས་པ་ཁྱད་པར་གསུམ་ལྡན་སོགས་འབྲས་
བུ་ཕུན་སུམ་ཚོགས་པ་རྒྱུ་མེད་རྐྱེན་མེད་མ་ཡིན་པར། བརྩེ་བ་སྙིང་རྗེ་ཆེན་པོ་དང་།
བདག་མེད་རྟོགས་པའི་ ཤེས་རབ་ སོགས། བསམ་སྦྱོར་ཕུན་ཚོགས་ལས་འཁྲུངས་
136



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
འདུག་སྙམ་དུ་བདེན་གཉིས་ཀྱི་རྣམ་དབྱེ་དཔྱིས་ཕྱིན་པར་ཤེས་པ་དེ་དད་པའི་དབང་
བོ་ལ་མཁས་ཚད། ཉམས་སུ་ལེན་ཚེའང་ཐབས་ཤེས་ཡ་མ་བྲལ་བར་ཕྱིན་དྲུག་རེ་རེའི་
ནང་དུ་དྲུག་དྲུག་ཚང་བར་ཉམས་སུ་ལེན་པ་བརྩོན་འགྲུས་ལ་མཁས་ཚད། སྦྱོར་
དངོས་རྗེས་གསུམ་གང་གི་སྐབས་སུའང་དྲན་འདུན་དུ་རེ་བ་རེ་ཡོད་དགོས་པའི་
གནད་ཡོངས་སུ་ཤེས་པ་ནི་དྲན་པ་ལ་མཁས་ཚད། ཐེག་ཆེན་གྱི་ཏིང་འཛིན་ནི། བྱིང་
རྒོད་བྲལ་བ་དང་དམན་པའི་ཡིད་བྱེད་དང་མ་འདྲེས་པའི་སེམས་རྩེ་གཅིག་པའི་ཐབས་
ཁྱད་པར་ཅན་ལ་བྱས་ནས། དེ་སྟོང་ཉིད་རྟོགས་པའི་ཤེས་རབ་དང་མ་བྲལ་བར་
ཉམས་སུ་ལེན་ཤེས་པ་འདི་ནི་ཏིང་འཛིན་ལ་མཁས་ཚད། སྟོང་ཉིད་རྟོགས་པའི་ཤེས་
རབ་དེའང་ཐབས་ཁྱད་པར་ཅན་གྱིས་ཟིན་པའི་སྒོ་ནས་ཉམས་སུ་ལེན་ཤེས་པ་དེ་ཤེས་
རབ་ཀྱི་དབང་བོ་ལ་མཁས་ཚད་ཡིན། དེའི་ཕྱིར། རྣམ་པར་མི་རྟོག་ཏིང་འཛིན་
དང༌། ། ཞེས་རྣམ་པར་མི་རྟོགས་པ་ལ་གསུངས། ཆོས་རྣམས་རྣམ་པ་ཐམས་ཅད་
དུ་ཤེས་པའི་ཤེས་རབ་དང་ཀུན་རྫོབ་པའི་ཡུལ་ཅན་དུ་གསུངས་པ་ཡིན་གསུངས། །
དབང་དུ་བྱེད་པའི་རྒྱུ་རྣམ་རྫོགས་སྦྱོར་བ་གསུངས་པའི་རྗེས་སུ་འབྲས་བུ་རྩེ་
སྦྱོར་འཆད་པ་ལ། མཁྱེན་གསུམ་གྱི་རྣམ་པ་ཐོས་བསམ་གྱིས་གཏན་ལ་ཕབ་ཏེ་སྒོམ་
བྱུང་གིས་ཉམས་སུ་བླངས་པ་དེ་གཅིག་གྲོགས་སུ་གཅིག་འགྲོ་བར་བྱས་ཏེ་མཁྱེན་
གསུམ་གྱི་རྣམ་པ་དང་། བདེན་པ་བཞིའི་འཇུག་ལྡོག་གི་སྒོ་ནས་རྣམ་པ་མ་ལུས་པ་
རྫོགས་པར་སྒོམ་པས་རྟོགས་པ་གོང་འཕེལ་དུ་སོང་བའི་མཐར་ཕྱིན་པའམ་རྩེ་མོའི་
མངོན་རྟོགས་ལ། སྦྱོར་མཐོང་སྒོམ་གསུམ་དང་། བར་ཆད་མེད་པའི་རྩེ་སྦྱོར་བཞི་
གསུངས་པའི་དང་བོ་དྲོད་རྩེ་བཟོད་མཆོག་རྩེ་སྦྱོར་བཞི། །
མཐར་གྱིས་སྦྱོར་བ་འདི་རྗེ་བདག་ཉིད་ཆེན་པོས་ལམ་གྱི་ངོ་བོ་ངེས་པ་གྲངས་
ངེས་པ་གོ་རིམ་ངེས་པ་ལ་ཤིན་ཏུ་གལ་ཆེ་བར་གསུངས། སྐྱེས་བུ་གསུམ་དུ་གྲངས་
i
137



1
，
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ངེས་པའང་ཁུངས་འདི་ལ་ཐུག སྦྱིན་སོགས་ཕྱིན་དྲུག་ཏུ་རྒྱལ་སྲས་ཀྱི་ལམ་གྱི་དབྱེ་བ་
ཐམས་ཅད་འདུ་བས་མཐར་གྱིས་པ། སངས་རྒྱས་རྗེས་དྲན་སོགས་རྗེས་དྲན་དྲུག་
གིས་གེགས་སེལ་བོགས་འདོན་སྒོས་ལམ་ཁྱད་པར་དུ་བྱེད་པས་ལམ་ཁྱད་པར་དུ་བྱེད་
པའི་མཐར་གྱིས་པ། དེ་དག་གི་ཚེ་བདེན་ཞེན་ཟས་དུག་ཅན་ལྟར་འགྲོ་ཞིང་དངོས་མེད་
ངོ་བོ་ཉིད་ཀྱིས་ཟིན་པར་བྱེད་དགོས་པས་ལམ་རྣམ་པར་དག་བྱེད་ཀྱི་མཐར་གྱིས་པ་གསུམ་
གསུངས། མཐར་གྱིས་པ་ལ་བརྒྱད་སྟོང་བར། སེངྒེའི་སྒྲ་སྒྲོགས་པའི་ཕྱིར་ཤེས་རབ་ཀྱི་ཕ་
རོལ་ཏུ་ཕྱིན་པར་རིག་པར་བྱའོ། ། ཞེས་པའི་ཚིག་གཅིག་པོ་འདི་ལས་མེད།
སྐད་ཅིག་སྦྱོར། གོང་དུ་རྣམ་ཀུན་ཏུ་མཁྱེན་གསུམ་གྱི་རྣམ་པ་སོ་སོར་བཤད་
པ། རྩེ་སྦྱོར་གྱི་སྐབས་སུ་བསྡུས་ཏེ་གཏན་ལ་ཕབ། དེ་མཐར་གྱིས་སྦྱོར་བའི་སྐབས་སུ་
ངོ་བོ་གྲངས་ཚང་མ་ཚང་གོ་རིམ་རྣམས་ཞུ་དག་བྱས་ཏེ་བསྟན་པའི་འབྲས་བུ་ལ། གང་
འོང་ན་སྐད་ཅིག་སྦྱོར་འདི་ཐོབ་པ་ཡིན་ལ། དེ་ལ་ལྡོག་པས་སྒོ་ནས་རྣམ་པར་སྨིན་པ་
མ་ཡིན་པ་དང༌། རྣམ་པར་སྨིན་པ་དང༌། མཚན་ཉིད་མེད་པ་དང༌། གཉིས་སུ་མེད་
པའི་སྐད་ཅིག་སྦྱོར་བཞི་གསུངས། སྐད་ཅིག་སྦྱོར་ལ་རྣམ་པར་སྨིན་མ་སྨིན་གཉིས་སུ་
འབྱེད་པ་མ་ཡིན་གྱི། ས་དྲུག་པ་མན་ཆད་ཀྱིས་སྟོང་ཉིད་སོགས་སྒོམ་པའི་ཚེ། མཚན་
བཅས་རྩོལ་བཅས་དང་། ས་བདུན་པར་མཚན་མེད་རྩོལ་བཅས་ཡིན་པའི་ཕྱིར་ན།
འབད་རྩོལ་རགས་པ་དང་བཅས་པ་ཡིན་པས། ས་བདུན་པ་མན་ཆད་རྣམ་པར་མ་
སྨིན་པ་དང་། ས་བརྒྱད་པ་ཡན་ཆད་མཚན་མེད་རྩོལ་མེད་ཀྱི་སྒོ་ནས་འབད་རྩོལ་
རགས་པ་ཞི་བས་ན་རྣམ་པར་སྨིན་པ་ཡིན་པས། སྐད་ཅིག་སྦྱོར་ལ་དེ་གཉིས་སུ་ཕྱེ་
དོན་དེ་ཡིན། དེ་ལྟར་འབྱེད་དགོས་པའི་རྒྱུ་མཚན་ཡང༌། དང་བོ་སོ་སྐྱེའི་སྐབས་སྟོང་
ཉིད་རྟོགས་པའི་ཐབས་ལ་ཁྲིད། དེ་ནས་དོན་སྤྱིའི་སྒོ་ནས་རྟོགས། དེ་ནས་མངོན་
སུམ་དུ་རྟོགས་ཏེ། མཚན་བཅས་རྩོལ་བཅས། མཚན་མེད་རྩོལ་བཅས། མཚན་
138



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
༤
*
མེད་རྩོལ་མེད་ཀྱི་སྒོ་ནས་རིམ་གྱིས་གོམས་པར་བྱས་པ་ཐམས་ཅད་ཀྱི་མཐར་ཐུག་པ་ནི།
ལམ་དུས་ཀྱི་དབང་དུ་བྱས་ན་སྐད་ཅིག་སྦྱོར་འདི་ཉིད་ཡིན་ནོ། ། ཞེས་བསྟན་པར་
བཞེད། དཔེར་ན་ལམ་རྒྱུས་མེད་པ་ལ་བཤད་ཀྱང་མི་འཛད་པའི་ལམ་བར་དེ་ལ་ལམ་
རྒྱུས་ཡོད་པ་ལ་སྐད་ཅིག་གཅིག་ལ་འཆར་བ་ལྟ་བུ་ཡིན་གསུངས། རྣམ་པར་སྨིན་པའི་
སྐད་ཅིག་སྦྱོར་ནི། དག་པ་ས་གསུམ་དུའང་ཡོངས་སྦྱོང་སོ་སོའི་གོམས་པའི་མཐར་
ཐུག་པའི་སྐད་ཅིག་སྦྱོར་དང་། མཚན་ཉིད་མེད་པའི་སྐད་ཅིག་སྦྱོར་ནི། བདེན་སྟོང་
སྒྱུ་མ་ལྟ་བུར་ཡུན་རིང་དུ་གོམས་པའི་མཐར་ཐུག་པའི་སྐད་ཅིག་སྦྱོར་དང་། གཉིས་སུ་
མེད་པའི་སྐད་ཅིག་སྦྱོར་ནི། རྨི་ལམ་དང་དེའི་ཡུལ་གཉིས་འཁྲུལ་སྣང་ཙམ་ལས་དོན་
དུ་མ་གྲུབ་པ་ལྟར། ཆོས་ཐམས་ཅད་སེམས་ཀྱི་སྣང་ཆ་ཙམ་མ་གཏོགས། རང་ངོས་
• ནས་མ་གྲུབ་པར་གོམས་པའི་བྱང་སེམས་ཀྱི་ལམ་གྱི་མཐར་ཐུག་ནི་སྐད་ཅིག་སྦྱོར་ཡིན་
ལ། དེའི་ཚེ་སྐད་ཅིག་གཞན་གྱིས་བར་མ་ཆོད་པར་འཚང་རྒྱུ་བ་ཡིན་ནོ། །
གསུམ་པ། འབྲས་བུ་ཆོས་སྐུ་ལ་བཞི་ལས། ངོ་བོ་ཉིད་སྐུ། ཡེ་ཤེས་ཆོས་སྐུ།
ལོངས་སྤྱོད་རྫོགས་པའི་སྐུ། སྤྲུལ་སྐུ་དང་བཅས་པའོ། ། །
གསུམ་པ་བསྡུས་དོན་ གཞན་བཤད་པ་ནི། མཁྱེན་གསུམ་ ལ་མཚན་ཉིད་
གཅིག་ཏུ་བྱས་པ་དང་། ཉམས་ལེན་ལ་སྦྱོར་བཞི་རྣམ་སྨིན་ཆོས་སྐུ་དང་དྲུག་ཏུ་བསྡུས་
པ་དང་། མཁྱེན་གསུམ་ཡུལ་དང་། སྦྱོར་བཞི་རྒྱུ་དང་། ཆོས་སྐུ་འཕྲིན་ལས་དང་
བཅས་པ་འབྲས་བུ་སྟེ་གསུམ་དུ་བསྡུས་ཡོད། གང་ཟག་སོ་སོའི་དབང་དུ་བྱས་ཏེ་རྒྱུས་
པ་ལ་དད་པ་ལ་དངོས་པོ་བརྒྱད། འབྲིང་ལ་དད་པ་ལ་དངོས་པོ་དྲུག བསྡུས་པ་ལ་
དད་པ་ལ་དངོས་པོ་གསུམ་དུ་བསྡུས་པ་ཡིན།
མངོན་རྟོགས་རང་རང་གི་མཚན་ཉིད་དང་དབྱེ་བ་ལ་སྒྲོ་འདོགས་མ་ལུས་པ་བཅད་
པའི་ཕྱིར་དུ་རྒྱས་པར་བཤད་པ་དང་། དེ་དག་གི་གོ་རིམ་ལ་ལོག་རྟོག་བསལ་བའི་ཆེད་དྲུག་
ན
139



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཏུ་བཞག་པ་དང་། རྣམ་མཁྱེན་དང་། ཆོས་སྐུ། ཟློས་སྐྱོན་སྤོང་བའི་ཆེད་གསུམ་དུ་
བསྟན། ཟློས་སྤོང་ལ་སྦྱར་བ་འདི་ལ་གསེར་ཕྲེང་ནས་བསྔགས་བརྗོད་མཛད་གསུངས། །
༄༅༅། །འོད་དཔག་མེད་ཀྱི་འཕོ་ཁྲིད།
༄༅། །དཔལ་ལྡན་ཟླ་བའི་ཞལ་ནས། གང་ཚེ་རང་དབང་འཇུག་ཅིང་མཐུན་
གནས་པ། །གལ་ཏེ་འདི་དག་འཛིན་པར་མི་བྱེད་ན། །གཡང་སར་ལྷུང་བས་གཞན་
དབང་འཇུག་ འགྱུར་བ། །དེ་ལས་ ཕྱི་ནས་ གང་ གིས་སློང་བར་འགྱུར། ། ཞེས་
གསུངས་པ་ལྟར། མི་ཁོམ་པ་བརྒྱད་དང་བྲལ་ཏེ། དལ་འབྱོར་གྱི་ཆོས་བཅོ་བརྒྱད་
ལྡན་ཞིང་། ཚེ་གཅིག་འཚང་རྒྱ་ནུས་པའི་ཁམས་དྲུག་ལྡན་གྱི་འཛམ་གླིང་གི་མིའི་ལུས་
རྟེན་ཐོབ། མཐུན་རྐྱེན་ལམ་སྟོན་བཤེས་གཉེན། ཉམས་སུ་བླང་བྱའི་མདོ་སྔགས་
ཟུང་འབྲེལ་གྱི་ཆོས། དེ་སྒྲུབ་པའི་གྲོགས། ཆོས་སྒྲུབ་པ་ལ་རང་དབང་ཡོད་པ། ཕྱི་
ནང་གི་མཐུན་རྐྱེན་མ་ཚང་བ་མེད་པའི་སྐབས་འདིར། སྒྲུབ་པའི་བརྩོན་པ་བོར་ཏེ་
ཆུད་ཟོས་སུ་བཏང་ན། གཤིན་རྗེས་ཕོ་ཉས་ཟིན་ནས་གཞན་དབང་དུ་གྱུར་ཏེ། ལག་
པ་བརྐྱང་བསྐུམ་ཙམ་གྱི་རང་དབང་མེད་པ་དེའི་ཚེ། སྔོན་གྱི་ལས་ཀྱི་རྣམ་སྨིན་གྲུབ་
ཟིན་པས། །ཇི་སྲིད་མི་དགེ་ཟད་པར་མ་གྱུར་པ། །དེ་སྲིད་སྲོག་དང་འབྲལ་བར་མི་
འགྱུར་རོ། ། ཞེས་གསུངས་སོ། ། ངན་འགྲོའི་གནས་དེ་ནས་སུ་ཞིག་གིས་སློང་
བར་ནུས། དེས་ན་བདེ་སྡུག་གི་འདམ་ག་རང་གི་ལག་ན་ཡོད་དུས་འདིར་གཏན་གྱི་
བཙན་ས་ཞིག་ཟིན་དགོས། གནས་སྐབས་ལྷ་མིའི་མངོན་མཐོ་ཞིག་ཐོབ་ཀྱང་། སྔར་
གྱི་ཏིང་ངེ་འཛིན་དང་ལས་ཀྱི་འཕེན་པ་ཟད་པ་ན་ལས་ཀྱི་རྗེས་སུ་འབྲང་སྟེ་སླར་ཡང་
ས
་ས*་
140



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
སྡུག་བསྔལ་མཐའ་མེད་མྱོང་དགོས། དེ་ཡང་ཆོས་པ་རབ་འཆི་བ་ལ་བྲོད་པ། འབྲིང་
མི་འཇིགས་པའི་གདེང་རྙེད་པ། དེ་མིན་ན་ཡང་འཆི་ཁར་དག་ཞིང་དུ་བཙན་ཐབས་
ཀྱིས་འཕོ་བའི་ཚུལ། བཅོམ་ལྡན་འདས་ཀྱིས། དཔལ་གསང་བ་འདུས་པ། རྡོ་རྗེ་
གདན་བཞི། རྡོ་རྗེ་མཁའ་འགྲོ། སྡོམ་འབྱུང་སོགས་རྣལ་འབྱོར་བླ་མེད་ཀྱི་རྒྱུད་མང་
བོ་ལས་གསུངས་ཤིང་། ཁྲིད་ཡིག་བརྒྱད། ནཱ་རོ་ཆོས་དྲུག ནི་གུའི་ཆོས་དྲུག་སོགས་
ཀྱི་ཡ་གྱལ་ཡིན། འོད་དཔག་མེད་ལ་བརྟེན་པའི་འཕོ་བ་བྱ་བ་ནི། ཟབ་ཅིང་དོན་ཆེ་
བ། རྒྱལ་བ་རང་ཉིད་ཀྱིས་སྔོན་སྨོན་ལམ་མཛད་པ་ལས། སེམས་ཅན་གང་དག་ང་ཡི་
མིང་ཐོས་ན། །ང་ཡི་ཞིང་དུ་རྟག་ཏུ་འོང་བར་ཤོག །ང་ཡི་སྨོན་ལམ་བཟང་བོ་དེ་
རྫོགས་པས། །འཇིག་རྟེན་ཁམས་མང་དག་ནས་སེམས་ཅན་འོང་། །དེ་དག་ང་ཡི་
བ ཞིང་དུ་ལྷགས་ནས་ནི། །དེ་དག་སྐྱེ་བ་གཅིག་ལས་ཕྱིར་མི་ལྡོག ། ཅེས་གསུངས་
སོ། ། ཞིང་དེར་སྐྱེ་བའི་རྒྱུ་སྒྲུབ་སླ་བ་དང་། དེར་སྐྱེས་ནས་ལས་ཉོན་གྱིས་གཞན་
དབང་དུ་གྱུར་ཏེ་འཁོར་བ་ཉིང་མཚམས་སྦྱོར་བ་མི་སྲིད། སྟོན་པས་ཀྱང་གཟུངས་དང་
མདོ་སྡེ་དུ་མའི་ཕན་ཡོན་ལས། ཞིང་བདེ་བ་ཅན་དུ་སྐྱེ་བར་འགྱུར་རོ། ། ཞེས་
གསུངས། དེར་སྐྱེ་བའི་རྒྱུའང་། ཞིང་བཀོད་ཀྱི་མདོ་དང༌། ཞིང་མཆོག་སྒོ་འབྱེད་
སོགས་ལས་གསུངས་པ། འོད་དཔག་མེད་ལ་དམིགས་པའི་དད་པ། བདེ་བ་ཅན་དུ་
སྐྱེ་འདོད་ཀྱི་འདུན་པ། སྔར་བྱས་ཀྱི་དགེ་རྩ་ཐམས་ཅད་ཞིང་དེར་སྐྱེ་བའི་རྒྱུར་བསྔོ་བ་
གསུམ་ནི་མེད་དུ་མི་རུང་བ་ཡིན། དེ་ན་དངོས་ཀྱི་གདུལ་བྱ་རིགས་ཅན་གཉིས་ཡོད་པ་
ལས། ཐེག་པ་ཆེན་པོའི་རིགས་ཅན་དུ་སྐྱེ་བ་ལ་རྒྱུ་སྔ་མ་གསུམ་གྱི་སྟེང་དུ་བྱང་ཆུབ་ཀྱི་
སེམས་བསྐྱེད་དགོས་པར་གསུངས་པས། རང་རྒྱུད་ལ་ཚང་མ་ཚང་བརྟག་དགོས།
འོད་དཔག་མེད་ལ་བརྟེན་པའི་འཕོ་བ་རིགས་མི་འདྲ་བ་མང་ཞིང༌། རྗེ་བཙུན་འཇམ་
པའི་དབྱངས་ཀྱིས། རྗེ་བླ་མ་ལ་གནང་བ་དབེན་ས་སྙན་བརྒྱུད་ཀྱི་གདམས་པ། པཎ་
141



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཆེན་བློ་བཟང་ཆོས་རྒྱན་གྱིས། དཔའ་བོ་གཡུལ་དུ་འཇུག་པའི་གོ་ཁྲབ་གསུངས་པ་
དང་། གཞན་གཅིག་སྟེ་ལེ་ཚན་གཉིས་སྦྲགས་ན་མན་ངག་གི་གནད་ཚང་བ་སྙན་
བརྒྱུད་ཡིན་པས་རེད། དེ་ལས་དབུས་སུ་བརྒྱུད་པ་ཁྲི་བློ་གྲོས་རྒྱ་མཚོས་མཛད་པ་ལ་
ཀུན་མཁྱེན་གྱིས་ཟིན་བྲིས་མཛད་པ་དེ་ཡིན། དེ་ཡང་འཆི་ཁར་འཕོ་བ་འདེབས་པ་
དཔའ་བོ་གཡུལ་དུ་འཇུག་པ་དང་། དེའི་སྔོན་དུ་སྦྱང་སྟེ་རྩལ་ཐོན་པར་བྱེད་པ་གོ་ཆའི་
ཁྲབ་ལྟ་བུ་ཡིན་གསུངས། རང་དོན་དུ་འཕོ་བ་སྦྱང་བ། གཞན་ལ་འཕོ་བ་འདེབས་པ།
མཐར་ལས་ལ་སྦྱར་བ་གསུམ་ཡོད་དོ། །
༄༅༅། །ཚེམ་བུ་ལུགས་ཀྱི་དམར་ཁྲིད་ཟིན་ཐོ།
༄༅ ། །ཐུགས་རྗེ་ཆེན་པོ་ཚེམ་བུ་ལུགས་ཀྱི་དམར་ཁྲིད། སྤྱིར་ཐུགས་རྗེ་ཆེན་
པོའི་གདམས་པ་ཇོ་བོ་ནས་བརྒྱུད་པ་སྐྱེར་སྒང་ལུགས། དཔལ་མོའི་ལུགས་ཏེ་རྒྱ་གར་
ནས་བྱོན་པ་གཉིས་དང་། ཟླ་རྒྱལ་ལུགས་དང་ཚེམ་བུ་ལུགས་ཏེ་དམར་ཁྲིད་རིགས་
བཞི་ཡོད། བླ་མ་གཉན་དར་མ་འོད་ལ་རྡོ་རྗེ་རྣལ་འབྱོར་མས་དངོས་སུ་གནང་བའི་
ཐུགས་རྗེ་ཆེན་པོ་ཚེམ་བུ་ལུགས་ཀྱི་དམར་ཁྲིད། གཙོ་བོ་ལྕང་སྐྱ་རོལ་བའི་རྡོ་རྗེའི་
གསུང་གི་སྟེང་ནས་ཁྲིད་ཐོབ་པའི་བརྒྱུད་པ། རྒྱལ་བ་རྡོ་རྗེ་འཆང་། རྡོ་རྗེ་རྣལ་འབྱོར་
མ། གྲུབ་ཐོབ་གཉན་ཚེམ་བུ་བ་དར་མ་འོད། སྤྱི་ལྷས་པ་བྱང་ཆུབ་འོད། མཁས་
བཙུན་བྱང་ཆུབ་ཚུལ་ཁྲིམས། རྗེ་གཞོན་ནུ་ཚུལ་ཁྲིམས། སྟག་སྡེ་བྲག་དམར་བ། ལྷ་
བཙུན་དགོན་གསར་བ། ཀུན་སྤང་ཐུགས་རྗེ་བརྩོན་འགྲུས། འབྲོང་རྩེ་ལྷ་བཙུན་
རིན་ཆེན་རྒྱ་མཚོའི་བློ་གྲོས། པཎ་ཆེན་ཆོས་རྒྱན་གྱི་བརྒྱུད་འདེབས་ན་ཡོད། བྲག་ཁ་
142



.：.: ་
，་
་
，་，་
，…
.…..， ，，་ ་
༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
བ་གྲགས་པ་སེངྒེ། གཞོན་ནུ་སེངྒེ། འཇམ་དབྱངས་རིན་ཆེན་རྒྱལ་མཚན། གངས་
ཅན་ཀུན་དགའ་དཔལ་བ། པཎ་ཆེན་བཟང་བོ་བཀྲ་ཤིས། པཎ་ཆེན་ཡེ་ཤེས་རྩེ་མོ།
རྗེ་སྐྱབས་མཆོག་དཔལ་བཟང་། དབེན་ས་བ་བློ་བཟང་དོན་གྲུབ་པ། མཁས་གྲུབ་
སངས་རྒྱས་ཡེ་ཤེས། པཎ་ཆེན་བློ་བཟང་ཆོས་ཀྱི་རྒྱལ་མཚན། སྐྱིད་ཤོད་ཞབས་དྲུང་
ངག་དབང་བསྟན་འཛིན་འཕྲིན་ལས། ལྕང་སྐྱ་ངག་དབང་བློ་བཟང་ཆོས་ལྡན། ཨ་
རྩེ་བློ་བཟང་ཆོས་འཛིན། ལྕང་སྐྱ་རོལ་བའི་རྡོ་རྗེ། རྗེ་བློ་བཟང་ཆོས་ཀྱི་ཉི་མ། འཇམ་
པའི་དབྱངས་བསྟན་པའི་སྒྲོན་མེ། སྡེ་ཁྲི་རིན་པོ་ཆེ། ཁྲི་འཇིགས་མེད་རིག་པའི་སེངྒེ།
རྡོ་རྗེ་འཆང་དཀོན་མཆོག་རྒྱལ་མཚན་སོགས་དང་། ཨ་ཁུ་ཤེས་རབ་རྒྱ་མཚོ། ཨ་
ལགས་རིན་པོ་ཆེ། བདེ་ཐང་ཚང་། ཨ་ཁུ་རྡོ་རྗེ་འཆང་། དེས་བདག་ལ་གནང་
བའོ། ། ཡང་ན་རྒྱལ་དབང་ལྔ་བ་ཆེན་པོ་ནས་བརྒྱུད་པ་ཨ་ཁུ་ཤེས་རབ་རྒྱ་མཚོའི་
གསུང་ན་ཡོད། ཡང་སྐྱབས་མཆོག་སྐལ་བཟང་ཐུབ་བསྟན་དབང་ཕྱུག་ནས་གཉན་
ཐོག་བཀའ་དྲིན་ཅན་ལ་བརྒྱུད་པ་ཡིན། བཞད་དངུལ་ཆུ་དྷརྨ་བྷ་དྲའི་གསུང་གི་ཚེམ་
བུ་བའི་དམར་ཁྲིད་སྙན་བརྒྱུད་བདུད་རྩིའི་གཟེགས་མ་འདི་ཡང་། རྗེ་བཙུན་དམ་པ་
དགའ་ལྡན་དར་རྒྱས་དཔལ་བཟང་བོའི་མདུན་ནས་ཐོབ་པའི་བརྒྱུད་པ་ཡིན་ཀྱང༌།
འདིའི་ཁྲིད་ གཞུང་མི་འདྲ་བ་ཉེར་ གཅིག་ལ་ ཐོས་བསམ་བགྱིས་ནས་གསུང་བར་
གསུངས་ཡོད། འདིའི་བརྒྱུད་ཚུལ། རྒྱལ་དབང་ལྔ་བ་བློ་བཟང་རྒྱ་མཚོ། འཕྲིན་ལས་
ལྷུན་གྲུབ། ངག་དབང་བརྩོན་འགྲུས། ངག་དབང་གྲགས་པ། ངག་དབང་རིན་
ཆེན། ངག་དབང་འབྱུང་གནས། དགའ་ལྡན་བསྟན་འཛིན། དགའ་ལྡན་དར་
རྒྱས། ཡང་ན་ལྔ་བ་ཆེན་པོ། འཕྲིན་ལས་ལྷུན་གྲུབ། བློ་བཟང་ཆོས་ལྡན། བློ་བཟང་
ཆོས་འཛིན། རོལ་བའི་རྡོ་རྗེ། བསྟན་པའི་སྒྲོན་མེ། ཐུབ་བསྟན་ཉི་མ། ཤེས་རབ་རྒྱ་
མཚོ་སོགས་ཨ་ལགས་རིན་པོ་ཆེའི་བར་བརྒྱུད་དེ་བདག་གིས་ཐོབ་པ་ཡིན་ནོ། །
་
，，་
143



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༄༅། །སྒྲོལ་དཀར་ཡིད་བཞིན་འཁོར་ལོའི་ཚེ་ཁྲིད་
དམ་པའི་ཞལ་ལུང་ཡེ་ཤེས་སྣང་བ་མཆོག་
སྩོལ་ཞེས་བྱ་བ་བཞུགས་སོ། །
༄༅ ། །ན་མོ་ཨཱརྱ་ཏཱ་རེ་ཡེ། །
འབུམ་ཕྲག་ཟླ་བའི་མདངས་ལྡན་ཚེ་སྦྱིན་ལྷ། །
རྒྱལ་ཡུམ་ཏཱ་རེ་ཡིད་བཞིན་འཁོར་ལོ་དང་། །
དབྱེར་མེད་བླ་མ་མཆོག་ལ་གུས་བཏུད་ནས། །
འཕགས་མའི་ཚེ་ཁྲིད་གསུང་རྒྱུན་མདོ་ཙམ་འགོད། །
དེ་ཡང་རྒྱལ་ཡུམ་འཕགས་མ་ཡིད་བཞིན་འཁོར་ལོའི་ཚེ་ཁྲིད་ཀྱི་ཟིན་བྲིས་སྙིང་
བོ་བསྡུས་པ་གསུང་རྒྱུན་ཁྱད་པར་བ་རྣམས་མི་བརྗེད་པ་དང་དད་པས་བྱིན་རླབས་ཀྱི་
རྟེན་དུ་འགོད་པ་ལ། ཡིད་ཆེས་པའི་ཕྱིར་ཁུངས་བཙུན་པའི་ལོ་རྒྱུས་བརྗོད་པ། མན་
ངག་ཇི་ལྟར་ཉམས་སུ་ལེན་པའི་ཁྲིད་དངོས། བརྒྱུད་ཚུལ་གྱི་རིམ་པ་ལྟ་བདེ་བའི་ཕྱིར་
གསལ་བར་བཀོད་པ་བཅས་གསུམ་མོ། །
དང་བོ། ཡིད་ཆེས་པའི་ཕྱིར་ཁུངས་བཙུན་པའི་ལོ་རྒྱུས་གསལ་བར་བརྗོད་པ་
ནི། ང་ཚོ་རང་ཅག་རྣམས་དུས་ཐོག་མ་མེད་པ་ནས་ད་ལྟའི་བར་སྲིད་རྩེ་ནས་མནར་
མེད་ཀྱི་བར་འཁོར་བའི་གནས་གང་དུ་ཡང་མ་སྐྱེས་བྱ་བ་མེད། ངན་སོང་དུ་སྐྱེས་ཚེ་
སྡུག་བསྔལ་སྣ་ཚོགས་ཀྱིས་མནར་བ་ལས་འོས་མེད། གལ་ཏེ་བདེ་འགྲོའི་གནས་སུ་
144



•
༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
སྐྱེས་ན་ཡང་སྡུག་བསྔལ་གྱི་རང་བཞིན་ལས་མ་འདས། གནས་སྐབས་ཀྱི་བདེ་བ་ཕྲན་
ཚེགས་རེ་བྱུང་བའང་། མི་རྟག་པ་དང༌། འགྱུར་བའི་སྡུག་བསྔལ། ཁྱབ་པ་འདུ་བྱེད་
ཀྱི་སྡུག་བསྔལ་བའི་རང་བཞིན་ཁོ་ན་ཡིན། ད་ལྟ་མཆོག་གསུམ་བསླུ་བ་མེད་པའི་
ཐུགས་རྗེ་དང་། ཚེ་རབས་སྔ་མའི་འབྲས་བུ་ལ་བརྟེན་ནས་དལ་འབྱོར་གྱི་ལུས་རྟེན་
བཟང་བོ་ཐོབ། མཇལ་བར་དཀའ་བ་སངས་རྒྱས་ཀྱི་བསྟན་པ་རིན་པོ་ཆེ་དང་མཇལ་
བའི་སྐབས་འདིར། འཇིག་རྟེན་འདི་དང་། རྣམ་བཞག་གཏན་གྱི་འདུན་མ་གང་
སྒྲུབ་ཀྱི་འདམ་ག་རང་ལག་ན་ཡོད་པའི་དུས་འདིར། དལ་འབྱོར་ གྱི་ ཨང་ ཀ་མ་
འཁྲུགས་པ་བྱས་ཏེ། རྟེན་བཟང་འདི་ལ་སངས་རྒྱས་ཀྱི་གོ་འཕང་ཐོབ་པའི་བག་
ཆགས་ཤིག་མེད་མི་རུང་དུ་འཇོག་པའི་ཐབས་ལ་འབད་དགོས། དེ་ལ་ཡང་ད་རེས་
ཐོབ་པའི་ རྟེན་འདི་རིང་དུ་གནས་པའི་ཐབས་ལ་འབད་དགོས་ཏེ། བཅོམ་ལྡན་
འདས་ཀྱིས། སྲོག་མ་མཆིས་ན་ནི་ལུས་མ་མཆིས། ལུས་མ་མཆིས་ན་ནི་ཆོས་ལམ་
ཡང་མ་མཆིས་སོ། ། ཞེས་དང་། སྤྱོད་འཇུག་ལས་ཀྱང་། དམ་པའི་ཆོས་ནི་སྤྱོད་
པའི་ལུས། །ཕྲན་ཚེགས་ཆེད་དུ་གནོད་མི་བྱ། །དེ་ལྟར་བྱས་ན་སེམས་ཅན་གྱི། །
བསམ་པ་མྱུར་དུ་རྫོགས་པར་འགྱུར། ། ཞེས་རང་གཞན་གྱི་དམ་ཆོས་སྤྱོད་པའི་རྟེན་
འདི་རྨ་བཞིན་བསྲུང་སྟེ། ཡུན་རིང་དུ་གནས་པ་བྱས་ན། ཚེ་རིང་བོ་བྱུང་བའི་དགོས་
པ་གྲུབ་པ་ཡིན་ཏེ། པཎ་ཆེན་ཐམས་ཅད་མཁྱེན་པས། ཚེ་རིང་དུ་གནས་ན་རྣམ་
དཀར་གྱི། །ལམ་བཟང་བོ་སྒྲུབ་པོ་ཤི་ཡང་བདེ། །ལས་བག་ཆགས་བཟང་བོའི་ངང་
དུ་འཆི། ། ཨ་ལ་ལ་གསོན་ཤི་སེམས་ལ་སྙོམས། ། ཞེས་དང་། པཎྜི་ཏ་ངག་གི་
དབང་ཕྱུག་གྲགས་པས་ཀྱང་། མི་ཚེ་ཆོས་ཀྱི་མཆོག་ཡིན་པར། །གྲུབ་པའི་མཐའ་ནི་
ཀུན་ལས་འདོད། ། ཅེས་གསུངས་པ་ལྟར་ཡིན། དེའི་རྒྱུ་མཚན་གྱིས་འཕགས་པའི་
ཡུལ་དུའང་ཐོས་བསམ་བྱེད་མི་ཚོས། ཐོག་མར་ཚེ་སྒྲུབ། དེའི་རྗེས་སུ་ཤེས་རབ་སྒྲུབ།
145



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མཐར་པཎྜི་ཏ་ཐོབ་ནས་གཞན་དོན་སྒྲུབ་པའི་ཡན་ལག་ཏུ་ནོར་སྒྲུབ་པར་གསུངས་པ་
ལྟར་ཡིན། སྤྱིར་ཚེ་རིང་བ་སྲིད་རྩེ་བ་ལྟ་བུ་ལ་མཚོན་ན། རང་དགར་ཚེ་རིང་བ་ཙམ་
ལས་དགོས་པ་ཆེར་མེད་ཀྱང་། བླ་མེད་བྱང་ཆུབ་སྒྲུབ་པའི་བག་ཆགས་ཐེབས་པ་ཞིག་
དང་། དེ་གོང་འཕེལ་དང་། གོང་དུ་འཕེལ་བ་བརྟན་པར་བྱ་བའི་ཕྱིར། སྐད་ཅིག་མ་
རེར་ཡང་སྡིག་སྒྲིབ་སྦྱོང་གང་ཐུབ་དང༌། དགེ་བ་སྔར་ཡོད་གོང་འཕེལ་དང་། གསར་
དུ་གསོག་ཅི་ཐུབ། དེ་ཐམས་ཅད་ཀྱང་། འགྲོ་ཀུན་བླ་མེད་བྱང་ཆུབ་ཐོབ་པའི་རྒྱུར་
བསྔོ་བའི་ཐབས་མཁས་ལ་འབད་ན། དལ་འབྱོར་ཐོབ་པ་དང་ཚེ་རིང་བའི་དགོས་པ་
རྙེད་པ་ཡིན་ཏེ། དཔལ་ལྡན་ཟླ་བས། ཇི་ལྟར་བདག་དོན་འཆིང་བ་ནི། །གཅིག་
སྤྲེལ་རྐུན་པོ་སྲུང་བ་ལྟར། །དེ་བཞིན་མཁས་པའི་ལུས་ཡིན་ཏེ། །ཚུལ་ཁྲིམས་ལ་
སོགས་སྤེལ་ཕྱིར་རོ། ། ཞེས་གསུངས་པ་ལྟར་ཡིན། སྡིག་པ་གསོག་པའི་རྟེན་དུ་
གྱུར་ན། ཚེ་རིང་དུ་གནས་ཀྱང་བསོད་ནམས་མ་ཡིན་པར་འགྱུར་ཏེ། སྔོན་དགེ་
བཤེས་གསལ་ཤེས་ནད་ཀྱིས་ཐེབས་ནས་ཤི་ལ་ཉེ་བཞིན་ནད་སོས། སླར་དགེ་འདུན་
གྱི་སྡེ་ཞིག་གི་དོན་དུ་འཁྲུགས་རྩོད་བྱས་ཏེ། ལས་ངན་པ་མང་དུ་བསགས། དེའི་རྗེས་
སུ་སླར་ཡང་ནད་ཀྱིས་ཐེབས་ནས་ཤི་བར། དགེ་བཤེས་པོ་ཏོ་བ་ཆེན་པོས། ངའི་དགེ་
བཤེས་གསལ་ཤེས་ལོ་གསུམ་གྱི་གོང་དུ་ཤི་ལ་ཉེ་དུས་ཤི་ན། དགེ་སློང་སྡེ་སྣོད་གསུམ་
པ་ཞིག་ཤི་བ་ཡིན། ད་རེས་ཤི་བ་སྟེ་དེ་ལས་སྡུག་པ་མེད་ཅེས་གསུངས་པ་ལྟར་ཡིན་
པས། ནང་བ་སངས་རྒྱས་པའི་མི་ཚེའི་ལྟ་ཚུལ་དེ་ལྟར་ཡིན་གྱི། འདི་ན་ཕྱི་གླིང་བ་
རྣམས་ཀྱི་མི་ཚེའི་མཐོང་ཚུལ་སྣ་ཚོགས་བརྗོད་པ་དང་གཏན་ནས་མི་འདྲ་བའི་ཚུལ་
ཤེས་དགོས། སྤྱིར་ཚེ་རིང་འདོད་ཙམ་དུད་འགྲོ་ཚུན་ཆད་ལ་ཡོད་པ་དང་། ཚེ་ལ་མི་
གཅེས་པའི་མི་སུ་ཡང་མེད་དེ། དཔལ་ངག་གི་དབང་ཕྱུག་གྲགས་པས། བརྩེ་མེད་
འཆི་བའི་འཇིགས་པ་ལས། །ཐར་བའི་ཐབས་ནི་འབད་དེ་བྱ། །གང་ཕྱིར་འདི་ན་
146



༄༅ ། །ཁྲིད་ཡིག་དང་པ་ཞུང་འགྲེལ་སོགས་ཀྱི་སྐོར།
ཡིད་འོང་བ། །སྲོག་ལས་གཞན་པ་ཡོད་མ་ཡིན། ། ཞེས་པ་ལྟར། འཇིག་རྟེན་ན་
སྐྱེ་བོ་ཕལ་མོ་ཆེ་རྣམས་ཀྱིས་རང་བདེའི་དོན་དུ་སྲོག་ལ་གཅེས་ཏེ་རིང་དུ་གནས་པའི་
ཐབས་སུ་ཟས་ཀྱི་རིགས་དང་། སྨན་གྱི་རིགས། བྱ་བ་སྤྱོད་ལམ་གྱི་རིགས་སོགས་སྒོ་
དུ་མ་ནས་བརྩོན་ཞིང་འབད་པ་མིག་གི་སྤྱོད་ཡུལ་དུ་གྱུར་པ་དེ་བཞིན་ཡིན་ལ། རང་
རེར་དེ་དག་ལས་ཁྱད་ཞུགས་ཏེ་ཀུན་སློང་ཁྱད་པར་བའི་རྩིས་ཟིན་པ་ཞིག་དགོས་ཀྱི།
ཚེ་རིང་བ་ཙམ་གྱི་ཕྱིར་ཡིན་ན་ཚེ་སྒྲུབ་ཡིན་ཀྱང་ཆོས་སུ་འགྲོ་བ་དཀའ། རྗེ་ཤེས་རབ་
རྒྱ་མཚོའི་ཚེ་ཁྲིད་དཔག་བསམ་ལྗོན་ཕྲེང་དུ། རང་རེ་མཚན་ཉིད་པ་ཡིན་པས་ཆོས་
གང་དང་གང་ཉན་ཀྱང་བློ་སྐྱེད་ཅིག་ཨེ་ཡོང་སྙམ་པ་སྐྱེ་ཡང༌། བློ་སྐྱེད་ཀྱི་གཙོ་བོ་ནི་
སེམས་རྒྱུད་ཇེ་བཟང་དུ་འགྲོ་བ་ལ་གོ་དགོས་པས། རྩ་བ་མེད་པའི་ཡལ་གར་མ་སོང་
བར། གཞན་དོན་དང་སངས་རྒྱས་ཀྱི་གོ་འཕང་ཞེ་ཕུགས་ལ་བཞག་ནས་བློ་སྐྱེད་ལེན་
ཤེས་དགོས་པ་ཉན་བཤད་སྒོམ་སྒྲུབ་གང་ལ་ཡང་རིགས་འདྲ་ཞེས་གསུངས་པ་ལྟར།
གཞན་དོན་དུ་བླ་མེད་བྱང་ཆུབ་ཐོབ་འདོད་ཀྱི་ཀུན་སློང་དག་པས་སྒོམ་སྒྲུབ་བྱེད་
དགོས་ཏེ། ཐུབ་ཆེན་རྒྱལ་བའི་བཀའ་དྲིན་གཟོ་བ་དང་། །རྣམ་མང་རང་གཞན་དོན་
ཆེན་སྒྲུབ་པ་དང་། །སྣ་ཚོགས་དགེ་བའི་ཕུང་བོ་སྤེལ་བའི་ཕྱིར། །རྟེན་འདི་རིང་དུ་
འཚོ་བར་བྱིན་གྱིས་རློབས། ། ཞེས་ གསོལ་བ་འདེབས་པའི་དོན་ལྟར་དམིགས་
དགོས། དེ་ལྟར་ཚེ་རིང་དུ་བསྲིང་བའི་དགོས་པ་ཅན་ལ། ཚེ་རིང་དུ་སྲིང་བའི་ཐབས་
སྣ་ཚོགས་ལ་འབད་དགོས། ཚེ་རིང་དུ་སྲིང་བའི་ཐབས་ཀྱང་། ལྷག་ལྷ་དུ་མ་ལ་བརྟེན་
པའི་ཚེ་སྒྲུབ་མཐའ་ཡས་པ་དང་དེའི་ཚེ་ཁྲིད་མང་བོ་བཞུགས་ཡོད། དེའི་ནང་ནས་
ཡང་རང་ཅག་རྣམས་ལ་གྲགས་ཆེ་ཞིང་རྒྱུན་བཞུགས་པ། རྗེ་རིན་པོ་ཆེས་མཛད་པའི་
ཚེ་ཁྲིད་དང༌། རྗེ་རང་གི་ཚིག་བཅད་ལྷུག་སྦྲགས་མའི་སྟེང་ནས་ལྷའི་དགེ་བསྙེན་གྱིས་
བྱང་སྒྲ་མི་སྙན་ནས་སྤྱན་དྲངས་ཏེ་དགྲ་བཅོམ་པ་འཆི་མེད་ལ་ཕུལ་བའི་ཚེ་ཁྲིད། དར་
147



ཅ
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ན་ཨ་ཙརྱའི་ལུགས་ཀྱི་འཇམ་དཔལ་ཞི་དྲག་གི་སྲུང་བ་དང་། ཚེ་སྤེལ་བ་སོགས་ཀྱི་ཁྲིད་
ཡིག ཡང་དདྲན་ཨ་ཙརྱས་མཛད་པའི་གཙུག་ཏོར་རྣམ་རྒྱལ་མའི་ཚེ་ཁྲིད། འཇིགས་
བྱེད་སེར་བོ་ཕྱག་ན་ཀུ་ཤ་བསྣམས་པའི་ཚེ་ཁྲིད། བདེ་མཆོག་དཀར་བོའི་ཚེ་ཁྲིད། རྗེ་
དགེ་འདུན་གྲུབ་ཀྱི་ཚེ་ཁྲིད་སྟེང་མ་ཅིག་གྲུབ་རྒྱལ་མའི་འབར་ལུགས་ཚེ་ཁྲིད་སོགས་
དང་། རོང་སྟོན་ཤཱཀྱ་རྒྱལ་མཚན་ལ་ཏི་ཕུ་བས་གནང་བའི་ཚེ་སྒྲུབ་ཞག་བདུན་མའི་
ཁྲིད། ལྕང་སྐྱ་ངག་དབང་ཆོས་ལྡན་གྱིས་མཛད་པའི་སྲད་རྒྱུད་ལུགས་ཀྱི་ཚེ་ཁྲིད།
འཇིགས་མེད་དབང་བོའི་ཡི་དམ་སྒྲུབ་སྐོར་ན་བཞུགས་པ་གསེར་གྱི་རྡོ་རྗེ་རྩེ་དགུ་བ་ལ་
བརྟེན་པའི་ཚེ་ཁྲིད། ཡང་རྡོ་རྗེ་རྩེ་དགུ་བ་ལ་བརྟེན་པའི་ཚེ་སྒྲུབ་བུ་སྟོན་གོང་ཁུག་མའི་
ཁྲིད། ཁྲིད་ཡིག་སྣ་ཚོགས་ཀྱི་སྟེང་ན་བཞུགས་པའི་སྒྲོལ་དཀར་ཡིད་བཞིན་འཁོར་ལོ་
འོད་ཟེར་དྲུག་སྦྲགས་ཅན་གྱི་ཚེ་ཁྲིད་སོགས་བཞུགས་པ་ལས། འདིར་སྐབས་སུ་
བབས་པ། རྒྱ་བོད་ཀྱི་དམ་པ་གོང་མ་རྣམས་ཀྱིས་རྗེ་བཙུན་འཕགས་མ་ཡིད་བཞིན་
འཁོར་ལོ་ལྷག་པའི་ལྷར་བསྟེན་ནས་ཞལ་གཟིགས་ཤིང་། ཆོས་རབ་ཏུ་རྣམ་འབྱེད་ཀྱི་
ཤེས་རབ་དང་། ཚེ་ཡི་དངོས་གྲུབ་བསྩལ་པ་སོགས་བྱིན་རླབས་གཞན་ལས་མཆོག་ཏུ་
གྱུར་པ་ལྷག་པའི་ལྷ་འདི་ཉིད་བསྟེན་པ་ཤ་སྟག་ཡིན་པས། ལྷ་འདིའི་སྒོ་ནས་ཚེ་དང་ཡེ་
ཤེས་སྤེལ་བར་བྱེད་པ་གལ་ཆེ་སྟེ། པཎྜི་ཏ་ངག་དབང་གྲགས་པའི་འཆི་བ་བླུ་བའི་རྟོག་
པ་ལས། སྙན་ངག་སྨྲ་མཁས་ཉིད་ཀྱི་བློ། །ཤེས་རབ་གཅིག་བུ་དྲི་མ་མེད། །འདོད་
པའི་དངོས་ གྲུབ་ གཞན་ དག་ ཀྱང་། ། འཁོར་ ལོ་ འདི་ ལས་ འབྱུང་བར་འགྱུར། །
ཞེས་དང་། རང་གི་འདོད་ལྷའི་རྣལ་འབྱོར་ཉིད། །ང་རྒྱལ་བརྟན་པ་དང་ལྡན་པ། །
ཡིད་བཞིན་ནོར་ལྟར་མ་ལུས་པའི། །འདོད་པའི་དོན་ནི་རབ་སྒྲུབ་བྱེད། །དུང་དང་
ཀུན་ད་ཟླ་བ་འདྲ། །བསྡུ་བའི་རིམ་གྱིས་ཡང་དག་གནས། ། རྒྱུན་མི་འཆད་པར་
བཟླས་ན་དེས། །འཆི་བ་བླུ་བར་འགྱུར་བ་ཡིན། ། ཞེས་རབ་ཏུ་བསྔགས་པ་ལྟར་
148



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
ཡིན་པས། འཕགས་ཡུལ་གྱི་པཎྜི་ཏ་ཆེན་པོ་ངག་དབང་གྲགས་པ་འདི་ལ། རྗེ་བཙུན་
མས་གནང་བ་བསྩལ་ཏེ། འཆི་བ་བླུ་བའི་མན་ངག་གི་རྟོག་པ་ལེའུ་བཞི་བ་ལས་འདིའི་
མན་ངག་ཟུར་དུ་ཕྱུང་ཞིང༌། རྗེ་བཙུན་མ་དངོས་ལས་ཀྱང་གདམས་ངག་རྣམས་
ལེགས་པར་གསན། འཆི་བླུའི་རྟོག་པ་ཆེན་མོར། ལེའུ་དང་བོར་འཆི་བའི་ཕྱི་རྟགས།
ལེའུ་གཉིས་པར་ནང་གི་འཆི་བའི་མཚན་ཉིད། ལེའུ་གསུམ་པར་ཕྱི་ནང་གི་འཆི་བ་བླ་
ཚུལ། ལེའུ་བཞི་བར་རྒྱུད་སྡེ་མང་བོ་ནས་གསུངས་པའི་ཚེ་སྒྲུབ་ཕྱོགས་གཅིག་ཏུ་
བསྒྲིགས་པ་ལས། སྒྲོལ་དཀར་ཡིད་བཞིན་འཁོར་ལོའི་སྒྲུབ་ཐབས་ནི། པདྨ་དཀར་
བོའི་དབུས་གནས་པའི་ཞེས་པ་ནས་འཆི་བ་བླུ་བར་འགྱུར་བ་ཡིན་ཞེས་པའི་བར་གྱི་
གཞུང་དེ་བྱུང་། རྟོག་པ་འདི་ལ་བསྡོམས་པས་ཤོ་ལོ་ཀ་བཞི་བརྒྱ་ལྔ་བཅུ་ཡོད། མཁའ་
འགྲོ་མ་རྡོ་རྗེ་གུར་དང་། སྒྲོལ་མ་དངོས་གྲུབ་འབྱུང་བའི་རྒྱུད་ཀྱང་འདིའི་ཁུངས་སུ་
འགྲོ་གསུངས། པཎྜི་ཏ་ཆེན་པོ་ངག་དབང་གྲགས་པའི་སློབ་མ་པཎྜི་ཏ་ཐུ་བོ་ཞེས་བྱ་བ་
དེས་སྒྲུབ་ཐབས་ཤིག་གསུངས་ཡོད་པ་དེ་ཆོས་འདིའི་གཞུང་གི་རྩ་བ་ཡིན། དེ་ཉིད་སྔ་
འགྱུར་ཇོ་བོ་རྗེ་དཔལ་ལྡན་ཨ་ཏི་ཤའི་ལུགས་དང་། བར་འགྱུར་གཉན་ལུགས་དང་བ་
རི་ལོ་ཙཱ་བའི་ལུགས། ཕྱི་འགྱུར་པཎ་ཆེན་ནགས་རིན་ལུགས་དང་ཉེ་བརྒྱུད་དེ་ལུགས་
བཞི་ཡོད་པ་ལས། འདི་སྔ་འགྱུར་ཡིན། སློབ་དཔོན་ངག་དབང་གྲགས་པ་ལ། བླ་མ་
གསེར་གླིང་བ་ཆོས་ཀྱི་གྲགས་པས་གསན། དེ་ལ་ཇོ་བོ་རྗེས་གསན་ནས་བོད་ཡུལ་དུ་
སྤྱན་དྲངས། རྗེ་བཙུན་མས་ཇོ་བོ་ལ་དངོས་སུ་ཞལ་བསྟན་ཏེ། ཁྱོད་ཀྱི་རྗེས་འབྲངས་
ཁོ་མོས་སྐྱོང་ཞེས་གསུངས་པས། རྗེས་འཇུག་རྣམས་ཀྱིས་ལྷག་བའི་ལྷ་འདི་བསྟེན་ན་
རྟེན་འབྲེལ་ཆེ། ལྷ་འདི་རྒྱལ་བ་ཀུན་གྱི་འཕྲིན་ལས་ཀྱི་ལྷ་དང་། རླུང་ཁམས་རྣམ་པར་
དག་པའི་ལྷ་ཡིན་པས། འགྲུབ་ཐག་ཉེ་ཞིང་། མངོན་པར་དགེ་བའི་གྲགས་སྙན་ཀྱང་
འབྱུང་། སྔོན་བྱོན་དམ་པ་རྣམས་ཀྱིས་ལྷ་འདི་ཡི་དམ་གྱི་མཐིལ་དུ་མཛད་པས་གཞན་
149



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དོན་རླབས་ཆེན་འགྲུབ་པའི་ལོ་རྒྱུས་སོ་སོར་བརྗོད་ཀྱིས་མི་ལང་བ་ཡོད། མཉམ་མེད་
ཇོ་བོ་ཆེན་པོ་ལ། འབྲོམ་རིན་པོ་ཆེས་གསན་ནས། དགེ་བཤེས་སྤྱན་སྔ་བ་ལ་བརྒྱུད།
ཁོང་ལ་འཆི་ལྟས་ཀྱི་མནལ་ལམ་བྱུང་བ་ན། གྲོགས་ཤིག་ལ་བཟླས་པ་བཅོལ་བས།།
སཙྪ་དཀར་རམ་མེ་འདུག་པ་རྨིས། སྤྱན་སྔ་བའི་ཞལ་ནས་འཕྲོ་བཅད་པས་ཆོག་
གསུངས། དེ་ནས་སྐུ་ཚེ་མཐར་ཕྱིན་པ་ཡོང་བ་ཡིན། འདིའི་བསྙེན་པ་འབུམ་ཚོ་
བསྐྱལ་ན་བར་ཆད་གང་གིས་ཀྱང་མི་ཚུགས་གསུངས། སྤྱན་སྔ་བ་ལ་བླ་མ་སླེ་ནག་པས་
གསན་ཏེ། ཁོང་སྤྱན་སྔ་བའི་དྲུང་ན་ཆོས་གསན་ཞིང་བཞུགས་སྐབས། རྨི་ལམ་དུ་ཉི་
མ་ནུབ་ནས་ཤར་ཏེ། ཤར་ཕྱོགས་སུ་སོང་ནས་ནུབ་པ་རྨིས། དེ་རླུང་ལོག་པའི་འཆི་
ལྟས་ཡིན་པར་དགོངས་ནས། སྤྱན་སྔ་བ་ལ་ཞུས་པས། འཆི་བ་སླུ་བའི་ཐབས་བཟང་
བོ་ཡོད་གསུངས་ནས་གདམས་པ་འདི་བསྩལ་པ་ཡིན། ཁོང་གིས་སྒྲུབ་པ་ལོ་དྲུག་
མཛད་པས། རྗེ་བཙུན་མའི་ཞལ་གཟིགས་ཤིང་ཆོས་མང་དུ་གསུངས། ཐུགས་དམ་
མཛད་པས་སྐུ་ཚེ་མཐར་ཕྱིན། དེ་ཕྱིན་གྱི་བརྒྱུད་པ་གཤམ་དུ་གསལ། ཡང་པཎྜི་ཏ་
ངག་དབང་གྲགས་པ་ལ། བླ་མ་རྡོ་རྗེ་གདན་པས་གསན། དེ་ལ་བ་རི་ལོ་ཙཱ་བས་
གསན་ཞིང་འདིའི་སྐོར་གྱི་སྒྲུབ་ཐབས་རྣམས་བོད་ཡུལ་དུ་བསྒྱུར། དེ་ལ་བླ་མ་སླེ་ནག་
པས་གསན། དེ་ལ་དགེ་བཤེས་སྒྲེ་བས་གསན་པ་ཡིན་ཏེ། ཁོང་དང་བོར་ཐོས་བསམ་
མཛད་དུས། ལ་སྟོད་སྟག་རིའི་ཡིན་ཟེར་བའི་རྣལ་འབྱོར་བ་ཞིག་ལ་ལག་རིས་བསྟན་
པས། ཇོ་བོ་བཙུན་པ་ཁྱོད་ལ་ཆོས་ཀྱི་ལས་འཕྲོ་གཤའ་མ་ཞིག་འདུག་སྟེ། ད་ལོ་ནས་
བརྩིས་པའི་ལོ་གསུམ་ལས་མི་ཐུབ་པར་འདུག་ཟེར་བ་དང་། སྔར་ཁོང་ལ་འཆི་ལྟས་ཀྱི་
རྨི་ལམ་ངན་པ་ཡང་ཡང་བྱུང་བ་གཉིས་འདོམས་པས་ཚེ་མི་རིང་བར་དགོངས་ནས།
ཐུགས་དབྱུང་སྟེ། ཚེ་ལྷག་ལོ་གསུམ་པོ་སྒྲུབ་པ་ལ་སྐྱེལ་བསམ་ནས། ཐོས་བསམ་འཕྲོ་
བཅད། དབུས་སུ་བྱོན་པའི་ལམ་ཁར། གཞུ་མཁར་གོང་ནས་བླ་མ་སླེ་ནག་པ་དང་
150



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
མཇལ། ལོ་རྒྱུས་ཞུས་པས། བྱང་ཆུབ་སྒྲུབ་པའི་བར་ཆད་སེལ་ཐབས་ང་ལ་ཡོད་ཀྱི།
སྟོན་པ་ཁྱོད་ཐུགས་བདེ་བར་གྱིས་གསུངས་ནས། འདིའི་སྒྲུབ་ཐབས་དང་མན་ངག་
རྣམས་གནང་། དེར་སྒྲུབ་པ་མཛད་ནས། ཟླ་བ་བཅུ་གཅིག་ན་རྗེ་བཙུན་མའི་ཞལ་
གཟིགས། ལོ་དྲུག་ཅུར་ཉེ་བ་ན་ཡང་གསོལ་བ་བཏབ་པས། ངའི་སྐུ་གཅིག་བཞེངས་
ན་ལོ་བཅུ་ གཉིས་སྟེར་གསུངས་པ་བཞིན། རས་བྲིས་ཤིག་བཞེངས། དགུང་ལོ་
བདུན་ཅུའི་དུས་ཡང་གསོལ་བ་བཏབ་པས། ངའི་སྐུ་གཅིག་བཞེངས་ན་ལོ་བཅུ་ཐུབ་
གསུངས་པས། ལུགས་མ་གཅིག་བཞེངས། དགུང་ལོ་བརྒྱད་ཅུར་སླེབས་སྐབས།
ཡང་གསོལ་བ་བཏབ་པས། ད་དུང་ངའི་སྐུ་གཅིག་བཞེངས་ན་ལོ་མང་ཐུབ་གསུངས་
པས། གྱང་ལོག་ལ་རི་མོའི་སྐུ་ཞིག་བཞེངས། དེ་ནས་ལོ་བཅོ་ལྔའི་བར་དུ་བཞུགས།
ཁྱོན་དགུང་ལོ་དགུ་བཅུ་རྩ་ལྔ་བར་བཞུགས། ཁོང་གི་ཞལ་ནས། འདི་བཟླ་ཤེས་ན།
མགོ་སུག་བྲལ་ཡང་འགལ་བ་མེད། རོ་ཁུང་བྲུས་ཀྱང་འགལ་བ་མེད། ཤ་དུམ་བུར་
འཐོར་གྱིན་སོང་ཡང་འགལ་བ་མེད་གསུངས། ཆོས་རྗེ་སྒམ་པོ་བས་ཀྱང་སྒྲུབ་པ་
མཛད་སྐབས། སྐུ་ཚེ་ལོ་གསུམ་ལས་མེད་པར་མཁའ་འགྲོས་ལུང་བསྟན་པས། དགེ་
བཤེས་སྒྲེ་བ་ལ་གདམས་ངག་འདི་གསན་ནས་སྒྲུབ་པ་མཛད་པས་ལོ་བརྒྱད་ཅུར་
བསྲིངས། རང་ཅག་གི་རྗེ་བླ་མ་ཙོ་ཁ་བ་ཆེན་པོས་ལྷག་པའི་ལྷ་འདི་ཡི་དམ་དུ་བཟུང་
ནས་ཞལ་གཟིགས་ཏེ་བྱིན་གྱིས་བརླབས་པས་ན། གསང་རྣམ་དུ། དངོས་གྲུབ་
འབྱུང་གནས་རྗེ་བཙུན་སྒྲོལ་མ་དང་། ། ཞེས་སོགས་གསུངས། མཚན་ལམ་དུ།
བྲག་ངོས་སུ་མེ་ཏོག་ཨུཏྤལ་རྙེད་པ་སྐུ་ཚེའི་རྟེན་འབྲེལ་ཡིན་ཚུལ་རྣམ་ཐར་ཆེན་མོར་
བྱུང་བ་ལྟར་ཡིན། ཡང་པཎ་ཆེན་དགེ་འདུན་གྲུབ་པ་ལ། བོ་དོང་ཕྱོགས་ལས་རྣམ་
རྒྱལ་གྱིས་ཁྱེད་བསྟན་པ་ལ་བསམ་ནས་འཆད་ཉན་ཡུན་རིང་བྱེད་པ་ལ་ཐུགས་རྗེ་ཤིན་
ཏུ་མྱུར་ཞིང་། ཆོས་རབ་ཏུ་རྣམ་འབྱེད་ཀྱི་ཤེས་རབ་དང་། ཚེའི་དངོས་གྲུབ་སྩོལ་བའི་
151



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཡི་དམ་ཁྱད་པར་བ་འདི་ལ་བརྟེན་པ་གལ་ཆེ་གསུངས་ནས་འདིའི་གདམས་པ་རྣམས་
གནང་། རྗེ་དགེ་འདུན་གྲུབ་པས་ལོ་གཅིག་ཏུ་ཉེ་བར་སྐུ་མཚམས་ཀྱི་ཁོངས་ནས་
འདིའི་བསྙེན་པ་མཛད་པས་བར་ཆད་ལས་གྲོལ། ཞལ་གཟིགས་ནས་ཚེ་དང་ཡེ་ཤེས་
སྤེལ་བར་བྱེད་པའི་རིན་པོ་ཆེའི་ཕྲེང་བ་ཞེས་བྱ་བ་མཁྱེན་བརྩེ་དྲི་མེད་མ་འདི་མཛད་པ་
ཡིན་པས་བྱིན་རླབས་ཀྱི་མཚན་ཁ་ཤིན་ཏུ་ཆེ་གསུངས། ལྷ་འདི་ཚེ་སྤེལ་བ་ཙམ་དུ་མ་
ཟད། འཆད་རྩོད་རྩོམ་པའི་ཤེས་རབ་འཕེལ་བ་ལ་འདི་ལས་ལྷག་པ་མེད། གཉན་
ཐོག་བཀའ་དྲིན་ཅན་གྱིས་ཀྱང་། བདག་གིས་ཀློག་བསླབ་པའི་ཐོག་མར་བསྟོད་པ་
འདི་གནང་ནས་བསླབ་པ་ཡིན་ཏེ། དང་བོ་ཡི་གེ་ཀློག་མི་ཤེས་པ་དང༌། བློ་འཛིན་
ངན་པ། དོན་མི་གོ་བ་སོགས་བློ་རྨོངས་མགོ་བོ་འཐོམ་པ་ལ། བླ་མ་འཕགས་མའི་
ཐུགས་རྗེ་ལས་ཅུང་ཟད་ཇེ་བཟང་ཇེ་བཟང་སོང་བས་ཡིད་ཆེས་ཀྱི་དད་པ་སྐྱེས་སོ། །
ཡང་པཎ་ཆེན་དགེ་འདུན་གྲུབ་པའི་ཞལ་ནས་ཀྱང་། བར་ཆད་བཟློག་པ་ལ་
འདི་རང་གང་ལས་ཀྱང་སྟོབས་ཆེ་བ་ཞིག་འོང་བར་འདུག་གསུངས། ཚར་ཆེན་ཡབ་
སྲས་ཀྱིས་ཀྱང་ལྷ་འདི་ཡི་དམ་དུ་མཛད་ཅིང་། ཚེ་སྒྲུབ་ཕྱི་སྒྲུབ་ཀྱི་སྒྲུབ་ཐབས་དང་ཚེ་
ཁྲིད་ཟླ་བའི་ཆུ་རྒྱུན་གསུངས། མཁས་གྲུབ་ནོར་བཟང་རྒྱ་མཚོས་ཀྱང་། ལྷ་འདི་
བསྟེན་པས་དངོས་སུ་ཞལ་གཟིགས་ནས། བསྟོད་པ་ཤོ་ལོ་ཀ་གང་མང་ཞིག་རྩོམས་
དང་། དེའི་གྲངས་དང་མཉམ་པའི་ཚེའི་དངོས་གྲུབ་སྟེར་གསུངས་པ་བཞིན་མཛད་
པས། དགུང་ལོ་བརྒྱར་ཉེ་བར་བཞུགས། །
དེ་ལྟར་བརྒྱུད་ཚུལ་སྣ་ཚོགས་གཅིག་ལ་གཅིག་འདུས་སུ་སོང་ནས། ༧རྒྱལ་
མཆོག་ལྔ་བ་ཆེན་པོ་ནས་བཀའ་བབས་དགུ་ལྡན་དུ་སོང་ཞིང་། དེ་ལ་སྨིན་གྲོལ་ཆོས་
ཀྱི་རྒྱལ་བོ་དང་། ཁྲི་བློ་གྲོས་རྒྱ་མཚོ་གཉིས་ཀྱིས་གསན། དེ་གཉིས་ལ་ཀུན་མཁྱེན་
གོང་མས་གསན། དེ་ལས་མཁན་ཆེན་དགེ་འདུན་རྒྱ་མཚོས་གསན། ཁོང་ལ་སྐྱབས་
ན
152



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
མཆོག་འཇིགས་མེད་དབང་བོས་གསན་ཏེ། སྒྲོལ་དཀར་ཚེ་སྒྲུབ་ཀྱི་ཆོ་ག་འཆི་མེད་
བདུད་རྩིའི་བུམ་བཟང་འོད་ཟེར་དྲུག་སྦྲགས་ཅན་གྱི་ཚེ་ཁྲིད་མན་ངག་དང་བཅས་པ་
དབལ་མང་པཎྜི་ཏ་དཀོན་མཆོག་རྒྱལ་མཚན་གྱིས་གསན་ཏེ་ཁྲིད་གནང་སྐབས། རྗེ་
ཤེས་རབ་རྒྱ་མཚོས་ཟིན་བྲིས་གནང་བ་ཚེ་ཁྲིད་དཔག་བསམ་ལྗོན་ཕྲེང་སོགས་ཚན་པ་
གསུམ་བཞུགས་པ་དང་། མཁན་ཆེན་ཞལ་སློབ་སྟག་གེ་སྐུ་སྐྱེ་པའི་ཚེ་ཁྲིད་ཀྱང་ཡོད།
ཡང་བརྒྱུད་ཚུལ་གཅིག་ན། ཀུན་གཟིགས་ལྔ་བ་ཆེན་མོ་ལས་དགེ་སློང་འཇམ་
དབྱངས་གྲགས་པ། དེ་ལས་བ་སོ་རྗེ་དྲུང་བཞི་བ་ངག་དབང་དཀོན་མཆོག་ཉི་མས་
གསན། ཁོང་རྩེ་གཞུང་ཡུལ་གྱི་སོག་པོ་ཇུ་ནང་གི་ཡབ་དར་རྒྱལ་བོ་ཤོག་ཐུས་གདན་
འདྲེན་ཞུས་ཏེ་ཕེབས་སྐབས། རོང་བོ་བཀྲ་ཤིས་འཁྱིལ་ནས་ཡང་ཞུས་ཏེ། ཚེ་ཁྲིད་
བསྩལ་སྐབས་ཤ་སྦྲང་སྔགས་རམས་པ་ངག་དབང་འཇམ་དབྱངས་བློ་གྲོས་པས་གསན་
ཏེ་ཟིན་བྲིས་མཛད་ཡོད། དེ་ལས་མཁན་ཆེན་དགེ་འདུན་རྒྱ་མཚོས་གསན་ཏེ་རྗེ་
དཀོན་མཆོག་འཇིགས་མེད་དབང་བོ་དང་། དབལ་མང་དཀོན་མཆོག་རྒྱལ་མཚན།
རྗེ་ཤེས་རབ་རྒྱ་མཚོ། སྐྱབས་མཆོག་སྐལ་བཟང་ཐུབ་བསྟན་དབང་ཕྱུག གཉན་ཐོག་
གཅོད་པ་རྡོ་རྗེ་འཆང་སྐལ་བཟང་ཐབས་མཁས་རྒྱ་མཚོ་ལས་བདག་ལ་རྗེས་གནང་ཐུན་
མོང་མ་ཡིན་པ་དང་ཁྲིད་བཅས་དགྱེས་བཞིན་དུ་བསྩལ་པ་དང༌། ཡང་རྗེ་ཤེས་རབ་རྒྱ་
མཚོ་ལས། སྒོ་མང་མཁན་ཆེན་བློ་བཟང་ཚུལ་ཁྲིམས་རྒྱ་མཚོ་དང༌། ངག་དབང་ཐུབ་
བསྟན་རྒྱ་མཚོ་གཉིས་ཀྱིས་གསན་ལ། དེ་གཉིས་ལས། ཨ་ལགས་རིན་པོ་ཆེ་འཇིགས་
མེད་འཕྲིན་ལས་རྒྱ་མཚོས་གསན། ཁོང་ལ་བདེ་ཐང་རིན་པོ་ཆེས་གསན། དེ་ལ་ཨ་ཁུ་
རྡོ་རྗེ་འཆང་བློ་བཟང་ཚུལ་ཁྲིམས་རྒྱ་མཚོས་གསན་ནས་རྗེས་གནང་ཁྲིད་ལུང་བཅས་
བདག་ལ་ཡང་ཡང་བསྩལ། ཡང་ཁོང་རྡོ་རྗེ་འཆང་བློ་བཟང་ཚུལ་ཁྲིམས་རྒྱ་མཚོས།
གུང་ཐང་བློ་གྲོས་རིན་པོ་ཆེའི་མདུན་ནས་ཀྱང་གསན་པར་གསུངས།
153



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཡང་ཁྲིད་ཐོབ་པའི་བརྒྱུད་ཚུལ་གཅིག་ལ། རྒྱལ་མཆོག་བསྐལ་བཟང་བ་ལས།
པཎ་ཆེན་དཔལ་ལྡན་ཡེ་ཤེས། རྒྱལ་སྲས་སྐལ་བཟང་འཇིགས་མེད། ལྷ་མོ་གསེར་ཁྲི་
བློ་བཟང་རྒྱལ་མཚན་སེངྒེ། སུམ་པོ་ངག་དབང་དཔལ་ལྡན། ཡོངས་འཛིན་བློ་བཟང་
རབ་རྒྱས། ཤིང་བཟའ་བློ་བཟང་ཆོས་ཀྱི་རྒྱ་མཚོ། ཡོངས་འཛིན་རིན་པོ་ཆེ་བློ་བཟང་
བཀྲ་ཤིས། རྗེ་དེ་ཉིད་ཀྱི་ཁྲི་བློ་བཟང་རྒྱལ་མཚན་སེངྒེས་མཛད་པའི་འཆི་མེད་བདུད་
རྩིའི་མཆོག་སྦྱིན་གྱི་སྟེང་ནས་ཚེ་ཁྲིད་དགྱེས་བཞིན་དུ་བདག་ལ་བསྩལ་པའོ། །
དེ་ཡང་སྒྲོལ་མ་དཀར་མོ་འདི་ལ་སྤྱི་བཀའི་སྐོར་དུ་བཞུགས་པ། སྒྲུབ་ཐབས་རྒྱུ་
མཚོ་ནས་གསུངས་པའི་རྡོ་རྗེ་སྒྲོལ་མ་དཀར་མོ་ཕྱག་གཉིས་མ་དང་། འཆི་བ་བླ་བའི་
སྒྲོལ་དཀར་ཕྱག་གཉིས་མའི་སྒྲུབ་ཐབས་གསུམ་ལ་རྗེས་གནང་གཅིག་ཡོད་པ་དང་།
སྒྲོལ་མ་ཡིད་བཞིན་རྒྱལ་མོ་དཀར་མོ་ཕྱག་བཞི་མ་གཙོ་འཁོར་གསུམ་དང་། སྒྲོལ་
དཀར་ཞལ་གསུམ་ཕྱག་དྲུག་གཙོ་རྐྱང་བཅས་ཀྱི་རྗེས་གནང་བཞུགས་པ་དང་། བ་རི་
བརྒྱ་རྩེར་སྒྲོལ་དཀར་ཕྱག་བཞི་མ་གཙོ་འཁོར་གསུམ་པ་དང་། སྒྲོལ་དཀར་ཚེ་འཛིན་
ཕྱག་གཉིས་མའི་རྗེས་གནང་བཞུགས། སྣར་ཐང་བརྒྱ་རྩར་ཡང་སྒྲོལ་དཀར་གྱི་རྗེས་
གནང་གཅིག་བཞུགས། རིན་འབྱུང་བརྒྱ་རྩར། ཇོ་ལུགས་སྒྲོལ་དཀར་ཡིད་བཞིན་
འཁོར་ལོ་དང༌། བ་རི་ལུགས་ཀྱི་སྒྲོལ་དཀར། གཉན་ལུགས་ཀྱི་སྒྲོལ་དཀར། པཎ་
ཆེན་ནགས་རིན་ལུགས་ཀྱི་སྒྲོལ་དཀར་རྗེས་གནང་བཅས་བཞུགས་པ་ཡིན། རྗེ་
བཙུན་མ་ཡིད་བཞིན་འཁོར་ལོ་འདི་ལ་ཡང༌། རྒྱུད་སོ་སོའི་གསུང་ཚུལ་ལ་བརྟེན་ནས་
ཟླ་བའི་རྒྱབ་ཡོལ་ཡོལ་མེད་གཉིས། ཐུགས་ཀའི་སྔགས་འཁོར་དང་དབྱངས་གསལ་
ཡོད་མེད་གཉིས། ཞལ་གྱི་སྤྱན་གསུམ་དང་། ཕྱག་ཞབས་ལ་རྣམ་ཐར་སྒོ་བཞི་མཚོན་
པའི་སྤྱན་བཞི་བཅས་སྤྱན་བདུན་ཡོད་མེད་གཉིས། རིགས་བདག་ཚེ་དཔག་མེད་ལ་
བརྟེན་པའི་ཚེ་སྒྲུབ་ཡོད་མེད་གཉིས། འོད་ཟེར་གྱི་གུར་ཁྱིམ་དྲུག་ཡོད་མེད་གཉིས་
，
་ ：
154



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
བཅས་དམིགས་པའི་རིམ་པ་དང་ལས་ཚོགས་སོགས་མན་ངག་གི་རྒྱུན་མི་འདྲ་བ་མང་
ཡང་། ཀུན་གཟིགས་ལྔ་བ་ཆེན་པོ་ནས་གདམས་པའི་ཆུ་བོ་གཅིག་འདྲེས་སུ་སོང་སྟེ།
སྒྲོལ་དཀར་བཀའ་བབས་བརྒྱད་ལྡན་ནམ་དགུ་ལྡན་དུ་གྲགས་ཤིང་། འོད་ཟེར་དྲུག་
སྦྲགས་མ་ཞེས་ཀྱང་ཟེར་རོ། ། བཀའ་བབས་དགུ་ནི། ཐམས་ཅད་ཀྱི་རྩ་བ་ལྟ་བུར་
གྱུར་པ་མཉམ་མེད་ཇོ་བོ་ཆེན་པོའི་ལུགས། ས་སྐྱ་བའམ་བ་རི་ལོ་ཙཱ་བའི་ལུགས། ཁ་
ཆེ་པཎ་ཆེན་ཤཱཀྱ་ཤྲཱིའི་ལུགས། ཨ་བྷ་ཡ་ཀ་རའི་ལུགས། གཉན་ལོ་ཙཱ་བའི་ལུགས།
དཔྱལ་ལོ་ཙཱ་བའི་ལུགས། རྫོགས་ལུགས་སམ་མར་བའི་ལུགས། སྒར་ལུགས་སུ་
གྲགས་པ་ཀརྨ་བའི་ལུགས། པཎ་ཆེན་ནགས་ཀྱི་རིན་ཆེན་གྱི་ལུགས་བཅས་སོ། །
བཀའ་བབས་བརྒྱད་ལྡན་ནམ་དགུ་ལྡན་གྱི་རྗེས་གནང་ལ། རྗེ་དགེ་འདུན་
གྲུབ་ཀྱི་གསུང་ཐོར་བུའི་ནང་གི་སྒྲུབ་ཐབས་ལ་སྐུ་གསུང་ཐུགས་ཀྱི་ཆིངས་སྦྱར་བའི་
སྟེང་ནས་ཞལ་ཤེས་བཅས་སྒྲོལ་དཀར་ཐུན་མོང་མ་ཡིན་པའི་རྗེས་གནང་འདི། བཀའ་
བབས་བརྒྱད་ལྡན་ནམ་དགུ་ལྡན་གྱི་རྗེས་གནང་ལ་ཕལ་ཆེར་ཚང་ཡོད་པས་འདི་ལས་
དེ་ཉིད་ཐུན་མོང་མ་ཡིན་པ་རེད་ཅེས་གསུངས་ཡོད། དེ་ཡང་གསུང་གི་རྗེས་གནང་གི་
གོང་དེར་སྤྱི་བོའི་ཚེ་དཔག་མེད་ཀྱི་སྐུ་ལས་བདུད་རྩིའི་རྒྱུན་བབས་པས། ཚེ་འགུགས་
པ་དང་། ཉམས་པ་གསོ་བའི་དམིགས་པ་བསྣན་ནས། འདི་ལ་རྗེས་གནང་གི་ངོ་བོའི་
སྟེང་ནས་ཁྱད་པར་ཆེར་མེད་ཀྱང་། སྒྲུབ་ཐབས་ཐུན་མོང་མ་ཡིན་པའི་ཁྱད་པར་ཅུང་
ཟད་ཡོད་ཅེས། དེའི་ལུང་བྲག་དཀར་དཀའ་བཅུ་བ་ལས་དབལ་མང་རིན་པོ་ཆེས་
ཐོབ་སྐབས་གསུངས་ཡོད། ཡང་རྒྱལ་མཆོག་བསྐལ་བཟང་བའི་གསན་ཡིག་ཏུ་ཚར་
ཆེན་གྱི་རྒྱུན་འཁྱེར་དང་། དྭགས་པོ་ཕྱོགས་ལས་རྣམ་རྒྱལ་གྱི་རྗེས་ཆོག་སྟེང་ནས་སྒྲོལ་
དཀར་སྤྱན་བདུན་མ་འོད་ཟེར་དྲུག་སྦྲགས་ཀྱི་ཐུན་མོང་མ་ཡིན་པའི་རྗེས་གནང་གི་
བརྒྱུད་པ་གསུངས་སོ། །
155



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཉིས་པ། མན་ངག་ཇི་ལྟར་ཉམས་སུ་ལེན་པའི་དངོས་གཞིའི་ཁྲིད་ནི། ཐོག་
མར་ཡིད་མཐུན་པའི་གནས་སུ་བདེན་བཞིའི་དམིགས་རྣམས་ཚང་བས་གནས་ཁང་བྱི་
དོར་བྱ་ཞིང༌། སྣོད་ཀྱི་སྐྱོན་བསལ་ནས་ལྷའི་གཞལ་ཡས་ཁང་དང༌། བཅུད་ཀྱི་སྐྱོན་
བསལ་ནས་ལྷ་དང་ལྷ་མོའི་རྣམ་རོལ་དུ་བལྟ་ཞིང་། རང་གཞན་གྱི་སྒྲིབ་གཉིས་བག་
ཆགས་དང་བཅས་པ་དག་ནས། མ་འོངས་འབྲས་དུས་ཀྱི་ལོངས་སྐུ་དང༌། སྤྲུལ་སྐུའི་
ཞིང་འགྲུབ་པའི་མོས་པ་བྱ་ཞིང་། རྗེ་བཙུན་ཡིད་བཞིན་འཁོར་ལོའི་སྐུ་བྲིས་འབུར་ཅི་
རིགས་པ་གཙོ་བྱས་པའི་སྐུ་གསུང་ཐུགས་ཀྱི་རྟེན་ལེགས་པར་བཀྲམ་པ་ནི། རང་གི་
དམིགས་པ་གསལ་བ་དང་། བྱིན་རླབས་འཇུག་པ། སངས་རྒྱས་རྗེས་སུ་དྲན་པ།
བར་ཆད་མི་འབྱུང་བ་སོགས་ཀྱི་ཆེད་ཡིན་ནོ། ། སྐྱབས་ཡུལ་རྣམས་ཀྱི་ཐུགས་རྒྱུད་ལ་
ཟག་མེད་ཀྱི་བདེ་བ་བསྐྱེད་པའི་ཆེད་དུ་ཆུ་གཉིས་ཉེར་སྤྱོད་སོགས་མཆོད་པའི་རིགས་
དང་། ཁྱད་པར་ཞལ་ཟས་ལ་སྐུ་ལུས་གསོ་བའི་རྟེན་འབྲེལ་དུ་འཚོ་བཅུད་ལྡན་པའི་
ཟས་སྨན་དང་བཀྲ་ཤིས་པའི་ཚེ་རྫས་བསྲེ་བ་དང་། ཤེས་རབ་འཕེལ་བ་ལ་མར་མེ་
དང་། དབང་བོ་གསལ་བར་མེ་ཏོག ཚེ་རྒྱུན་བསྲིངས་པའི་ཆུ་བོ་དྭངས་བསིལ་སོགས་
རིགས་པས་དཔགས་ནས་གང་ལེགས་བཤམས་པ་དང་། ཁྱད་པར་ཆོས་འདི་ལ་
དཀར་གཏོར་ཟླུམ་པོ་འདབ་བཞི་ཅན་རྒྱུན་ལེགས་པར་རྩེ་རྒྱན་ཕྱག་མཚན་ཨུཏྤལ་བྱེད་
པ་ཡང་ཡོངས་འཛིན་རིན་པོ་ཆེས་ཕྱག་ལེན་ལ་གནང་ཞིང་བསྙེན་ཡིག་འཆི་མེད་དཔལ་
སྟེར་དང་ཡང་མཐུན། མཐར་རིལ་བུས་བསྐོར་ཞིང་། གཏོར་མ་དང་རིལ་བུའི་རྒྱུར་
དཀར་གསུམ་མངར་གསུམ་བཟང་དྲུག་ གིས་སྦགས་པ་སོགས། བྱ་རྒྱུད་ལྟར་གྱི་
མཆོད་གཏོར་གཙང་བ་བཤམས། རྡོར་དྲིལ་སོགས་མཁོ་བའི་ཡོ་བྱད་འདུ་བྱས་ལ།
ཚེས་གྲངས་གཟའ་སྐར་འཕྲོད་སྦྱོར་བཟང་བའི་ཉིན་ཚེ་དང་ཡེ་ཤེས་སྤེལ་བ་རྒྱས་པའི་
ལས་ཡིན་པས། སྔ་དྲོའི་ཆར། ཁ་བྱང་དུ་ཕྱོགས་ཏེ་སྟན་བདེ་བ་ལ་རྣམ་སྣང་གི་ཆོས་
156



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
བརྒྱད་ལྡན་བསམ་གཏན་དང་རྗེས་སུ་མཐུན་པའི་སྤྱོད་ལམ་གྱིས་འཁོད་དེ། རླུང་རོ་
དགུ་ཕྲུགས་སུ་བསལ། རང་རྒྱུད་ལེགས་པར་བརྟགས་ནས་ཀུན་སློང་དག་པའི་སྒོས་
སྐྱབས་ཡུལ་གསལ་འདེབས་པ་ནི། རང་གི་མདུན་གྱི་ཐད་དུ་རིན་པོ་ཆེའི་ས་གཞི་ལ་ཆུ་
མཚོ་དང་ལྗོན་ཤིང་། མེ་ཏོག་སོགས་དག་པའི་ཞིང་གི་བཀོད་པ་ཡོངས་སུ་རྫོགས་པའི་
དབུས་སུ་པདྨའི་སྡོང་བོ་ཡངས་ཤིང་རྒྱ་ཆེ་བ་འདབ་མ་བཞི་བའི་ལྟེ་བར་ཟླ་བའི་གདན་
ལ། བླ་མ་དང་གཉིས་སུ་མེད་པའི་རྗེ་བཙུན་འཕགས་མ་ཡིད་བཞིན་འཁོར་ལོའི་སྤྱི་
བོར་རིགས་བདག་ཚེ་དཔག་མེད་མགོན་བཞུགས་པ་ལ་ཚེ་ཁྲིད་བརྒྱུད་པ་དགུ་ལྡན་གྱི་
བླ་མ་རྣམས་ཀྱིས་བསྐོར་བ། མདུན་གྱི་འདབ་མ་ལ་རྒྱུད་སྡེ་བཞིའི་ཡི་དམ་དཀྱིལ་
འཁོར་གྱི་ལྷ་ཚོགས། གཡས་ཀྱི་འདབ་མ་ལ་བསྐལ་བཟང་གི་སངས་རྒྱས་སྟོང་སོགས་
སངས་རྒྱས་རྣམས་དང༌། རྒྱབ་ཀྱི་འདབ་མར་ལུང་དང་རྟོགས་པའི་ཆོས་ཐམས་ཅད་
པོ་ཏིའི་རྣམ་པ་བྲག་རི་ལྟར་བརྩེགས་པ་ཟབ་རྒྱས་ཆོས་ཀྱི་རང་སྒྲ་སྒྲོག་བཞིན་པ།
གཡོན་གྱི་འདབ་མར་ཐེག་གསུམ་འཕགས་པའི་དགེ་འདུན། མཁའ་འགྲོ། ཆོས་སྲུང་
དང་བཅས་པ་གསལ་བཏབ་ནས། ཡོངས་གྲགས་ཀྱི་སྐྱབས་འགྲོ་བཞི་སྐོར་རམ་དྲུག་
སྐོར་དང༌། སངས་རྒྱས་ཆོས་ཚོགས་མ་སོགས་རྒྱས་བསྡུས་ཅི་རིགས་པས་སྐྱབས་འགྲོ་
ཡིད་འཁུལ་ངེས་བྱས་ནས། མཐར་སྐྱབས་ཡུལ་རྣམས་སྨིན་མཚམས་ཀྱི་སྒོ་ནས་
ཞུགས་ཏེ་རང་སེམས་ལ་ཐིམ་པས་རྒྱུད་བྱིན་གྱིས་བརླབས་པར་བསམ། ཁྲི་ཆེན་རིན་
པོ་ཆེ་དང༌། ཐུའུ་བཀན་རིན་པོ་ཆེ་སོགས་ཀྱིས་སྤྲོ་ན་བརྒྱུད་འདེབས་ཀྱང་འདི་ནས་བྱ་
བར་གསུངས། དེ་ནས་ཚོགས་ཞིང་གསལ་འདེབས་པ་ནི་གཟུགས་སྐུའི་ལག་རྗེས་
འཇོག་བྱེད་བསོད་ནམས་ཀྱི་ཚོགས་བསགས་པ་ཡིན་པས། རང་ཉིད་རྗེ་བཙུན་མ་
ཡིད་བཞིན་འཁོར་ལོར་གསལ་བའི་ཐུགས་ཀར་ཟླ་བ་ལ་གནས་པའི་ཏཱཾ་ཡིག་ལས་ཉི་མ་
ཤར་བ་བཞིན་དུ་འོད་ཟེར་འཕྲོས་པས། ཕྱོགས་བཅུའི་འཇིག་རྟེན་གྱི་ཁམས་ཐམས་
157



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཅད་ཁྱབ། རང་བཞིན་གྱི་གནས་ནས་མཆོག་གསུམ་ཀུན་འདུས་ཀྱི་ངོ་བོ་རྗེ་བཙུན་
སྒྲོལ་མ་དཀར་མོ་ལ་བླ་མ་འོད་དཔག་མེད་ཀྱིས་དབུ་བརྒྱན་པ་ལ། སངས་རྒྱས་དང་
བྱང་ཆུབ་སེམས་དཔའི་ཚོགས་བསམ་གྱིས་མི་ཁྱབ་པས་བསྐོར་བ་སྤྱན་དྲངས་ཏེ་མདུན་
གྱི་ནམ་མཁར་བཞུགས་པ། རང་ལུས་ཞིང་རྡུལ་གྱི་གྲངས་ལས་འདས་པར་སྤྲུལ་ནས།
ན་མོ་གུ་རུ་ཨཱརྱ་ཏཱ་རེ་ ཞེས་བླ་མ་དང་རྗེ་བཙུན་སྒྲོལ་མ་འཁོར་བཅས་ལ་རྩེ་གཅིག་
གུས་པས་གསོལ་བ་འདེབས་པ་ནི། སྒྲོལ་མ་དཀོན་མཆོག་གསུམ་ལ་བསྟོད་པ་ལས།
ལོག་རྟོག་མ་རིག་གཉིས་སྤངས་ཤིང་། །བློ་མཆོག་ཤེས་བྱ་ཀུན་ལ་ཁྱབ། །ཡང་དག་
རྫོགས་པའི་མཆོག་བརྙེས་མ། །སྒྲོལ་མ་སངས་རྒྱས་ཁྱོད་ཕྱག་འཚལ། །བདེ་ཆེན་ཞི་
བ་མྱ་ངན་འདས། །དམ་པའི་ཆོས་མཆོག་ཡི་གེ་བཅུ། ། ཕ་རོལ་ཕྱིན་པ་བཅུ་ཡི་
ཚུལ། །སྒྲོལ་མ་དམ་ཆོས་ཁྱོད་ཕྱག་འཚལ། །དུས་གསུམ་བདེར་གཤེགས་ཐམས་
ཅད་ཀྱི། །སྐུ་དང་གསུང་ཐུགས་གསང་བ་ཡིས། །འདུས་པའི་ཡེ་ཤེས་མཁའ་འགྲོ་
མ། །སྒྲོལ་མ་དགེ་འདུན་ཁྱོད་ ཕྱག་འཚལ། ། ཞེས་གསུངས་པ་ལྟར། མཆོག་
གསུམ་ཡོངས་འདུས་ཀྱི་ངོ་བོ་རྗེ་བཙུན་སྒྲོལ་མ་འཁོར་བཅས་ལ་ཕྱག་བྱ་ཞིང་། རང་གི་
སྙིང་ག་ནས་སྤྲོས་པའི་ལྷ་མོ་ཕྱག་ན་མཆོད་རྫས་སྣ་ཚོགས་ཐོགས་པ་དཔག་ཏུ་མེད་པ་
སྤྲོས་ཏེ། ཨགྷོ་སོགས་སྔགས་དང་ཕྱག་རྒྱ་ཏིང་ངེ་འཛིན་གྱིས་མཆོད་པས། ཐུགས་
རྒྱུད་ལ་ཟག་མེད་ཀྱི་བདེ་བ་ཁྱད་པར་ཅན་བསྐྲུན་པར་བསམ། དེ་ནས། རྗེ་བཙུན་
འཕགས་མ་སྒྲོལ་མ་དང་། ། ཞེས་སོགས་ཀྱིས་ཡན་ལག་བདུན་པ་དང་། གུར་ནས་
བྱུང་བའི་རྒྱུན་བཤགས། དཀོན་མཆོག་གསུམ་ལ་བདག་སྐྱབས་མཆི། ། ཞེས་
སོགས་ཀྱིས་བྱང་སྡོམ་བཟུང་། རང་གིས་དུས་གསུམ་བསགས་པའི་དགེ་རྩ་ཇི་སྙེད་
ཅིག་བགྱིས་པའི་མཐུ་ལ་བརྟེན་ནས། སེམས་ཅན་ ཐམས་ཅད་བདེ་བ་དང་ཞེས་
སོགས་ཚད་མེད་བཞི་བསྒོམ། མཐར་ཚོགས་ཞིང་རང་གནས་སུ་གཤེགས་པའམ།
158



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
རང་ལ་ཐིམ་པས་བྱིན་གྱིས་བརླབ་པའམ། རྟེན་ལ་བསྟིམ་པའམ། ཡང་ན་ཚོགས་
ཞིང་མ་བསྡུས་པར་བཞག་ནས་རྗེས་སུ་རང་དང་ཚོགས་ཞིང་གཉིས་ཀའི་ཐུགས་ཀར་
སྔགས་ཕྲེང་བཀོད་ནས་བཟླས་པ་བྱས་པས་ཆོག་པ་སོགས་ཤེས་དགོས་དུ་མ་ཡོད་དེ་མི་
ཤིགས་འོད་ཀྱི་གུར་ཁང་དུ་ཚོགས་ཞིང་མ་བསྡུས་པར་བཞག་ནས། སླར་བདག་
བསྐྱེད་ཀྱི་བཟླས་པའི་སྐབས་ཅུང་ཟད་མར་ཕབ། རང་དང་མདུན་གྱི་ལྷའི་ཐུགས་ཀར་
ཟླ་བའི་སྟེང་སྔགས་འཁོར་ཏཱཾ་ཡིག་དང་བཅས་པ་བཀོད། མདུན་གྱི་ལྷའི་ཐུགས་ཀའི་
སྔགས་ཕྲེང་རང་གི་ཐུགས་ཀར་དྲངས་ནས་ཐུགས་ཀའི་སྔགས་ཕྲེང་ཕྱེད་ལ་དམིགས་ཏེ་
རླུང་ཕྱིར་རྒྱུ་བ་བཀག་ནས་ཡིད་བཟླས་བྱ། རླུང་ཕྱིར་གཏོང་བ་ན་སྔགས་ཕྲེང་མདུན་
གྱི་ལྷའི་ཐུགས་ཀར་སྤོས་ལ་དེར་དམིགས་ནས་ཡིད་བཟླས་བྱ་བ་སོགས་བདག་མདུན་
སྦྲགས་མ་ལྟར་བྱས་ཀྱང་ཆོག བྱ་རྒྱུད་ལུགས་ཀྱི་སྲོག་རྩོལ་བཀག་པའི་བཟླས་པ་ལ།
སྲོག་ནི་རླུང་། རྩོལ་བ་ནི་འབྱུང་རྔུབ་ཡིན་པས། བླ་མེད་ལྟར་རླུང་འཛིན་རྒྱུ་མེད་
ཀྱང་། རླུང་འབྱུང་རྔུབ་བཀག་ནས་ཡིད་བཟླས་བྱས་ཏེ་མ་ཐུབ་ན་དལ་བུས་བཏང་སྟེ་
སྔགས་ཕྲེང་མདུན་བསྐྱེད་ཀྱི་ཐུགས་ཀར་ཞུགས་པར་བསམས་ནས་ངལ་གསོ། བྱ་
རྒྱུད་ལྟར་གྱི་བསྙེན་སྒྲུབ་ཡན་ལག་བཞི་ཞེས་བདག་མདུན་གཉིས་ཀ་བསྐྱེད་ནས།
མདུན་བསྐྱེད་བསྒོམ་ཞིང་བཟླས་བརྗོད་ཡན་ལག་བཞི་ཚང་བ་ཤཱཀྱ་བཤེས་གཉེན་པའི་
ལུགས་གཙོ་ཆེ་བས་སྔགས་རིམ་དུའང་དེ་ལྟར་བཀོད་པ་ཡིན། ཚོགས་ཞིང་བཞག་པ་
འདི་ཡང་བདག་མདུན་སྦྲགས་མ་དང་ཕར་ཆེར་དོན་འདྲ་བར་དགོངས་མོད། འདི་
ལྟར་བྱས་ན་མཆོག་ཏུ་གྱུར་པར་གསུངས། དེ་ནས་ཆོས་སྐུའི་ལག་རྗེས་འཇོག་བྱེད་ཡེ་
ཤེས་ཀྱི་ཚོགས་གསོག་པ་ནི། སྭ་བྷཱ་ཝའི་སྔགས་ཀྱིས་སྣོད་བཅུད་སྟོང་སྦྱངས་བྱེད།
དེའི་ཚེ་རང་ཉིད་ལྷར་བསྐྱེད་པ་ལ་ཐ་མལ་གྱི་སྣང་ཞེན་དང་བྲལ་བ་བྱེད་དགོས་པས།
ང་རང་ཚོ་ལ་ཆོས་དང་གང་ཟག་གང་སྣང་བདེན་གྲུབ་ཏུ་སྣང་། དེའི་སྟོབས་ཀྱིས་
159



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཐམས་ཅད་མ་དག་པའི་སྣང་བ་ཁོ་ན་འཆར་བས་ན། ཡིད་ལ་སྒྲུབ་པ་བོ་རང་ཉིད་ཀྱིས་
མཚོན་པའི་འཁོར་འདས་ཀྱི་ཆོས་ཐམས་ཅད་རང་རང་གི་མིང་གིས་བཏགས་པ་ཙམ་
ལ་དེ་དང་དེ་ཞེས་སྣང་བ་ཤར་ཙམ་ལས། མིང་བརྡས་བཞག་པ་ལ་མ་ལྟོས་པར། ཡུལ་
གྱི་ངོས་ནས་ཁོ་རང་ཡིན་ངེས་པའི་ཚུགས་ཐུབ་ཏུ་གྲུབ་པ་ཅུང་ཟད་ཀྱང་མེད་སྙམ་དུ་
རང་སེམས་སྟོང་བ་ཉིད་དང་ངོ་བོ་དབྱེར་མེད་རོ་གཅིག་ཏུ་གྱུར་པའི་ངང་ལ་ང་རྒྱལ་
བཞག སྟོང་བའི་ངང་ལས་རང་གི་གོ་སར་བོ་ལས་པདྨ་དཀར་བོ་འདབ་མ་བརྒྱུད་པའི་
ལྟེ་བར། དབྱངས་དང་བོ་ཨ་ཡིག་དུང་གི་ཐུར་མ་བཀུག་པ་ལྟ་བུ། དེ་འོད་དུ་ཞུ་བ་
ལས་ཟླ་བའི་དཀྱིལ་འཁོར་ཉ་གང་བ། དེའི་སྟེང་དུ་ཆོས་ཐམས་ཅད་ཀྱི་སྟེང་གི་སྟོང་བ་
ཉིད་ལ་ཞུགས་པའི་རང་སེམས་དེ་ཉིད་ཧཱུཾ་ཡིག་དཀར་བོ་གྱེན་འགྲེང་གི་རྣམ་པ་ཅན།
དེ་ལས་འོད་ཟེར་དཔག་ཏུ་མེད་པ་འཕྲོས་པས། ཕྱོགས་བཅུའི་ཞིང་ཁམས་ཐམས་
ཅད་ཁྱབ། རྒྱལ་བ་སྲས་བཅས་མཆོད་པས་མཉེས་པར་བྱས། སྐུ་གསུང་ཐུགས་ཀྱི་
བྱིན་རླབས་ཐམས་ཅད་འོད་ཟེར་གྱི་རྣམ་པར་སྤྱན་དྲངས་ཏེ། རང་སེམས་ཧཱུྃ་ཡིག་ཏུ་
གསལ་བ་ལ་ཐིམ། འོད་ཟེར་འགྲོ་བ་རིགས་དྲུག་གི་ཁམས་ཐམས་ཅད་ཁྱབ་པས་
སེམས་ཅན་ལ་འོད་དེས་རེག་པ་ཙམ་གྱིས་སྒོ་གསུམ་གྱི་སྡིག་སྒྲིབ་བག་ཆགས་དང་
བཅས་པ་ལྷག་མེད་དུ་སྦྱངས། སེམས་ཡེ་ཤེས་ཆོས་སྐུ་དང་། ལུས་མཚན་དཔེས་སྤྲས་
པའི་རྒྱལ་ཡུམ་ཡིད་བཞིན་འཁོར་ལོའི་སྐུར་སངས་རྒྱས་ཏེ། དེ་ཐམས་ཅད་ཏཱཾ་ཡིག་ལ་
ཐིམ། ཏཱཾ་ཡིག་འོད་ཀྱི་ཕུང་བོ་ཆེན་པོ་གཅིག་ཏུ་སོང་བ་ཡོངས་སུ་གྱུར་པ་ལས་རང་
སེམས་སྟོང་ཉིད་ལ་ཞུགས་པ་མ་བརྗེད་པའི་ངང་ནས་སྣང་ཆ་རྗེ་བཙུན་སྒྲོལ་མ་ཞལ་
ཕྱག་ཡོངས་རྫོགས་སུ་ཚིག་རིས་ལྟར་གསལ་འདེབས་པ་ཆོ་ག་ཐམས་ཅད་ལ་འདྲ་བས།
དེ་ཡང་རང་ཉིད་རྗེ་བཙུན་འཕགས་མ་ཡིད་བཞིན་འཁོར་ལོ་སྐུ་མདོག་དཀར་བོ།
ཞལ་གཅིག་ཕྱག་གཉིས། སྤྱན་གསུམ་དང་། ཕྱག་ཞབས་ཀྱི་མཐིལ་ལ་སངས་རྒྱས་
160



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
ཐམས་ཅད་ཀྱི་རྣམ་ཐར་སྒོ་བཞིའི་ངོ་བོ་སྤྱན་བཞི་སྟེ། སྤྱན་བདུན་དང་། སྨིན་དབྲག་
གི་ཡེ་ཤེས་ཀྱི་སྤྱན་ལ་རྫི་མ་མི་དགོས་ཞེས་བླ་མ་བྱམས་པ་རིན་པོ་ཆེའི་གསུང་བཤད་
དྲངས་འདུག འདིར་རྫི་མ་ཞེས་པ། འཇིག་རྟེན་ན་གྲགས་པའི་རྫི་མ་ནི་སྨིན་མའོ།
སྨིན་མ་ནི་རྫི་མའོ་ཞེས་གསུངས། ཕྱག་གཡས་པ་པུས་མོའི་ཐད་བརྐྱངས་ཏེ་མཆོག་
སྦྱིན་མཛད་པ། སྒྲུབ་པ་བོའི་ཚེ་བསོད་ལུང་རྟོགས་ཀྱི་ཡོན་ཏན་རྒྱས་པ་དང་། ཞི་
སོགས་རབ་འབྱམས་ཀྱི་ལས་དང་། གྲུབ་ཆེན་བརྒྱད་སོགས་བདེ་བླག་ཏུ་སྦྱིན་པར་
མཛད་པའི་རྟེན་འབྲེལ་དང་། ཕྱག་ གཡོན་ནུ་མའི་ ཐད་སྐྱབས་སྦྱིན་མཛད་ པས་
འཇིགས་པ་བརྒྱད་དང་བཅུ་དྲུག་ལ་སོགས་པ་ལས་སྐྱོབ་པ་མཚོན། སྐྱབས་སྦྱིན་ཕྱག་
རྒྱ་ཅུང་ཟད་ཁ་ཐུར་དུ་སྦུབས་ཏེ་མཐེབ་སྲིན་གྱིས་ཨུཏྤ་ལའི་ཡུ་བ་བཟུང་ནས་སོར་མོ་
ལྷག་མ་གསུམ་བསྒྲེངས་པ་དཀོན་མཆོག་གསུམ་མཚོན་གྱི་སྐྱབས་སྦྱིན་ཞེས་བྱ་ལ།
མཆོག་གསུམ་ཀུན་འདུས་ཀྱི་ངོ་བོར་མཚོན་པ་ཡིན། ཕྱག་མཚན་ཨུཏྤ་ལའི་འདབ་མ་
སྙན་གྱི་ཐད་ཀར་ཁ་ཕྱེ་བ་ཡལ་ག་གསུམ་དུ་གྱེས་པའི་དབུས་མ་ཁ་ཤག་གིས་ཕྱེ་ཞིང་
རྒྱས་པས་ད་ལྟའི་སངས་རྒྱས། གཡས་ཅུང་ཟད་རྙིང་ནས་འདབ་མ་རྣམས་བུད་དེ་
ཟེའུ་འབྲུ་ལྷམ་མེར་ཡོད་པས་འདས་པའི་སངས་རྒྱས། གཡོན་གྱི་འདབ་མ་ཁ་འབུས་
ཤིང་འབྱེད་ལ་ཁད་དུ་ཡོད་པས་མ་འོངས་པའི་སངས་རྒྱས་ཏེ། དུས་གསུམ་གྱི་སངས་
རྒྱས་ཐམས་ཅད་སྐྱེད་པར་བྱེད་པའི་ཡུམ་ཤེས་རབ་ཀྱི་ཕ་རོལ་ཏུ་ཕྱིན་མ་ཚེའི་ལྷ་མོའི་
རྣམ་པར་ཤར་བ་དང་། དེ་ཡང་ཐ་མལ་གྱི་མ་བུ་ལྟར་བསྐྱེད་བྱ་སྐྱེད་བྱེད་མ་ཡིན་པར་
ཡུལ་ཟབ་མོ་སྟོང་བ་ཉིད་དང་། ཡུལ་ཅན་དེ་རྟོགས་པའི་ཡེ་ཤེས་ཡུམ་ཤེར་ཕྱིན་ཐབས་
དང་བཅས་པར་བསྒོམས་པས་སངས་རྒྱས་པ་མཚོན་པ་ཡིན་པས། དེའི་སྟེང་ལམ་
ཡོངས་རྫོགས་ཀྱི་ཉམས་ལེན་ཡོད་པས་ན། པཎྜི་ཏ་ངག་གི་དབང་ཕྱུག་གྲགས་པས།
རྫོགས་སངས་རྒྱས་ཀུན་དེ་ཡི་སྲས། །མཆོག་སྦྱིན་སྐུ་ནི་འཆང་བའི་ཡུམ། ། ཞེས་
161



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དང༌། །རྗེ་དགེ་འདུན་གྲུབ་པས། ཕྱག་ཞབས་མཐིལ་ན་མངའ་བའི་སྟོང་ ཉིད་
སོགས། །རྣམ་ཐར་སྒོ་བཞིའི་སྤྱན་གྱིས་འགྲོ་བ་ཀུན། །བདེ་ཆེན་ཐར་བའི་གླིང་དུ་
འཁྲིད་མཛད་མ། །ཀུན་གྱི་སྐྱབས་གནས་ཁྱོད་ལ་ཕྱག་འཚལ་ལོ། ། ཞེས་གསུངས།
དབུ་སྐྲ་ཕྱེད་སྤྱི་བོར་ཐོར་ཅོག་ཏུ་བཅིངས་པའི་ལྷག་མ་སིལ་བུར་བབས་པས་སྐུ་སྟོད་
ཁེབས་པ། རིན་པོ་ཆེའི་དབུ་རྒྱན། སྙན་རྒྱན། མགུལ་རྒྱན། མུ་ཏིག་གི་སེ་མོ་དོ།
དོ་ཤལ། ཕྱག་གདུབ། ཞབས་གདུབ། འོག་པགས་ཏེ་ཕྱིན་དྲུག་རྣམ་པར་དག་པ་
རིན་པོ་ཆེའི་རྒྱན་བརྒྱད་ཀྱིས་བརྒྱན་པའི་སྟེང་ནས་ཀྱང༌། ཐེག་པ་ཆེན་པོའི་ལམ་
ཡོངས་རྫོགས་ཀྱི་ཉམས་ལེན་ཚང་བ་དང་སྦྱར། སྐུ་སྟོད་ལྷ་རྫས་ཀྱི་གོས་ཀྱི་ག་ཤལ་
དང་། སྐུ་སྨད་ལྷ་རྫས་ཀྱི་གོས་ཀྱི་ཤམ་ཐབས་གསོལ་བ། ཟླ་བའི་དཀྱིལ་འཁོར་ཉ་གང་
བ་ལ་སྐུ་རྒྱབ་དྲང་བོར་བརྟེན་པ། ལང་ཚོ་བཅུ་དྲུག་ལོན་པའི་ཉམས་ཅན་འོད་ཟེར་
དཀར་བོའི་ཕྲེང་བ་འཕྲོ་བ་ཞིག་ཏུ་དམིགས། དེ་ལ། བདེ་ཆེན་རབ་རྒྱས་ཟླ་བའི་རྒྱབ་
ཡོལ་ཅན། ། ཞེས་གསུངས་པའང་། བྱ་རྒྱུད་རང་གི་བརྗོད་ཚུལ་ལ་གཞིགས་ན།
ཟབ་གསལ་གཉིས་མེད་ཀྱི་ཡེ་ཤེས་ལ་བྱེད་དགོས་ཀྱང༌། འདིར་བདེ་ཆེན་ཡེ་ཤེས་ཀྱི་
མཚོན་དོན་ལ་སྦྱར་བ་ནི། ལྷག་པའི་ལྷ་མཆོག་འདི་ཉིད་དོན་ལ་རྡོ་རྗེ་འཆང་ཡིན་པས་
བླ་མེད་ལྟར་གོ་དགོས་སོ། ། གཞན་ཡང་བླ་མེད་དང་སྒོ་བསྟུན་ཙམ་གསུངས་པ་ཨུ་
རྒྱན་གྱི་སྒྲོལ་མའི་རིམ་པ་ལས། ལུས་ཀྱི་གནས་ཉེར་བཞིར་ལྷ་མོ་ཉི་ཤུ་རྩ་བཞི་བསྒོམས་
པ་སོགས་དེ་འདྲ་མང་དུ་ཡོད་དོ། ། ཞབས་རྡོ་རྗེ་སྐྱིལ་ཀྲུང་གིས་བཞུགས་པ་སོགས་
སྒྲུབ་ཐབས་ཀྱི་ཚིག་རིས་ལྟར་གསལ་སྣང་དང་མོས་པ་གལ་ཆེ། དེ་ལྟར་གསལ་བཏབ་
པའི་གནས་གསུམ་དུ་རྡོ་རྗེ་གསུམ་གྱི་ལྷའི་ངོ་བོ་ཡི་གེ་གསུམ་དང་། ཐུགས་ཀའི་ཧཱུྃ་
ཡིག་གི་འོག་ཏུ་ཟླ་བའི་སྟེང་ཧཱུཾ་ཡིག་དཀར་བོ་འགོད་པའམ། ཏྭཾ་གྱི་ཐིག་ལེའི་ནང་དུ་ཧཱུྃ་
མམ། ཧཱུྃ་གི་ཐིག་ལེའི་ནང་ཏྭཾ་མམ། ཡང་ན་ཏྭཾ་དང་ཧཱུཾ་གཉིས་གོ་ས་ཐ་མི་དད་དུ་ཡོད་
162



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
པར་བསམ་ཀྱང་ཆོག ཅེས་གསུངས། དེ་ནས་རང་ཉིད་སྒྲོལ་མ་དམ་ཚིག་པར་
གསལ་བའི་ཐུགས་ཀའི་ཧཱུྃ་དང་ཏྭཾ་ལས་འཕྲོས་པའི་འོད་ཟེར་གྱིས་ལྷོ་ཕྱོགས་པོ་ཏ་ལ་
སོགས་རང་བཞིན་གྱི་གནས་ནས་སངས་རྒྱས་དང་བྱང་ཆུབ་སེམས་དཔའ་ཐམས་ཅད།
རྗེ་བཙུན་འཕགས་མ་ཡིད་བཞིན་འཁོར་ལོ་དཔག་ཏུ་མེད་པའི་རྣམ་པར་བྱོན་པ་
གཅིག་ལ་གཅིག་ཐིམ་གྱིས་ཡེ་ཤེས་པ་གཅིག་ཏུ་སོང་བ་མདུན་གྱི་ནམ་མཁར་བཞུགས།
ཛཞེས་བརྗོད་པའི་སྐབས་སུ་ཡེ་ཤེས་པ་དམ་ཚིག་པའི་སྤྱི་བོར་ཞུགས། ཧཱུྃ་གིས་འོ་མ་
ཆུ་ནང་དུ་བླུགས་པ་ལྟར་ཡེ་ཤེས་པ་དམ་ཚིག་པ་ལ་ཞུགས་ཀྱང་དམ་ཡེའི་སྐུའི་ཁྱད་པར་
འབྱེད་དུ་ཡོད་པ་དང་། བཻ་གྱིས་འོ་ཆུ་རིམ་པས་འདྲེས་པ་ལྟར་དབྱེར་མེད་དུ་གྱུར་
ཀྱང་། འབྱེད་འདོད་ན་ཕྱེ་ཆོག་པའི་ཚོད་ཙམ་དང་། ཧོཞེས་བརྗོད་པས་ཆུ་ལ་ཆུ་
བཞག་པ་ལྟར་སྐུའི་ཆ་ཤས་ཕྲ་མོ་ཚུན་ཆད་དབྱེར་མེད་རོ་གཅིག་ཏུ་སོང་བས་བརྟན་
པར་བྱས་ཤིང༌། གདུལ་བྱའི་དོན་མ་རྫོགས་པའི་བར་དང་། ཅི་ཙམ་གསོལ་བ་
འདེབས་ཀྱི་བར་དགྱེས་བཞིན་བརྟན་པར་བཞུགས་པར་བྱས་པས། དགུག་གཞུག་
བཅིངས་མཉེས་སྒོས་སྔགས་དང་ཕྱག་རྒྱས་དམ་ཚིག་པའི་དབང་དུ་བྱས་པར་བསམ།
སླར་ཡང་ཧཱུཾ་ཡིག་གི་འོད་ཀྱིས་ཕྱོགས་བཅུའི་ཞིང་ཁམས་ཁྱབ་པ་དེས་བསྐུལ་བའི་རྐྱེན་
གྱིས་རྒྱལ་བ་སྲས་དང་བཅས་པ་རང་ལ་དབང་བསྐུར་བའི་ཕྱིར། རིགས་ལྔ་བདུད་རྩིའི་
རྒྱུན་གྱིས་གང་བའི་བུམ་པ་ཐོགས་པའི་རྣམ་པར་སྤྱན་དྲངས་པ་མདུན་གྱི་ནམ་མཁར་
འཁོད། རང་གིས་དབང་བསྐུར་བར་གསོལ་བ་བཏབ་པས། མདུན་གྱི་དབང་ལྷ་
རྣམས་ཀྱི་ཞལ་ནས། ཨོཾ་སརྦ་ཏ་ཐཱ་ག་ཏ་སོགས་སྔགས་དང་བཀྲ་ཤིས་ཚིགས་བཅད་
བརྗོད་དེ་ཆུ་རུབ་ཀྱི་ཚུལ་དུ་སྤྱི་བོ་ནས་ཞུགས། ལུས་ཀྱི་ནང་ཐམས་ཅད་གང༌། སྒོ་
གསུམ་གྱི་སྡིག་སྒྲིབ་བག་ཆགས་ཐམས་ཅད་སྦྱངས་ ཤིང་ དག་ པར་ བསམ་ དགོས།
འདིར་བསྒོམ་བྱའི་ལྷའི་སྡིག་སྒྲིབ་སྦྱངས་པ་མ་ཡིན་པར། སྒོམ་མཁན་རང་གི་སྡིག་
163



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྒྲིབ་སྦྱངས་པར་བསམ་དགོས་ཏེ། སེམས་ཀྱི་རང་བཞིན་འོད་གསལ་ཞིང་། །དྲི་མ་
རྣམས་ནི་གློ་བུར་བ། ། ཞེས་པ་ལྟར། སྒྲིབ་གཉིས་བག་ཆགས་དང་བཅས་པའི་དྲི་
མ་མ་དག་པར་སངས་རྒྱས་ཐབས་མེད་པའི་ཕྱིར། དྲི་མ་དག་པར་སྦྱངས་སྟེ། ཆུའི་
ལྷག་མ་སྤྱི་བོར་ཡར་ལུད་པ་དེ་ཡོངས་སུ་གྱུར་པ་ལས། རིགས་ཀྱི་བདག་པོ་མགོན་པོ་
འོད་དཔག་མེད་ཀྱིས་དབུ་རྒྱན་གྲུབ་པར་བསམ། འདི་ལ་ཡང༌། འོད་དཔག་མེད་
དམ་རྒྱལ་བ་ཚེ་དཔག་མེད་གང་རུང་། ཚེ་དཔག་མེད་ཀྱང་སྐུ་མདོག་དཀར་ལ་དམར་
བའི་མདངས་ཆགས་པ་ཞལ་གཅིག་ཕྱག་གཉིས་མཉམ་བཞག་གི་སྟེང་ན། འཆི་མེད་
ཚེའི་བདུད་རྩིས་གང་བའི་བུམ་པ་བསྣམས་པ། ཞབས་རྡོ་རྗེ་སྐྱིལ་ཀྲུང་གིས་བཞུགས་
པས་དབུ་བརྒྱན་པར་བསམ། དངོས་སུ་བཤམས་པའི་མཆོད་པ་བྱ་རྒྱུད་ལྟར་བྱིན་
གྱིས་བརླབས་ལ། རང་གི་སྙིང་ག་ནས་སྤྲོས་པའི་ལྷ་མོ་མཆོད་ཡོན་ཞབས་བསིལ་མེ་
ཏོག་བདུག་སྤོས་ལ་སོགས་པ་ཐོགས་པས་ནམ་མཁའི་ཁྱོན་གང་བ་མཆོད་རྫས་དེ་རེ་རེ་
ལས་དཔལ་ཀུན་ཏུ་བཟང་བོའི་མཆོད་སྤྲིན་ནམ་མཁའ་གང་བ། རང་ཉིད་རྒྱལ་བ་
ཀུན་འདུས་པའི་བ་སྤུ་རེ་རེར་ཞིང་ཁམས་རྒྱ་མཚོའི་རྡུལ་སྙེད་ལས་འདས་པའི་གྲངས་
དང་མཉམ་པའི་སྐྱབས་ཡུལ་དཔག་ཏུ་མེད་པ་བཞུགས་པ་དེ་ཐམས་ཅད་ལ་མཆོད་
པས་མཉེས་ཤིང་ཚིམ་པར་བསམ་པ་དང༌། སྤྲོས་པའི་ལྷ་མོ་དེ་རྣམས་ཀྱིས་འཕགས་
མའི་སྐུ་གསུང་ཐུགས་ཀྱི་གསང་བ་བསམ་གྱིས་མི་ཁྱབ་པའི་ཡོན་ཏན་སོགས། ཡེ་ཤེས་
སྒྱུ་མའི་སྣང་བ་བཞིན་དྲན་ནས་བསྟོད་དབྱངས་རྒྱས་བསྡུས་ཅི་རིགས་པས་བསྟོད།
བླ་མེད་ཡིན་ན་རླུང་སེམས་སྙིང་གར་སྡུད་པའི་སྨིན་བྱེད་དམ་པར་སྤྲོས་པའི་མཆོད་ལྷ་
སྙིང་གར་བསྡུས་ཚེ་དགོས་པ་ཆེ་ཡང་། རྒྱུད་སྡེ་འོག་མར་དེ་འདྲ་མ་གསུངས་ཕྱིར་
མཆོད་ལྷ་བསྡུ་མི་དགོས། ལྷའི་སྐུ་ལ་ང་རྒྱལ་གསལ་སྣང་བསྒྲུབ་ན། མཚམས་འདིར་
སྒྲུབ་པར་གསུངས། ལྷའི་ང་རྒྱལ་གསལ་སྣང་ལ་འབད་པ་ཚོགས་བསགས་སྒྲིབ་སྦྱོང་གི་
164



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
མཆོག་ཡིན་པས། ཡིད་རྩེ་གཅིག་ཏུ་དམིགས་ཏེ། སྤྱི་བོའི་རིགས་བདག་འོད་དཔག་
མེད་དམ་ཚེ་དཔག་མེད་ནས་འཕགས་མའི་ གདན་གྱི་བར། གདན་ནས་རིགས་
བདག་གི་བར་ཞལ་ཕྱག་རྒྱན་ཆ་ལུགས་སྤྱན་གྱི་དཀར་ནག་གི་ཆ་ཕྲ་མོ་ཚུན་ཆད་སོགས་
གསལ་བཏབ་ནས་ང་རྒྱལ་གསལ་སྣང་སྦྱངས་པ་དང་། ཟབ་གསལ་གཉིས་མེད་ཀྱི་
རྣལ་འབྱོར་སྐྱོང་བ་ལ་འབད་པ་གལ་ཆེ། དེ་ཡང། ལྟ་བ་ཡང་དག་པའི་དོན་ལ་མཉམ་
པར་བཞག་དགོས་ཏེ། གྲུབ་ཆེན་ཉི་མ་སྦས་པས། ཕྱི་རོལ་གྲུབ་མཐའ་ངན་པའི་ལོག་
ལྟའི་རི། །ལུང་རིགས་རྡོ་རྗེ་མཚོན་གྱིས་བཅོམ་ནས་ཀྱང་། །ལུས་ངག་ཡིད་གསུམ་སྐུ་
གསུམ་དཀོན་མཆོག་གསུམ། །ཡང་དག་མཐའ་བྲལ་ལྟ་བ་མ་རྟོགས་ན། །ཚིག་གི་
སྙེམས་པས་དོན་ལ་མི་སྙེག་སྟེ། །སེམས་ཀྱི་གནས་ལུགས་ནམ་མཁའི་ཆོས་ཉིད་ལ། །
མ་རིག་འཁྲུལ་བའི་དྲ་བ་བསལ་དུ་གསོལ། ། ཞེས་འདོད་གསོལ་གནང་བ་བཞིན་
དང་། ངག་གི་དབང་ཕྱུག་གྲགས་པས། གང་ཞིག་རྟག་ཏུ་སེམས་ཅན་ལ། །སྙིང་
རྗེས་སྙིང་ནི་འཛགས་གྱུར་པ། །ཡེ་ཤེས་ཐར་བ་དེ་ཡིན་གྱི། །ཆོས་གཞན་མང་བོས་ཅི་
ཞིག་བྱ། ། ཞེས་བླ་མེད་བྱང་ཆུབ་ཀྱི་སེམས་དང་། ཡང་དག་པའི་ལྟ་བ་ཟུང་འབྲེལ་
དུ་ཉམས་སུ་ལེན་པ་གནད་དུ་གསུངས་ཏེ། ཚེ་དང་བསོད་ནམས་དམིགས་མེད་སྙིང་
རྗེ་དང་། །ཐོས་བསམ་སྒོམ་པའི་ཤེས་རབ་དྲི་མེད་དང་། ། ཞེས་སོགས་གསུངས་
པའི་དགོངས་དོན་གཅིག་ཏུ་སེམས་སོ། ། བསྒོམས་པས་སྐྱོ་ན། བཟླས་པ་བྱ་སྟེ།
དེའི་ཚུལ་ནི། པཎྜི་ཏ་ངག་གི་དབང་ཕྱུག་གྲགས་པས། འཆི་བ་བླ་བའི་རྟོག་པ་ལེའུ་
བཞི་བ་ལས། པདྨ་དཀར་བོའི་དབུས་གནས་པའི། །ཟླ་བའི་གཟུགས་ཀྱི་གདན་སྟེང་
དུ། །རྡོ་རྗེ་སྐྱིལ་ཀྲུང་བཅས་ནས་ནི། །མཆོག་སྦྱིན་པ་དང་ཨུཏྤལ་བསྣམས། །སྟོན་
ཀའི་ཟླ་བའི་མདངས་འདྲ་བའི། །ཟླ་བ་ལ་ནི་རྒྱབ་བརྟེན་པ། །རྒྱན་རྣམས་ཐམས་
ཅད་ཡོངས་སུ་རྫོགས། །བཅུ་དྲུག་ལོ་ལོན་ལུས་དང་ལྡན། །རྫོགས་སངས་རྒྱས་ཀུན་
165
རག །



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དེ་ཡི་སྲས། །མཆོག་སྦྱིན་སྐུ་ནི་འཆང་བའི་ཡུམ། །འཕགས་མ་སྒྲོལ་མའི་སྙིང་གར་
བསྒོམས། །དེ་ཡི་འཁོར་ལོའི་འོད་ཟེར་དཀར། །རྩིབས་བརྒྱད་ལ་ནི་ཡི་གེ་ནི། །
བརྒྱད་ཀྱིས་ཡོངས་སུ་བསྐོར་བ་ལ། །ལྟེ་བར་ཨོཾ་དང་ཧཱའི་ཡི་གེ །དབུས་ནས་བསྒྲུབ་
བྱའི་མིང་དང་ལྡན། །ཟླ་དྲུག་བསྟེན་ཅིང་ངེས་པར་ནི། །རྩེ་གཅིག་པ་ཡི་སེམས་ཀྱིས་
བསྒོམ། །ཡི་གེ་བཅུ་བའི་སྔགས་འདི་ནི། །སྐྱོ་བར་མ་གྱུར་སེམས་ཀྱིས་བཟླ། །དང་
བོར་ཨོ་ནི་བཞག་ནས་སུ། །དེ་འོག་ཏཱ་རེ་རབ་ཏུ་སྦྱར། །དེ་འོག་ཏུཏྟཱ་རེ་ཏུ་རེ། །སཱ་
ཧཱའི་མཐའ་ཅན་ལས་ཀུན་བྱེད། །ཚངས་དབང་ཁྱབ་འཇུག་ཉི་ཟླ་དང༌། །དྲག་པོ་
ཕྱོགས་སྐྱོང་འདོད་ལྷས་ཀྱང་། །སྤུ་རྩེ་ཙམ་ཡང་མ་ཉམས་པར། །འཆི་བདག་ལྟ་བུར་
འཆི་ལས་རྒྱལ། །སྐྲ་དཀར་གཉེར་མ་སྐལ་ངན་དང་། །ནད་དང་དབུལ་བ་ཀུན་ཟད་
བྱེད། །སེངྒེ་ལ་སོགས་འཇིགས་ཆེན་བརྒྱད། །སྡུག་བསྔལ་ཚོགས་ནི་འཇིགས་པར་
བྱེད། །མ་བསླངས་པར་ནི་ཟས་སྐོམ་སོགས། །ཁ་ཟས་གོས་ལ་སོགས་པ་རྙེད། །
རལ་གྲི་མིག་སྨན་རྐང་བྱུག་པ། །བུམ་བཟང་སོགས་དང་དངོས་གྲུབ་རྣམས། །སྙན་
ངག་སྨྲ་མཁས་ཉིད་ཀྱི་བློ། །ཤེས་རབ་གཅིག་བུ་དྲི་མ་མེད། །འདོད་པའི་དངོས་གྲུབ་
གཞན་དག་ཀྱང་། །འཁོར་ལོ་འདི་ནས་འབྱུང་བར་འགྱུར། །སྤྱན་དང་སྐུལ་བྱེད་མཱ་
མ་ཀི །ལྷ་མོ་དཀར་མོ་ཆེན་མོ་ནི། །རང་མདོག་ཆ་ལུགས་ཕྱག་རྒྱ་ཡིས། །བསྒོམས་
ན་འཆི་བས་མི་ཚུགས་སོ། །རང་གི་འདོད་ལྷའི་རྣལ་འབྱོར་ཉིད། །ང་རྒྱལ་བརྟན་པ་
དང་ལྡན་པ། །ཡིད་བཞིན་ནོར་ལྟར་མ་ལུས་པའི། །འདོད་པའི་དོན་ནི་རབ་སྒྲུབ་
བྱེད། །དུང་དང་ཀུན་ད་ཟླ་བ་འདྲ། །བསྡུ་བའི་རིམ་གྱིས་ཡང་དག་གནས། །རྒྱུན་
མི་འཆད་པར་བཟླས་ན་དེས། །འཆི་བ་བླུ་བར་འགྱུར་བ་ཡིན། ། ཞེས་ཆ་ཚང་བར་
ཁོལ་ཕྱུང་དུ་གཟིགས་བདེ་བར་དྲངས་ནས་བཀོད་པ་ཡིན་ལ། དེའི་དགོངས་དོན་
ཉམས་བཞེས་སུ་གནང་ནས་བཟླས་དམིགས་བྱ་ཚུལ་དངོས་ནི། རང་གི་སྙིང་གར་ཟླ་
166



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
བའི་དཀྱིལ་འཁོར་དེ་ཉིད་ཟླ་བའི་རང་བཞིན་འཁོར་ལོ་དཀར་བོ་རྩིབས་བརྒྱད་པ་ཆེ་
ཆུང་བློ་དང་འཚམ་པ། མུ་ཁྱུད་གསུམ་མམ་ལྔ་བ། རྩིབས་ཀྱི་རྩེ་མོའི་ཏོག་མུ་ཁྱུད་ལས་
ཕྱིར་ཐོན་པ། མུ་ཁྱུད་རིམ་པ་གསུམ་དུ་ཡོད་པའི་བར་སྟོང་ཆེ་བ་རྩིབས་ཀྱིས་སྦྲེལ་བ།
ལྟེ་བ་བུ་ག་མེད་པའི་ལེབ་མོ། དེའི་དབུས་སུ་ཟླ་གདན་གྱི་སྟེང་དུ་ཏཱཾ་ཡིག་དཀར་བོ་
གྱེན་འགྲེང་། དེའི་མདུན་དུ་ཨོ་དང་། རྒྱབ་ཏུ་ཧཱ་ཁ་ནང་བསྟན། དེ་གཉིས་ཀྱི་བར་
དུ་ཆུད་པའི་སྤེལ་ཚིག མ་མ་ཨཱ་ཡུ་པུཎྱ་ཛྙཱ་ན་པཝཾ་ཀུ་རུ་སོགས་རྒྱ་སྐད་དམ། ཡང་ན་
བདག་གི་ཚེ་དང་ཡེ་ཤེས་བསོད་ནམས་འཕེལ་བར་གྱུར་ཅིག་ཅེས་པའམ། བླ་མའི་
ཞབས་བརྟན་གྱི་ཆེད་ཡིན་ན། རྗེ་བཙུན་བླ་མ་དམ་པའི་སྐུ་ཚེ་མཛད་འཕྲིན་འཕེལ་
བར་གྱུར་ཅིག སྦྱིན་བདག་གི་ཆེད་ཡིན་ན། སྦྱིན་པའི་བདག་པོའི་ཚེ་དང་བསོད་
ནམས་འཕེལ་བར་གྱུར་ཅིག་ལྟ་བུའི་མགོ་མཇུག་ཨོ་དང་ཧྭ་ལ་འགྲིག་པར་བྱེད། ཅེས་
གསུངས་པ་དགའ་འཁྱིལ་གྱི་དབྱིབས་སུ་བྲིས་པས་འགྲིགས་པ་ཞལ་ཤེས་སུ་གསུངས།
འདི་ལ་དཔེ་གལ་ཆེན་ཞིག་ཏུ། ཨོ་དང་སཱའི་བར་དུ་མིང་སྤེལ་ཚུལ་ཡོད་པ་དཔར་གྱི་ཡི་
གེ་མ་དག་པ་ཁོ་ན་ཡིན་ཏེ། ངག་དབང་གྲགས་པའི་ཞལ་ནས། ལྟེ་བར་ཨོ་དང་ཧཱའི་
ཡི་གེ །དབུས་ནས་བསྒྲུབ་བྱའི་མིང་དང་ལྡན། ། ཞེས་གསུངས་པ་གོང་འོག་གིས་
ཤེས་སོ། ། ཀུན་མཁྱེན་འཇིགས་མེད་དབང་བོས། སྤེལ་ཚིག་ལ་ཨོ་ཧཱ་ཡོད་པ་མ་
དག་པར་གསུངས་པའང་། སྔོན་གྱི་ཡིག་རྙིང་རྣམས་དང་མཐུན་ཏེ། རྗེ་བློ་གསལ་
བས། གནས་གསར་བའི་ཞལ་ངོ་རྣམས་ཀྱི་དོན་དུ་གསུངས་པའི་ཚེ་ཁྲིད་ཇོ་བོའི་ཆུ་
རྒྱུན་དུ་དབུས་ཀྱི་ཟླ་བའི་གདན་ལ་ཏཱཾ་ཡིག་དཀར་བོ། དེའི་མཐའ་སྐོར་དུ། མ་མ་ཨཱ་
ཡུཔུཎྱ་ཛྙཱ་ན་པུཥྚ་ཀུ་རུ་ཞེས་པས་བསྐོར་བ། མདུན་དུ་ ཨོ་ དང་རྒྱབ་ཏུ་ཧཱ་ཞེས་
གསུངས་པ་དང་། འཁོར་ལོའི་རྩིབས་ཀྱི་ཡི་གེ་བརྒྱད་ཀྱི་མགོ་མཇུག་ཀྱང་ལྟེ་བའི་ཡི་གེ་
འདི་གཉིས་ཀྱིས་ཚང་བར་གསུངས་པ་སོགས་ཀྱིས་ཤེས་ལ། ཡང་ད་ལྟའི་དཔེ་ཀུན་ཏུ་
167



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཨོ་དང་ཧཱ་འཇོག་པར་སྣང་ཞེས་གསུངས་པའང་། ཕལ་ཆེར་རུང་ཙམ་ཡིན་ཏེ། སྤེལ་
ཚིག་མགོ་མཇུག་ཨོ་དང་ཧཱ་ལ་འགྲིག་པར་བྱེད་གསུངས་པས་སོ། ། ལྟེ་བའི་ཕྱི་རོལ་
བར་སྟོང་ཆེ་བའི་འཁོར་རྩིབས་བརྒྱད་ལ་མདུན་ནས་བརྩམས་ཏེ། གཡས་སྐོར་དུ་ཏཱ་
རེ་ཏུཏྟཱ་རེ་ཏུ་རེ་སྭཱ་ཞེས་པའི་ཡི་གེ་བརྒྱད་དང་། ཏུཏ་དང་ཏཱ་ཞེས་བཀོད་ཀྱང་རུང་བར་
གསུངས། མི་ཤིགས་འོད་ཀྱི་གུར་ཁང་དུའང་། ཧཱ་དབུས་སུ་སོང་བས་འདི་ལ་འགོད་
པ་མ་དག་པ་ཡིན་ཞེས་སོ། ། མུ་ཁྱུད་ནང་མ་ལ་ཨཱ་ལི་དཀར་བོས་གཡོན་སྐོར་དང་།
མུ་ཁྱུད་བར་མ་ལ་ཀཱ་ལི་དམར་བོས་གཡས་སྐོར། མུ་ཁྱུད་གསུམ་པ་ལ་རྟེན་འབྲེལ་སྙིང་
བོ་སྔོན་པོས་གཡས་སྐོར་དུ་བཀོད། དབུས་དང་རྩིབས་ཀྱི་ཡི་གེ་ཐམས་ཅད་ཁ་དོག་
དཀར་བོ་དབུ་ཅན་གྱི་རྣམ་པ་བྱའོ། ། པཎ་ཆེན་བློ་བཟང་ཆོས་རྒྱན་གྱིས། ཨཱ་ལི་
གཡས་སྐོར་དང༌། ཀཱ་ལི་གཡོན་སྐོར་མཛད་འདུག གཉན་ཐོག་བཀའ་དྲིན་ཅན་
དང་། ཨ་ཁུ་རྡོ་རྗེ་འཆང་རྣམ་གཉིས་ཀྱིས་མུ་ཁྱུད་གསུམ་པ་ཅན་རང་ལུགས་སུ་བཞེད་
ཅིང་། ཡོངས་འཛིན་རིན་པོ་ཆེ་ཡང་དེ་དང་འདྲའོ། ། ཐུའུ་བཀྭན་དྷརྨ་བཛྲ་གྱི་འཆི་
མེད་བདུད་རྩིའི་ཆུ་རྒྱུན་དང་། རྗེ་བློ་གསལ་བའི་ཚེ་ཁྲིད་ཇོ་བོའི་ཆུ་རྒྱུན་སྙིང་བོ་སོགས་
སུ་མུ་ཁྱུད་ལྔ་བྱས་ཏེ། བཞི་བར་རྡོ་རྗེ་སྔོན་པོའི་ཕྲེང་བ། ལྔ་བར་འོད་ཟེར་སྣ་ལྔའི་
ཕྲེང་བ་གཡས་བསྐོར་དུ་འབར་བའི་རྣམ་པ་ཅན་དུ་གསུངས་སོ། ། དེ་ལྟར་ས་བོན་
དང་ཡི་གེ་ཐམས་ཅད་ཐོགས་བཅས་མ་ཡིན་པར། འོད་ཀྱི་རང་བཞིན་ཅན་དང་།
བདུད་རྩིའི་ཟིལ་བ་ཕྲོམ་མེ་བ་ཞིག་ཏུ་བསམ་པ་དང་། རིགས་བདག་མགོན་པོ་སྣང་བ་
མཐའ་ཡས་དེ་ཉིད། རྒྱལ་བ་ཚེ་མཐའ་ཡས་ པ་ སྐུ་མདོག་དཀར་ལ་ དམར་ བའི་
མདངས་ཆགས་པ་ཕྱག་གཉིས་མཉམ་བཞག་གི་སྟེང་ན་འཆི་མེད་ཚེའི་བདུད་རྩིས་གང་
བའི་བུམ་པ་བསྣམས་པ། དར་དང་རིན་པོ་ཆེས་བརྒྱན་པ། ཞབས་རྡོ་རྗེ་སྐྱིལ་ཀྲུང་
གིས་བཞུགས་པར་གྱུར་པའི་དམིགས་པ་བྱའོ། །
168



"
：
"
"，
"
，
":
.
རས་
གཡཚorno
༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
kunden
་
མ ཡ ར
བྷ
t9I



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དེ་ནས་རང་གི་ལུས་ཀྱི་ཕྱི་རོལ་ཏུ་འོད་ཟེར་དྲུག་སྦྲགས་ཀྱི་གུར་ཁྱིམ་གསལ་
འདེབས་པ་ནི། རང་གི་སྙིང་གའི་ཧཱུཾ་ཡིག་སྔགས་འཁོར་དང་བཅས་པ་ལས་འོད་ཟེར་
དཀར་བོ་བཻཌཱུརྱ་དཀར་བོའི་མདོག་ལྟ་བུ་སྔགས་ཀྱི་སྒྲ་སྒྲོགས་པའི་ཚོགས་དཔག་ཏུ་
མེད་པ་འཕྲོས། ལུས་ཀྱི་ནང་ཐམས་ཅད་གང་བ་ན། སྨུག་པ་དང་སྨུག་ཟིམ་ལྟར་
བདུད་རྩི་འོད་ཟེར་དང་བཅས་པའི་རྒྱུན་བབས་པས། རང་གི་སྤྱི་བོ་ནས་རྐང་མཐིལ་
གྱི་བར་ལུས་ཀྱི་ཕྱི་ནང་བར་མཚམས་མེད་པར་ཡོངས་ སུ་ ཁྱབ། ཐོག་མེད་ནས་
བསགས་པའི་སྡིག་སྒྲིབ་དང་། དེའི་རྒྱུ་ཉོན་མོངས་པ་ས་བོན་བག་ཆགས་དང་བཅས་
པ། འབྲས་བུ་ལུས་ཀྱི་ནད་གདོན་བར་ཆད་ད་ལྟ་མྱོང་བཞིན་པ་དང་། མ་འོངས་པ་
ན་ཡང་མྱོང་བར་འགྱུར་ངེས་ཐམས་ཅད་མུན་ཁུང་དུ་སྒྲོན་མེ་སྦར་བ་ན་མུན་པ་གར་
སོང་ཆ་མེད་དུ་ཡལ་བ་བཞིན། བདེན་སྟོང་ཆོས་ ཉིད་ ཀྱི་དབྱིངས་སུ་ དག་ པའི་
དམིགས་པ་བསྐྱངས་པ་ནི། རང་དོན་གྱི་དམིགས་པར་གསུངས་པ་དང་། འོད་ཟེར་
བ་སྤུའི་སྒོ་ནས་ཕྱིར་འཕྲོས་ཏེ་ཤེལ་གོང་གི་དབུས་སུ་ཆུད་པ་ལྟར། སྟེང་འོག་ཕྱོགས་
མཚམས་བར་མེད་དུ་ཁྱབ་པའི་འོད་ཟེར་དཀར་བོའི་གུར་ཁྱིམ་འདོམ་གང་ཁོར་ཡུག་
ཙམ་ཞིག་གིས་རང་གཞན་སེམས་ཅན་ཐམས་ཅད་ཀྱི་སྡིག་སྒྲིབ་དང༌། བགེགས་བར་
ཆད་ཞི་བས་ལས་གང་སྒྲུབ་ཀྱང་ཐོགས་པ་མེད་པར་སྒྲུབ་ནུས་པའི་རང་བཞིན་ཅན་དུ་
གྱུར་སོང་སྙམ་པའི་མོས་པ་བྱ་བ་ནི་གཞན་དོན་གྱི་དམིགས་པར་གསུངས། འོད་ཟེར་
འདོམ་གང་གསུངས་པ་འཆར་བདེ་བའི་ཆེད་དུ་ཡིན་པ་ལས། ཆེ་ཆུང་ལ་མཐའ་
གཅིག་ཏུ་ངེས་པ་མེད་པར་གསུངས་ཡོད། གཞན་ཡང་སྙིང་ཁའི་ཡིག་འབྲུ་རྣམས་
ལས་འོད་ཟེར་སེར་བོ་གསེར་ཞུན་མའི་མདོག་ཅན་ལྟ་བུའི་ཚོགས་འཕྲོས། ལུས་ཀྱི་
ནང་ཐམས་ཅད་གང་། ཚེ་དང་བསོད་ནམས། ཡེ་ཤེས། དཔལ་འབྱོར། ལུང་
170



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
རྟོགས་ལ་སོགས་པའི་ཡོན་ཏན་རྒྱས་པར་བྱས། འོད་ཟེར་བ་སྤུའི་སྒོ་ནས་ཕྱིར་འཕྲོས།
འོད་ཟེར་དཀར་བོའི་གུར་ཁང་གི་ཕྱི་རོལ་འདོམ་གང་ཙམ་དུ་འོད་ཟེར་སེར་བོའི་གུར་
ཁང་དུ་གྱུར། རྒྱས་པའི་འཕྲིན་ལས་ཐམས་ཅད་འགྲུབ་པར་བསམ། ཡང་སྙིང་གའི་
སྔགས་ཕྲེང་ལས་འོད་ཟེར་དམར་བོ་བྱུ་རུའི་མདོག་ལྟ་བུ་འཕྲོས། ལུས་ཀྱི་ནང་ཐམས་
ཅད་གང་། བརྟན་གཡོ་སྣོད་བཅུད་ཐམས་ཅད་དབང་དུ་སྡུད་པའི་མཐུ་དང་ལྡན་
པར་བྱས། འོད་ཟེར་བ་སྤུའི་སྒོ་ནས་ཕྱིར་འཕྲོས། འོད་ཟེར་སེར་བོའི་གུར་ཁང་གི་ཕྱི་
རོལ་འདོམ་གང་ཙམ་དུ་འོད་ཟེར་དམར་བོའི་གུར་ཁང་དུ་གྱུར། དབང་གི་འཕྲིན་
ལས་ཐམས་ཅད་འགྲུབ་པར་བསམ། ཡང་སྙིང་གའི་སྔགས་ཕྲེང་ལས་འོད་ཟེར་མཐིང་
ག་ཨིནྡྲ་ནི་ལའི་མདོག་ལྟ་བུ་འཕྲོས། ལུས་ཀྱི་ནང་ཐམས་ཅད་གང་། མི་མཐུན་པའི་
ཕྱོགས་ཐམས་ཅད་ཚར་གཅོད་པ་དང་། མངོན་སྤྱོད་ཀྱི་ལས་ཐམས་ཅད་འགྲུབ་པའི་
མཐུ་དང་ལྡན་པར་བྱས། འོད་ཟེར་བ་སྤུའི་སྒོ་ནས་ཕྱིར་འཕྲོས། འོད་ཟེར་དམར་
བོའི་གུར་ཁང་གི་ཕྱི་རོལ་འདོམ་གང་ཙམ་དུ་འོད་ཟེར་མཐིང་གའི་གུར་ཁང་དུ་གྱུར།
དྲག་པོའི་ལས་ཐམས་ཅད་འགྲུབ་པར་བསམ། ཡང་སྙིང་གའི་སྔགས་ཕྲེང་ལས་འོད་
ཟེར་ལྗང་ཁུ་མར་གད་ཞུན་མའི་མདོག་ཅན་ལྟ་བུ་འཕྲོས། ལུས་ཀྱི་ནང་ཐམས་ཅད་
གང་། མཆོག་དང་ཐུན་མོང་གི་དངོས་གྲུབ་སོགས་ལས་རབ་འབྱམས་འགྲུབ་པའི་
མཐུ་དང་ལྡན་པར་བྱས། འོད་ཟེར་བ་སྤུའི་སྒོ་ནས་ཕྱིར་འཕྲོས། འོད་ཟེར་མཐིང་
གའི་གུར་ཁང་གི་ ཕྱི་རོལ་འདོམ་གང་ཙམ་དུ་འོད་ཟེར་ལྗང་ཁུའི་གུར་ཁང་དུ་གྱུར།
ལས་རབ་འབྱམས་ཀྱི་འཕྲིན་ལས་ ཐམས་ཅད་འགྲུབ་པར་བསམ། ཡང་སྙིང་གའི་
སྔགས་ཕྲེང་ལས་འོད་ཟེར་མཆིན་ཁ་པདྨ་ར་ག་ལྟ་བུའི་ཚོགས་འཕྲོས། ལུས་ཀྱི་ནང་
ཐམས་ཅད་ཁེངས། ལས་བཞིའི་འཕྲིན་ལས་དང་བྱིན་རླབས་བརྟན་པར་བྱས། ལུས་
ཀྱི་བ་སྤུའི་སྒོ་ནས་ཕྱིར་འཕྲོས། འོད་ཟེར་ལྗང་ཁུའི་གུར་ཁང་གི་ཕྱི་རོལ་འདོམ་གང་
ས
1



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཙམ་དུ་འོད་ཟེར་མཆིན་ཁའི་གུར་ཁང་དུ་གྱུར། བྱིན་རླབས་དང་དངོས་གྲུབ་ཐམས་
ཅད་བརྟན་པར་བསམ། འདི་ལ་རང་དོན་དང་གཞན་དོན་གྱི་དམིགས་པ་སོ་སོར་མ་
ཕྱེ་བར་དེ་ཐམས་ཅད་བརྟན་པར་བྱས་ཀྱང་ཆོག་གསུངས། གུར་ཁྱིམ་དེ་ཐམས་ཅད་
སྒོ་ང་ལྟ་བུའི་དབྱིབས་དུམ་བུ་གཅིག་ཏུ་གྱུར་པ་སྲ་ཞིང་མཁྲེགས་པས། བསྐལ་བའི་མེ་
ཆུ་རླུང་གསུམ་གྱིས་ཀྱང་བཤིག་པར་མི་ནུས་པ། གུར་ཁྱིམ་དྲུག་གི་བར་མཚམས་
རྣམས་སུ་ཨུཏྤལ་སྔོན་པོ་ཁ་ཕྱེ་མ་ཐག་པ་གསར་ཞིང་མ་རྙིང་བའི་ཕྱག་མཚན་གྱི་གུར་
ཁྱིམ་གྱིས་བསྐོར་བར་བསམ། གུར་ཁྱིམ་ལྔ་ཕྱི་ནང་གི་འོད་ཟེར་གྱི་མདངས་ལ་ཕོག་པ་
དང་། འོད་ཟེར་ཕན་ཚུན་འཐབ་པས། ནང་ནས་བལྟས་ཚེ་གུར་ཁྱིམ་ནང་མའི་
མདོག་ཅན་དང་། ཕྱི་ནས་བལྟས་ཚེ་གུར་ཁྱིམ་ཕྱི་མའི་མདོག་ཅན། ཁ་དོག་སྣ་
ཚོགས་པ་འདིའི་སྒོ་ནས་ལས་བཞི་དང་ལས་རབ་འབྱམས་ཀྱི་སྒྲུབ་ཚུལ་གང་མང་ཞིག་
ཡོད་པར་གསུངས། བར་ཆད་ཆེ་བ་ཡིན་ན་ལྷོ་བྲག་གྲུབ་ཆེན་པའི་གསུང་ལས་བྱུང་
བའི་འཁོར་ལོའི་གུར་ཁང་བསྒོམ་པར་གསུངས་པའི་ཚུལ་ནི། གུར་ཁྱིམ་དྲུག་གི་ཕྱི་
ནང་གང་རུང་ཞིག་ཏུ་ཞྭ་ཐེབ་སྟེ་གསེར་ཞྭ་ཁ་སྦྱར་བ་ལྟ་བུའི་འཁོར་ལོ་དཀར་བོ་རྩིབས་
བརྒྱད་སྦུབས་ཅན་གྱི་རྩིབས་ལ། ཏཱ་རེ་ཏུཏྟཱ་རེ་ཏུ་རེ་སྭཱ་ཞེས་པའི་ཡི་གེ་བརྒྱད་དང་།
སྟེང་འོག་གི་ངོས་ལ། ཨོ་ཧཱ་ཡོད་པ་གཡས་སྐོར་དུ་མགྱོགས་པར་འཁོར་བ། དེ་ལས་
འོད་ཟེར་གྱི་མེ་ལྕེ་ཕྱོགས་མཚམས་ཐམས་ཅད་དུ་འབར་ཞིང་འཁྲིགས་པས། གནོད་
བྱེད་གདོན་བགེགས་བྱད་མ་རྦོད་གཏོང་མཁན་གྱིས་བར་ཆད་བརྩམས་པ་ཐམས་ཅད་
གཞོབ་ཐུལ་གྱིས་ཚིག་པའི་དམིགས་པ་སྦྱངས་པས་བར་ཆད་རང་ཞིར་འགྲོ། འོད་ཟེར་
གྱི་ཕྱི་ནང་གང་ཞིག་གི་བར་དུ་བསྒྲུབ་བྱ་སྦ་བའི་དམིགས་པ་གང་བདེ་བྱས་ཀྱང་ཆོག
དེ་དག་གི་ཕྱི་རོལ་ཏུ་རྡོ་རྗེའི་ས་གཞི་རྭ་གུར་མེ་རི་དང་བཅས་པའི་སྲུང་འཁོར་བསྒོམ་
ཡང་ཆོག པཎ་ཆེན་དཔལ་ལྡན་ཡེ་ཤེས་ཀྱི་ཚེ་ཁྲིད་ལས། དེའི་ཕྱི་རོལ་དཔག་ཚད་
172



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
བརྒྱ་ཚུན་ཆད་དུ་སྟག་སེང་དོམ་དྲེད་འཕར་སྤྱང་སོགས་གཅན་གཟན་གདུག་པའི་
ཚོགས་ཀྱིས་ས་གཞི་གང་བ་དང་། གནོད་སྦྱིན་དང་སྲིན་པོ་འབྱུང་བོ་མི་མ་ཡིན་གནོད་
བྱེད་གདོན་བགེགས་ཀྱི་རིགས་ཕྱོགས་བཅུར་རྒྱུ་བ་ལ། དེ་ཐམས་ཅད་ཀྱི་སྟེང་གི་ནམ་
མཁར་མི་བཟད་པའི་ཆར་སྤྲིན་ནག་པོ་གློག་དམར་འཁྱུགས་པའི་ཀློང་ནས་ཤིན་ཏུ་
འཇིགས་པའི་འབྲུག་སྒྲ་དྲག་པོ་སྒྲོགས་བཞིན་འབྲུག་ས་ལ་བབས། གནམ་ལྕགས་ཀྱི་
ཐོག་དམར་འཚུབ་པས་བྱ་སྒྲོ་མེར་བསྲེག་བཞིན་གནོད་བྱེད་ཐམས་ཅད་ཐལ་བའི་རྡུལ་
ཕྲན་བཞིན་བརླགས་པར་བསྒོམས་པ་ནི་ཉི་མ་སྦས་པའི་ལུགས་སུ་གསུངས་པ་རྗེའི་
མན་ངག་དང་ཡང་མཐུན་པར་གསུངས། ཡང་སྐབས་འགར་རང་གི་སྙིང་གའི་ས་
བོན་སྔགས་ཕྲེང་དང་བཅས་པ་ལས་བདུད་རྩིའི་ཆུ་རྒྱུན་དང་། འོད་ཟེར་དཀར་བོའི་
ཚོགས་འཕྲོས་པས་ལུས་ཀྱི་ནང་ཐམས་ཅད་གང༌། ནད་གདོན་སྡིག་སྒྲིབ་ཐམས་ཅད་
དག འཆི་མེད་ཚེའི་དངོས་གྲུབ་ཐོབ་པར་བསམ། ཡང་ཕ་རོལ་གྱི་བྱད་ཁ་ཟོད་གཏོང་
དང་མཐུ་གཏད་དམོད་པ་བྱུང་ཚེ། སྙིང་གའི་ས་བོན་སྔགས་ཕྲེང་དང་བཅས་པ་ལས་
བདུད་རྩིའི་རྒྱུན་དང་འོད་ཟེར་སྣ་ལྔའི་ཚོགས་དཔག་ཏུ་མེད་པ་འཕྲོས། རང་དང་ཕ་
རོལ་བོའི་ལུས་ཀྱི་ནང་ཐམས་ཅད་གང་། མ་རིག་པ་ལས་བྱུང་བའི་ཆགས་སྡང་དང་
གནོད་སེམས་སོགས་ཉོན་མོངས་པའི་ཚོགས་དུད་ཁུ་དང་སོལ་ཁུའི་རྣམ་པར་འོག་སྒོ་
ནས་མར་ཐོན་ཏེ་ཞི་ཞིང་དག་ནས་སྙིང་རྗེ་དང་བྱམས་བརྩེས་རྒྱུད་གང་བ་དང་། སླར་
ཡང་བདུད་རྩི་འོད་ཟེར་དང་བཅས་པའི་རྒྱུན་དཔག་ཏུ་མེད་པ་བྱུང་ནས་མཐུ་བྱད་
མནན་གཏད་ཀྱི་རྫས་ངན་སྒྲུབ་པ་རྣམས་ཀྱང་བཀྲུས་པས་ཐཾ་སྙགས་རུལ་དུ་སོང་ཞིང་
དག་པར་བསམ་པ་ནི་བྱད་ཟློག་གི་མཆོག་ཡིན་ཏེ། སློབ་དཔོན་མ་ཏི་ཙི་ཏྲས། འབྱུང་
བ་འཁྲུགས་དང་གདོན་གྱིས་བསྐྱེད་པ་ཡི། །སྲོག་འཕྲོག་ནད་ཀྱི་བྱེ་བྲག་མ་ལུས་
དང་། །དྲང་སྲོང་མཁའ་འགྲོའི་དམོད་གྱུར་ཀུན་ལས་སྒྲོལ། ། ཞེས་གསུངས་པས་
173



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སོ། ། ཡང་ཅུང་ཟད་འཚུབ་ཆ་ཆེ་ན། སྙིང་གའི་འཁོར་ལོ་ཡི་གེ་དང་བཅས་པའི་ཁ་
དོག་སྔ་མ་དང་ཅུང་མི་འདྲ་ཞིང་། ས་བོན་སྔགས་ཕྲེང་དང་བཅས་པ་ལས་འོད་ཟེར་
དྲུག་སྐོར་གྱི་ཁ་དོག་དང་མཐུན་པའི་བདུད་རྩིས་གང་བའི་བུམ་པ་ཐོགས་པའི་ལྷ་མོ་
སྤྲོས་ཏེ། རང་གིས་དམིགས་པའི་ལས་སོ་སོ་མཛད་པར་བསམ་པ་ནི་གལ་ཆེ་བར་
བསྙེན་ཡིག་འཆི་མེད་དཔལ་སྟེར་དུ་གསུངས་སོ། ། བླ་མའི་ཞབས་བརྟན་གྱི་ཆེད་དུ་
ཡིན་ཚེ། སྙིང་གའི་ཧཱུཾ་ཡིག་གི་ཐིག་ལེའི་ནང་སེངྒེས་བཏེགས་པའི་རིན་པོ་ཆེའི་སྣ་
ཚོགས་རྡོ་རྗེས་མཚན་པ་ལ་བླ་མ་བཞུགས་པར་བསམ་པ་དང་། ཡང་ན་འཆར་བདེ་
བའི་ཆེད་བླ་མ་སྨིན་མཚམས་ཀྱི་ཐད་སེང་ཁྲི་ལ་གསལ་བཏབ་ཀྱང་རུང་བར་གསུངས།
བླ་མ་མཆོག་གསུམ་ཀུན་འདུས་ཀྱི་ངོ་བོ་ཡིན་སྟབས། ཚེ་ཉམས་པ་སོགས་མི་སྲིད་
ཀྱང༌། སྟོན་པས་བགྲེས་རྒུད་སོགས་བསྟན་པའི་རྣམ་ཐར་ལྟར། གདུལ་བྱའི་སྐལ་
བའི་དབང་གིས་དེ་འདྲའི་རྣམ་པ་སྟོན་སྲིད་ ཕྱིར། རང་གི་ལས་ཀྱི་སྣང་ཆའི་སྐུ་ཚེ་
ཉམས་ཆག་སོགས་འགུགས་བསྟིམ་བྱས་པས་རུང་བར་གསུངས་འདུག ཆོས་འབྲེལ་
ཅན་ཞིག་མིན་ན། ས་བོན་གྱི་གཡས་གཡོན་མདུན་རྒྱབ་གང་རུང་ཞིག་ལ་བཞུགས་
འཇུག་པའམ། ཡང་དམ་ཚིག་མི་གཙང་བ་ཡིན་ཚེ་སྙིང་གར་བཀོད་ན་མི་ལེགས་པས།
འགལ་བ་མེད་པ་སྲུང་འཁོར་གྱི་ནང་ཚུན་ཆད། བདག་མདུན་གྱི་བར་དང་། གུར་
ཁྱིམ་གྱི་ནང་སོགས་གང་འོས་རིགས་པས་དཔྱད་ནས་དམིགས་པ་འཛིན་པ་དང་།
བསྒྲུབ་བྱ་གང་འོས་ཤིག་བསམ་པས་ཆོག འོད་ཟེར་དྲུག་སྦྲགས་ཀྱི་ཕྱི་རོལ་ཏུ་རྡོ་རྗེའི་
ས་གཞི་སོགས་ཐུན་མོང་བའི་སྲུང་འཁོར་སྐབས་འདིའམ། ཡང་གོང་གི་ལྷ་བསྐྱེད་པའི་
སྔོན་དུ་སྟོང་བའི་ངང་ལས་ཞེས་པའི་སྐབས་ཚིག་ལ་མེད་ཀྱང་། རྡོ་རྗེའི་ས་གཞི་རྭ་བ་
གུར་བླ་རེ་མེ་རི་དང་བཅས་པའི་དབུས་སུ་པཾ་ལས་པདྨ་ཞེས་སོགས་བསྐྱེད་ཀྱང་ཆོག་
ཅེས་གསུངས། སྔགས་བཟླས་པའི་སྐབས། སྤེལ་ཚིག་ནི། བླ་མའི་ཞབས་བརྟན་གྱི་
174



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
ཆེད་ཡིན་ན། ཨོ་ཏཱ་རེ་ཏུཏྟཱ་རེ་ཏུ་རེ་རྗེ་བཙུན་བླ་མ་དམ་པའི་སྐུ་ཚེ་མཛད་འཕྲིན་
ཐམས་ཅད་པུཏྟཾ་ཀུ་རུ་སྭཱ་ཧཱ། ཞེས་པ་དང་། རང་ཉིད་ཀྱི་ཆེད་ཡིན་ན་ཨོ་ཏཱ་རེ་ནས་
བདག་གི་ཚེ་དང་བསོད་ནམས་ཡེ་ཤེས་འཕེལ་བར་གྱུར་ཅིག་སྭཱ་ཧཱ། ཞེས་དང༌། སྦྱིན་
བདག་ལ། སྦྱིན་པའི་བདག་པོའི་ཚེ་དང་བསོད་ནམས་ཞེས་ སོགས་ ཁ་བསྒྱུར་སྣ་
ཚོགས་གང་བཟླ་རྒྱུའི་སྤེལ་ཚིག་དེ་སྔགས་འཁོར་གྱི་ལྟེ་བར་ཡང་འགོད་དགོས། སྤེལ་
ཚིག་དེ་རྒྱ་བོད་ཀྱི་སྐད་ལ་ཁྱད་མེད་པས། སྤེལ་ཚིག་སྦྱར་བའི་སྔགས་གསུམ་མམ་
བདུན་ནམ་ཉེར་གཅིག་སོགས་གང་རིགས་བཟླས་ནས། བར་དུ་ཡི་གེ་བཅུ་བ་གཙོ་
བོར་བཟླ། ཡི་གེ་བཅུ་བའི་སྔགས་དོན་ནི། སྤང་ལོ་ཙཱ་བས། ཨོ་ཕྱག་འཚལ་སྒྲོལ་མ་
ཏཱ་རེ་དཔའ་མོ། །ཏུཏྟཱ་ར་ཡིས་འཇིགས་ཀུན་སེལ་མ། །ཏུ་རེས་དོན་རྣམས་ཐམས་
ཅད་རབ་སྟེར། །སྭཱ་ཧཱ་ཡི་གེར་བཅས་ལ་རབ་འདུད། ། ཅེས་སྔགས་དོན་ཚིགས་
བཅད་དུ་བསྒྱུར་བ་ཡིན་ལ། སྤང་ལུགས་ལ་རྒྱ་དཔེ་ལ་ཡོད་པའི་སྔགས་ཀྱི་བསྟོད་པར་
ཡང་གསུངས་འདུག འཁོར་བ་ལས་སྒྲོལ་ཏཱ་རེ་མ་ཞེས་སོགས་ཀྱི་སྔགས་དོན་བརྗོད་པ་
དང་མཚུངས་སོ། ། ཡི་གེ་བཅུ་བའི་སྔགས་ཀྱི་ཕན་ཡོན་སྟོན་པར། ཉི་མ་སྦས་པས།
རྒྱལ་བརྒྱུད་ ལམ་འཁྲུལ་ དུར་ ཁྲོད་ གནས་ སུ་ འཁྱམས། །ལོག་འདྲེན་འབྱུང་ བོའི་
གདོན་གྱིས་ཟིན་གྱུར་ཚེ། །རིག་པའི་རྒྱལ་བོ་རིག་སྔགས་བཅུ་བཟླས་པས། །བར་
ཆད་བདུད་ཀྱི་ཚོགས་ལས་རྒྱལ་བར་འགྱུར། ། ཞེས་སོགས་རྒྱ་ཆེར་གསུངས་སོ། །
ཡི་གེ་བཅུ་བ་བཟླས་ནས་རིགས་བདག་འོད་དཔག་མེད་ཚེ་དཔག་མེད་དུ་བསྒྱུར་ནས་
ཚེ་གཟུངས་ཀྱི་སྔགས་བཟླས་པའི་ཚེ། རྒྱས་པར་གྲུབ་རྒྱལ་ཚེ་ཁྲིད་ལས་འབྱུང་བ་ལྟར།
ཡར་བ་འགུགས་པ། ཉམས་པ་གསོ་བ། ཚེ་བསྟིམ་པ་རྣམས་བྱ་བར་གསུངས་ཏེ།
རིགས་བདག་ཚེ་དཔག་མེད་ཀྱི་ཐུགས་ཀའི་སྔགས་ཕྲེང་ས་བོན་དང་བཅས་པ་ལས་
འོད་ཟེར་འཕྲོས་པས། ཚེ་འཆི་བདག་གཤིན་རྗེ་རྒྱལ་གདོན་ལ་སོགས་པ་འབྱུང་བོ་མི་
175



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མ་ཡིན་རྣམས་ཀྱིས་འཕྲོག་པ། བརྐུས་པ། ཡར་བ། འཐོར་བ། ཉམས་པ་ལ་སོགས་
པ་ཐམས་ཅད་ལ་ཕོག་པས། རྡོ་ཁབ་ལེན་གྱིས་ལྕགས་ཕྱེ་འདྲེན་པ་ལྟར་འུབ་ཀྱིས་
བསྡུས་ནས། བུམ་པ་དང་། ཐོད་པ། ལྷུང་བཟེད་བདུད་རྩིས་གང་བའི་རྣམ་པར་
བཀུག་ནས་སྔགས་ཕྲེང་ལ་ཐིམ། དེ་ལས་བདུད་རྩིའི་རྒྱུན་བབས་པས་ལུས་ཀྱི་ནང་
ཐམས་ཅད་གང་། ནད་གདོན་སྡིག་སྒྲིབ་བར་ཆད་ཐམས་ཅད་དག་ནས་འཆི་མེད་
ཚེའི་རིག་འཛིན་ཐོབ་པར་བསམ་ལ་སྔགས་བཟླ་བར་བྱ། རང་གི་ཐུགས་ཀའི་ས་བོན་
སྔགས་ཕྲེང་དང་བཅས་པ་ལས་འོད་ཟེར་འཕྲོས་པ་སོགས་བསྒོམས་ཀྱང་རུང་བར་
གསུངས་པ་དང་། བདག་དང་སྦྱིན་བདག་གང་དམིགས་ཀྱི་ཚེ་ཡར་བ་འགུགས་པ་
སོགས་སྐབས་དང་སྦྱར་བར་བྱའོ། ། །
ཉམས་པ་གསོ་བ་ལ། ཚེ་ཉམས་པ་གསོ་བ། སྟོབས་དང་བསོད་ནམས་ཉམས་
པ་གསོ་བ། དམ་ཚིག་དང་སྡོམ་པ་ཉམས་པ་གསོ་བ་གསུམ་དུ་གསུངས། དང་བོ་ཚེ་
ཉམས་པ་ཞེས་པ་ནི། ཚེ་ཟད་ནས་འཆི་བ། བསོད་ནམས་ཟད་ནས་འཆི་བ། ལས་
ཟད་ནས་འཆི་བ་དང་གསུམ་ཡོད། འཆི་བ་ཞེས་བྱ་བ་ནི། འཆི་བ་སླུ་བའི་རྟོག་པར།
ཚེ་དང་དབང་བོ་རྣམས་དང་སེམས། །འགགས་པ་འཆི་བའི་མཚན་ཉིད་ཡིན། །
ཐབས་ཀྱིས་ཡུན་རིང་འཚོ་བ་ནི། །འཆི་བ་བླུ་བ་ཞེས་བཤད་དོ། ། ཞེས་འཆི་བ་གླུ་
ཞིང་ཚེ་བསྲིངས་པར་བྱས་པ་ནི། ཚེ་ཉམས་པ་གསོ་བ་དང་ཚེ་ཟད་པ་གསོས་པ་ཡིན།
འཇིག་རྟེན་འདི་ན་སྲོག་དང་ཚེ་ལ་མི་གཅེས་པ་སུ་ཡང་མེད་དེ། འཆི་བླུའི་རྟོག་པར།
འཁོར་བར་སྲོག་ལས་གཅེས་པ་ནི། །ཅི་ཡང་ཡོད་པ་མ་མཐོང་སྟེ། །དེ་བས་མྱུར་དུ་
ཐབས་མང་བོས། །འཆི་བ་གླུ་བ་ཀུན་ཏུ་སྤྱོད། ། ཅེས་གསུངས། དེས་ན་བླུ་བར་བྱ་
བའི་ཚེ་གང་ཡིན་ཞེ་ན། མཛོད་ལས། སྲོག་ནི་ཚེ་ཡིན་དྲོད་དང་ནི། །རྣམ་ཤེས་རྟེན་
གང་ཡིན་པའོ། ། ཞེས་སྲོག་གི་དབང་བོ་ནི་གང་ཟག་དེའི་ཚེ་ཡིན་ལ། དེ་ཡང་
176



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
འདོད་ཁམས་དང་གཟུགས་ཁམས་ན་དྲོད་ཀྱི་རྟེན་བྱེད་པ་དང་། གཟུགས་མེད་ན་
རྣམ་པར་ཤེས་པའི་རྟེན་དུ་གསུངས་པ་བཞིན། ཕུང་བོའི་རིས་མཐུན་གནས་པ་ཚེའི་
ངོ་བོ་ཡིན། སྲོག་དང་ཚེ་ནི། མཛོད་སྡོམ་དུ། སྲོག་ཚེ་གཅིག་ཀྱང་སྔོན་ད་ལྟའི། །
འབྲས་དང་རིས་གནས་ཚེ་དང་ནི། །འཚོ་བ་སྲོག་སོགས་འདོད་ཚུལ་མང་། ། ཞེས་
གསུངས་པ་ལྟར། ཚེ་སྲོག་གཉིས་ཁྱད་མེད་དུ་འདོད་པ་སྤྱི་དང༌། ཡང་སྔོན་ལས་ཀྱི་
འབྲས་བུ་ནི་ཚེའི་འདུ་བྱེད་དང་། ད་ལྟའི་ལས་ཀྱི་འབྲས་བུ་ནི་སྲོག་གི་འདུ་བྱེད་དུ་
འདོད་པ། ཡང་རིས་མཐུན་གནས་པར་གྱུར་པ་ཚེའི་འདུ་བྱེད་དང༌། དུས་གཞན་གྱི་
བར་དུ་འཚོ་བ་སྲོག་གི་འདུ་བྱེད་དུ་འདོད་པ་སོགས་འདོད་ཚུལ་ཤིན་ཏུ་མང་མོད།
མདོར་ན། ཚེ་དང་དབང་བོ་ཡིད་སེམས་སོགས་རིང་དུ་གནས་པའང་ལུས་རྟེན་འདི་
ལ་རག་ལས་པས་ན། འཆི་བ་བླུ་བའི་རྟོག་པར། དཔེར་ན་ཁང་བ་རྙིང་བ་དག །
བཅོས་པ་ཡིས་ནི་ཡུན་རིང་གནས། །དེ་བཞིན་རྙིང་བའི་ལུས་དག་ཀྱང་། །བཅོས་
པས་གནས་པར་ཅིས་མི་འགྱུར། ། ཞེས་གསུངས་པ་ལྟར། ལུས་འདི་ཆགས་པའི་ཚེ་
ན་ཡང་། སྣོད་བཅུད་ཆགས་པའི་ རྟེན་འབྲེལ་ དང༌ གཅིག་ པས་ན། སྡུད་ པར།
མཁའ་ལ་རླུང་བརྟེན་དེ་ལ་ཆུ་ཡི་ཕུང་བོ་བརྟེན། །དེ་ལ་ས་ཆེན་འདི་བརྟེན་དེ་ལ་འགྲོ་
བ་བརྟེན། ། ཞེས་འཇིག་རྟེན་ཆགས་པའི་ཚེ། ནམ་མཁའ་སྟོང་བ་ལ་རླུང་། ཆུ་མེ་
ཁམས་ཅན་གྱི་ས་གཞི་ལ་བརྟེན་ནས། བཅུད་ཀྱི་འགྲོ་བ་ཆགས་པའི་རྟེན་འབྲེལ་དང་།
སྐྱེ་འགྲོ་དེ་དག་ཐམས་ཅད་ཀྱང་། ནང་གི་འབྱུང་ལྔའི་འདུ་བ་སྙོམས་པར་ཆགས་པའི་
རྟེན་འབྲེལ་ལས་བྱུང་བས་ན། སྨན་རྒྱུད་དུ། ས་ལས་ཤ་དང་རུས་པ་སྣ་དྲི་བསྐྱེད། །
ཆུ་ལས་ཁྲག་དང་ལྕེ་རོ་རླན་པ་བསྐྱེད། །མེ་ལས་དྲོད་དང་མདོག་གསལ་མིག་གཟུགས་
བསྐྱེད། །རླུང་ལས་དབུགས་དང་པགས་པ་རེག་བྱ་བསྐྱེད། །མཁའ་ལས་བུ་ག་རྣ་བ་
སྒྲ་བསྐྱེད་འགྱུར། །གོམས་པས་བྱ་བ་ལ་འཇུག་སྣང་བ་མཆེད། །རྒྱུ་རྐྱེན་རྟེན་འབྲེལ་
17



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འཛོམས་པའི་ལུས་སུ་གྲུབ། ། ཅེས་གསུངས་པ་ལྟར་ཡིན་པས། ནང་གི་འབྱུང་བ་
ཉམས་པའི་སྟོབས་ཀྱིས་ཚེ་ཉམས་པ་དེ་ལ། སྔགས་དང་ཏིང་ངེ་འཛིན་གྱི་སྟོབས་ཀྱིས་
ནམ་མཁའ་ཆེན་པོའི་བཅུད་བསྡུས་ནས། ཡིད་དང་རྣམ་པར་ཤེས་པ་ནམ་མཁའི་
ཁམས་ཀྱི་སྒོ་ནས་ཚེ་ཉམས་པ་སོར་ཆུད་པར་བྱ་བ་དང་། འབྱུང་བ་རླུང་གི་བཅུད་
བསྡུས་ནས། སྲོག་འཛིན་སོགས་རྩ་བ་དང་ཡན་ལག་གི་རླུང་བཅུའི་སྒོ་ནས་ཚེ་ཉམས་
པ་སོར་ཆུད་པ། འབྱུང་བ་ཆེན་པོ་མེའི་བཅུད་བསྡུས་ནས། དྲོད་ཀྱི་ཆ་ཤས་མེ་ཁམས་
ཀྱི་སྒོ་ནས་ཚེ་ཉམས་པ་སོར་ཆུད་པ་དང་། འབྱུང་བ་ཆེན་པོ་ཆུའི་བཅུད་བསྡུས་ནས།།
ཁྲག་དང་ཆུ་སེར་སོགས་ལུས་ཀྱི་ཆུ་ཁམས་ཀྱི་སྒོ་ནས་ཚེ་ཉམས་པ་སོར་ཆུད་པ་དང༌།
སྨན་དང་ནགས་ཚལ་རྩི་བཅུད་ལ་སོགས་པའི་འབྱུང་བ་ཆེན་པོ་སའི་རོ་བཅུད་རྣམས་
བསྡུས་ནས། ཤ་དང་རུས་པ་སོགས་ལུས་ཀྱི་སའི་ཁམས་ཉམས་པ་ཐམས་ཅད་སོར་
ཆུད་པ་སོགས། ཕྱིའི་འབྱུང་བ་ལྔ་དང་། འབྱུང་འགྱུར་གྱི་བཅུད་བསྡུས་ནས་གསོས་
པས། ཚེ་འཕེལ་བར་བྱེད་ཐུབ་པ་ནི། འཆི་བ་བླ་བའི་རྟོག་པར། ནོར་བུ་སྔགས་དང་
སྨན་གྲུབ་དང་། །བཅུད་ལེན་སྟོབས་ཀྱིས་རང་ཉིད་ནི། །འཆི་བདག་ཕ་རོལ་གནོན་
མཐོང་སྟེ། །རིག་འཛིན་གྲུབ་པ་ཇི་བཞིན་ནོ། ། ཞེས་གསུངས་སོ། ། བསོད་
ནམས་ཟད་པ་ལ། དཀོན་མཆོག་མཆོད་པ་དང༌། དབུལ་ཕོངས་ལ་སྦྱིན་གཏོང་།
བསོད་ནམས་ཀྱི་ཚོགས་བསགས་པ་སོགས་ལ་བརྟེན་དགོས་ཏེ། ལྷ་ཁང་སྐུ་གཟུགས་
མཆོད་རྟེན་དག །བྱེད་དང་ཀུན་དགའ་ར་བ་འཛུགས། །མཆོད་རྟེན་ཆེ་བརྒྱད་
མཆོད་སོགས་ཀྱིས། །རྟག་ཏུ་ཚེ་ནི་འཕེལ་བར་འགྱུར། ། ཞེས་དང་། མཆོད་རྟེན་
གས་དང་འཇིག་པ་ལ། །སོ་ཕག་ལ་སོགས་ཀྱིས་བཅོས་ན། །ཚེ་ཐུང་ཚེ་ནི་རིང་འགྱུར་
ལ། །དགེ་སློང་བསོད་སྙོམས་པ་དང་མཚུངས། ། ཞེས་དང་། བྱེ་མས་མཆོད་རྟེན་
བྱེད་པ་དང༌། །དེ་བཞིན་ཚ་ཚ་འདེབས་པ་དང་། །མཆོད་རྟེན་ལ་སོགས་ཕྱགས་པས་
ཆ་
178



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
ནི། །ཚེ་ནི་ངེས་པར་འཕེལ་བར་འགྱུར། ། ཞེས་དང་། དཀྱིལ་འཁོར་བྲི་དང་སྦྱིན་
སྲེག་དང༌། །ཕྱག་རྒྱ་འཆིང་བར་བྱེད་པ་དང༌། ། གཏོར་མ་དང་ནི་ཚོགས་འཁོར་
ལོ། །རབ་སྦྱིན་འཆི་བ་བླུ་བ་ཡིན། ། ཞེས་གསུངས་སོ། ། ལས་ཟད་པ་ལ། སློབ་
དཔོན་དབྱིག་གི་གཉེན་པོས། གསོད་སར་ཆུད་པ་ལེགས་བཏང་དང༌། །དེ་བཞིན་
སྲོག་གི་ཕན་བཏགས་ཤིང་། །སྲོག་ཆགས་འཚེ་བ་ལས་ཟློག་པ། །ཚེ་རིང་བ་ནི་ཐུབ་
པར་འགྱུར། ། ཞེས་སྲོག་བླུ་བ། སྲོག་ཆགས་སོགས་ལ་མི་འཇིགས་པའི་སྐྱབས་སྦྱིན་
པ། འཚེ་བ་སྤོང་བ་སོགས་ལ་འབད་དགོས་ཏེ། འཆི་བ་བླུ་བའི་རྟོག་པར། བྱ་དང་ཉ་
དང་རི་དྭགས་སྦྲུལ། །རྐུན་པོ་གསང་བའི་ཕྱོགས་གཏོགས་རྣམས། །སྲོག་སྐྱབས་པ་
ཡིས་འཕྲལ་དུ་ནི། །ཚེ་ཐུང་བ་ཡང་ཚེ་རིང་འགྱུར། ། ཞེས་དང་། ཚེ་འདི་དང་ཚེ་
རབས་སྔ་མ་རྣམས་སུ་བསགས་པའི་སྡིག་སྒྲིབ་སྦྱོང་བ་གལ་ཆེ་སྟེ། བསྐོར་བ་དག་ནི་
བྱས་པ་དང༌། །གཟུངས་ནི་བཟླས་པར་བྱས་པས་ཀྱང་། །འཆི་བདག་གི་ནི་བརྩོན་པ་
འཇོམས། ། ཞེས་ སོགས་སྟོབས་བཞིས་བཤགས་པས་སྡིག་ སྒྲིབ་ སྦྱོང་ དགོས་པ་
སོགས་རྒྱ་ཆེར་གསུངས་པས་སོ། །
གཉིས་པ་སྟོབས་དང་བསོད་ནམས་ཉམས་པ་གསོ་བ་ནི། འདིར་སྔགས་ཕྲེང་
གི་འོད་ཀྱིས་ཚངས་པ་བརྒྱ་བྱིན་སོགས་ལྷ་ཚེ་རིང་བོ་རྣམས་དང་། དགའ་བོ་འཇོག་པོ་
ཉེར་དགའ་སོགས་ཀླུ་ཚེ་རིང་བོ་རྣམས་དང་། སྟོང་འཁོར་ལོས་བསྒྱུར་བའི་རྒྱལ་བོ་
སོགས་མི་ཚེ་རིང་བོ་རྣམས་དང་། གཞན་ཡང་བླ་མ་དགེ་བའི་བཤེས་གཉེན། མཁས་
དང་གྲུབ་པ་བརྙེས་པ། འཇིག་རྟེན་དང་འཇིག་རྟེན་ལས་འདས་པའི་ལེགས་ཚོགས་
ཀྱི་ཡོན་ཏན་རྣམས། བཀྲ་ཤིས་རྟགས་རྫས་དང༌། རྒྱལ་སྲིད་སྣ་བདུན་སོགས་ཀྱི་རྣམ་
པར་བཀུག་ནས་བསྟིམ་པས། སྟོབས་དང་བསོད་ནམས་ཉམས་པ་སོར་ཆུད་པའི་
དམིགས་པ་བྱེད།
179



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གསུམ་པ་དམ་ཚིག་དང་སྡོམ་པ་ཉམས་པ་གསོ་བ་ལ། སྡོམ་གསུམ་གྱི་བཅས་
པར་འགལ་བའི་ཉེས་ལྟུང་བཤགས་བསྡམ་དང་། རྡོར་སེམས་བསྒོམ་བཟླས་ལྟུང་
བཤགས་བདག་འཇུག་སོགས་ཀྱིས་དག་པར་བྱས་ཏེ་བསོད་ནམས་བཟང་བོ་འདུ་བྱེད་
པ་དང་། ཐུགས་ཀའི་སྔགས་ཕྲེང་ལས་འོད་འཕྲོས་པས་ཡིད་བཞིན་འཁོར་ལོ་ལ་ཚེ་
ཁྲིད་བརྒྱུད་པའི་བླ་མ་རྣམས་དང་། སངས་རྒྱས་བྱང་སེམས་མཁའ་འགྲོ་ཆོས་སྲུང་
རྣམས་ཀྱི་སྐུ་གསུང་ཐུགས་ཀྱི་བྱིན་རླབས་ཐམས་ཅད་སྐུ་གཟུགས་དང་། དབྱངས་
གསལ་གྱི་ཡིག་འབྲུ། ཕྱག་མཚན་ཨུཏྤལ་དང་རྡོར་དྲིལ་སོགས་ཀྱི་རྣམ་པར་བཀུག་
ནས་རང་ལ་ཐིམ་པས་དམ་ཚིག་དང་སྡོམ་པ་ཉམས་པ་སོར་ཆུད་པའི་དམིགས་པ་བྱ་བ་
ནི། འཆི་བ་བླུ་བའི་རྟོག་པར། མི་དགེ་བཅུ་ནི་སྤངས་པ་དང་། །དེ་བཞིན་གསུམ་ལ་
སྐྱབས་འགྲོ་དང་། །བསླབ་པ་ལྔ་དང་བརྒྱད་སྲུང་ན། །འཆི་བདག་ཐག་ནི་བསྲིང་
བར་འགྱུར། ། ཞེས་དང་། འདུས་པ་ཆེན་པོའི་མདོ་དང་ནི། །ཨ་ཏ་ན་ཏི་ཡ་ཀའི་
མདོ། །ཕྲ་མོར་བཅས་དང་ སྤྲིན་ཆེན་དང་། ། ཤིན་ ཏུ་ བཀྲ་ ཤིས་ཚིགས་བཅད་
རྣམས། །གུས་པས་དགེ་སློང་འདོན་འཇུག་པའམ། །རང་ཉིད་ཀྱིས་ནི་རབ་བཏོན་
ན། །དེ་བཞིན་ཚེ་རིང་ཐོབ་འགྱུར་ཞིང་། །འཆི་བདག་བླུ་བར་འགྱུར་བ་ཡིན། །
ཞེས་དང་། ཐེག་པ་ཆེན་པོ་སྟོན་བྱེད་དང༌། །སྡོང་བོ་རྒྱན་སོགས་མདོ་སྡེ་རྣམས། །
རྟག་ཏུ་རྩེ་གཅིག་པས་བཀླགས་ན། །འཆི་བདག་བླུ་བར་འགྱུར་བ་ཡིན། ། ཞེས་
སོགས་གསུངས་སོ། །
ཚེ་བསྟིམ་པ་ནི། ཐུགས་ཀའི་ས་བོན་གྱི་འོད་ཟེར་གྱིས་འཕགས་མ་ཡིད་བཞིན་
འཁོར་ལོ་ལ་ཚེ་ཁྲིད་བརྒྱུད་པའི་བླ་མ་ཡི་དམ་སངས་རྒྱས་བྱང་སེམས་དཔའ་བོ་མཁའ་
འགྲོ་ཆོས་སྲུང་རྣམས་ཀྱིས་བསྐོར་བ་སྤྱན་དྲངས་ཏེ་སྤྱི་བོ་ནས་ཞུགས། སྙིང་གར་ཐིམ་
པས་དེ་རྣམས་ཀྱི་སྐུ་གསུང་ཐུགས་དང་རང་གི་སྒོ་གསུམ་དབྱེར་མེད་དུ་གྱུར་པས།
180



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
འཆད་རྩོད་རྩོམ་གསུམ་གྱི་ཤེས་རབ་དང༌། སྒྲིབ་བྲལ་ཡེ་ཤེས་མཆོག་གི་སྣང་བ་མ་ལུས་
པ་བསྩལ་ཞིང་གཏན་བདེ་འཆི་བ་མེད་པའི་རིག་འཛིན་ཐོབ་པར་བསམ་ནས། ཚེ་
གཟུངས་བཟླ་བ་འདི་ཡང༌། དམིགས་པ་ཐུན་མོང་མ་ཡིན་པ་དང་བཅས་ཚེ་ ཁྲིད་
དཔག་བསམ་ལྗོན་ཕྲེང་དུ་བཞུགས་སོ། ། བཟླས་པའི་མཚམས་འཇོག་ཚེ། མདུན་
གྱི་རྗེ་བཙུན་མ་ལས་རང་འདྲ་གཉིས་པ་རེ་ཆད་ནས་ཐིམ་པས་བྱིན་གྱིས་བརླབས་པ་
དང་། ཚེ་འཁོར་རེ་བསྟིམ་པ་གང་མོས་བྱ་ཞེས་གསུངས། ཚེ་ཁྲིད་ཟླ་འོད་སྙེ་མར་ཡང་
དེ་ཐམས་ཅད་ཚེ་འཁོར་སྔགས་ཀྱི་རང་སྒྲ་སྒྲོགས་བཞིན་པའི་རྣམ་པར་གསལ་བཏབ་
བཞིན་སྤྱན་དྲངས་ནས་བསྟིམ་པའི་དམིགས་པ་ཡང་ཡང་བྱ། སྔར་རིགས་བདག་འོད་
དཔག་མེད་ཚེ་དཔག་མེད་དུ་བསྒྱུར་ཡོད་ན། རང་གི་སྙིང་ག་ནས་མཆོད་པའི་ལྷ་མོ་
མཆོད་རྫས་ཐོགས་པ་སྤྲོས་ཏེ་མཆོད་པས། བུམ་ནང་གི་ས་བོན་སྔགས་ཕྲེང་དང་
བཅས་པ་ལས་འོད་ཟེར་འཕྲོས་པས། ཡར་བ་འགུགས་པ་ཉམས་པ་གསོ་བ་ཚེ་བསྟིམ་
པ་རྣམས་བྱེད་ཆོག་པར་མ་ཟད། འབའ་ར་བའི་ཚེ་ཁྲིད་གཏེར་མཛོད་ལྟར། རྩེ་
འཁོར་བཞི་ལྡན་ལ་བརྟེན་པ། རླུང་འགྲོ་འོང་ལ་བརྟེན་པ། ཁམས་འབར་འཛག་ལ་
བརྟེན་པ། རླུང་རྡོར་བཟླས་ལ་བརྟེན་པ། རླུང་བུམ་པ་ཅན་ལ་བརྟེན་པ། བར་ཆད་
འཇུག་པའི་སྒོ་འགོག་པ། སྙིང་གར་ཚེའི་ཕུར་བ་གདབ་པ། ལུས་ལ་རྡོ་རྗེ་གོ་ཁྲབ་གྱོན་
པ་བཅས་རྫོགས་རིམ་ལ་བརྟེན་པའི་གནད་བརྒྱད་ཀྱང་ཚང་བར་ཉམས་སུ་ལེན་ཀྱང་
ཆོག་གསུངས། བཟླས་རྗེས་བསྟོད་པ་ལ། དྲན་པས་ཚེ་དང་ཡེ་ ཤེས་ཀུན་སྩོལ་
བའི། །ཚེ་དཔག་མེད་མགོན་མཉམ་བཞག་ཕྱག་རྒྱ་ཅན། །འཆི་མེད་བདུད་རྩིས་གང་
བའི་བུམ་པ་ནི། །ལེགས་པར་བསྣམས་པས་སྤྱི་བོར་བརྒྱན་ལ་འདུད། ། ཅེས་པས་
བསྟོད་དོ། །
བཞི་བ་ཚེ་སྤེལ་བ་ནི། གྲུབ་རྒྱལ་ལུགས་ཀྱི་ཚེ་ཁྲིད་ལྟར་བྱ་བའམ། མཇུག་གི་
ག
181



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཤིས་བརྗོད་ཀྱིས་བྱས་ཀྱང་ཆོག་གསུངས། མཐར་ཡིག་བརྒྱའི་སྐབས། རིགས་བདག་
གི་སྐུ་ལས་བདུད་རྩིའི་རྒྱུན་བབས་པས། སྔགས་མ་དག་པ་དང་ཆོ་ག་ཆད་ལྷག་བྱུང་
བའི་ཉེས་པ་དག་ནས། དངོས་གྲུབ་དང་བྱིན་རླབས་བརྟན་པར་བྱས་པར་བསམས་
ནས། བདག་བསྐྱེད་ལ་མཆོད་བསྟོད་མདོར་བསྡུས་བྱ། གཏོར་མ་འབུལ་བར་འདོད་
ན། བྱ་རྒྱུད་ལྟར་བྱིན་གྱིས་བརླབ། བདག་བསྐྱེད་ལ་གཏོར་མ་འབུལ་རྒྱུ་བྱ་རྒྱུད་ཀྱི་
གཞུང་དུ་མ་གསུངས་པས། མདུན་བསྐྱེད་ཡོད་ན་དེ་ལ་འབུལ་བ་དང་། མདུན་
བསྐྱེད་མ་སྒྲུབ་ཚེ། གཏོར་མགྲོན་སྤྱན་དྲངས་ཏེ། ལྗགས་བྱིན་གྱིས་བརླབས་ནས་
གཏོར་མ་ཕུལ་ཞིང་འཕྲིན་ལས་བཅོལ། གསོལ་བ་བཏབ་ནས་གཏོར་མགྲོན་རང་
གནས་སུ་གཤེགས་པའམ། རྟེན་བཀྲམ་ཡོད་པའི་བྲིས་འབུར་གྱི་སྐུ་ལ་བརྟན་བཞུགས་
བྱས་པས་ཆོག དགེ་རྩ་བསྔོ་སྨོན་གྱིས་རྒྱས་གདབ། ཉེར་བསྡུ་བྱེད་ན། མཐའ་ནས་
རིམ་གྱིས་བསྡུས་ཏེ་མི་དམིགས་པའི་རྒྱས་གདབ། སྟོང་བའི་ངང་ལས་རྗེ་བཙུན་མའི་
སྐུར་བཞེངས་པའི་ང་རྒྱལ་གྱིས་ཐུན་མཚམས་ལ་འཇུག་གོ ། ཚེ་སྒྲུབ་རྒྱས་པ་བྱེད་ན།
ཐོག་མར་བདག་བསྐྱེད་ཀྱི་སྒོ་ནས་བསྙེན་པ་འབུམ་ཕྲག་བཅུ་སོང་བ་བྱས་ཏེ། ཁ་སྐོང་
ཞི་བའི་སྦྱིན་སྲེག་འབུལ། དེའི་རྗེས་ཚེ་སྒྲུབ་བྱ་ཞིང་རྒྱས་པའི་སྦྱིན་སྲེག་འབུལ། ལས་
རུང་གི་བསྙེན་པ་ལ་ལྷའི་ང་རྒྱལ་གསལ་སྣང་གལ་ཆེ་ཞིང༌། ཚེ་སྒྲུབ་བྱེད་པའི་སྐབས།
ཚེ་འགུགས་པའི་དམིགས་པ་གལ་ཆེ་བར་གསུངས། བཟླས་པའི་སྐབས། ཚོགས་ཞིང་
མ་བསྡུས་པར་ཡོད་ན། དེའི་ཐུགས་ཀར་སྔགས་ཕྲེང་བདག་བསྐྱེད་ལྟར་བཀོད་ནས།
བདག་བསྐྱེད་དང་ཚོགས་ཞིང་གཉིས་ཀའི་ཐུགས་ཀའི་སྔགས་འཁོར་རང་སྒྲ་སྒྲོག་པར་
དམིགས་ཏེ་བཟླས་ན་ཆོག་མོད། དེ་བདག་བསྐྱེད་ལས་མདུན་བསྐྱེད་ཀྱི་བཟླས་པ་
མིན། བྱ་རྒྱུད་ལུགས་ཀྱི་སྦྲགས་མ་ཟེར་ཆོག་གམ། རང་དོན་དུ་ཚེ་སྒྲུབ་བྱེད་ན་བདག་
བསྐྱེད་དང་། གཞན་དོན་དུ་ཚེ་སྒྲུབ་བྱེད་ན། ཚེ་རིལ་དང་བུམ་ཆུ་གང་རུང་སྒྲུབ་པ་
182



，
༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
གལ་ཆེ། རིལ་བུ་ཡིན་ན་རིལ་བུ་རེ་རེ་ལྷར་བསྐྱེད་དགོས། བཟླས་པ་བྱ་ན་མདུན་
བསྐྱེད་ལ་བརྟེན་པ་ཡིན། བུམ་ཆུ་ཡིན་ན་བུམ་པའི་སུམ་གཉིས་ཙམ་ཆུས་གང་བའི་
སྟེང་གི་སྟོང་བའི་ཆ་ལ་ལྷ་བསྐྱེད་པ་དང༌། སྐུ་ལས་བདུད་རྩིའི་རྒྱུན་བབས་པ་བུམ་ཆུ་
དང་འདྲེས་པས་ཚེའི་བདུད་རྩིར་གྱུར་པར་མོས་པ་བྱ། ཡང་ན་བུམ་ཆུ་དག་བྱེད་ཀྱི་
བདུད་རྩིར་མོས་ལ། བདག་མདུན་གྱི་ཐུགས་ཀའི་འོད་ཟེར་གྱིས་བྱིན་རླབས་དང་ཚེ་
བཅུད་ཐམས་ཅད་བསྡུས་ནས་བསྒྲུབ་བྱ་ལ་བསྟིམ་པའི་མོས་པ་བྱེད་ཆོག ཡང་བྱིན་
རླབས་དང་ཚེ་བཅུད་རིལ་བུ་སོགས་ལ་བསྟིམ་པས། འཆི་མེད་ཚེའི་བདུད་རྩི་སྟེར་
བའི་ནུས་ལྡན་གྱི་བཅུད་ལེན་སྨན་གྱི་རྫས་སུ་བསམ། མདུན་བསྐྱེད་ལ་འོད་ཟེར་དྲུག་
སྦྲགས་མི་དགོས། མཐར་བུམ་པའི་ལྷ་འོད་ཞུ་བྱས་ནས། བུམ་ཆུའམ་རིལ་བུའི་རྣམ་
པར་གྱུར་པར་བསམ། སྤྱིའི་ཐུན་ཐ་མ་དང་། ཉིན་རེ་བཞིན་གྱི་ཐུན་ཐ་མ། ཐུན་རེ་
རེ་བཞིན་འོད་ཞུ་བྱེད་པའི་ལུགས་གསུམ་སྣང་བས་གང་བདེ་བྱ། ཟླ་བ་གཟའ་འཛིན་
གྱི་དུས་དང་བསྟུན་ནས་སྒྲུབ་པའམ། རིལ་བུ་འོད་དང་དུ་བ་འཐུལ་བ་སོགས་རྟགས་
ཁྱད་པར་ཅན་མ་ཐོན་གྱི་བར་དུ་སྒྲུབ་ན་ལེགས་པར་གསུངས་སོ། །
མཇུག་ཏུ། ལྟས་ངན་གཡང་དུ་ལེན་པའི་གདམས་པ་ནི། བ་སོ་རྗེ་དྲུང་ངག་
དབང་བསྟན་པའི་ཉི་མས་ཚེ་ཁྲིད་མཛད་སྐབས་འདི་གསུངས་པར་མངོན་ཏེ། གཙོ་
བོ་བློ་སྦྱོང་ལམ་རིམ་དང་། གསང་སྔགས་ཀྱི་ཉམས་ལེན་མང་བོ་དང་གནད་མཐུན་
གསུངས། རྨི་ལམ་འཚུབ་ཆ་ཆེ་བའམ། གདོན་བགེགས་འཚུབ་པའི་རྟགས་བྱུང་ན།
དེ་ཐམས་ཅད་རང་གི་ཐུགས་ཀ་ནས་སྤྲོས་པའི་འོད་ཟེར་གྱིས་བཀུག་སྟེ་མདུན་དུ་
འཁོད། སླར་ཡང་འོད་ཟེར་འཕྲོས་པས། ཕྱོགས་བཅུའི་རྒྱལ་བ་སྲས་དང་བཅས་པ་
མཁའ་ལས་ཆར་བབས་པ་ལྟར་བྱོན་ནས། གནོད་བྱེད་གདོན་བགེགས་དེ་དག་ལ་
བསྟིམ་པས། དེ་དག་གི་ལུས་ངག་ཡིད་གསུམ་དང་། སྐྱབས་ཡུལ་རྣམས་ཀྱི་སྐུ་གསུང་
183



ས
༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཐུགས་དབྱེར་མེད་དུ་གྱུར་ཏེ། གནོད་བྱེད་རྣམས་ཀྱང་རྒྱལ་བའི་ཐུགས་ཆོས་སྐུའི་ངོ༌
བོར་རོ་གཅིག་ཏུ་སོང་བས། གཟུགས་སྐུ་སངས་རྒྱས་སྲས་བཅས་ཀྱི་ངོ་བོར་གྱུར་པ་ལ་
མཆོད་གཏོར་ཕུལ་ཞིང་གསོལ་འདེབས་བྱ། མཐར་དེ་རྣམས་ཆོས་སྐུའི་ངོ་བོར་རོ་
གཅིག་ཏུ་ཞུ་བའི་འོད་ཀྱི་གོང་བུ་རང་ལ་ཐིམ་པས། རང་སེམས་དང་རྒྱལ་བའི་ཐུགས་
ཡེ་ཤེས་ཆོས་སྐུར་དབྱེར་མེད་དེ། ཆོས་ཐམས་ཅད་ཀྱི་དེ་བཞིན་ཉིད་དང་རོ་གཅིག་ཏུ་
ཞུགས་པའི་མོས་པ་བྱས་ན། འཚུབ་ཆ་ཇི་འདྲ་ཆེ་བའང་བཟློག་མི་ཐུབ་པ་མི་སྲིད་པའི་
སྙན་བརྒྱུད་རང་ཡིན་པས་གལ་ཤིན་ཏུ་ཆེ་དུས་ལན་རེ་ལས་རྒྱུན་པར་མི་བྱེད་གསུངས།
མཐར་ལྟ་བས་རྒྱས་འདེབས་པའམ། རང་ལྷར་གསལ་བ་འོད་དུ་ཞུ་ནས་ཐུགས་ཀའི་
སྔགས་འཁོར་ལ་ཐིམ། དེ་ས་བོན་ལ་ཐིམ་པས་མི་དམིགས་པར་མཉམ་པར་བཞག་གོ །
གསུམ་པ། བརྒྱུད་ཚུལ་གྱི་རིམ་པ་ལྟ་བདེ་བའི་ཕྱིར་གསལ་བར་བཀོད་པ།
བརྒྱུད་པའི་རིམ་པ་འགོད་པ་ལ་ཁྱབ་བདག་འཁོར་ལོའི་མགོན་པོ་རྗེ་སྐལ་བཟང་ཐབས་
མཁས་རྒྱ་མཚོ་དཔལ་བཟང་བོ་དང་། རྡོ་རྗེ་འཆང་རྗེ་བློ་བཟང་ཚུལ་ཁྲིམས་རྒྱ་མཚོ་
དཔལ་བཟང་བོ་རྣམ་གཉིས་ཀྱི་མདུན་ནས། ཀུན་མཁྱེན་འཇིགས་མེད་དབང་བོས་
མཛད་པའི་སྒྲོལ་དཀར་སྒྲུབ་ཐབས་ཀྱི་སྟེང་ནས་ཡིད་བཞིན་འཁོར་ལོ་སྤྱན་བདུན་མ་
འོད་ཟེར་དྲུག་སྦྲགས་ཅན་གྱི་ཚེ་ཁྲིད་རྗེ་ཤེས་རབ་རྒྱ་མཚོའི་གསུང་ཟིན་དང་སྒོ་བསྟུན་
ཏེ། ཞལ་ཤེས་མན་ངག་དང་བཅས་གནང་བའི་བརྒྱུད་པ་ནི། རྗེ་བཙུན་སྒྲོལ་མ་
དཀར་མོ། པཎ་ཆེན་ངག་དབང་གྲགས་པ། བླ་མ་རྡོ་རྗེ་གདན་པ། ཨ་མོ་གྷ་བཛྲ།
བ་རི་ལོ་ཙཱ་བ་རིན་ཆེན་གྲགས། བླ་མ་སླེ་ནག་པ། དགེ་བཤེས་སྒྲེ་བ། མཉམ་མེད་
སྒམ་པོ་བ། དྭགས་སྒོམ་ཚུལ་ཁྲིམས་སྙིང་བོ། སྒོམ་ཆུང་ཤེས་རབ་བྱང་ཆུབ། དྭགས་
པོ་འདུལ་འཛིན་པ། རྗེ་འབྲི་གུང་གླིང་བ། རྗེ་དམ་ཆོས་གླིང་བ། བླ་མ་ཆོས་ཀྱི་ཚུལ་
ཁྲིམས། མཉམ་མེད་ལྷ་ལུང་བ། ཐོག་གནས་པ་ཆེན་པོ། བླ་མ་ཆོས་ཀྱི་དབང་ཕྱུག
ས༔ རང་
184



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
འདྲེན་མཆོག་བྱང་ཆུབ་བཟང་བོ། ཀུན་མཁྱེན་བཀྲ་ཤིས་རྣམ་རྒྱལ། ལོ་བ་སྤྱན་སྔ་
བསོད་ནམས་ལྷ་དབང་། སྤང་གཤོང་ཧ་རི་ཁ་བ་དཔལ་ལྡན་རྒྱལ་མཚན། དྭགས་པོ་
ཕྱོགས་ལས་རྣམ་རྒྱལ། ཚར་ཆེན་བློ་གསལ་རྒྱ་མཚོ། འཇམ་དབྱངས་མཁྱེན་བརྩེའི་
དབང་ཕྱུག མཁན་ཆེན་བསླབ་གསུམ་རྒྱལ་མཚན། རྗེ་དབང་ཕྱུག་རབ་བརྟན།
མགོན་པོ་བསོད་ནམས་མཆོག་ལྡན། ཀུན་གཟིགས་ལྔ་བ་ཆེན་པོ། དགེ་སློང་འཇམ་
དབྱངས་གྲགས་པ། བ་སོ་རྗེ་དྲུང་དཀོན་མཆོག་ཉི་མ། ཤ་སྦྲང་སྔགས་རམས་པ་ངག་
དབང་འཇམ་དབྱངས་བློ་གྲོས། མཁན་ཆེན་དགེ་འདུན་རྒྱ་མཚོ། སྐྱབས་མཆོག་
འཇིགས་མེད་དབང་བོ། དབལ་མང་པཎྜི་ཏ་དཀོན་མཆོག་རྒྱལ་མཚན། རྗེ་ཤེས་རབ་
རྒྱུ་མཚོ། ཀུན་མཁྱེན་སྐལ་བཟང་ཐུབ་བསྟན་དབང་ཕྱུག རྡོ་རྗེ་འཆང་གཉན་ཐོག་
གཅོད་པ་རིན་པོ་ཆེ་སྐལ་བཟང་ཐབས་མཁས་རྒྱ་མཚོ། དེས་བདག་ལའོ། །
ཡང་། རྗེ་ཤེས་རབ་རྒྱ་མཚོ། དེ་ལ་སྒོ་མང་རིན་པོ་ཆེ་བློ་བཟང་ཚུལ་ཁྲིམས་རྒྱ་
མཚོ་དང་། རྗེ་ངག་དབང་ཐུབ་བསྟན་རྒྱ་མཚོ་གཉིས་ཀྱིས་གསན། དེ་གཉིས་ལས་ཨ་
ལགས་རིན་པོ་ཆེ་འཇིགས་མེད་འཕྲིན་ལས་རྒྱ་མཚོ། དེ་ལ་བདེ་ཐང་རིན་པོ་ཆེ། དེ་
ལ་རྗེ་བློ་བཟང་ཚུལ་ཁྲིམས་རྒྱ་མཚོ། དེ་ལས་བདག་ལའོ། །
ཡང་། ཡོངས་འཛིན་རིན་པོ་ཆེ་རྗེ་བློ་བཟང་བཀྲ་ཤིས་པ་ནས་ཁྲི་རིན་པོ་ཆེ་བློ་
བཟང་རྒྱལ་མཚན་སེངྒེས་མཛད་པའི་འཆི་མེད་བདུད་རྩིའི་མཆོག་སྦྱིན་གྱི་སྟེང་ནས་
སྒྲོལ་དཀར་ཚེ་ཁྲིད་ཐོབ་པའི་བརྒྱུད་པ་ནི། རྒྱལ་དབང་ལྔ་བ་ཆེན་པོ། དགེ་སློང་
འཇམ་དབྱངས་གྲགས་པ། བྲག་གཡབ་བློ་བཟང་བསྟན་པ། ཁྲི་ངག་དབང་མཆོག་
ལྡན། རྒྱལ་མཆོག་བསྐལ་བཟང་བ། པཎ་ཆེན་དཔལ་ལྡན་ཡེ་ཤེས། རྒྱལ་སྲས་སྐལ་
བཟང་འཇིགས་མེད། ལྷ་མོ་གསེར་ཁྲི་བློ་བཟང་རྒྱལ་མཚན་སེངྒེ། སུམ་པོ་ངག་
དབང་དཔལ་ལྡན། ཡོངས་འཛིན་བློ་བཟང་རབ་རྒྱས། ཤིང་བཟའ་བློ་བཟང་ཆོས་ཀྱི་
185



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྒྱ་མཚོ། ཡོངས་འཛིན་རིན་པོ་ཆེ་བློ་བཟང་བཀྲ་ཤིས་པ། དེ་ལས་བདག་ལའོ། །
རྒྱལ་བ་དགེ་འདུན་རྒྱ་མཚོའི་སྒྲུབ་ཐབས་རྗེས་ཆོག་གི་སྟེང་ནས་ཡིད་བཞིན་
འཁོར་ལོ་འོད་ཟེར་དྲུག་སྦྲགས་མའི་རྗེས་གནང་གི་བརྒྱུད་པ་ལ། བཀའ་བབས་ཆེན་
པོ་དགུ་ཡོད་པས། བཀའ་བབས་དང་བོ། ཇོ་ལུགས་ཀྱི་བརྒྱུད་པ་ནི། རྗེ་བཙུན་སྒྲོལ་
མ། པཎྜི་ཏ་ངག་དབང་གྲགས་པ། མགོན་པོ་གསེར་གླིང་བ། ཇོ་བོ་རྗེ། འབྲོམ་སྟོན་
པ། སྤྱན་སྔ་བ། བྱ་ཡུལ་བ་གཞོན་ནུ་འོད། དྭགས་པོ་ལྷ་རྗེ་བསོད་ནམས་རིན་ཆེན། །
ཞང་སུམ་ཐོགས་པ། ཞང་བཀའ་བསྩལ་པ། བླ་མ་ལྷ། སློབ་དཔོན་རིན་ཆེན་བཟང་
བོ། མཁན་ཆེན་བདེ་བ་དཔལ། བྱང་སེམས་བསོད་ནམས་གྲགས་པ། བླ་མ་དམ་པ་
བསོད་ནམས་རྒྱལ་མཚན། ལོ་ཆེན་བྱང་ཆུབ་རྩེ་མོ། ལོ་ཆེན་གྲགས་པ་རྒྱལ་མཚན།
བོ་དོང་ཕྱོགས་ལས་རྣམ་རྒྱལ། རྒྱལ་བ་དགེ་འདུན་གྲུབ། པཎ་ཆེན་ཡེ་ཤེས་རྩེ་མོ།
རྒྱལ་བ་དགེ་འདུན་རྒྱ་མཚོ། པཎ་ཆེན་བསོད་ནམས་གྲགས་པ། ཨེ་བ་ཤེས་རབ་རྒྱལ་
བོ། མཁས་གྲུབ་སངས་རྒྱས་ཡེ་ཤེས། པཎ་ཆེན་བློ་བཟང་ཆོས་རྒྱན། ཀུན་གཟིགས་
ལྔ་བ། དེ་ལ་སྨིན་གྲོལ་ཆོས་ཀྱི་རྒྱལ་བོ་དང༌། ཁྲི་བློ་གྲོས་རྒྱ་མཚོ་གཉིས་ཀྱིས་གསན།
དེ་གཉིས་ཀ་ལ་ཀུན་མཁྱེན་གོང་མས་གསན། དེ་ལ་མཁན་ཆེན་དགེ་འདུན་རྒྱ་མཚོ།
ཀུན་མཁྱེན་འཇིག་མེད་དབང་བོ། འཇམ་པའི་དབྱངས་བསྟན་པའི་སྒྲོན་མེ། རྗེ་ཤེས་
རབ་རྒྱ་མཚོ། དེ་མན་ཁྲིད་ཀྱི་བརྒྱུད་པ་དང་འདྲ། བརྒྱུད་ཚུལ་གཞན་རྣམས་རྗེ་ཤེས་
རབ་རྒྱ་མཚོའི་གསན་ཡིག་ཏུ་གསལ།
བཀའ་བབས་གཉིས་པ་ས་ལུགས་ཀྱི་བརྒྱུད་པ་ནི། རྗེ་བཙུན་སྒྲོལ་མ། ངག་
དབང་གྲགས་པ། རྡོ་རྗེ་གདན་པ། བ་རི་ལོ་ཙཱ་བ། ས་སྐྱ་གོང་མ་རྣམ་ལྔ། ཞིང་
དཀོན་མཆོག་དཔལ། ན་བཟའ་བྲག་ཕུག་པ། བླ་མ་དམ་པ། རྗེ་བཙུན་དཔལ་ཆེན་
བཟང་བོ། ཆོས་རྗེ་ཡེ་ཤེས་དཔལ་བཟང་། ཆག་ལོ་ཙཱ་བ། ཁྲ་རི་བ། རྫོང་དཀར་བ།
186



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
མཁྱེན་བརྩེ་མན་འདྲ། །
བཀའ་བབས་གསུམ་པ་ཁ་ཆེ་པཎ་ཆེན་ལུགས་ཀྱི་བརྒྱུད་པ་ནི། རྗེ་བཙུན་སྒྲོལ་
མ། པཎ་ཆེན་ཤཱཀྱ་ཤྲཱི། པཎ་ཆེན་ད་ན་ཤཱི་ལ། ཙང་ཐང་བ། བླ་མ་ཀ་པ་བ། རྟོགས་
ལྡན་གྲགས་ སེང་། གཡའ་ བཟང་ བ་ བསོད་ནམས་ འོད། བསོད་ནམས་རྡོ་ རྗེ།
གཙང་བ་བློ་བཟང་བ། རང་གྲོལ་ལྷུན་གྲུབ། ནམ་མཁའ་བློ་གྲོས། ཆག་ལོ། ཁྲ་རི་
བ་མན་འདྲ།
བཀའ་བབས་བཞི་བ་ཨ་བྱཱ་ཀ་རའི་ལུགས་ཀྱི་བརྒྱུད་པ་ནི། རྗེ་བཙུན་སྒྲོལ་མ།
ཨ་བྷ་ཡ་ཀ་ར། ཤུ་བྷཾ་ཀ་ར་གུཔྟ། ལེགས་སྤྱོད་འབྱུང་གནས། རཏྣ་རཀཱི་ཏ། གོ་ཏཾ་ཤྲཱི།
ཀཱི་ཏྲི་ཙནྡྲ། ལོ་ཙཱ་བ་གྲགས་པ་རྒྱལ་མཚན། རོང་བ་ཤེར་སེང་། བག་སྟོན་གཞོན་ནུ་
ཚུལ་ཁྲིམས། མཁན་ཆེན་ཤེས་རབ་རྡོ་རྗེ། མཁན་ཆེན་རིན་ཆེན་འཕེལ། བླ་མ་ཡེ་
ཤེས་འཕེལ། ཀུན་དགའ་བསོད་ནམས། བླ་མ་བྱང་སེང་བ། རྒྱ་མ་བ་ཡོན་ཏན་འོད།
ཤངས་དཀར་བ་རིན་ཆེན་རྒྱལ་མཚན། སྐུང་ལུང་བ་སངས་རྒྱས་དཔལ། འཕགས་པ་
རིན་ཆེན། ཆག་ལོ། ཁྲ་རི་བ་མན་འདྲ། །
བཀའ་བབས་ལྔ་བ་གཉན་ལུགས་ཀྱི་བརྒྱུད་པ་ནི། རྗེ་བཙུན་སྒྲོལ་མ། པཎྜི་ཏ་
མ་ཏི། གཉན་ལོ་ཙཱ་བ་དར་མ་གྲགས། གནམ་ཁའུ་བ་དར་མ་རྒྱལ་མཚན། ས་ཆེན་
ཀུན་སྙིང་མན་འདྲ།།
བཀའ་བབས་དྲུག་པ་དཔྱལ་ལུགས་ཀྱི་བརྒྱུད་པ་ནི། རྗེ་བཙུན་སྒྲོལ་མ། རྡོ་རྗེ་
གདན་པ། ནི་སྐ་ལངྐ། དཔྱལ་ལོ་ཙཱ་བ་ཆོས་ཀྱི་བཟང་བོ། དཔྱལ་ཨ་མོ་གྷ། མཁན་
ཆེན་གཞོན་ནུ་དཔལ་ཡེ་ཤེས། ཐར་ལོ་ཉི་མ་རྒྱལ་མཚན། བུ་སྟོན་མན་འདྲ། །
བཀའ་བབས་བདུན་པ། རྔོག་ལུགས་ཀྱི་བརྒྱུད་པ་ནི། རྗེ་བཙུན་སྒྲོལ་མ།
ངག་དབང་གྲགས་པ། མར་བ་ལོ་ཙཱ་བ་ཆོས་ཀྱི་བློ་གྲོས། རྔོག་ཆོས་སྐུ་རྡོ་རྗེ། རྔོག་
A
ས
187



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མདོ་སྡེ། རྔོག་ཀུན་དགའ། རྔོག་གཟི་བརྗིད་གྲགས་པ། རྔོག་རིན་ཆེན་བཟང་བོ།
རྔོག་ཆོས་ཀྱི་རྒྱལ་མཚན། གནག་ར་བ་སངས་རྒྱས་རྒྱལ་མཚན། རྔོག་བྱང་ཆུབ་
དཔལ། བྱམས་པ་གླིང་བ་བསོད་ནམས་རྣམ་རྒྱལ། ཁྲིམས་ཁང་ལོ་ཙཱ་བ་བསོད་
ནམས་རྒྱ་མཚོ། ཞྭ་དམར་བཞི་བ་སྤྱན་སྔ་ཆོས་གྲགས། ཆག་ལོ། ཁྲ་རི་བ་མན་འདྲ།
བཀའ་བབས་བརྒྱད་པ་སྒར་ལུགས་ཀྱི་བརྒྱུད་པ་ནི། རྗེ་བཙུན་སྒྲོལ་མ། ཀརྨ་
རོལ་བའི་རྡོ་རྗེ། མཁའ་སྤྱོད་དབང་བོ། ཀརྨ་དེ་བཞིན་གཤེགས་པ། མཁས་གྲུབ་
བསོད་ནམས་འབུམ། བླ་མ་རྒྱལ་མཚན། ཞྭ་དམར་བཞི་བ་ཆོས་ཀྱི་གྲགས་པ་ཡེ་ཤེས།
ཆག་ལོ། ཁྲ་རི་བ་མན་འདྲ།
བཀའ་བབས་དགུ་བ་ནགས་རིན་ལུགས་ཀྱི་བརྒྱུད་པ་ནི། རྗེ་བཙུན་སྒྲོལ་མ།
པཎྜི་ཏ་ངག་དབང་གྲགས་པ། པཎ་ཆེན་ནགས་ཀྱི་རིན་ཆེན། ཆོས་རྗེ་ཀུན་དགའ་
མཆོག་གྲུབ། རྗེ་ཀུན་དགའ་གྲོལ་མཆོག ཆོས་རྗེ་ཀུན་དགའ་རྒྱལ་མཚན། སྔགས་
འཆང་དཀོན་མཆོག་ལེགས་འཛིན། མཁས་གྲུབ་དཔལ་ལྡན་དོན་གྲུབ། ཤར་ཆེན་
ཤེས་རབ་འབྱུང་གནས། ཞྭ་ལུ་རིན་ཆེན་བསོད་ནམས་མཆོག་གྲུབ། ཀུན་གཟིགས་
ལྔ་བ་མན་འདྲ། དེ་ཡང་ཆག་ལོ་རིན་ཆེན་ཆོས་རྒྱལ་ལ་བཀའ་བབས་བརྒྱད་ཚང་བར་
བཞུགས་ལ། ལྔ་བ་ཆེན་པོ་ནས་བཀའ་བབས་དགུ་ལྡན་དུ་སོང་བས། དེ་ཕྱིན་ཆད་ལ་
འོད་ཟེར་དྲུག་སྦྲགས་མ་དང་། བཀའ་བབས་བརྒྱད་ལྡན་ནམ་དགུ་ལྡན་གྱི་བརྒྱུད་པ་
ཐམས་ཅད་ལ་ཚང་བར་ཤེས་དགོས་སོ། ། ཞེས་བཀོད་ཡོད། །
ཡང་རྗེ་དགེ་འདུན་གྲུབ་ཀྱི་གསུང་ཐོར་བུའི་ནང་གི་སྒྲུབ་ཐབས་ལ། སྐུ་གསུང་
ཐུགས་ཀྱི་ཆིངས་སྦྱར་བའི་སྟེང་ནས་སྒྲོལ་དཀར་ཐུན་མོང་མ་ཡིན་པའི་རྗེས་གནང་གི་
བརྒྱུད་པ་ནི། བོ་དོང་ཕྱོགས་ལས་རྣམ་རྒྱལ་ཡན་སྔར་དང་འདྲ། ཁོང་དང་མཁས་
གྲུབ་ཤེས་རབ་སེངྒེ་རྣམ་གཉིས་ལ་རྒྱལ་བ་དགེ་འདུན་གྲུབ་ཀྱིས་གསན། དེ་ནས་
.
188



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
གནས་སྙིང་ཀུན་དགའ་བདེ་ལེགས། པཎ་ཆེན་ཡེ་ཤེས་རྩེ་མོ། རྗེ་སྐྱབས་མཆོག་
དཔལ་བཟང་། རྒྱལ་བ་བློ་བཟང་དོན་གྲུབ། མཁས་གྲུབ་སངས་རྒྱས་ཡེ་ཤེས། པཎ་
ཆེན་བློ་བཟང་ཆོས་རྒྱན། དེ་མན་གསལ་བས་མ་བྲིས།
ཡང་ཉེ་བརྒྱུད་ནི། རྗེ་བཙུན་སྒྲོལ་མ། མཁས་གྲུབ་ནོར་བཟང་རྒྱ་མཚོ། ཀུན་
སྤངས་པ། དགེ་འཕེལ་མཁན་ཆེན། སངས་རྒྱས་ཡེ་ཤེས་མན་འདྲ། ཡང་མཁས་
གྲུབ་ནོར་བཟང་རྒྱ་མཚོ། རྒྱལ་བ་དགེ་འདུན་རྒྱ་མཚོ། དཀའ་བཅུ་ཤེས་རབ་རྒྱལ་བོ།
མཁས་གྲུབ་སངས་རྒྱས་ཡེ་ཤེས། པཎ་ཆེན་བློ་བཟང་ཆོས་རྒྱུན་ནས་རིམ་པར་བརྒྱུད་
དེ། ལེགས་བཤད་གླིང་བ་དཀའ་ཆེན་ཡེ་ཤེས་དོན་གྲུབ། ལྷ་བཙུན་བློ་བཟང་དགེ་
ལེགས་བསྟན་འཛིན། རྡོ་རྗེ་འཆང་དཀོན་མཆོག་རྒྱལ་མཚན། དེ་ནས་རྗེ་ཤེས་རབ་
རྒྱ་མཚོར་བརྒྱུད་པ་མན་སླ།
ཡང་རྒྱལ་བ་བསྐལ་བཟང་རྒྱ་མཚོའི་གསན་ཡིག་ལས། ཚར་ཆེན་གྱི་ རྒྱུན་
འཁྱེར་དང་། དྭགས་པོ་ཕྱོགས་ལས་རྣམ་རྒྱལ་གྱི་རྗེས་ཆོག་སྟེང་ནས། སྒྲོལ་དཀར་
སྤྱན་བདུན་མ་འོད་ཟེར་དྲུག་སྦྲགས་ཀྱི་ཐུན་མོང་མིན་པའི་རྗེས་གནང་གི་བརྒྱུད་པ་ནི།
བ་རི་ལོ་ཙཱ་བ་ཡན་གོང་ལྟར་ལ། དེ་ནས་བླ་མ་སླེ་ནག་པ། དགེ་བཤེས་སྒྲེ་བ། སྒམ་
པོ་བ། དྭགས་སྒོམ་ཚུལ་ཁྲིམས་སྙིང་བོ། སྒོམ་ཆུང་ཤེས་རབ་བྱང་ཆུབ། དྭགས་པོ་
འདུལ་འཛིན་པ། རྗེ་འབྲི་གུང་གླིང་བ། དམ་ཆོས་གླིང་བ། ཆོས་ཀྱི་ཚུལ་ཁྲིམས། ལྷ་
ལུང་བ། ཐོག་གནས་པ། བླ་མ་ཆོས་ཀྱི་དབང་ཕྱུག བྱང་ཆུབ་བཟང་བོ། དྭགས་པོ་
བཀྲ་ཤིས་རྣམ་རྒྱལ། ལོ་བ་སྤྱན་སྔ་བསོད་ནམས་ལྷ་དབང༌། སྤ་གཤོང་ཧ་རི་ཁ་བ་
དཔལ་ལྡན་རྒྱལ་མཚན། དྭགས་པོ་ཕྱོགས་ལས་རྣམ་རྒྱལ། ཚར་ཆེན། མཁྱེན་བརྩེ།
མཁན་ཆེན་བསླབ་གསུམ་རྒྱལ་མཚན། རྗེ་དབང་ཕྱུག་རབ་བརྟན། མགོན་པོ་བསོད་
ནམས་མཆོག་ལྡན། ཀུན་གཟིགས་ལྔ་བ་ཆེན་པོ། དགེ་སློང་འཇམ་དབྱངས་གྲགས་
189



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པ། བྲག་གཡབ་བློ་བཟང་བསྟན་པ། ཁྲི་ངག་དབང་མཆོག་ལྡན། རྒྱལ་དབང་
བསྐལ་བཟང་བ། པཎ་ཆེན་དཔལ་ལྡན་ཡེ་ཤེས། རྒྱལ་སྲས་སྐལ་བཟང་ཐུབ་བསྟན་
འཇིགས་མེད་རྒྱ་མཚོ། ལྷ་མོ་གསེར་ཁྲི་བློ་བཟང་རྒྱལ་མཚན་སེངྒེ། སུམ་པོ་ངག་
དབང་དཔལ་ལྡན། ཡོངས་འཛིན་བློ་བཟང་རབ་རྒྱས། ཤིང་བཟའ་བློ་བཟང་ཆོས་ཀྱི་
རྒྱ་མཚོ། ཡོངས་འཛིན་རིན་པོ་ཆེ་བློ་བཟང་བཀྲ་ཤིས། དེས་བདག་ལའོ། །
སྨྲས་པ།
ཟླ་བཞིན་འཕགས་མའི་ཐུགས་ཀའི་འོད་ཕྲེང་གིས། །
བདག་བློ་སྒྲིབ་པའི་མ་རིག་མུན་བཅོམ་ཞིང་། །
ཤེས་རབ་ཀུ་མུད་བཞད་པའི་དཔལ་སྟེར་བ། །
འཕྲིན་ལས་སྣང་བས་ཡིད་མཁར་མཛེས་གྱུར་ཅིག །
，
ཅེས་སྒྲོལ་དཀར་ཡིད་བཞིན་འཁོར་ལོའི་ཚེ་ཁྲིད་དམ་པའི་ཞལ་ལུང་ཡེ་ཤེས་སྣང་བ་མཆོག་སྩོལ་ཞེས་བྱ་བ་
འདི་ནི། ཁྱབ་བདག་འཁོར་ལོའི་མགོན་པོ་བཀའ་དྲིན་མཉམ་མེད་བླ་མ་རིན་པོ་ཆེ་རྣམ་གསུམ་གྱི་མདུན་ནས།
འདིའི་ཚེ་ཁྲིད་ཐོབ་པའི་བརྗེད་བྱང་ཐར་ཐོར་ཡོད་པ་ཕྱོགས་གཅིག་ཏུ་བསྡུས་པ་ལ། ཁྲིད་ཡིག་རྣམས་ཀྱིས་ཁ་
བརྒྱན་ནས། རང་གི་ཉམས་ལེན་དང་དད་པའི་རྟེན་དུ་ཀལྤ་བྷ་དྲའི་མིང་ནས་བྲིས་པ་ཛ་ཡནྟུ། །
190



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
༄༅། །དམིགས་བརྩེ་མའི་བསྙེན་པ་བྱེད་ཚུལ་
མདོར་བསྡུས་སུ་བཀོད་པ་ལེགས་
བཤད་ཐེམ་སྐས་བཞུགས་སོ། །
༄༅ ། །རྒྱལ་བ་ཀུན་གྱི་མཁྱེན་བརྩེ་ནུས་པའི་ཁམས། །
གསང་གསུམ་ནམ་མཁའི་མཐའ་དང་མཉམ་འཇུག་པ། །
བློ་བཟང་རྡོ་རྗེ་འཆང་དབང་ལྷག་པའི་ལྷ། །
མི་ཕྱེད་དད་པའི་སྙིང་དབུས་འབྲལ་མེད་བཞུགས། །
དེ་ལ་འདིར་འཇམ་མགོན་བླ་མ་ཙོང་ཁ་བ་ཆེན་པོའི་བླ་མའི་རྣལ་འབྱོར་དང་འབྲེལ་བར་དམིགས་བརྩེ་
མའི་བསྙེན་པ་བྱེད་པར་འདོད་པའི་གང་ཟག་གིས་དཔལ་རྡོ་རྗེ་འཇིགས་བྱེད་དཔའ་ཅིག་གམ་ལྷ་བཅུ་གསུམ་
མའི་ལས་རུང་གི་བསྙེན་པ་སོང་ཞིང་། རིགས་གསུམ་སྤྱི་སྒྲུབ་ཀྱི་རྗེས་གནང་དང་ཁྲིད་མན་ངག་ཞལ་ཤེས་ངོས་
གཙང་ཐོབ་པ་དང་། དེའི་དུས་སུ་ཁས་བླངས་པའི་དམ་ཚིག་དང་སྡོམ་པ་ལ་གནས་པ་ཞིག་ངེས་པར་དགོས་
སོ། ། དེ་ཡང་བསྙེན་པ་བྱེད་ཚུལ་ལ་སྦྱོར་དངོས་མཇུག་གསུམ་ལས། དང་བོ་སྦྱོར་བ་ནི་གནས་ཁང་བྱི་དོར་
བྱས་ལ། སྐུ་གསུང་ཐུགས་ཀྱི་རྟེན་བཀྲམ། མཆོད་པ་སྤྱི་འགྲོས་ལྟར་བཤམས། མལ་གདན་དང་མཚམས་ཐོ་
སློང་ཚུལ་སོགས་བསྙེན་ཡིག་གཞན་དང་མཚུངས་ལ། སྐྱབས་སེམས་སྔོན་དུ་བཏང་ཞིང་། དངོས་གཞི་ནི། རྡོ་
རྗེ་འཇིགས་བྱེད་ཀྱི་ཆོ་ག་ཡོངས་རྫོགས་རྒྱས་བསྡུས་ཅི་རིགས་འདོན་པར་གསུངས་ལ། མ་མཐའ་སྐད་ཅིག་ཀྲོང་
བསྐྱེད་ཙམ་ངེས་པར་བྱེད་དགོས་པས། རང་ཉིད་སྐད་ཅིག་གིས་དཔལ་རྡོ་རྗེ་འཇིགས་བྱེད་
ཆེན་པོ་ཞལ་གཅིག་ཕྱག་གཉིས་ཀྱིས་གྲི་གུག་དང་ཐོད་པ་འཛིན་པའི་སྐུར་བཞེངས་པར་
གྱུར། ཨོཾ་སྭ་བྷཱ་ཝ་སོགས་ཀྱིས་སྟོང་བར་སྦྱངས། སྟོང་བའི་ངང་ལས་རང་གི་མདུན་གྱི་ནམ་
191



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མཁར་འཇའ་སྤྲིན་འོད་ཟེར་འཁྲིགས་པའི་གུར་ཁང་དུ་སེང་ཁྲི་པདྨ་ཉི་ཟླའི་གདན་གྱི་
སྟེང་དུ་དྷཱི༔ལས་རལ་གྲི་དྷཱིས་མཚན་པ་ལས་འོད་ཟེར་འཕྲོས། དོན་གཉིས་བྱས།
ཚུར་འདུས་ཏེ་ཐིམ་པ་ཡོངས་སུ་གྱུར་པ་ལས་སྐྱབས་གསུམ་ཀུན་འདུས་ཀྱི་ངོ་བོ་དྲིན་
ཅན་རྩ་བའི་བླ་མ་ཁམས་གསུམ་ཆོས་ཀྱི་རྒྱལ་བོ་ཙོང་ཁ་བ་ཆེན་པོ། ཞལ་འཛུམ་ཞིང་
དགྱེས་པའི་ཉམས་ཅན་སྐུ་མདོག་དཀར་ལ་དམར་བའི་མདངས་ཆགས་པ་ཕྱག་གཉིས་
ཐུགས་ཀར་ཆོས་འཁོར་གྱི་ཕྱག་རྒྱ་མཛད་པའི་མཐེབ་མཛུབ་ཀྱིས་ཨུཏྤ་ལའི་ཡུ་བ་བཟུང་
བའི་འདབ་མ་སྙན་གཡས་གཡོན་གྱི་ཐད་དུ་ཁ་ཕྱེ་བའི་སྟེང་ན་ཤེས་རབ་ཀྱི་རལ་གྲི་མེ་
འབར་བ་དང་། ཤེར་ཕྱིན་གྱི་གླེགས་བམ་རང་སྒྲ་སྒྲོག་བཞིན་པ་བསྣམས་པ། སྐུ་ལ་
ཆོས་གོས་ངུར་སྨིག་གི་མདོག་ཅན་གསུམ་དང༌། དབུ་ལ་པཎ་ཞྭ་སྣེ་རིང་གསོལ་ཞིང༌།
ཞབས་རྡོ་རྗེ་སྐྱིལ་མོ་ཀྲུང་གིས་བཞུགས་པ། གཡས་གཡོན་དུ་སེང་ཁྲི་ཆུང་བ་གཉིས་ལ་
སྲས་ཀྱི་ཐུ་བོ་རྒྱལ་ཚབ་དར་མ་རིན་ཆེན་དང་། མཁས་གྲུབ་དགེ་ལེགས་དཔལ་བཟང་
བོ་རྣམ་གཉིས་ཕྱག་གཡས་ཆོས་འཆད་དང་། གཡོན་མཉམ་བཞག་གི་སྟེང་ན་གླེགས་
བམ་བསྣམས་པ། རྡོ་རྗེ་སྐྱིལ་ཀྲུང་གིས་བཞུགས་པའི་དབུས་ཀྱི་རྗེ་བླ་མའི་དཔྲལ་བར་
དེ་བཞིན་གཤེགས་པའི་རིགས་ཀྱི་མགོན་པོ་འཇམ་པའི་དབྱངས་སྐུ་མདོག་དམར་སེར་
གཡས་ཤེས་རབ་ཀྱི་རལ་གྲི་འཕྱར་ཞིང་། གཡོན་ཨུཏྤལ་ལ་གནས་པའི་སྟོང་ཕྲག་བརྒྱ་
བའི་གླེགས་བམ་བསྣམས་པ། རལ་བའི་ཟུར་ཕུད་ལྔ་དང་ལྡན་ཞིང་མེ་ཏོག་གི་ཕྲེང་བ་
སོགས་གཞོན་ནུའི་རྒྱན་དང་ཆ་ལུགས་ཅན། མགྲིན་པར་པདྨའི་རིགས་ཀྱི་མགོན་པོ་
སྤྱན་རས་གཟིགས་སྐུ་མདོག་དཀར་བོ་ཞལ་གཅིག་ཕྱག་བཞིའི་དང་བོ་གཉིས་ཐུགས་
ཀར་ ཐལ་མོ་སྦྱར་ཞིང་། ཕྱག་འོག་མ་ གཉིས་ ཀྱིས་ ཤེལ་ཕྲེང་ དང་ གསེར་ གྱི་ པདྨ་
བསྣམས་པ། རི་དྭགས་ཀྱི་པགས་པས་ནུ་མ་གཡོན་པ་བཀབ་ཅིང་དར་གྱི་ན་བཟའ་
གསོལ་བ། དེ་གཉིས་ཀའང་ཞབས་རྡོ་རྗེ་སྐྱིལ་ཀྲུང་གིས་བཞུགས་པ། ཐུགས་ཀར་རྡོ་
192



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
A
རྗེ་རིགས་ཀྱི་མགོན་པོ་ཕྱག་ན་རྡོ་རྗེ་སྐུ་མདོག་མཐིང་ག་གཡས་རྡོ་རྗེ་འཕྱུར་ཞིང་།
གཡོན་སྡིག་མཛུབ་མཛད་པ། ཁྲོ་བོའི་ཉམས་རྫོགས་ཤིང་། སྟག་གི་པགས་པའི་ཤམ་
ཐབས་ཅན། ཞབས་གཡས་བསྐུམས་ཤིང་གཡོན་བརྐྱངས་པའི་སྟབས་ཀྱིས་བཞུགས་
པ། དེ་རྣམས་ཀྱི་སྤྱི་བོར་ཨོཾ། མགྲིན་པར་ཨཱཿ ཐུགས་ཀར་ཧཱུཾ། ཐུགས་ཀའི་ཧཱུཾ་ལས་
འོད་ཟེར་འཕྲོས་པས། དག་པའི་ཞིང་མཆོག་དགའ་ལྡན་གྱི་གནས་ནས་མཁའ་ཁྱབ་
ཀྱི་བླ་མ་རྒྱལ་བ་སྲས་དང་བཅས་པ། འཕགས་པ་རིགས་གསུམ་མགོན་པོ་རྗེ་ཡབ་སྲས་
གསུམ་དང་བཅས་པའི་རྣམ་པར་སྤྱན་དྲངས། དགའ་ལྡན་ལྷ་བརྒྱའི་མགོན་གྱི་ཐུགས་
ཀ་ནས། །རབ་དཀར་ཞོ་གསར་སྤུངས་འདྲའི་ཆུ་འཛིན་རྩེར། །ཆོས་ཀྱི་རྒྱལ་བོ་ཀུན་
མཁྱེན་བློ་བཟང་གྲགས། །སྲས་དང་བཅས་པ་གནས་འདིར་གཤེགས་སུ་གསོལ། །
ཛཧཱུྃ་བཾ་ཧོ༔དམ་ཚིག་པ་དང་གཉིས་སུ་མེད་པར་གྱུར། མདུན་གྱི་ནམ་མཁར་ཞེས་པ་
ནས་གསལ་བྱེད་ཤོག ། ཅེས་སོགས་ཀྱིས་ཡན་ལག་བདུན་པ་འབུལ། རྗེ་བླ་མའི་ཐུགས་ཀར་ཧཱུྃ་
ཡིག་གི་མཐར་དམིགས་བརྩེ་མའི་སྔགས་ཕྲེང་གིས་བསྐོར་བ་ལས་འོད་ཟེར་འཕྲོས།
རྒྱལ་བ་སྲས་བཅས་ཀྱི་བྱིན་རླབས་ཐམས་ཅད་བསྡུས་ཏེ་སྔགས་ཕྲེང་ལ་ཐིམ། དེ་ལས་
བདུད་རྩི་སྣ་ ལྔ་ འོད་ཟེར་དང་བཅས་པའི་རྒྱུན་བབས། རང་ གཞན་སེམས་ཅན་
ཐམས་ཅད་ཀྱི་ལུས་སེམས་ལ་ཞུགས་པས། ཐོག་མེད་ནས་བསགས་པའི་སྡིག་སྒྲིབ་
ནད་གདོན་ཐམས་ཅད་སྦྱངས། སྐུ་གསུང་ཐུགས་ཀྱི་བྱིན་རླབས་མ་ལུས་པ་ཐམས་
ཅད་ཐོབ་པར་གྱུར་པར་བསམ་ལ། དངོས་གྲུབ་ཀུན་འབྱུང་ཐུབ་དབང་རྡོ་རྗེ་འཆང་། །
དམིགས་མེད་བརྩེ་བའི་སོགས་ཅི་ནུས་བཟླ་ཞིང་། དེ་ནས་དམིགས་བརྩེ་མ་བཟླ། རྗེ་བླ་མའི་དཔྲལ་
བའི་རྗེ་བཙུན་འཇམ་པའི་དབྱངས་ཀྱི་ཐུགས་ཀར་དྷཱི༔ཡིག་ལ་སྔགས་ཕྲེང་གིས་བསྐོར་
བ་ལས་བདུད་རྩི་སྣ་ལྔ་འོད་ཟེར་དང་བཅས་པའི་སྤྲོ་བསྡུས། རང་གཞན་སེམས་ཅན་
ཐམས་ཅད་ཀྱི་ཤེས་རབ་འཆལ་བ་ལ་སོགས་པ་མི་ཤེས་པའི་མུན་པ་ཐམས་ཅད་བསལ་
35ལ་བ
ཅད་བསལ་
193



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཆགས་
བ་ར
“བ་ན་ལ
ནས། ཆོས་རབ་ཏུ་རྣམ་འབྱེད་ཀྱི་ཤེས་རབ་མཆོག་གི་སྣང་བ་ཁྱད་པར་ཅན་རྒྱས་པར་
གྱུར་པར་བསམ་ལ། ཨ་ར་པ་ཙ་ན་བཟླ། སླར་ཡང་རྗེ་བླ་མའི་མགྲིན་པའི་སྤྱན་རས་གཟིགས་
ཀྱི་ཐུགས་ཀའི་ཧིཡིག་གི་མཐར་སྔགས་ཕྲེང་གིས་བསྐོར་བའི་འོད་ཟེར་དང་། བདུད་
རྩིའི་རྒྱུན་བསམ་གྱིས་མི་ཁྱབ་པ་བྱུང༌། རིགས་དྲུག་གི་སྡུག་བསྔལ་རྒྱུ་དང་བཅས་པ་
སྦྱངས་ནས་བྱམས་སྙིང་རྗེ་བྱང་ཆུབ་ཀྱི་སེམས་ཁྱད་པར་ཅན་སྐྱེས་པར་གྱུར་པར་བསམ་ལ།
མ་ཎི་བཟླ། སླར་ཡང་རྗེ་བླ་མའི་ཐུགས་ཀའི་ཕྱག་ན་རྡོ་རྗེའི་ཐུགས་ཀར་ཧཱུཾ་ཡིག་གི་མཐར་
སྔགས་ཕྲེང་གིས་བསྐོར་བ་ལས་བདུད་རྩི་འོད་ཟེར་དང་བཅས་པའི་རྒྱུན་བསམ་གྱིས་མི་
ཁྱབ་པ་བྱུང་ཞིང་སྤྲོ་བ་དང་བསྡུས་པས་ཕྱི་ནང་གི་འགལ་རྐྱེན་བར་ཆད་ནད་གདོན་
ཐམས་ཅད་སྦྱངས། མཐུ་སྟོབས་ནུས་པ་ཕུན་སུམ་ཚོགས་པ་ཐོབ་པར་གྱུར་པར་བསམ་
ལ། བཛྲ་པཱ་ཎི་བཟླ། མཇུག་ཏུ་ཡིག་བརྒྱས་ལྷག་ཆད་བསྐང་། མཎྜལ་རྒྱས་བསྡུས་ཅི་རིགས་ཕུལ་ཏེ། ཡོན་
ཏན་གཞིར་གྱུར་མ་གསུང་ཞིང་། བདེ་བླག་ཉིད་དུ་འཇུག་པར་བྱིན་གྱིས་རློབས་ཞེས་པའི་འཕྲོར་འཇམ་དབྱངས་
སྤྱན་རས་གཟིགས་དང་གསང་བདག་ལས་བདུད་རྩི་འོད་ཟེར་དཀར་དམར་མཐིང་གའི་རྒྱུན་བབས་པས་སྒོ་
གསུམ་གྱི་སྒྲིབ་བྲལ་སྐུ་བཞི་ཐོབ་པར་བྱིན་གྱིས་རློབས། ཞེས་ཏིང་ངེ་འཛིན་གྱི་དབང་བཞི་ལེན། དེ་ཚེ་དངོས་
གྲུབ་མན་ཆད་དཀྱུས་ལྟར་བཏོན་ནས་བྱིན་རླབས་སྤུངས་ཞུས་ཀྱིས་གསོལ་འདེབས་བྱ། དེ་ནས་དཔལ་ལྡན་རྩ་
བའི་བླ་མ་རིན་པོ་ཆེ་ཞེས་སོགས་ལན་གཅིག་གམ་གཉིས་ཀྱིས་གསོལ་བ་བཏབ་ནས། ཨོཾ་བཛྲ་ས་མ་ཛ་རྡོ་རྗེ་
བསྡུས་པའི་ཕྱག་རྒྱ་བཅས་སྲས་གཉིས་རྗེ་བླ་མ་ལ་ཐིམ་ཞིང་དེ་ཉིད་སེང་ཁྲི་དང་བཅས་རང་གི་སྤྱི་བོར་བྱོན་ནས་
བཞུགས་པ་ལ། ལུས་ངག་ཡིད་གསུམ་གུས་པས་ཕྱག་འཚལ་ལོ་ཞེས་སོགས་ལྟ་བུ་ཡན་ལག་བདུན་
པ་མདོར་བསྡུས་བྱ། ཁྱོད་ནི་བླ་མ་ཞེས་སོགས་ཀྱི་ཕུར་ཚུགས་གསོལ་འདེབས་ལན་གསུམ་བྱ། དཔལ་
ལྡན་རྩ་བའི་བླ་མ་རིན་པོ་ཆེ། །བདག་གི་སྙིང་གར་ཞེས་སོགས་བརྗོད་པས་སེང་ཁྲི་པདྨ་དང་
བཅས་པ་རང་གི་སྙིང་གར་ཐིམ་པས་སྙིང་པདྨ་འདབ་བརྒྱད་དུ་གྱུར། ཉི་ཟླ་ཁམས་དཀར་དམར་ལ་ཐིམ་པའི་
དབུས་སུ་བླ་མའི་སྐུ་མཐེབ་སོར་གྱི་ཚད་ཙམ་དུ་གྱུར་པ་རྩེ་དབུ་མའི་ལམ་དུ་བརྒྱུད་དེ་རང་སེམས་དང་དབྱེར་མེད་
དུ་ཞུགས་པར་བསམ་པའི་ངང་ནས། རང་ཉིད་སྐད་ཅིག་གིས་ཆུ་ལས་ཉ་ལྡང་བའི་ཚུལ་དུ་རྗེ་
བླ་མ་རིགས་གསུམ་མགོན་པོ་དང་བཅས་པའི་སྐུར་བཞེངས་པར་གྱུར། དམིགས་བརྩེ་
194



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
མ་ཅི་མང་བཟླ་ཞིང་རིགས་གསུམ་མགོན་པོའི་སྔགས་ཐུན་མཐར་ཅི་ནུས་བཟླ། ཡང་ན་དམིགས་བརྩེ་མ་དང་
རིགས་གསུམ་མགོན་པོའི་སྔགས་སྤེལ་ཏེ་བཟླས་ཀྱང་ཆོག་ལ། ལྷ་གསུམ་ཀའི་ཐུགས་ཀར་དམིགས་བརྩེ་མའི་
སྔགས་ཕྲེང་བཀོད་དེ་དམིགས་བརྩེ་མ་རྐྱང་བ་བཟླས་ཀྱང་རུང་། འདི་ལ་བཟླས་བྱའི་དམིགས་བརྩེ་མ་བཞི་སྐོར་
ཡིན། བསྙེན་ཚད་ནི་རབ་སུམ་འབུམ། མ་མཐའ་འབུམ་ཕྲག་གཅིག་བཟླ། རིགས་གསུམ་མགོན་པོའི་སྔགས་
རྐྱང་ལ་བསྙེན་པ་བྱེད་ཚེ་ཡིག་གྲངས་ཀྱི་འབུམ། མ་མཐའ་འབུམ་ཕྲག་གསུམ་རེ་བཟླའོ། ། དེ་ཡང་མདུན་གྱི་
རྗེ་བླ་མ་ལས་རང་འདྲ་གཉིས་པ་ཞིག་ཆད་ནས་རང་གི་སྤྱི་བོར་བཞུགས་པ་སོགས་བྱས་ནས་ཚོགས་ཞིང་མ་བསྡུས་
པར་བདག་མདུན་གཉིས་ཀ་ལ་དམིགས་ནས་མཉམ་དུ་བསྙེན་པ་བྱེད་པའང་རུང་ངོ༌། ། མཇུག་ཏུ། དགེ་
བ་འདི་ཡིས་མྱུར་དུ་བདག །བླ་མ་སངས་རྒྱས་འགྲུབ་གྱུར་ནས། །འགྲོ་བ་གཅིག་
ཀྱང་མ་ལུས་པ། །དེ་ཡི་ས་ལ་འགོད་པར་ཤོག ། རང་གི་སྙིང་གར་པདྨ་ཁ་ཟུམ་པའི་རྩེ་མོར་
གསེར་གྱི་རྡོ་རྗེ་ཕྱེད་པ་རྩེ་མོ་ལྔ་བའི་རྭ་དབུས་མ་ལ་ཧཱུྃ་ཡིག་གིས་མཚན་པ་ལས་འོད་ཟེར་ཕྲེང་ཐག་དང་སྔགས་
ཕྲེང་རྡོག་གི་རྣམ་པས། དམིགས་བརྩེ་མ་དང་། རིགས་གསུམ་མགོན་པོའི་གཟུངས། དབྱངས་གསལ། ཨོ་ཨ་
ར་པ་ཙ་ན་དྷཱི སུ་མ་ཏི་ཀིརྟི་བིབྷ་དྲ་ཨ་དྷིཥྛ་ན་ཨ་དྷིཊྛི་ཏེ་ཀུ་རནྟུ་ཞེས་སོགས་ཀྱིས་གཡས་བསྐོར་དང་གཡོན་
བསྐོར་དུ་དཀྲིས་ཏེ་དམ་དུ་བཅིངས་ནས་བྱང་ཆུབ་མ་ཐོབ་ཀྱི་བར་དུ་མི་འབྲལ་བར་བཞུགས་སུ་གསོལ་བར་
བསམ། དེང་ནས་བརྩམས་ཏེ་ཚེ་རབ་ཀུན་ཏུ་བདག ། ཅེས་སོགས་དང་བསྔོ་བ་སྨོན་ལམ་གྱི་
རྒྱས་གདབ་སྟེ་ཐུན་མཚམས་སུ་འཇུག དེ་ལྟར་ཉིན་རེར་ཐུན་བཞིར་བཅད་དེ་ཉམས་སུ་བླངས། འཇིགས་བྱེད་
ཀྱི་ཆོ་ག་ཡོངས་རྫོགས་ཐུན་དང་བོའི་མགོར་འདོན། གཏོར་འབུལ་ཐུན་དང་བོ་དང་ཐུན་བཞི་བའམ་ཡང་ན་
ཐུན་བཞི་ཀ་ལ་བྱེད་ཀྱང་རུང་། ཉེར་བསྡུ་ཐུན་ཐ་མ་ལ་བྱེད་པ་འཇིགས་བྱེད་ཀྱི་སྐབས་དང་འདྲ། ཉིན་རེ་རེའི་
ཐུན་ཕྱི་མ་རྣམས་ལ་སྐད་ཅིག་ཀྲོང་བསྐྱེད་དང་སྔར་ཡོད་གསལ་འདེབས་ཀྱི་ཚུལ་དུ་ཉམས་སུ་ལེན་པའང་རུང་
བར་གསུངས་སོ། ། དེ་ལྟར་བསྙེན་པ་ལེགས་པར་གྲུབ་ནས་ཁ་སྐོང་གི་སྦྱིན་སྲེག་ལག་ལེན་ལྟར་བྱའོ། །
ཞེས་པ་འདི་ཡང་ཡེ་ ཤེས་རྒྱ་མཚོའི་འདོད་མོས་བཞིན་ ཀལྤ་བྷ་དྲ་ དྷརྨ་ དྷ་ཛ་ནས་ལྷ་ ཁང་ སེར་ བོར་
བྲིས་པའོ། །
195



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༄༅། །མ་ཎིའི་ཕན་ཡོན་བསྡུས་པ་ཤེལ་དཀར་
མེ་ལོང་ཞེས་བྱ་བ་བཞུགས་སོ། །
༄༅། །རྒྱལ་ཀུན་སྙིང་རྗེའི་རང་གཟུགས་ལྷག་པའི་ལྷ། །
ཕྱག་ན་པདྨོའི་གཟུངས་མཆོག་ཡི་གེ་དྲུག །
ཟབ་དོན་མདོར་བསྡུས་རྣམ་པར་འགྲེལ་བའི་གཏམ། །
ཁུངས་ལྡན་དམ་པའི་ལུང་བཞིན་བརྗོད་པར་བྱ། །
དེ་ལ་འདིར་མདོ་སྔགས་ས་ལམ་གྱི་གནད་ཐམས་ཅད་འདུ་ཞིང་། ཉམས་ལེན་
སྙིང་བོར་གྱུར་པའི་གཟུངས་སྔགས་ཆེས་ཟབ་པ་མ་ཎི་ཡིག་དྲུག་གི་མཚོན་དོན་མདོར་
བསྡུས་ཤིག་བརྗོད་པ་ནི། ཨོཾ་མ་ཎི་པདྨེ་ཧཱུྃ་ཞེས་པ། ཀྱེ་ནོར་བུ་པདྨ་ཞེས་པ་ཡིན།
ཐུགས་རྗེ་ཆེན་པོའི་གཟུངས་སྔགས་ཡི་གེ་དྲུག་མ་ཡིན་ལ། འདིར་ཨོ་ནི་སྤྱིར་ནོར་བུ་
འཛིན་པའི་སྔགས་དང༌། ཧཱུྃ་གིས་དངོས་གྲུབ་སྩོལ་ཅིག་ཅེས་པའི་དོན་དུ་གསུངས།
ཁྱད་པར་འདིའི་སྒོས་ཆོས་སུ། ཨོ་རིག་པ་རང་ཤར་གྱི་ཡི་གེ་སྟེ། ཡེ་ཤེས་ལྔས་དུག་ལྔ་
རྩད་ནས་བཅད་དེ་སྟོང་བ་ཆེན་པོའི་དབྱིངས་སུ་བཀོད་པའོ། ། མ་ནི་མ་འགགས་
རང་རྩལ་གྱི་ཡི་གེ་སྟེ་ཆོས་ཐམས་ཅད་ཀྱི་འབྱུང་གནས་སུ་གྱུར་པའོ། ཎི་ནི་ཡེ་ཤེས་རང་
ལོག་གི་ཡི་གེ་སྟེ། འཁོར་བའི་གནས་ནས་མྱ་ངན་ལས་འདས་པར་ལོག་པའོ། །
པད་ནི་ཐབས་དང་ཤེས་རབ་དབྱིངས་རིག་གཉིས་སུ་མེད་པའི་ཡི་གེ་སྟེ། གཉིས་སྣང་
གི་རྟོག་པ་ཐམས་ཅད་གཅོད་པའོ། ། མེ་ནི་ཡེ་ཤེས་རང་གསལ་གྱི་ཡི་གེ་སྟེ། མ་རིག་
196



ངས
༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
པ་གཏི་མུག་གི་བག་ཆགས་ཐམས་ཅད་སེལ་ཞིང་རྣམ་པར་རྟོག་པ་ཐམས་ཅད་སྲེག་
པར་བྱེད་པའོ། ། ཧཱུྃ་ནི་ཐམས་ཅད་དབང་དུ་སྡུད་པའི་ཡི་གེ་སྟེ། ཐ་མལ་བའི་རྣམ་
རྟོག་ཐམས་ཅད་མི་རྟོག་པའི་ཡེ་ཤེས་ཀྱི་དབྱིངས་སུ་བསྡུ་བར་བྱེད་པའོ། ། དེ་ལྟར་
ཆོས་ཐམས་ཅད་ཀྱི་དོན་གསལ་བར་བྱེད་པའང་ཡི་གེ་དྲུག་པ་བཟླས་པས་འབྱུང་བར་
གསུངས་སོ། །
གཞན་ཡང་གང་ཟག་གཅིག་འཚང་རྒྱུ་བའི་ ལམ་གྱི་རིམ་པའི་གོ་རིམ་དང་
བསྒྲིགས་ནས་ཡིག་དྲུག་གི་ངེས་དོན་བཤད་པ་ནི། སྐྱབས་འགྲོ་དང་སྦྱར་ན། ཨོ་
སྐྱབས་སྟོན་པ་བོ་སངས་རྒྱས། མ་སྐྱབས་དངོས་ཆོས་དཀོན་མཆོག ཎི་སྐྱབས་སྒྲུབ་
པའི་གྲོགས་དགེ་འདུན། པད་སྐྱབས་གནས་ཀུན་འདུས་ཀྱི་བདག་ཉིད་བླ་མ། མེ་ཡི་
དམ་དཀྱིལ་འཁོར་གྱི་ལྷ་ཚོགས། ཧཱུཾ་ཆོས་སྲུང་བའི་མཁའ་འགྲོ་དང་བཅས་སྐྱབས་
འགྲོའི་ཆོས་སྐོར་མཚོན་པ་ཡིན། ཡང་གསོལ་འདེབས་དང་སྦྱར་ན། ཨོ་རྒྱལ་བའི་སྐུ་
ལ་གསོལ་བ་འདེབས་པ། མ་གསུང་ལ་གསོལ་བ་འདེབས་པ། ཎི་ཐུགས་ལ་གསོལ་བ་
འདེབས་པ། པད་ཡོན་ཏན་ལ་གསོལ་བ་འདེབས་པ། མེ་འཕྲིན་ལས་ལ་གསོལ་བ་
འདེབས་པ། ཧཱུྃ་སྐུ་གསུང་ཐུགས་ཡོན་ཏན་འཕྲིན་ལས་ལྔ་ཆར་ལ་གསོལ་བ་འདེབས་
པ་མཚོན་ཞིང༌། བྱིན་རླབས་དང་སྦྱར་ན་ཡང་དེ་དང་མཐུན་པར་རིགས་འགྲོས་སུ་
གསུངས་སོ། ། འགྲོ་དོན་ཚད་མེད་དྲུག་དང་སྦྱར་ན། ཨོ་ཐུགས་རྗེ་ཚད་མེད། མ་
བྱམས་པ་ཚད་མེད། ཎི་སྙིང་རྗེ་ཚད་མེད། པད་དགའ་བ་ཚད་མེད། མེ་བཏང་
སྙོམས་ཚད་མེད། ཧཱུཾ་ཆོས་ཉིད་ཚད་མེད་དེ་ཚད་མེད་དྲུག་གིས་འགྲོ་བའི་དོན་བྱེད་
པའོ། ། སེམས་བསྐྱེད་དང་སྦྱར་ན། ཨོ་སྨོན་པ་བྱང་ཆུབ་ཀྱི་སེམས། མ་འཇུག་པ་
བྱང་ཆུབ་ཀྱི་སེམས། ཎི་གཉིས་མེད་བྱང་ཆུབ་ཀྱི་སེམས། པད་ཆོས་ཉིད་བྱང་ཆུབ་ཀྱི་
སེམས། མེ་ཡེ་ཤེས་བྱང་ཆུབ་ཀྱི་སེམས། ཧཱུྃ་དོན་དམ་བྱང་ཆུབ་ཀྱི་སེམས་རྣམས་
197



མནང བ
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མཚོན། སྡོམ་པ་དྲུག་བསྲུང་བ་དང་སྦྱར་ན། ཨོ་ཉན་ཐོས་ཀྱི་སྡོམ་པ། མ་རང་རྒྱལ་
གྱི་སྡོམ་པ། ཎི་བྱང་སེམས་ཀྱི་སྡོམ་པ། པད་དགེ་བསྙེན་གྱི་སྡོམ་པ། མེ་གསང་
སྔགས་ཀྱི་སྡོམ་པ། ཧཱུྃ་སྡོམ་པ་ཐམས་ཅད་མི་ཉམས་པར་བསྲུང་བ་བཅས་མཚོན།
ནང་ལམ་དྲུག་ལ་ངོ་སྤྲོད་བྱས་པ་དང་སྦྱར་ན། ཨོ་ཚོགས་ལམ། མ་སྦྱོར་ལམ། ཎི་
མཐོང་ལམ། པད་སྒོམ་ལམ། མེ་མཐར་ཕྱིན་པའི་ལམ། ཧཱུྃ་མི་སློབ་པའི་ལམ་བཅས་
ལམ་དྲུག་བགྲོད་པའི་ཚུལ་བསྟན། སྤྱོད་པ་ཕ་རོལ་ཏུ་ཕྱིན་པ་དྲུག་དང་སྦྱར་ན། ཨོ་
སྦྱིན་པའི་ཕར་ཕྱིན། མ་ཚུལ་ཁྲིམས། ཎི་བཟོད་པ། པད་བརྩོན་འགྲུས། མེ་བསམ་
གཏན། ཧཱུྃ་ཤེས་རབ་ཀྱི་ཕ་རོལ་ཏུ་ཕྱིན་པ་བཅས། ཕ་རོལ་ཏུ་ཕྱིན་པ་དྲུག་ཡོངས་སུ་
རྫོགས་པར་བྱེད་པ་མཚོན། གསང་བ་སྔགས་ཀྱི་དབང་དང་སྦྱར་ན། ཨོ་ལྷ་དབང་
ལུས་ལ་བསྐུར་བའི་དོན་དང༌། མ་སྔགས་དབང་ངག་ལ་བསྐུར་བ། ཎི་ཆོས་དབང་
སེམས་ལ་བསྐུར་བ། པད་བུམ་དབང་ལུས་སྨིན་བྱེད་དུ་བསྐུར་བ། མེ་གསང་དབང་
ངག་སྨིན་བྱེད་དུ་བསྐུར་བ། ཧཱུྃ་ ཤེར་ དབང་ སེམས་ སྨིན་བྱེད་ དུ་བསྐུར་བ་བཅས་
མཚོན། དམ་ཚིག་དྲུག་དང་སྦྱར་ན། ཨོ་སྐུའི་དམ་ཚིག མ་གསུང་གི་དམ་ཚིག ཎི་
ཐུགས་ཀྱི་དམ་ཚིག པད་རྩ་བའི་དམ་ཚིག མེ་ཡན་ལག་གི་དམ་ཚིག ཧཱུྃ་གིས་དམ་
ཚིག་ཐམས་ཅད་མི་ཉམས་པར་བསྲུང་བ་བཅས་མཚོན། དུག་ལྔ་དང་ཉོན་མོངས་པ་
དྲུག་གནས་སུ་འཇོམས་པ་དང་སྦྱར་ན། ཨོ་གྱིས་གཏི་མུག་འཇོམས། མས་ཞེ་སྡང་
འཇོམས། ཎིས་ང་རྒྱལ་འཇོམས། པད་ཀྱིས་འདོད་ཆགས་འཇོམས། མེས་ཕྲག་
དོག་འཇོམས། ཧཱུྃ་གིས་ཉོན་མོངས་པ་ཐམས་ཅད་འཇོམས། སྒྲིབ་པ་སྦྱོང་བ་དང་
སྦྱར་ན། ཨོཾ་གྱིས་ལུས་ཀྱི་སྒྲིབ་པ་སྦྱོང་། མས་ངག་གི་སྒྲིབ་པ་སྦྱོང་། ཎིས་ཡིད་ཀྱི་སྒྲིབ་
པ་སྦྱོང་། པད་ཀྱིས་ཉོན་མོངས་པའི་སྒྲིབ་པ་སྦྱོང་། མེས་བག་ཆགས་ཀྱི་སྒྲིབ་པ་སྦྱོང་།
ཧཱུྃ་གིས་ཤེས་བྱའི་སྒྲིབ་པ་སྦྱོང་བའོ། ། གནས་སྦྱོང་བ་དྲུག་དང་སྦྱར་ན། ཨོཾ་གྱིས་
198



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
ལྷའི་གནས་སྦྱོང་། མས་ལྷ་མ་ཡིན་གྱི་གནས་སྦྱོང་། ཎིས་མིའི་གནས་སྦྱོང་། པད་
ཀྱིས་བྱོལ་སོང་གི་གནས་སྦྱོང་། མེས་ཡི་དྭགས་ཀྱི་གནས་སྦྱོང་། ཧཱུྃ་གིས་དམྱལ་བའི་
གནས་སྦྱོང་བ་སོགས་རིགས་དྲུག་གི་སྐྱེ་སྒོ་གཅོད་ཅིང་། འགྲོ་དྲུག་གི་སྡུག་བསྔལ་
འཇོམས་པ་དང་སྦྱར་རོ། ། སྐུ་དྲུག་དང་སྦྱར་ན། ཨོ་ཆོས་ཀྱི་སྐུ། མ་ལོངས་སྤྱོད་
རྫོགས་པའི་སྐུ། ཎི་སྤྲུལ་བའི་སྐུ། པད་ངོ་བོ་ཉིད་ཀྱི་སྐུ། མེ་མངོན་པར་བྱང་ཆུབ་པའི་
སྐུ། ཧཱུྃ་ འགྱུར་བ་མེད་ པ་ རྡོ་ རྗེའི་སྐུ་ སྟེ། སྐུ་དྲུག་ལྷུན་གྱིས་གྲུབ་པར་ཡང་སྟོན།
རིགས་དྲུག་དང་སྦྱར་ན། ཨོ་རིགས་ཀུན་འདུས་པ་ཐུགས་རྗེ་ཆེན་པོ། མ་རྣམ་པར་
སྣང་མཛད། ཎི་རྡོ་རྗེ་སེམས་དཔའ། པད་རིན་ཆེན་འབྱུང་ལྡན། མེ་སྣང་བ་མཐའ་
ཡས། ཧཱུྃ་དོན་ཡོད་གྲུབ་པ་སྟེ། རིགས་དྲུག་གི་སངས་རྒྱས་ཀྱང་མཚོན། རིགས་དྲུག་
གི་ཡུམ་དང་སྦྱར་ན། ཨོ་རིགས་དྲུག་ཐམས་ཅད་འདུས་པའི་ཡུམ་ཡི་གེ་དྲུག་མ། མ་
ནམ་མཁའ་ཀུན་ཏུ་བཟང་མོ། ཎི་ས་སངས་རྒྱས་སྤྱན་མ། པད་མེ་གོས་དཀར་མོ།
མེ་ཆུ་མཱ་མ་ཀི ཧཱུྃ་རླུང་དམ་ཚིག་སྒྲོལ་མ་སྟེ། འབྱུང་ལྔ་དག་པའི་ཡུམ་ལྔ་ཡང་མཚོན།
ཡེ་ཤེས་ལྔ་ཡང་མཚོན་ཏེ། ཨོ་ཆོས་དབྱིངས་ཡེ་ཤེས། མ་མེ་ལོང་ཡེ་ཤེས། ཎི་མཉམ་
ཉིད་ཡེ་ཤེས། པད་སོར་རྟོག་ཡེ་ཤེས། མེ་བྱ་སྒྲུབ་ཡེ་ཤེས། ཧཱུྃ་ལྷན་ཅིག་སྐྱེས་པ་རང་
བྱུང་གི་ཡེ་ཤེས་དང་སྦྱར། འགྲོ་དོན་དྲུག་དང་སྦྱར་ན། ཨོཾ་གྱིས་འགྲོ་དྲུག་གི་སྡུག་
བསྔལ་བསལ། མས་འགྲོ་དྲུག་བུ་བཞིན་སྐྱོང་། ཎིས་འགྲོ་དྲུག་འཁོར་བའི་གནས་
ནས་འདྲེན། པད་ཀྱིས་འགྲོ་དྲུག་དག་པའི་གནས་སུ་འདྲེན། མེས་འགྲོ་དྲུག་གི་ལས་
དང་སྒྲིབ་པ་སྦྱོང་། ཧཱུྃ་གིས་འགྲོ་དྲུག་གི་དུག་ལྔ་གནས་སུ་སྦྱོང་བ་སོགས་མཚོན་དོན་
མང་བོ་ཞིག་གསུངས་སོ། །
འཕྲིན་ལས་ཀྱི་ལས་ཚོགས་སྒྲུབ་པ་དང་བསྟུན་ནས་མཚོན་པའི་དཔེ་དང་སྦྱར་
ན། ༀ་གྱིས་རིན་ཆེན་དགོས་འདོད་ཀུན་སྦྱིན་པ་དང༌། མས་རྣམ་བྱང་གི་ཕྱོགས་
199



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྐྱེད་པར་བྱེད་པས་མ་དང་འདྲ་བ་དང་། ཎིས་ཡང་དག་པའི་ལས་ཀྱི་ལྡོག་ཕྱོགས་མ་
རིག་པ་བཟློག་པ་དང་། པད་ཀྱིས་བར་གཅོད་བྱེད་པའི་དུག་ལྔ་གཅོད་པ་དང༌། མེས་
བསྲེག་བྱ་རྣམ་རྟོག་གི་མཚན་མ་སྲེག་པ་དང་། ཧཱུྃ་གིས་ཁྲོས་པའི་རང་བཞིན་གྱིས་
གདུག་པ་ཀུན་འདུལ་བར་བྱེད་པ་དང་སྦྱར་རོ། ། བསྲུང་བ་དང་སྦྱར་ན། ཨོ་གྱིས་
ལྷའི་གདོན་ཐུབ། མ་ཡིས་མོ་གདོན་ཐུབ། ཎིས་རྒྱལ་འགོང་ཐུབ། པད་ཀྱིས་ས་
བདག་གི་གདོན་ཐུབ། མེས་མ་མོའི་གདོན་ཐུབ། ཧཱུྃ་གིས་གནོད་སྦྱིན་དང་ཤ་ཟའི་
གདོན་ཐུབ་པ་སྟེ། ལྷ་འདྲེ་དྲག་པོའི་གདུག་རྩུབ་ཐམས་ཅད་ཡི་གེ་དྲུག་མས་འཇོམས་
པར་བྱེད་དོ། ། ནད་འདོན་པ་དང་སྦྱར་ན། ཨོཾ་གྱིས་འདུས་པའི་ནད་སེལ་བ་དང༌།
མས་ཚ་བའི་ནད་སེལ། ཎིས་རླུང་གི་ནད་སེལ། པད་ཀྱིས་བད་ཀན་གྱི་ནད་སེལ།
མེས་གྲང་བའི་ནད་སེལ། ཧཱུྃ་གིས་མཁྲིས་པའི་ནད་སེལ་བ་སྟེ། མདོར་ན་ནད་ཐམས་
ཅད་ཡི་གེ་དྲུག་མས་སེལ་བར་གསུངས་སོ། ། དེ་ལ་སོགས་པའི་དྲུག་དྲུག་སུམ་ཅུ་རྩ་
དྲུག་གི་གདམས་པ་སོགས། མ་ཎི་བཀའ་འབུམ་ལས་གསུངས་པ་མང་ཡང་། འདིར་
དེ་ལས་མདོར་བསྡུས་ཙམ་ཞིག་རྒྱའི་དགེ་སྦྱོར་བ་ཚིག་པེན་དན་གྱི་འདོད་མོས་བཞིན།
ཤཱཀྱའི་དགེ་སྦྱོང་མིང་འཛིན་པ་ཀལྤ་བྷ་དྲ་དྷརྨ་དྷཱ་ཛས་བཀོད་པ་དགེའོ། །
200



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
༄༅། །ཤོག་དྲིལ་སྙན་བརྒྱུད་བླ་མའི་ཞལ་
ལུང་ཞེས་བྱ་བ་བཞུགས་སོ། །
༄༅ ། །ན་མོ་གུ་རུ།
ཟབ་མོ་རྟེན་འབྱུང་གཏམ་གྱི་ལྷ་ཡི་རྔ། །
སྲིད་ན་སྙན་པར་བརྡུང་བའི་སྒྲ་ཆེན་པོས། །
མ་རིག་གཉིད་དུ་ཡུར་ལས་སློང་མཁས་པ། །
བླ་མ་ལབ་སྒྲོན་ཞབས་ལ་གུས་བཏུད་ནས། །
མ་ཅིག་གཉན་ཁྲོད་འགྲིམས་པའི་ལག་ལེན་རྣམས། །
རྡོ་རྗེ་འཆང་དངོས་ཐབས་མཁས་མཚན་ཅན་གྱི། །
ཕྱག་བཞེས་མ་ནོར་མཐོང་བ་བརྒྱུད་པའི་སྲོལ། །
དང་བོའི་ལས་ཅན་དོན་དུ་མདོ་ཙམ་གླེང་། །
དེ་ཡང་རྡོ་རྗེ་འཆང་དངོས་རྗེ་གཉན་ཐོག་བཀའ་དྲིན་ཅན་ནས་གསུང་བཀོད་
དུ་བསྩལ་པའི་གཉན་ཁྲོད་ཆུ་མིག་བརྒྱ་རྩ་འགྲིམ་ཚུལ་གྱི་ཕྱག་སྲོལ་མཁོ་ངེས་རྣམས་
མདོར་བསྡུས་ཙམ་དུ་ཞུ་བ་ལ། དང་བོ་ལམ་འདིར་མོས་པའི་གང་ཟག་རྣམས་ཀྱིས་
མཚན་ལྡན་གྱི་བླ་མ་དམ་པའི་དྲུང་ནས་མ་ཅིག་ཞི་དྲག་གི་དབང་ཐོབ་པ་གལ་ཆེ་བས།
དེ་ཡང་དང་པོ་ཞི་བ་ནམ་མཁའ་སྒོ་འབྱེད་ཐོབ་པའི་ནུབ་མོ་ནས་གསང་མཚམས་ཞག་
20i



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བདུན་མར་འགྲོ་དགོས་པས། དེའི་ཚུལ་ཡང་སྲོད་ལ་བབས་པའི་ཚེ། སུས་མ་མཐོང་
བ་བྱས་ནས་ཕར་ཅུང་ཟད་སོང་བའི་མཚམས་ ཤིག་ ཏུ་ གཅོད་ དཔོན་ཡོད་ཚེ་དེའི་
དམིགས་པའི་འགྲོ་ཕྱོགས་སུ་ས་འཛིན་དམིགས་པ་བསྐྱངས་ཏེ་བླ་མ་རྣམས་ཀྱི་གསོལ་
འདེབས་འདོན་བཞིན་ གཉན་དམིགས་དེར་ ཕྱིན་ལ་ དབང་སྡུད་ཟིལ་ གནོན་དང་
བཅས་ལམ་ཟབ་གཞུང་བསྲིངས། དེ་ནས་ནམ་གུང་ལ་ཡང་དེ་བཞིན་ཚར་གཅིག་
དང༌། ཐོ་རངས་ཡང་ཚར་གཅིག་སྟེ་ཐུན་གསུམ་བཏང་བའི་རྗེས་སུ་སུས་མི་མཐོང་བ་
བྱས་ནས་སྔར་གྱི་ས་འཛིན་དམིགས་པ་བསྐྱངས་པའི་མཚམས་ཙམ་ནས་ཐུན་གྲོལ་ཏེ་
འོང་། དེ་ལྟ་བུའི་གསང་མཚམས་ཞག་བདུན་སོང་བའི་ཕྱི་ཉིན་ཁྲོས་མའི་ཆོ་ག་གཞུང་
བཞིན་བཏང་ནས་ ཚོགས་མཆོད་ རྒྱས་པ་བྱ། དེ་ནས་ དུས་ གང་ ཡང་ རུང་ བར་
མཚམས་བྱ་བ་ལ། དབེན་པའི་གནས་སུ་མཁའ་འགྲོ་སྡེ་ལྔ་ལ་བྲང་ལེབ་ལྔ། ཟངས་རི་
ལ་ཟོར་གཡས་དཀྱུས་གཡོན་དཀྱུས་གཉིས། ཚོགས་གཏོར། མཁའ་འགྲོའི་སྤྱི་གཏོར་
དང་གཞི་བདག་གཏོར་མ། བདག་མདུན་གྱི་མཆོད་པ་ཆུ་གཉིས་ཉེར་སྤྱོད་གཡོན་
བསྐོར། ནང་མཆོད་བཅས་བཤམས། གཞན་ཡོ་བྱད་ཀུན་ཚོགས་པར་བྱས་ལ།
ཕྱོགས་བཞིར་ཐོ་བཞི་བརྩེགས་ནས་མཚམས་ལ་གུང་ཐུན་ནས་འཇུག་དགོས་པས།
འདི་ལ་བགེགས་གཏོར་དང་སྲུང་འཁོར་བསྒོམ་པ་སོགས་མི་དགོས། སྲོད་ཐུན་གྱི་
མཇུག་ཏུ་མེ་འོད་སྤངས་ཏེ་ལམ་ཟབ་ཚར་རེ་བྱ་བ་ལས་ཐུན་གཞན་རྣམས་ལ་ལམ་ཟབ་
མི་དགོས། ཁྲོས་མའི་གཏོར་འབུལ་གྱི་མཇུག་ཏུ་མཁའ་འགྲོའི་སྤྱི་གཏོར་དང་གཞི་
བདག་གཏོར་མ་བཏང་། དེ་མ་གཏོགས་འདོན་ཆའི་རིམ་པ་གཞན་རྣམས་ཆོ་གའི་
མཇུག་གི་ནང་མཚམས་ ཞག་བདུན་མའི་བསྙེན་ཡིག་ལྟར་བྱའོ། ། དེ་ནས་ ཕྱི་
མཚམས་ཆེན་མོར་འགྲོ་ཚུལ་གྱི་རིམ་པ་ལ། འགྲོ་གོང་ཞག་གསུམ་ཙམ་ནས་གཅོད་
དཔོན་གྱིས་འགྲོ་ཕྱོགས་སུ་ས་འཛིན་དམིགས་པ་བཏང་། འགྲོ་ཉིན་ལམ་ལ་ཆས་ཏེ་
༤
202



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
གཉན་སའི་ཐག་ཉེར་སླེབས་ཙམ་ན་ཞོན་པ་སོགས་ལས་བབས་ཏེ་བསྐྱལ་མི་རྣམས་
རིང་དུ་བསྐྱུར་ནས། ཁ་རྡེབ་དང་བཅས་རྐང་ལན་གསུམ་གཏང་ནས་ས་འཛིན་
དམིགས་པ་བསྐྱངས། དེ་ནས་རྐང་ལན་གསུམ་གཏང་དེའི་ཚེ་ཌཱ་མ་རུ་བདུན་ལྔ་
གསུམ་གསུམ་བརྡུང་། ཌཱ་མ་རུ་ཕྲག་པར་བཟུང་ནས་མཁའ་སྤྱོད་མའི་ཞིང་ལ་འཕེན་
པ་དང་ལྡན་པས་ཌཱ་རུའི་སྟོང་ལ་མིག་ཟུར་གྱིས་བལྟ་བཞིན། ཡུམ་ཆེན་གདངས་རིང་
འཐེན། མི་མིན་ཡེ་ཤེས་ནས་བར་རྟ་བྱས་ལ་ཌཱ་ཁྲོལ་དང་གར་འཆམ་སྦྲགས་མའི་
གཏུབས་ཆོད་ལ་ཟུར་འགྲོས་དང། དུར་ཁྲོད་དུ་སྒྱུར་ལ་བསྒྱུར་སྟབས་དང་ལྡན་པས་
བདུན་ལྔ་དགུའི་རིང་ལ་གཡས་ནས་བརྩམས་པའི་གར་འཆམ་ཉེར་གཅིག་མཐོང་བ་
བརྒྱུད་པའི་ཕྱག་ལེན་ལྟར་བྱས་ལ། དེ་ནས་སྦྲུལ་ནག་འཁྱིལ་འགྲོས་ཀྱིས་འགྲོ། ཅུང་
ཟད་འགྲོ་ས་ཡོད་ཚེ་གསོལ་འདེབས་དང་ག་ཏེ་འདོན་བཞིན་གང་དུ་དམིགས་པའི་
གཉན་སར་ཕྱིན་ཏེ་རྐང་ལན་གསུམ་བཏང་། ང་གཅོད་མཁན་ཞེས་པ་ནས་འཕྲིན་
ལས་སྒྲུབས་ཤིག་གི་བར་བྱ། ཌཱ་རྐང་བརྡུང་ལ། ཡུམ་ཆེན་གདངས་རིང་སོགས་སྔར་
བཞིན་བྱས་ཏེ་གཡོན་ནས་བརྩམས་པའི་གར་འཆམ་ཉེར་གཅིག་ཆུ་མིག་གི་འགྲམ་དུ་
རྒྱག གསོལ་འདེབས་རིན་ཆེན་ཕྲེང་བ་འདོན་བཞིན་ཆུ་མིག་ལ་ཕྱི་ནས་ནང་དུ་རིམ་
གྱིས་འོང་བ་བྱས་ཏེ། སྐོར་བ་ལན་གསུམ་བྱེད། ཚར་རྡེལ་གང་འཛིན་ལ་དམིགས།
གནམ་ས་བར་སྣང་གསུམ་དུ་ཕཊ་དགུ་ཕྲུགས་བྱ། ཆུ་མིག་མགོར་ཌ་རྐང་དང༌། ཞྭ་
བཞག་པའི་སྟེང་དུ་རྡེའུ་བསྲུང་བའི་ཆེད་དུ་ཨ་ཡིག་བཞུགས་སུ་བཅུག དེ་ནས་ལྕོག་
གུར་ཕུག ཕྱོགས་བཞིར་ཐོ་བཞི་བརྩེགས། གཅོད་དཔོན་ཡོད་ཚེ་ཉིན་དང་བོར་
ཐམས་ཅད་ཀྱིས་ཆོས་འབྱུང་བསྐོ་བའམ་འབྲི་བ་གང་རུང་བྱ། ཆུ་མིག་ནས་ཆུ་ཧུབ་
གསུམ་བཏུང་ལ་སོར་མོ་ལྔས་ཚར་རྡེལ་བཟུང་ནས་ཌཱ་རུ་འཁྲོལ་བཞིན་ནང་དུ་སླེབས་
ནས་རྡེའུ་ཆོས་འབྱུང་དུ་བཅུག་སྟེ་ཁ་གཡམ་པས་བཀབ། གདན་མི་ལྤགས་ཀྱི་གཡང་
203



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཞིར་མོས་ལ་བཏིང༌། མལ་དུ་བསྡད་དེ་སངས་རྒྱས་ཆོས་ཚོགས་མ་ཚར་གསུམ་དང་
ཚད་མེད་བཞི་ཚར་གཅིག དེ་ནས་ཡེ་ཤེས་ཆོས་འབྱུང་ཞེས་སོགས་ཚིགས་བཅད་ལ་ཌ་
རྡུང་ཡོད། ཚིག་ལྷུག་གི་ཡེ་ཤེས་པ་ནས་བཛྲ་ས་མ་ཛའི་བར་ཡང་ཌཱ་རུ་བརྡུང༌། དང་
བོ་བདུན་མཚམས་འདི་དང་། དཀྱིལ་དང་ཐ་མའི་བདུན་མཚམས་གསུམ་ལ་བརྒྱུད་
འདེབས་རྒྱས་པ་བྱེད། གཞན་རྣམས་ལ་རྩ་བའི་བླ་མ་ཞེས་སོགས་ཌཱ་རུ་བཅས་ལན་
གསུམ་བྱ་བ་ཕྱག་བཞེས་ཡིན། བླ་མ་རྣམས་ཞེས་པ་ནས་ཆོས་འབྱུང་གི་གདན་རྣམས་
ལ་ཐིམ་ནས་མི་དམིགས་པར་སྟོང་བར་གྱུར། སྟོང་བའི་ངང་ལས་རང་ཉིད་སྐད་ཅིག་
གིས་ཡུམ་ཆེན་མོ་ཞལ་གཅིག་ཕྱག་བཞི་མར་གསལ་བའི་སྤྱི་བོར་ཨོཾ། མགྲིན་པར་ཨཱ
ཐུགས་ཀར་ཧཱུཾ་གིས་མཚན་པར་གྱུར། ཅེས་བརྗོད་ལ། ཡང་སྐྱབས་སེམས་བྱས་ཏེ།
སྭ་བྷཱ་ཝ་ནས་གཞུང་ལྟར་དང་། ཡེ་ཤེས་པ་ནས་ས་མ་ཡ་ཛའི་བར་ཌ་བརྡུང་བྱ།
མཆོད་པ་ལ་ཡང་ཌཱ་རྡུང་ཡོད། ས་ཆུ་མེ་རླུང་སོགས་དང་རྫོགས་པའི་བྱང་ཆུབ་རྣམས་
ཀྱི་ཚིགས་བཅད་ལ་ཌ་བརྡུང་བྱའོ། ། དེ་ཡང་རྗེ་གཉན་ཐོག་བཀའ་དྲིན་ཅན་ནས་
མཚམས་འདིར་ལམ་ཟབ་ཐུང་ངུ་རེ་དང༌། དགུང་ཐུན་རྗེས་ཀྱི་ཉལ་ཁར་གདན་ཐོག་
གཅིག་མ་རེ་བྱས་ན་ཐུན་དྲུག་ཚང་ཕྱིར། སྙན་བརྒྱུད་རྡོ་རྗེའི་ཚིག་རྐང་ལས་ཐུན་དྲུག་
རྣལ་འབྱོར་ཉམས་སུ་བླངས་ཞེས་དང༌། ཨ་མའི་གསུངས་ལས་ཀྱང་། ཐུན་དྲུག་རྣལ་
འབྱོར་བསྒོམ་པར་བྱ། ། ཞེས་སོགས་གསུངས་པའི་དགོངས་པ་དང་མཐུན་གསུངས་
ནས་ཞལ་བཀོད་དེ་ལྟར་གནང༌། དེ་ནས་ཐུན་གྲོལ། ཕྱི་དྲོའི་ཐུན་ལ་དགའ་ལྡན་ལྷ་
བརྒྱ་མ་དང་བླ་མ་རྣམས་ཀྱི་གསོལ་འདེབས། ཐུན་མོང་ལམ་སྦྱངས་སྔོན་དུ་འགྲོ་བའི་
ཆེད་ཡོན་ཏན་གཞིར་གྱུར་མ་དང་། དེ་ནས་ཆོ་གའི་གཞུང་ལྟར་སྐུ་གསུམ་མངོན་གྱུར་
སོགས་སྐྱབས་འགྲོ་ལན་གསུམ། སེམས་བསྐྱེད་ལན་གསུམ། ཚད་མེད་བཞི་བསྒོམ་
པ་ལན་གཅིག་བྱ། རྐང་ཁ་ལན་གསུམ་བརྡབ་ནས། རྐང་ལན་གསུམ་གྱི་ཚེ་་མ་རུ་
204



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
བདུན་ལྔ་གསུམ་གསུམ་བརྡུང་། ཟིལ་གནོན་ནས་གཞུང་ལྟར་བྱས་ཏེ། རང་བཞིན་
གྱི་གནས་ནས་མཁའ་ཁྱབ་ཀྱི་བླ་མ་རྒྱལ་བ་ནས་ ས་མ་ཡ་ཛའི་བར་དང་། མཆོད་
སྔགས་ལ་ཌ་མ་རུ་འཁྲོལ། བརྒྱུད་འདེབས་གཉིས་དང་དོན་བསྟོད་ཀྱི་མགོར་རྐང་ལན་
རེ་འབུད། མཚམས་མཚམས་སུ་ཌཱ་རུ་གཅོད་རྒྱུ་མེད། དེའི་རྒྱུ་མཚན་དམ་ཆོས་མཚོ་
མོ་དང་ཀརྨ་དར་རྒྱས་ཀྱི་སྐུ་བསྒྲེས་པའི་ཉམས་དོད་པ་ལས་ གཅོད་དགོས་པའི་རྒྱུ་
མཚན་མེད་ཅེས། ཁོང་གཉན་ཐོག་བཀའ་དྲིན་ཅན་གྱིས་གསུངས། དེ་ནས་དཀར་
འགྱེད་ཀྱི་ཧཱུྃ་གི་འཕྲོར་རྐང་ལན་གསུམ། ཁ་རྡེབ་མེད། མགྲོན་གོང་འོག་རྣམས་ཀྱང་
ཁྲོས་མའི་རྣམ་པར་སྤྱན་འདྲེན་པའི་ཆེད་ཡིན། ཁྲ་འགྱེད་ཀྱི་སྣ་ཚོགས་འགྱེད་དུ་གྱུར་
གྱི་འཕྲོར། ཁ་རྡེབ་དང་བཅས་རྐང་ལན་གསུམ་གྱི་ཚེ་ཌཱ་མ་རུ་སྔར་ལྟར་བྱས་ནས་
ཚིགས་བཅད་ལ་འཁྲོལ། དམར་འགྱེད་སྐབས། ཡང་ཌ་རྐང་དེ་བཞིན་བརྡུང་ལ་ཧ་རི་
ནི་ས་ཧཱུཾ་ཕཊ་གར་ཡོད་ལ་ཌེ་གཅོད་བྱ། གཞན་རྣམས་གཞུང་ལྟར། སྦྱིན་བྱ་སྦྱིན་ཡུལ་
སོགས་ཀྱི་ཤོ་ལོ་ཀ་གཅིག་ལ་ཚིག་དང་ཌཱ་རུ་དལ་མོ་བྱས་ན་སྦྱོར་དངོས་རྗེས་གསུམ་
ཐམས་ཅད་དུ་ལྟ་བའི་དམིགས་པ་འཆར་མ་བཏུབ་ཀྱང་སྐབས་འདིར་ལྟ་བ་ལ་ཉམས་
པར་བཞག་ན་དགོས་པ་ཆེ་བའི་ཕྱིར་དལ་མོ་བྱ་ཞེས་ཁོང་རིན་པོ་ཆེས་གསུང་བཀོད་དུ་
གནང་། དེའི་ཕཊ་དྲག་པོ་དང་མཉམ་དུ་ཌཱ་རུ་གཅོད། མཇུག་གཞུང་ལྟར་བྱ། ཆོ་
གའི་ཡེ་ཤེས་པ་སྤྱན་འདྲེན་གྱི་རང་བཞིན་གྱི་གནས་ནས་ཞེས་པ་ནས་ས་མ་ཡ་ཛའི་
བར་ཌཱ་རུ་བརྡུང་། འདིར་ཡང་ཐུན་དང་བོ་བཞི་བ་གཉིས་ལ། སྤྱན་འདྲེན་མ་ལུས་མ་
དང་། མདུན་བསྐྱེད་བསྡུས་པ། འོག་གི་བསྟོད་པ་རྣམས་བསྡུས་པ་བྱ། ཐུན་གཉིས་
པ་དང་གསུམ་པའི་སྐབས་སྤྱན་འདྲེན་རྒྱས་པ། མདུན་བསྐྱེད་ཡན་ལག་བཞི་རྫོགས།
བསྟོད་པ་རྒྱལ་བ་མཉེས་བྱེད་རྣམས་གསུངས་དགོས་པས། སྤྱན་འདྲེན་རྒྱས་བསྡུས་
གང་ལ་ཡང་མགོར་རྐང་ལན་གསུམ་རེ་འབུད། བསྡུས་པའི་ཚིག་རྐང་བཞི་གར་ཌཱ་རུ་
205



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དང༌། རྒྱས་པར་རིན་ཆེན་རུས་བརྒྱན་ནས་བསྩལ་དུ་གསོལ་ཞེས་པའི་བར་ཚིག་རྐང་
ལྔ་གར་ཡོད་དང་། པཉྩ་ཀུ་ལ་སོགས་ཀྱི་མཆོད་སྔགས་དང༌། ཆོས་སྐུ་ནམ་མཁའ་མ་
རྣམས་ལ་ཌཱ་རུ་བརྡུང༌། མདུན་བསྐྱེད་རྒྱས་པར་ཡང་ཌཱ་རྡུང་ སོགས་སྔར་ལྟར།
བཟླས་པའི་སྐབས་གཉིད་དང་གཤང་གཅི་འདོར་བ་འགྲོ་འདུག་བྱེད་པ་སོགས་མི་རུང་།
བཟླས་པའི་མཇུག་གི་མཆོད་སྔགས་ཨོཾ་མ་ཧཱ་གུ་རུ་ནས་ས་མ་ཡེ་ཨཱཿཧཱུྃ་གི་བར་དང༌།
བསྟོད་པ་རྒྱས་པའི་ཕ་རོལ་ཕྱིན་རྫོགས་ནས་ཚིག་བཞི་གར་ཡོད་ལ་ཌཱ་རྡུང་དང༌། དུག་
ལྔ་བསྒྲལ་བའི་ནས་ཕྱག་འཚལ་བསྟོད་ཀྱི་བར་དང་། རིགས་བཞིའི་འཁོར་ན་ཞེས་
སོགས་ཀྱི་ཚིགས་བཅད་རྒྱས་བསྡུས་གཉིས་ཀར་ཌཱ་འཁྲོལ་ཡོད། ས་གསུམ་མ་ལུས་
ནས་གྲུབ་པར་མཛོད་ཀྱི་བར་ཡང་ཌ་བརྡུང་བྱ། ཡར་ངོ་མར་ངོའི་ཚེས་བཅུ་གར་ཡོད་
ལ་ཚོགས་མཆོད་རྒྱས་པ། གཞན་རྣམས་ལ་ཚོགས་ཐུང་གིས་འཐུས། ཚོགས་རྒྱས་
པའི་མགོར་རྐང་ལན་གསུམ། མཁའ་ལ་ཞེས་ཚིག་རྐང་གསུམ་གར་ཡོད་དང༌། བྱིན་
རླབས་ཀྱི་ཟག་མེད་ཚོགས་ཀྱི་ནས་སྐོང་གྱུར་ཅིག་གི་སྐབས་རྣམས་ལ་ཌཱ་རུ་བརྡུང་།
ཡར་ངོ་ལ་བཞེངས་བསྐུལ་ དང༌། མར་ངོ༌ ལ་ དགོངས་ བསྐྱོད་མ་བྱེད་ པ་ གནང་།
འབུམ་བསྐུལ་མ་གསུངས་ན་ཆོག བཞེངས་བསྐུལ་དགོངས་སྤྱོད་མ་གང་ལ་ཡང་
མགོར་རྐང་ལན་གསུམ། ཌཱ་རུའི་གསུང་སྙན་ནས་ལབ་སྒྲོན་ཁོང་ལ་གསོལ་བ་དྲག་པོ་
འདེབས་སོ་ཞེས་པའི་བར་དང༌། རུས་པའི་རྒྱན་ཆ་ནས་ཡུམ་ཆེན་མོས་བྱིན་གྱིས་
རློབས་གར་ཡོད་ལ་ཌ་འཁྲོལ་དང༌། མི་རྐང་གླིང་བུ་ཞེས་རྐང་གླིང་ཁ་འགྲམ་དུ་འཛིན་
པ་ནི་བསོད་གྲགས་རིན་པོ་ཆེ་ནས་གསུངས། ཚོགས་མཆོད་འབུལ་བའི་མགོར་རྐང་
གླིང་ལན་གསུམ། དབྱིངས་ཀྱི་ཡུམ་ཆེན་ནས་ཌཱ་རྡུང་བཅས་དངོས་གྲུབ་སྩོལ་གྱི་བར་
དང་ཚོགས་ལྷག་མགོར་ཁ་རྡེབ་བཅས་རྐང་གླིང་ལན་གསུམ་བཏང་ལ། ཕུད་ལྷག་
བཤལ་ཆུ་ནས་འཕྲིན་ལས་མཛོད་ཀྱི་བར་གར་ཡོད་རྣམས་སུ་ཌཱ་རུ་བརྡུང་ནས། ཨོཾ་
206



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
བབས་
སརྦ་ཁ་ཁ་ཞེས་པའི་མཇུག་ཏུ་ཌཱ་རུ་དྲག་ཏུ་འཁྲོལ་ཞིང་རྐང་ཁ་ཐུར་དུ་བསྟན་ནས་
བདུད་མོའི་བཞད་སྒྲ་ལྟར་འབུད། ལྷག་མའི་མགྲོན་རྣམས་འཁོར་བཅས་ཀྱིས། །
ཚོགས་ལྷག་རྒྱ་མཚོ་འདི་བཞེས་ལ་ཞེས་པ་ནས་ཡིད་ལ་འདོད་པ་ཀུན་འགྲུབ་ཤོག་གི་
བར་ཌ་འཁྲོལ་བཅས་འདོན། ཚོགས་ཐུང་ལ་རྐང་གླིང་གོང་ལྟར། མགོ་ནས་མཇུག་
པར་ཌ་རུ་བརྡུང། ཕྱོགས་བཞི་དབུས་ཀྱི་ཞེས་པའི་ཚིགས་བཅད་དང་གཏང་རག་གི་
མཆོད་བསྟོད་ཤིས་བརྗོད་ཀྱི་མཇུག་གི་ཚིག་རྐང་རེ་རེ་ལ་ཌ་འཁྲོལ་བྱའོ། །དེ་ནས་
བསྔོ་སྨོན་བྱས་ཏེ་ཐུན་གྲོལ། སྲོད་ཐུན་ལ་ལམ་ཟབ་ཆོ་ག་ལྟར་བསྐྱངས་ནས། ཉལ་
ཁར་གདན་ ཐོག་ གཅིག་ མའི་ རྗེས་ སུ། འགྲོ་ ཕྱོགས་ སུ་ དམིགས་ནས་ ས་ འཛིན་
དམིགས་པ་གཏོང། ཐོ་རངས་སྔ་བར་བཞེངས་ནས། ངག་བྱིན་རླབས་བྱ་ཞིང་ཐུན་
གཅིག་གྲུབ་ནས། བཟའ་བཏུང་སྦྱོར་བཞིན་བླ་མཆོད་ལམ་རིམ་བསྡུས་དོན་ཚ་བསུར་
བཅས་གསུངས། གསོལ་ཇ་བཞེས་འཕྲལ་བརྒྱ་རྩ་བཏང་ནས་ཐུན་ལ་འཇུག ཉི་
བབས་དང་ དཔག་ནས་ ཐུན་མཚམས་སུ་ འཇུག་ སྐབས་ ཤིས་བརྗོད་ཀྱི་མགོར་ ཐོ་
གཤེགས་གསོལ་བྱེད། རྗེས་མི་མངོན་པར་བྱས་ནས་ཆོས་འབྱུང་སྟེང་དུ་ ཨ་ཡིག་
བཞུགས་སུ་བཅུག་ལ་བསྐྱེད་ཆོག་ཡིག་ཆུང་ལྟར་སྤྱན་འདྲེན་མཆོད་བསྟོད་བྱས་རྗེས་ཞྭ་
གྱོན་ཏེ་རྒྱལ་མཚན་རྩེ་མོའི་ཤིས་བརྗོད་སོགས་ཀྱི་སྐབས་སུ་ཌ་འཁྲོལ་ཡོད། སྐོར་བ་
ལན་གསུམ་བྱས་ཏེ་འགྲོ་ཕྱོགས་སུ་གོམ་དགུ་ཕྱིན་ནས་ཕྱི་ཤུལ་བལྟས་ཏེ་རྐང་གླིང་ལན་
གསུམ་བཏང་ལ་རྣལ་འབྱོར་བའི་རྗེས་ལ་སོགས་ཡིག་ཆུང་ལྟར་འདོན། དེ་ནས་འགྲོ་
ཕྱོགས་སུ་བལྟས་ཏེ་རྐང་ཌ་འཁྲོལ། གར་འགྲོས་སོགས་སྔར་ལྟར་བྱས་ནས་ཆུ་མིག་
བརྒྱ་རྩ་ལ་དེའི་རིགས་འདྲ་ གྱིས། ཐ་མའི་བདུན་མཚམས་འགྲུབ་ཀྱི་བར་ལ་ ཕྱག་
བཞེས་ངོས་ གཙང་མཛད་ བཞིན་ མཇུག་ གི་བཙོན་ གྲོལ་ ངང་བའི་མཆུ་སྒྲོལ་ལྟར་
གསུངས། ཆུ་མིག་འགྲོ་ཚུལ་གྱི་ཕྱག་བཞེས་སྣ་ཚོགས་སྣང་ཡང། བདག་ལ་རྗེ་བཀའ་
པས་
207



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དྲིན་ཅན་གྱིས་ གནང་བའི་གསུང་བཀོད་བཞིན་ཞུས་པ་ལགས་ ཤིང་། སྤྱིར་ལམ་
འདིར་མོས་པའི་གང་ཟག་གསར་རྙིང་གང་གི་རིག་པ་འཛིན་པ་རྣམས་ཀྱིས་ཕྱི་འདུལ་
བའི་ཀུན་སྤྱོད་རྣམ་པར་དག་པ་བཀའ་གདམས་ཀྱི་རྣམ་ཐར་གཙང་མ་ལ་གནས་ཤིང་།
ནང་ཤེས་རྒྱུད་ལམ་གྱི་རིམ་པས་བློ་ལེགས་པར་སྦྱངས་ཏེ་མི་གནས་ཐར་བའི་མྱང་
འདས་སྒྲུབ་པ་ནི་གནད་ཀྱི་དམ་ཚིག་དངོས་སུ་སྣང་བས་རང་གཞན་གྱི་དོན་གཉིས་
སྒྲུབ་པའི་ཐབས་ལ་འབད་པ་ཐུགས་འདོགས་འཚལ་ཞེས། ཤོག་དྲིལ་སྙན་བརྒྱུད་བླ་
མའི་ཞལ་ལུང་འདི་འང་ཆོས་མེད་སྙོམ་ལས་པ་༧སྐལ་བཟང་ཆོས་ཀྱི་རྒྱལ་མཚན་གྱིས་
དད་ལྡན་རྣམས་ཀྱི་ཞལ་གསུང་བཟློག་མ་ནུས་པར་ཕུལ་ལོ། །
༄༅། །ལྟུང་བཤགས་ཀྱི་མཆན་འགྲེལ་མདོར་བསྡུས།
༄༅ ། །ན་མོ། བྱང་ཆུབ་སེམས་དཔའི་ལྟུང་བ་བཤགས་པ། སྟོན་པ་ཐུགས་
རྗེ་ཅན་གྱིས་འོ་སྐོལ་གདུལ་བྱ་རྣམས་ཆགས་སོགས་ཉོན་མོངས་པ་ལ་སྤྱོད་པ་བརྒྱད་ཁྲི་
བཞི་སྟོང་གི་གཉེན་པོར་ཆོས་ཀྱི་ཕུང་བོ་བརྒྱད་ཁྲི་བཞི་སྟོང་གསུངས་པའི་མ་མོའམ་
གཞི་དང་རྩ་བ་ལྟ་བུར་གྱུར་པ། འཕགས་པ་ཆོས་བཞི་བསྟན་པའི་མདོ་སྡེ་ཟབ་མོ་ལས།
དེ་ཡང་རྣམ་པར་སུན་འབྱིན་པའི་ཀུན་ཏུ་སྤྱོད་པ་ནི། མི་དགེ་བའི་ལས་ལ་སྤྱོད་པ་ན།
དེ་ལ་འགྱོད་པ་མང་བ་ཡིན་ནོ། ། ཞེས་ གསུངས། དེའི་དོན་བསླབ་བཏུས་སུ།
སྤྱིར་སྡིག་པའི་ཕུང་བོ་བཤགས་པ་དང༌། བྱེ་བྲག་བྱང་ཆུབ་སེམས་དཔའི་ལྟུང་བ་
བཤགས་པ་གཉིས་སུ་གསུངས། ལྟུང་བ་བཤགས་པ་ལ་ཡང་། ལྟུང་བ་ལྕི་ཡང་གི་སྒོ་
ནས་བཅུ་ཚོགས་ལ་བཤགས་པ། ལྔ་ཚོགས་ལ་བཤགས་པ། གཅིག་གམ་གཉིས་ཀྱི་
208



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
མདུན་དུ་བཤགས་པ། སངས་རྒྱས་སོ་ལྔའི་སྤྱན་ལམ་དུ་བཤགས་པ་བཞི་ཡོད་ཚུལ།
འཕགས་པ་དཀོན་མཆོག་བརྩེགས་པའི་ཆོས་ཀྱི་རྣམ་གྲངས་འདུལ་བ་གཏན་ལ་དབབ་
པ་ཉེ་བར་འཁོར་གྱིས་ཞུས་པ་ལས་གསུངས། དེའི་ནང་གི་སངས་རྒྱས་སོ་ལྔའི་དྲུང་དུ་
སྡིག་ལྟུང་བཤགས་ཚུལ་གྱི་ཆེད་དུ་མདོ་འདི་གསུངས་པ་ཡིན། །
ཕུང་བོ་གསུམ་པ་ཞེས་བྱ་བ་ནི། སྡིག་པ་བཤགས་པའི་ཕུང་བོ། དགེ་བ་བསྔོ་
བའི་ཕུང་བོ། རྗེས་སུ་ཡི་རང་བའི་ཕུང་བོ་གསུམ་རྗོད་པར་བྱེད་པས་དེ་ལྟར་བཤད་དོ། །
མདོ་འདིའི་དོན་བསྡུ་ན་གསུམ་སྟེ། སྡིག་ལྟུང་བཤགས་པའི་ཚུལ། དགེ་བ་
བསྔོ་བའི་ཚུལ། དོན་བསྡུས་ཏེ་ཡན་ལག་བསྟན་པ་གསུམ་ཡིན། དང་བོ་ནི། ལྷག་
པར་ལས་སྒྲིབ་སྦྱོང་བ་ གནད་ཆེ་བས། ། རྒྱུན་ དུ་སྟོབས་བཞི་ཚང་བར་བསྟེན་པ་
གཅེས། ། ཞེས་གསུངས་པ་ལྟར། གཉེན་པོ་སྟོབས་བཞི་ཚང་བའི་སྒོ་ནས་སྡིག་ལྟུང་
བཤགས་དགོས། འདི་ལ་རྟེན་གྱི་སྟོབས་བསྟན་པའི་སྒོ་ནས་སྡིག་ལྟུང་བཤགས་ཚུལ།
གཉེན་པོ་ཀུན་ཏུ་སྤྱོད་པའི་སྒོ་ནས་སྡིག་ལྟུང་བཤགས་ཚུལ། རྣམ་པར་སུན་འབྱིན་
པའི་སྒོ་ནས་སྡིག་ལྟུང་བཤགས་ཚུལ། ཉེས་པ་ལས་སླར་ལྡོག་པའི་སྒོ་ནས་སྡིག་ལྟུང་
བཤགས་ཚུལ་བཞི། དང་བོ་ནི། སངས་རྒྱས་ལ་སྐྱབས་སུ་མཆིའོ་ཞེས་སོགས་ཀྱིས་
བསྟན། སེམས་ཅད་ཐམས་ཅད་དུས་རྟག་པར་བླ་མ་ལ་སྐྱབས་སུ་མཆིའོ་ཞེས་མདོ་ན་
དངོས་སུ་མེད་ཀྱང་བླ་མ་གོང་མ་རྣམས་ཀྱིས་ཕྱག་བཞེས་སུ་བཀོད། གཉིས་པ་གཉེན་
པོ་ཀུན་ཏུ་སྤྱོད་པའི་སྟོབས་ནི། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་
པ་ཡང་དག་པར་རྫོགས་པའི་སངས་རྒྱས་དཔལ་རྒྱལ་བ་ཤཱཀྱ་ཐུབ་པ་ལ་ཕྱག་འཚལ་ལོ་
ཞེས་པ་ནས་རི་དབང་གི་རྒྱལ་བོ་ལ་ཕྱག་འཚལ་ལོ་ཞེས་པའི་བར་གྱིས་སྟོན། བཤགས་
པ་བྱེད་པའི་ཚེ་མདུན་གྱི་ནམ་མཁར་རིན་པོ་ཆེའི་ཁྲི་སྟེང་པདྨ་དང་ཟླ་བའི་གདན་ལ་
སངས་རྒྱས་ཤཱཀྱ་ཐུབ་པ་དབུས་སུ་བཞུགས་ནས། དེ་བཞིན་ གཤེགས་པ་གཞན་
ས་
209



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྣམས་ཕྱོགས་ བཞི་ དང་ སྟེང་འོག་ རྣམས་ སུ་ བཞུགས་ པར་ གསལ་ འདེབས་ ཚུལ་
གསུངས་པ་ལྟར། ལུས་ཀྱིས་ཕྱག་འཚལ་བ། ངག་གིས་མཚན་བརྗོད་པ། ཡིད་ཀྱིས་
ཕྱག་འཚལ་བའི་ཕན་ཡོན་དྲན་པའི་སྒོ་ནས་གུས་པར་བྱ་བ་གསུམ་གསུངས། རྟེན་གྱི་
སྟོབས་ནི། བདག་མིང་འདི་ཞེས་བགྱི་བ། བླ་མ་ལ་སྐྱབས་སུ་མཆིའོ། ། སངས་
རྒྱས་ལ་སྐྱབས་སུ་མཆིའོ། ། ཆོས་ལ་སྐྱབས་སུ་མཆིའོ། ། དགེ་འདུན་ལ་སྐྱབས་སུ་
མཆིའོ། ། གཉེན་པོ་ཀུན་ཏུ་སྤྱོད་པའི་སྟོབས་ནི། དེ་བཞིན་གཤེགས་པ་དགྲ་བཅོམ་
པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་ལ་ཕྱག་འཚལ་ལོ། ། ཞེས་
བརྗོད་པས་བསྐལ་བ་བཞི་ཁྲིའི་སྡིག་པ་འདག དེ་བཞིན་དུ་རྡོ་རྗེའི་སྙིང་བོས་བསྐལ་བ་
བཞི་ཁྲིའི་སྡིག་པ་འདག རིན་ཆེན་འོད་འཕྲོས་བསྐལ་བ་ཉིས་ཁྲིའི་སྡིག་པ་འདག ཀླུ་
དབང་གི་རྒྱལ་བོས་བསྐལ་བ་སྟོང་གི་སྡིག་པ་འདག དཔའ་བོའི་སྡེས་བསྐལ་བ་སྟོང་གི་
སྡིག་པ་འདག དཔལ་དགྱེས་ཀྱིས་བསྐལ་བ་ཉིས་སྟོང་གི་སྡིག་པ་འདག རིན་ཆེན་མེ་
ས་བསྐལ་བ་ཉིས་སྟོང་གི་སྡིག་པ་འདག རིན་ཆེན་ཟླ་འོད་ཀྱིས་བསྐལ་བ་བརྒྱད་སྟོང་
གི་སྡིག་པ་འདག མཐོང་བ་དོན་ཡོད་ཀྱིས་བསྐལ་བ་གཅིག་གི་སྡིག་པ་འདག རིན་
ཆེན་ཟླ་བས་མཚམས་མེད་ལྔའི་སྡིག་པ་འདག དྲི་མ་མེད་པས་དེ་དང་ཉེ་བ་ལྔའི་སྡིག་
པ་འདག དཔལ་སྦྱིན་གྱིས་ཞེ་སྡང་གིས་ཀུན་ནས་བསླངས་པའི་སྡིག་པ་འདག ཚངས་པ་
ས་འདོད་ཆགས་ཀྱིས་ཀུན་ནས་བསླངས་པའི་སྡིག་པ་འདག ཚངས་བས་བྱིན་གྱིས་
བསྐལ་བ་ཁྲིའི་སྡིག་པ་འདག ཆུ་ལྷས་བསྐལ་བ་སྟོང་གི་སྡིག་པ་འདག ཆུ་ལྷའི་ལྷས་
བསྐལ་བ་ལྔ་སྟོང་གི་སྡིག་པ་འདག དཔལ་བཟང་གིས་བསྐལ་བ་ལྔ་སྟོང་གི་སྡིག་པ་
འདག ཙན་དན་དཔལ་གྱིས་བསྐལ་བ་བདུན་གྱི་སྡིག་པ་འདག གཟི་བརྗིད་མཐའ་
ཡས་ཀྱིས་བསྐལ་བ་བདུན་གྱི་སྡིག་པ་འདག འོད་དཔལ་གྱི་ཕན་ཡོན་ཚད་མེད་པར་
གསུངས། མྱ་ངན་མེད་པའི་དཔལ་གྱིས་གཏི་མུག་གིས་ཀུན་ནས་བསླངས་པའི་སྡིག་
21(0



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
པ་འདག སྲེད་མེད་ཀྱི་བུས་བག་ཆགས་ཀྱིས་ཀུན་ནས་བསླངས་པའི་སྡིག་པ་འདག་
མེ་ཏོག་དཔལ་གྱིས་ལུས་ཀྱི་སྒྲིབ་པ་ཐམས་ཅད་འདག་པར་གསུངས། ཚངས་པའི་འོད་
ཟེར་གྱིས་ངག་གི་སྒྲིབ་པ་ཐམས་ཅད་འདག་པར་གསུངས། པད་མའི་འོད་ཟེར་གྱིས་
ཡིད་ཀྱི་སྒྲིབ་པ་ཐམས་ཅད་འདག་པར་གསུངས། ནོར་དཔལ་གྱིས་དགེ་འདུན་གྱི་
དཀོར་ལ་འབགས་པའི་སྒྲིབ་པ་ཐམས་ཅད་འདག་པར་གསུངས། དྲན་པའི་དཔལ་
གྱིས་གང་ ཟག་ ལ་ སྐུར་ བ་ བཏབ་ པའི་ སྒྲིབ་ པ་ ཐམས་ ཅད་ འདག་ པར་ གསུངས།
མཚན་དཔལ་ཤིན་ཏུ་ཡོངས་གྲགས་ཀྱིས་ཕྲག་དོག་གིས་ཀུན་ནས་བསླངས་པའི་སྒྲིབ་
པ་ཐམས་ཅད་འདག་པར་གསུངས། དབང་བོའི་ཏོག་གི་རྒྱལ་མཚན་གྱིས་ང་རྒྱལ་
གྱིས་ཀུན་ནས་བསླངས་པའི་སྒྲིབ་པ་ཐམས་ཅད་འདག་པར་གསུངས། ཤིན་ཏུ་རྣམ་
པར་གནོན་པས་ཕྲ་མའི་རིགས་ཀྱི་སྒྲིབ་པ་ཟད་པར་བྱེད། གཡུལ་ལས་ཤིན་ཏུ་རྣམ་
པར་རྒྱལ་བས་ཉོན་མོངས་པའི་རིགས་ཟད་པར་བྱེད། རྣམ་པར་གནོན་པས་གཤེགས་
པས་གཞན་ལ་བྱེད་དུ་བཅུག་པའི་སྡིག་པ་འདག ཀུན་ནས་སྣང་བ་བཀོད་པའི་དཔལ་
གྱིས་གཞན་གྱིས་སྡིག་པ་བྱས་པ་ལ་རྗེས་སུ་ཡི་རང་བའི་སྒྲིབ་པ་ཟད་པར་བྱེད། རིན་
ཆེན་པད་མོས་རྣམ་པར་གནོན་པས་ཆོས་སྤོང་གི་སྒྲིབ་པ་ཐམས་ཅད་ཟད་པར་བྱེད།
དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིན་པོ་ཆེ་
དང་པད་མ་ལ་རབ་ཏུ་བཞུགས་པ་རི་དབང་གི་རྒྱལ་བོ་ལ་ཕྱག་འཚལ་ལོ། ། ཞེས་
པས་བླ་མ་བསྟེན་པའི་དམ་ཚིག་དང་། རང་གི་དམ་ཚིག་ཉམས་པའི་སྒྲིབ་པ་ཟད་པར་
བྱེད། དེ་བཞིན་གཤེགས་པ་དེ་དག་གི་མཚན་ལན་གཅིག་བརྗོད་པ་དང༌། ཡིད་ལ་
དྲན་པས་བསྐལ་བ་གྲངས་མེད་ཀྱི་སྡིག་པ་འདག་པར་མདོ་ལས་གསུངས། བཟང་བོ་
སྤྱོད་པར། རྡུལ་གཅིག་སྟེང་ན་རྡུལ་སྙེད་སངས་རྒྱས་རྣམས། །སངས་རྒྱས་སྲས་ཀྱི་
དབུས་ན་བཞུགས་པ་དག །དེ་ལྟར་ཆོས་ཀྱི་དབྱིངས་རྣམས་མ་ལུས་པར། །ཐམས་
211



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཅད་རྒྱལ་བ་དག་གིས་གང་བར་མོས། ། ཞེས་རྡུལ་གཅིག་གི་སྟེང་ན་ཕྲ་རབ་ཀྱི་
གྲངས་སྙེད་ཀྱི་སངས་རྒྱས་བཞུགས་པར་མོས་ལ། འཇིག་རྟེན་ཁམས་ཀྱི་རྡུལ་སྙེད་ཀྱི་
རང་ལུས་སྤྲུལ་ནས་ཕྱག་འཚལ། ཕྱག་འཚལ་བའི་ཤུགས་ལ་མཆོད་པ་འབུལ་བ་
ཤུགས་ལ་བསྟན། གསུམ་པ་རྣམ་པར་སུན་འབྱིན་པའི་སྟོབས་ལ། དང་བོ་དཔང་བོ་
མཛད་པར་གསོལ་བ། གཉིས་པ་བཤག་བྱའི་སྒྲིབ་པ་ངོས་བཟུང་བ། གསུམ་པ་སྡིག་
ལྟུང་ཇི་ལྟར་བཤག་ཚུལ་ལོ། ། དང་བོ་ནི། དེ་དག་ལ་ སོགས་པ་ཕྱོགས་བཅུའི་
འཇིག་རྟེན་གྱི་ཁམས་ཐམས་ཅད་ན། དེ་བཞིན་གཤེགས་པ་དགྲ་བཅོམ་པ་ཡང་དག་
པར་རྫོགས་པའི་སངས་རྒྱས་བཅོམ་ལྡན་འདས་གང་ཇི་སྙེད་ཅིག་བཞུགས་ཏེ་ཞེས་
ཆོས་སྐུ་ཐོབ་པ་དང་འཚོ་ཞིང་གཞེས་པའི་ཞེས་ལོངས་སྐུ་ཐོབ་པ་དང་སངས་ རྒྱས་
བཅོམ་ལྡན་འདས་ཞེས་སྤྲུལ་སྐུ་ཐོབ་པར་བསྟན། དེ་དག་ཐམས་ཅད་བདག་ལ་
དགོངས་སུ་གསོལ། ཞེས་པའི་བར་གྱིས་དཔང་བོར་གསོལ་བ་གདབ་པ་ཡིན། དཀོན་
བརྩེགས་ལས། བྱང་ཆུབ་སེམས་དཔའ། མཚམས་མེད་པ་ལྔ་དང་ལྡན་པའི་ལྟུང་བ་
དང་། བུད་མེད་ལས་བྱུང་བའི་ལྟུང་བ་དང་། ལག་པ་ལས་བྱུང་བའི་ལྟུང་བ་དང་།
ཁྱེའུ་ལས་བྱུང་བའི་ལྟུང་བ། མཆོད་རྟེན་ལས་བྱུང་བའི་ལྟུང་བ། དགེ་འདུན་ལས་
བྱུང་བའི་ལྟུང་བ། དེ་ལས་བཞན་པའི་ལྟུང་བ་ལྕི་བ་རྣམས་ནི་སངས་རྒྱས་སུམ་ཅུ་སོ་
ལྔའི་སྤྱན་སྔར་ གཅིག་ བུས་ ཉིན་མཚན་ དུ་ བཤག་ པར་ བྱའོ། ། ཞེས་ གསུངས།
གཉིས་པ་བཤག་བྱའི་སྡིག་པ་ངོས་འཛིན་པ་ལ། མདོར་བསྟན་ནི། བདག་གིས་སྐྱེ་བ་
འདི་དང་། སྐྱེ་བ་ཐོག་མའི་ཐ་མ་མ་མཆིས་པ་ནས་འཁོར་བ་ན་འཁོར་བའི་སྐྱེ་གནས་
ཐམས་ཅད་དུ་སྡིག་པའི་ལས་བགྱིས་པ་དང་། བགྱིད་དུ་བསྩལ་པ་དང་། བགྱིད་པ་ལ་
རྗེས་སུ་ཡི་རང་བའམ། ཞེས་པའི་བར་དང་། རྒྱས་པར་བཤད་པ་ནི། མཆོད་རྟེན་གྱི་
དཀོར་རམ་ཞེས་པ་དཀོན་མཆོག་གི་དཀོར། དགེ་འདུན་གྱི་དཀོར་རམ་ཕྱོགས་བཅུའི་
212



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
དགེ་འདུན་གྱི་དཀོར་ཕྱོགས་པ་དང༌། འཕྲོག་ཏུ་བཅུག་པ་དང༌། འཕྲོག་པ་ལ་རྗེས་སུ་
ཡི་རང་བའམ། མཚམས་མེད་ལྔའི་སྡིག་པ་མཚམས་མ་མཆིས་པ་ལྔའི་ལས་བགྱིས་པ་
དང༌། མཚམས་མེད་ལྔ་ནི། དེ་བཞིན་གཤེགས་པའི་སྐུ་ལ་ངན་སེམས་ཀྱི་ཁྲག་ཕྱུང་
བའི་མཚམས་མེད་ཀྱི་ལས། དགེ་འདུན་གྱི་དབྱེན་བྱེད་པའི་མཚམས་མེད་ཀྱི་ལས།
དགྲ་བཅོམ་པ་བསད་པའི་མཚམས་མེད་ཀྱི་ལས། ཕ་བསད་པའི་མཚམས་མེད་ཀྱི་
ལས། མ་བསད་པའི་མཚམས་མེད་ཀྱི་ལས། བགྱིད་དུ་བསྩལ་པ་དང་། བགྱིད་པ་ལ་
རྗེས་སུ་ཡི་རང་བའམ། མི་དགེ་བ་བཅུའི་བསྡུས་པའི་སྡིག་པ་ནི། མི་དགེ་བ་བཅུའི་
ལས་ཀྱི་ལམ་ཡང་དག་པར་བླང་བ་ལ་ཞུགས་པ་དང༌། འཇུག་ཏུ་བསྩལ་པ་དང༌།
འཇུག་པ་ལ་རྗེས་སུ་ཡི་རང་བའམ། གསུམ་པ་སྡིག་ལྟུང་ཇི་ལྟར་བཤག་པའི་ཚུལ་ནི།
ལས་ཀྱི་སྒྲིབ་པ་གང་གིས་བསྒྲིབས་ནས་བདག་སེམས་ཅན་ཞེས་པ་ནས་མི་སྦེད་དོ། །
ཞེས་པའི་བར་གྱིས་ཇི་ལྟར་བཤགས་ཚུལ་བསྟན། མི་ཁོམ་པ་བརྒྱད་ནི། དམྱལ་བར་
མཆི་བའམ། དུད་འགྲོའི་སྐྱེ་གནས་སུ་མཆི་བའམ། ཡི་དྭགས་ཀྱི་ཡུལ་དུ་མཆི་བའམ་
སོགས་ངན་སོང་ལ་ལྟོས་པའི་མི་ཁོམ་པ་གསུམ། གཅིག་ཡུལ་མཐའ་ཁོབ་ཏུ་སྐྱེ་བའམ།
ཀླ་ཀློར་སྐྱེ་བའམ། ལྷ་ཚེ་རིང་བོ་རྣམས་སུ་སྐྱེ་བའམ་ཞེས་པ་ལྷ་ལ་ལྟོས་པའི་མི་ཁོམ་པ།
གཉིས་དབང་བོ་མ་ཚང་བར་འགྱུར་བའམ། གསུམ་ལྟ་བ་ལོག་པར་འཛིན་པར་འགྱུར་
བའམ་ཞེས་པ་རྒྱང་འཕེན་པ་ལྟ་བུ། བཞི་སངས་རྒྱས་འབྱུང་བ་ལ་མཉེས་པར་མི་
བགྱིད་པར་( བདུད་སྡིག་ཅན་ལྟ་བུ་སྟེ་མི་ལ་ལྟོས་པའི་མི་ཁོམ་པ་བཞིའོ། ། བསྡོམས་
པས་བརྒྱད།) འགྱུར་བའི་ལས་ཀྱི་སྒྲིབ་པ་གང་ལགས་པ་དེ་དག་ཐམས་ཅད་སངས་
རྒྱས་བཅོམ་ལྡན་འདས་ཡེ་ཤེས་སུ་གྱུར་པ། སྤྱན་དུ་གྱུར་པ། དབང་དུ་གྱུར་པ། ཚད་
མར་གྱུར་པ། མཁྱེན་པས་གཟིགས་པ་དེ་དག་གི་སྤྱན་སྔར་འཐོལ( འདི་དང་འདིའོ་
ཞེས་གསལ་བོར་བཤད་པ་)ལོ། ། འཆགས་སོ། ། བཤགས་སོ་ཞེས་པ་སྟེ་སྔར་
213



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བྱས་ལ་འགྱོད་སེམས། ཕྱིན་ཆད་སྡོམ་སེམས་བྱས་པའི་བཤགས་བསྡམས་བྱེད་པ་
ཡིན། མི་འཆབ་པོ་གསང་འདོད་མ་ཞུགས་པ། མི་སྦེད་དོ་བྱས་བཞིན་དུ་མ་བྱས་ཞེས་
མི་སྦེད་དོ། ། བདག་གིས་སྡིག་ལྟུང་གང་བྱས་སངས་རྒྱས་ཀྱིས་མི་མཁྱེན་པ་མེད་
པས་ན། བདག་གིས་སྦེད་སེམས་སྐྱེ་བ་ནི། ཐུགས་ཁྲེལ་བའི་རྒྱུ་ལས་མེད་པ་ཡིན།
དཔེར། ཉེས་པ་ཕྲ་མོ། དོན་མེད་དུ་ས་འབྲུ་བ། རྩ་གཅོད་པ། ས་ལ་རི་མོ་འབྲི་བ་ལྟ་
བུ་བྱས་ན། དེ་བཞིན་གཤེགས་པས་དགོངས་པར་འགྱུར་བས། སྤྱོད་འཇུག་ལས།
སངས་རྒྱས་བྱང་ཆུབ་སེམས་དཔའ་དག །ཀུན་ཏུ་ཐོགས་མེད་གཟིགས་པར་ལྡན། །
དེ་དག་ཐམས་ཅད་སྤྱན་སྔ་ན། །རྟག་པར་བདག་ནི་གནས་སོ་ཞེས། ། ཞེས་དང༌།
དོན་མེད་ས་རྐོ་རྩྭ་གཅོད་དང༌། །ས་རིས་འབྲི་སོགས་བྱེད་གྱུར་ན། །བདེ་གཤེགས་
བསླབ་པ་དྲན་བྱས་ནས། །སྐྲག་པས་དེ་ཡི་མོད་ལ་དོར། །གང་ཚེ་བསྐྱོད་པར་འདོད་
གྱུར་དམ། །སྨྲ་བར་འདོད་པར་གྱུར་ན་ཡང་། །དང་བོར་རང་གི་སེམས་བརྟགས་
ནས། །བརྟན་པས་རིག་པ་ལྡན་པར་བྱ། ། ཞེས་གསུངས། སྡིག་ལྟུང་ཇི་ཙམ་བྱས་
ཀྱང་བཤགས་པ་ལ་འབད་དགོས་པ་ནི། བཤེས་སྤྲིངས་ལས། གང་ཞིག་སྔོན་ཆད་
བག་མེད་བྱས་གྱུར་པ། ། ཕྱིས་ནས་བག་དང་ལྡན་པར་གྱུར་དེ་ཡང་། །ཟླ་བ་སྤྲིན་
བྲལ་ལྟ་བུར་རྣམ་མཛེས་ཏེ། །དགའ་བོ་སོར་ཕྲེང་མཐོང་ལྡན་བདེ་བ་བཞིན། །
ཞེས་གསུངས། གཞན་ཡང་། དེ་ལྟར་ལེགས་པར་བཤད་པའི་ཚེ། །མཁས་པའི་སྡིག་
པ་ལྕི་ཡང་ཡང་། །བླུན་པོའི་སྡིག་པ་ཡང་ཡང་ལྕི། ། ཞེས་པའི་གནད་ཀྱང་ཤེས་
དགོས། ཕུང་བོ་གསུམ་པའི་མདོ་འདི་བཏོན་པའི་སྒོ་ནས་སྟོབས་བཞིའི་བཤགས་
བསྡམ་ལ་འབད་དགོས་ཏེ། སྤྱོད་འཇུག་ལས། བདག་ནི་མྱ་ངན་འཇིགས་སེམས་
ཀྱིས། །མགོན་པོའི་སྤྱན་སྔར་མངོན་སུམ་དུ། ། ཐལ་སྦྱར་པུས་མོ་བཙུགས་ནས་
ནི། །སྡིག་པ་ཐམས་ཅད་བཤགས་པར་བགྱིས། ། ཞེས་དང། ཉིན་དང་མཚན་དུ་
214



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
ཡང་དང་ཡང༌། །ཕུང་བོ་གསུམ་པ་འདོན་པར་བྱ། ། ཞེས་གསུངས་སོ། ། བཞི་
བ་ཉེས་པ་ལས་སླར་ལྡོག་པའི་སྟོབས་ནི། སླན་ཆད་ཀྱང་གཅོད་ཅིང་སྡོམ་པར་བགྱིད་
ལགས་སོ། ། ཞེས་པའི་བར་གྱིས་སྟོན།
གཉིས་པ་དགེ་བ་བསྔོ་བའི་ཚུལ་ལ་གསུམ། དང་བོ་བསྔོ་བའི་དཔང་བོར་
གསོལ་བ། གཉིས་པ་བསྔོ་བྱའི་དགེ་བ་ངོས་བཟུང་བ། གསུམ་པ་ཇི་ལྟར་བསྔོ་བའི་
ཚུལ་ལོ། ། དང་བོ་ནི། སངས་རྒྱས་བཅོམ་ལྡན་འདས་དང་སངས་རྒྱས་སོ་ལྔ་དེ་
དག་ཐམས་ཅད་བདག་ལ་དགོངས་སུ་གསོལ། ཞེས་པའི་བར་གྱིས་བསྟན། གཉིས་
པ་བསྔོ་བྱའི་དགེ་བ་ངོས་བཟུང་བ་བདག་གིས་སྐྱེ་བ་འདི་དང་ནས་བསྡོམས་ནས་ཞེས་
པའི་བར་གསུངས། བདག་གིས་སྐྱེ་བ་འདི་དང༌། སྐྱེ་བ་ཐོག་མ་དང༌། ཐ་མ་མ་
མཆིས་པའི་འཁོར་བའི་སྐྱེ་གནས་གཞན་དག་ཏུ། སྦྱིན་པ་ཐ་ན་དུད་འགྲོའི་སྐྱེ་གནས་
སུ་སྐྱེས་པ་ལ། ཟས་ཁམ་གཅིག་ཙམ་སྦྱིན་པའི་དགེ་བའི་རྩ་བ་གང་ལགས་པ་དང༌།
བདག་གིས་ཚུལ་ཁྲིམས་བསྲུངས་པའི་དགེ་བའི་རྩ་བ་གང་ལགས་པ་དང༌། བདག་
གིས་ཚངས་པ་ཚངས་པར་སྤྱད་པ་ལ་གནས་པའི་དགེ་བའི་རྩ་བ་གང་ལགས་པ་དང༌།
ཚངས་པ་ནི་ཐར་བ་མྱང་འདས་དེ་ཐོབ་ཕྱིར་བྱམས་སོགས་ཚད་མེད་བཞི་བསྒོམས་པ་
ནི་ཚངས་པར་སྤྱད་པ་ཡིན་ལ། དེ་བཞིན་ཁོང་ཁྲོ་འཇོམས་པའི་བཟོད་པ་བསྒོམས་
པའི་དགེ་བའི་རྩ་བ་དང༌། བདག་གིས་སེམས་ཅན་ཡོངས་སུ་སྨིན་པར་བགྱིས་པའི་
དགེ་བའི་རྩ་བ་གང་ལགས་པ་དང༌། ( བརྩོན་འགྲུས་བརྩམས་པའི་དགེ་བ་ནི་སེམས་
ཅན་ཡོངས་སུ་སྨིན་པར་བྱས་ཞེས་པས་བསྟན།) བདག་གིས་བྱང་ཆུབ་མཆོག་ཏུ་
སེམས་བསྐྱེད་པའི་དགེ་བའི་རྩ་བ་གང་ལགས་པ་དང༌། ( སེམས་བསྐྱེད་པའི་ཞེས་པ་
སེམས་བསྐྱེད་ནས་ དེ་ ལ་རྩེ་ གཅིག་ གནས་ པས་ བསམ་ གཏན་ སྒོམ་ པའི་ དགེ་ རྩ་
བསྟན།) བདག་གིས་བླ་ན་མེད་པའི་ཡེ་ཤེས་ཀྱི་དགེ་བའི་རྩ་བ་གང་ལགས་པ་( བླ་ན་
215



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མེད་པའི་ཡེ་ཤེས་ནི་ཆོས་ཀྱི་སྐུ་ཡིན་ལ། དེ་ཐོབ་ཕྱིར་དུ་བདག་མེད་པའི་དོན་ལ་སོ་
སོར་རྟོགས་པའི་ཤེས་རབ་ཀྱིས་དཔྱོད་པར་བྱེད་པའི་དགེ་བའི་རྩ་བ་སྟེ་ཕར་ཕྱིན་དྲུག་
ནི་བསྔོ་རྒྱུའི་དགེ་བ་ཡིན་ནོ། །) དེ་དག་ཐམས་ཅད་གཅིག་ཏུ་བསྡུས་ཤིང་བཟླུམས་
ཏེ་བསྡོམས་ནས། ( དང་བོ་གཅིག་ཏུ་བསྡུས་ཞེས་པ་ནི་དུས་གསུམ་དུ་བྱས་པའི་དགེ་
བ་ཐམས་ཅད་ཕྱོགས་གཅིག་ཏུ་བསྡུས་ཞེས་བསྟན། གཉིས་པ་བཟླུམས་ཞེས་པ་བརྡ་
རྙིང་ཡིན་ལ་བསྡུས་ཞེས་པའི་དོན་ཏེ་དེས་གང་ཟག་གཞན་གྱིས་བྱས་པའི་དགེ་བ་དུས་
གསུམ་དུ་ བསགས་ པ་ རྣམས་ ཕྱོགས་ གཅིག་ ཏུ་ བསྡུས་ པར་ བསྟན། གསུམ་ པ་
བསྡོམས་ཞེས་པ་རང་གཞན་གྱི་དགེ་བ་གཉིས་རྫོགས་བྱང་དུ་བསྔོ་བྱའི་དགེ་བར་བསྟན་
ནོ། །) གསུམ་པ། ཇི་ལྟར་བསྔོ་བའི་ཚུལ་ནི། བླ་ན་མ་མཆིས་པ་དང༌། (ཞེས་
པས་གཟུགས་སྐུ་བསྟན།) གོང་ན་མ་མཆིས་པ་དང་། (ཞེས་པས་ཆོས་སྐུ་བསྟན།)
གོང་མའི་ཡང་གོང་མ་( ཞེས་པས་ལོངས་སྐུ་བསྟན། བྱང་ཆུབ་སེམས་དཔའ་ས་བཅུ་
བ་ལ་གོང་མ་ཞེས་གསུངས། ལོངས་སྐུ་ས་བཅུ་བ་དེའི་གོང་ན་ཡོད་པས་གོང་མའི་གོང་
མའོ། །) བླ་མའི་ཡང་བླ་མར་ཡོངས་སུ་བསྔོ་བར་བགྱི། ( བླ་མའི་བླ་མ་ཞེས་པས་
སྤྲུལ་སྐུ་བསྟན། ཉན་རང་དགྲ་བཅོམ་པ་དང་དག་ས་ལ་གནས་པའི་བྱང་སེམས་ལ་བླ་
མ་ཞེས་བྱ། སྤྲུལ་སྐུ་དེ་དག་གི་བླ་མ་ཡིན་པས་དེ་ལྟར་བརྗོད།) བླ་ན་མེད་པ་ཡང་
དག་པར་རྫོགས་པའི་བྱང་ཆུབ་ཏུ་ཡོངས་སུ་བསྔོ་བར་བགྱིའོ། ། ཇི་ལྟར་འདས་པའི་
སངས་རྒྱས་བཅོམ་ལྡན་འདས་རྣམས་ཀྱིས་ཡོངས་སུ་བསྔོས་པ་དང༌། ཇི་ལྟར་མ་བྱོན་
པའི་སངས་རྒྱས་བཅོམ་ལྡན་འདས་རྣམས་ཀྱིས་ཡོངས་སུ་བསྔོ་བར་འགྱུར་བ་དང༌།
ཇི་ལྟར་ད་ལྟར་བཞུགས་པའི་སངས་རྒྱས་བཅོམ་ལྡན་འདས་རྣམས་ཀྱིས་ཡོངས་སུ་
བསྔོ་བར་མཛད་པ་དེ་བཞིན་དུ། བདག་གིས་ཀྱང་ཡོངས་སུ་བསྔོ་བར་བགྱིའོ། །
ཞེས་པའི་བར་གྱིས་བསྟན། རྗེ་བླ་མས། བསྟན་པ་རྒྱས་པ། བླ་མས་རྗེས་སུ་འཛིན་
216



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར་།
པ། བླ་མེད་རྫོགས་བྱང་གསུམ་པོ་ཅི་རིགས་པའི་རྒྱུར་བསྔོ་བར་མཛད། མི་ལ་རས་
པས། བྲག་ལ་སྒོམ་པའི་སྒོམ་ཆེན་དང་། །འཚོ་བ་སྦྱོར་བའི་ཡོན་བདག་གཉིས། །
སངས་མཉམ་པོར་རྒྱུ་བའི་རྟེན་འབྲེལ་ཡོད། །རྟེན་འབྲེལ་ཇི་ལྟར་ཡོད་ཅེ་ན། །རྟེན་
འབྲེལ་གྱི་སྙིང་བོ་བསྔོ་བ་ཡིན། །རྗེས་བསྔོ་བ་འདི་ལ་ནན་ཏན་མཛོད། ། ཅེས་ཀྱང་
གསུངས་སོ། །
གསུམ་པ་དོན་བསྡུས་ཏེ་ཡན་ལག་ཚང་བར་སྟོན་པ་ལ་གཉིས། ཡན་ལག་
བདུན་དུ་འགྱུར་ཚུལ་བཤད་པ། སླར་དཀོན་མཆོག་ལ་སྐྱབས་སུ་འགྲོ་བའོ། ། དང་
བོ་ནི། སྡིག་པ་ཐམས་ཅད་ནི་ སོ་ སོར་བཤགས་ཕྱག་འཚལ་བས་ལུས་ཀྱི་སྡིག་པ།
མཚན་བརྗོད་པས་ངག་གི་སྡིག་པ། དོན་བསྒོམས་པས་ཡིད་ཀྱི་སྡིག་པ་བཤགས།
སྡིག་པ་བཤགས་པའི་ཡན་ལག་དང་མཆོད་པ་འབུལ་བ་གཉིས་བསྡུས་སོ། ། བསོད་
ནམས་ཐམས་ཅད་ལ་ནི་རྗེས་སུ་ཡི་རང་ངོ་ཞེས་པ་རྗེས་སུ་ཡི་རང་གི་ཡན་ལག སངས་
རྒྱས་ཐམས་ཅད་ལ་ནི་ཆོས་འཁོར་བསྐོར་བར་བསྐུལ་ཞིང་མྱ་ངན་ལས་མི་འདའ་
བར་གསོལ་བ་འདེབས་སོ། ། བདག་གིས་བླ་ན་མེད་པའི་ཡེ་ཤེས་ཀྱི་མཆོག་དམ་པ་
ཐོབ་པར་གྱུར་ཅིག ཅེས་པས་བསྔོ་བའི་ཡན་ལག་སྟོན། གཉིས་པ་སླར་དཀོན་མཆོག་
གསུམ་ལ་སྐྱབས་སུ་འགྲོ་ཚུལ་བསྟན་པ་ནི། མི་མཆོག་རྒྱལ་བ་ གང་དག་ད་ལྟར་
བཞུགས་པ་དང༌། །གང་དག་འདས་པ་དག་དང་དེ་བཞིན་གང་མ་བྱོན། །ཡོན་ཏན་
བསྔགས་པ་མཐའ་ཡས་རྒྱ་མཚོ་འདྲ་ཀུན་ལ། །ཐལ་མོ་སྦྱར་བར་བགྱིས་ཏེ་སྐྱབས་སུ་ཉེ་
བར་མཆིའོ། ། ཐལ་མོ་སྦྱར་བ་སྟེ་གུས་པར་བྱས་ཏེ་སྐྱབས་སུ་ཉེ་བར་མཆི་བ་སྟེ་འགྲོ་
ཞེས་དངོས་སུ་བསྟན་ནས། ཤུགས་ལ་ཆོས་དཀོན་མཆོག་དང་། དགེ་འདུན་ལ་
སྐྱབས་སུ་འགྲོ་བར་བསྟན་ཏོ། །
217



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༄༅། །བཅོམ་ལྡན་འདས་མ་ཤེས་རབ་ཀྱི་ཕ་རོལ་
ཏུ་ཕྱིན་པའི་སྙིང་བོའི་མཆན་འགྲེལ་
མདོར་བསྡུས་བཞུགས་སོ། །
༄༅། །བཅོམ་ལྡན་འདས་མ་ཤེས་རབ་ཀྱི་ཕ་རོལ་ཏུ་ཕྱིན་མ་ལ་ཕྱག་འཚལ་
ལོ། ། འདིར་བཀའི་ངོ་བོ་འདོད་ཚུལ་ལ། བྱེ་བྲག་སྨྲ་བས་མིང་ཚིག་ཡི་གེ་གསུམ་གྱི་
ཚོགས་པ་ལྡན་མིན་འདུ་བྱེད་དང་། མདོ་སྡེ་བས་མིང་ཚིག་ཡི་གེ་གསུམ་གྱི་རང་བཞིན་
ཕྱི་རོལ་གྱི་གཟུགས་སུ་འདོད་པ་དང་། ཐལ་འགྱུར་བས་འཇིག་རྟེན་དང་མཐུན་པར་
བཞེད་པས་སྒྲ་དང་བེམ་པོར་འདོད། སེམས་ཙམ་པས་བཀའ་དང་བསྟན་བཅོས་སྒྲ་
རང་མཚན་པ་ཡིན་ན། དེ་དག་ངག་ཏུ་མ་ཐོན་པའི་གང་ཟག་གི་རྒྱུད་ལ་བཀའ་དང་
བསྟན་བཅོས་མེད་པར་འགྱུར་བས། དེས་ན་ཆོས་ཐམས་ཅད་རང་གི་སེམས་སྟེང་
ནས་གྲུབ་དགོས་པས། སངས་རྒྱས་ཞེས་བྱ་བ་ནི་ཆོས་ཐམས་ཅད་མངོན་སུམ་དུ་
མཁྱེན་པའི་ཡེ་ཤེས་ཀྱིས་འགོག་པ་ཡང་དག་པའི་མཐའ་ལ་རྟག་ཏུ་མཉམ་པར་བཞག་
པ་ཙམ་གྱིས་རབ་ཏུ་ཕྱེ་བ་ཡིན་མོད། འོན་ཀྱང་སངས་རྒྱས་རང་གི་ངོས་ནས་སྨོན་
ལམ་ཡོངས་སུ་རྫོགས་པ་དང༌། གདུལ་བྱའི་ངོས་ནས་ལས་དག་ཅིང་རྒྱུད་ སྨིན་པ་
གཉིས་ཚོགས་པ་ལ་བརྟེན་ནས། བྱང་འཕགས་རྣམས་ལ་ཆོས་སྟོན་པ་བོར་སྣང་བ་
ལོངས་སྐུ། ཉན་ཐོས་རྣམས་ལ་སྤྲུལ་སྐུ། དེ་དག་གིས་ཆོས་གསུང་བར་སྣང་བ་ནི་བཀའ་
ཡིན་པར་འདོད། ཐེག་བསྡུས་བཤད་སྦྱར་ལས། རྐྱང་བ་དང་ཚིག་ཏུ་སྦྱར་བའི་སྒྲར་སྣང་
བ་འདོད་པའི་དོན་གྱིས་རྣམ་པའི་རྗེས་སུ་འཇུག་པ་ཉན་པའི་རྣམ་པར་རིག་པའི་ཚིག་གོ །
218



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
ཞེས་གསུངས།
རྒྱ་གར་སྐད་དུ། བྷ་ག་ཝ་ཏི་པྲ་ཛྙཱ་པཱ་ར་མི་ཏ་ཧྲི་ད་ཡ། བོད་སྐད་དུ། བཅོམ་
ལྡན་འདས་མ་ཤེས་རབ་ཀྱི་ཕ་རོལ་ཏུ་ཕྱིན་པའི་སྙིང་བོ། བམ་པོ་གཅིག་གོ བཅོམ་
ལྡན་འདས་མ་དུས་གསུམ་གྱི་སངས་རྒྱས་ཐམས་ཅད་སྟོང་ཉིད་རྟོགས་པའི་ཤེས་རབ་
ལས་སྐྱེས་པའི་ཕྱིར། ཤེས་རབ་དེ་ལ་མ་དང་ཡུམ་གྱི་ཐ་སྙད་སྦྱར་བ་ཡིན་པས་བཅོམ་
ལྡན་འདས་མའོ་ཤེས་རབ་ཀྱི་ཕ་རོལ་ཏུ་ཕྱིན་མ་ལ་ཕྱག་འཚལ་ལོ། ། འདི་སྐུད་ཀུན་
དགའ་བོ་བདག་གིས་ཐོས་པ་དུས་གཅིག་ན། འཇམ་དབྱངས་བཞད་པའི་རྡོ་རྗེའི་
ཕར་ཕྱིན་མཐའ་དཔྱོད་དུ། རང་ལུགས་སྟོན་པ་སངས་རྒྱས་པའི་ཕྱི་ལོ་དེར་ཤེར་མདོ་
གསུངས་པར་བཞེད། ཤེར་ཕྱིན་གྱི་མདོ་ཐོག་མར་གསུངས་པའི་དུས་སུ་ཀུན་དགའ་
བོ་མེད་ཀྱང་ཕྱིས་སུ་གསུངས་པའི་འཁོར་དུ་ཡོད་པས་སྐྱོན་མེད་ཅེས་གསུངས། དེ་ལྟ་
བུའི་ཤེར་ཕྱིན་གྱི་མདོ་ལ་ཡུམ་སྲས་བཅུ་བདུན་ལ་སོགས་པའི་ཐ་སྙད་བོད་དུ་གྲགས་
ཡོད་ཀྱང་། གཙོ་བོ་ཆེ་བ། རྒྱུས་འབྲིང་བསྡུས་གསུམ་སྟེ། རྒྱས་པ་འབུམ། འབྲིང་ཉི་
ཁྲི། བསྡུས་པ་བརྒྱད་སྟོང་བ་ཡིན་ཞིང་དེ་དག་ལ་ཤོ་ལོ་ཀའི་གྲངས་ཀྱི་སྒོ་ནས་མིང་
བཏགས། སྤྱིར་བོད་དུ་འབུམ་སྡེ་ལྔ་ཞེས་གྲགས་པ་ནི། ཤེར་ཕྱིན་མདོ་ཐུགས་ཀྱི་
འབུམ ( ཤོ་ལོ་ཀ་འབུམ)། མྱང་འདས་མདོ་གསུང་གི་འབུམ( ཞལ་ཆེམས་འབུམ)།
དཀོན་བརྩེགས་སྐུའི་འབུམ ( སངས་རྒྱས་མཚན་འབུམ )། ཕལ་ཆེན་ཡོན་ཏན་གྱི་
འབུམ( སྨོན་ལམ་འབུམ)། ལང་གཤེགས་འཕྲིན་ལས་ཀྱི་འབུམ་ ( སྲིན་པོ་འབུམ་
བཏུལ་ཚུལ་) དུ་གསུངས། ཡང་འབུམ་སྡེ་ལྔའི་དོན་བསྡུས་པའི་རྒྱལ་བོའི་མདོ་ལྔ་ཞེས་
གྲགས་པ་ནི། ཡུམ་གྱི་དོན་བསྡུས་ཤེས་རབ་སྙིང་བོ། མྱང་འདས་ཀྱི་དོན་བསྡུས་
འདའ་ཀ་ཡེ་ཤེས་ཀྱི་མདོ། དཀོན་བརྩེགས་ཀྱི་དོན་བསྡུས་རྡོ་རྗེ་རྣམ་པར་འཇོམས་པ།
ཕལ་ཆེན་གྱི་དོན་བསྡུས་བཟང་བོ་སྤྱོད་པའི་སྨོན་ལམ། ལང་ཀར་གཤེགས་པའི་དོན་
219



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བསྡུས་ལྟུང་བཤགས་བཅས་ལྔ་ཡིན། དེ་དག་ལ་བོད་ཆོས་རྒྱལ་གྱི་རིམ་གྲོར་འདོན་
པའི་རྒྱལ་བོའི་མདོ་ལྔར་གྲགས། །
གཞན་ཡང་གྲྭ་ས་ཆེན་པོ་གསུམ་སོགས་སུ། མདོ་འདོན་པའི་ཐོག་མར། སྨྲ་
བསམ་བརྗོད་མེད་ཤེས་རབ་ཕ་རོལ་ཕྱིན། །མ་སྐྱེས་མ་འགགས་ནམ་མཁའི་ངོ་བོ་
ཉིད། །སོ་སོར་རང་རིག་ཡེ་ཤེས་སྤྱོད་ཡུལ་བ། །དུས་གསུམ་རྒྱལ་བའི་ཡུམ་ལ་ཕྱག་
འཚལ་ལོ། ། ཞེས་བསྟོད་ཕྱག་མཛད་སྲོལ་དེར། འདི་སྲས་སྒྲ་གཅན་འཛིན་གྱིས་མ་
ཡུམ་ལ་བསྟོད་པའི་ཚིག་ཡིན་ཟེར། བཅོམ་ལྡན་འདས་རྒྱལ་བོའི་ཁབ་བྱ་རྒོད་ཕུང་
བོའི་རི་ལ་རྒྱལ་བོའི་ཁབ་དང་བྱ་རྒོད་ཕུང་བོའི་རི་གཉིས་སྨོས་པའི་དགོས་པ་ནི། ཁྱིམ་
པ་དང་རབ་བྱུང་གི་ཕྱོགས་གཉིས་བསྡུས་པ་སྟེ་རིམ་བཞིན་ཀུན་ཉོན་ཕྱོགས་ཀྱི་གནས་
ལས་ཁྱད་དུ་འཕགས་པ་དང་། རྣམ་བྱང་ཕྱོགས་ཀྱི་གནས་ལས་ཁྱད་དུ་འཕགས་པར་
བསྟན་པའི་ཆེད་དུ་ཡིན། དགེ་སློང་གི་དགེ་འདུན་ཆེན་པོ་དང་བྱང་ཆུབ་བདེན་པ་
གཉིས་ལ་ཡང་ཡང་བྱང་ཞིང་དེའི་དོན་ཆུབ་པས་བྱང་ཆུབ་སེམས་དཔའི་དགེ་འདུན་
ཆེན་པོ་དང་བདེན་པ་གཉིས་ཀྱི་དོན་ཡང་ཡང་སེམས་པ་ལ་སྲན་ཚུགས་པས་ན་སེམས་
དཔའ་ཆེན་པོ་ནི། གཏོང་བ་ཆེ་དང་བློ་ཆེ་བ་དང་མཐུ་ཆེན་དང་། །རྒྱལ་བ་རྣམས་ཀྱི་
ཐེག་ཆེན་མཆོག་ལ་ཞུགས་པ་དང་། །གོ་ཆ་ཆེན་པོ་བགོས་ཤིང་བདུད་ཀྱི་རྒྱུད་འདུལ་
བ། །དེ་ཡི་ཕྱིར་ན་སེམས་དཔའ་ཆེ་ཞེས་རབ་ཏུ་བརྗོད། །ཐབས་གཅིག་ཏུ་བཞུགས་
ཏེ། ཐབས་ནི་ཆོ་གའམ་སྤྱོད་པ་དང༌། གཅིག་ནི་མཐུན་པ་ཡིན། དེའི་ཚེ་བཅོམ་
ལྡན་འདས་ཟབ་མོ་སྣང་བ་ཞེས་བྱ་བའི་ཆོས་ཀྱི་རྣམ་གྲངས་ཀྱི་ཏིང་ངེ་འཛིན་ལ་སྙོམས་
པར་ཞུགས་སོ། ། ཟབ་མོ་ནི་འཆར་དཀའ་བ། སྣང་བ་ཟབ་མོ་དེ་མཁྱེན་པའི་ཡེ་
ཤེས་སོ། ། ཆོས་ཀྱི་རྣམ་གྲངས་ནི་ཕུང་ཁམས་སྐྱེ་མཆེད་སོགས་སོ། ། ཡང་དེའི་ཚེ་
བྱང་ཆུབ་སེམས་དཔའ་སེམས་དཔའ་ཆེན་པོ་སོ་སྐྱེས་ལས་རིང་དུ་འཕགས་པ་སྤྱན་
220



གགགགག་
༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
རས་གཟིགས་དབང་ཕྱུག་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་སྤྱོད་པ་ནི་སྟོང་བ་
ཉིད་ལ་དམིགས་པའོ་ཉིད་ལ་རྣམ་པར་བལྟ་ཞིང་ཕུང་པོ་ལྔ་བོ་དེ་དག་ལ་ཡང་ཡང་སྒྲ་ནི་
ཕུང་བོ་མ་ཟད་ སྐྱེ་མཆེད་ དང་ ཁམས་ ལ་ཡང་རང་བཞིན་ གྱིས་སྟོང་བར་ལྟ་བའི་
དོན་རང་བཞིན་གྱིས་སྟོང་བར་རྣམ་པར་བལྟའོ། །དེ་ནས་སངས་རྒྱས་ཀྱི་མཐུས། ཚེ་
དང་ལྡན་པ་སྤྱིར་གཞོན་པ་ལ་འབོད་པའི་ཚིག་དང་། ཤཱ་རིའི་བུ་མ་ལས་དྲང་བའི་མིང་
ཤཱ་ར་དྭ་ཏིའི་བུས་བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་
གཟིགས་དབང་ཕྱུག་ལ་འདི་སྐད་ཅེས་སྨྲས་སོ། ། རིགས་ཀྱི་བུའམ་རིགས་ཀྱི་བུ་མོ་
གང་ལ་ལ། ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་སྤྱད་པ་སྤྱོད་པར་འདོད་པ་དེས།
ཇི་ལྟར་བསླབ་པར་བྱ། དེ་སྐད་ཅེས་སྨྲས་པ་དང་། བྱང་ཆུབ་སེམས་དཔའ་སེམས་
དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་གིས་ཚེ་དང་ལྡན་པ་ཤཱ་ར་དྭ་
ཏིའི་བུ་ལ་འདི་སྐད་ཅེས་སྨྲས་སོ། ། ཤཱ་རིའི་བུ། རིགས་ཀྱི་བུའམ་རིགས་ཀྱི་བུ་མོ་
གང་ལ་ལ་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་སྤྱད་པ་སྤྱོད་པར་འདོད་པ་དེས་འདི་
ལྟར་རྣམ་པར་བལྟ་བར་བྱ་སྟེ། སྤྱོད་པ་དོན་ཉམས་སུ་བླང་བྱ། སྤྱོད་པར་འདོད་པ་ཇི་
ལྟར་ཉམས་སུ་བླང་ཞེས་དྲིས་པའོ། ། ཕུང་བོ་ལྔ་བོ་དེ་དག་ཀྱང་ཞེས་པའི་ཀྱང་སྒྲ་ནི་
ང་རང་བཞིན་གྱིས་སྟོང་བར་མ་ཟད་ང་ཡི་བ་ཡང་རང་བཞིན་གྱིས་སྟོང་བར་བསྟན་པ་
ཡིན་པས་བདག་མེད་གཉིས་ཀྱི་རྟོགས་རིམ་བསྟན་པ་ཡིན་ནོ། ། རང་བཞིན་གྱིས་
སྟོང་བར་ཡང་དག་པར་རྗེས་སུ་བལྟའོ། ། ལན་མདོར་བསྡུས། རང་བཞིན་གྱིས་
སྟོང་ཞེས་པ་ནི། རང་ངོས་ནས་སྟོང་ཞེས་པ་ཡིན་པས་ཡུལ་གྱི་སྟེང་ནས་སམ་ཡུལ་གྱི་
ངོས་ནས་མ་གྲུབ་པའི་དོན་ཡིན་ལ། དཔེར་ན་རྨི་ལམ་དུ་ཁང་བ་སྣང་བ་ན་སྣང་
གཞིའི་ངོས་ནས་ཚུར་སྣང་བ་མ་ཡིན་གྱི། སྣང་མཁན་ཤེས་པའི་ངོས་ནས་ཕར་བཟོ་བ་
ཡིན་པས་ཆོས་རྣམས་ཀྱི་ཀུན་རྫོབ་པའི་སྡོད་ལུགས་འདི་ཁོ་ན་ལྟར་གོ་དགོས། ཐལ་
221



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འགྱུར་བ་ལྟར་ན། རང་བཞིན་གྱིས་གྲུབ་པ་དོན་དམ་དཔྱོད་པའི་རིག་པའི་དགག་བྱ་
ཡིན་པས་མདོ་འདི་དགག་བྱ་ལ་དོན་དམ་གྱི་ཁྱད་པར་དངོས་སུ་མ་སྦྱར་ཡང་དོན་གྱིས་
སྦྱར་བར་སོང་བས་ན་ངེས་དོན་སྒྲ་ཇི་བཞིན་པའོ། ། རྒྱས་པར་ན་གཟུགས་སྟོང་བའོ་
ཞེས་པ་ནས་ལེགས་སོ་བྱིན་པའི་བར་ལན་རྒྱས་པ་ཡིན། སྟོང་བ་ཉིད་གཟུགས་སོ། །
གཟུགས་ལས་ཀྱང་སྟོང་བ་ཉིད་གཞན་མ་ཡིན ། སྟོང་བ་ཉིད་ལས་ཀྱང་གཟུགས་
གཞན་མ་ཡིན་ནོ། ། གཟུགས་སྟོང་བའོ་ཞེས་པ་ནས་མ་ཡིན་ནོ་ཞེས་པ་གོ་ལུགས་
རགས་པ་བྱས་ན། སེམས་ཙམ་པ་ལྟར་ན། གཟུགས་སུ་སྣང་བ་འདི་གཟུང་འཛིན་
གཉིས་ཀྱིས་སྟོང་བའི་ རང་རིག་གོ ། རང་རིག་དེ་ནི་གཟུགས་སུ་སྣང་བའོ། །
གཟུགས་སྣང་བ་ལས་རང་རིག་གཞན་མ་ཡིན། རང་རིག་ལས་ཀྱང་གཟུགས་སུ་སྣང་
བ་གཞན་མ་ཡིན་ནོ་ཞེས་པའི་དོན་ཅན་དང་། ཐལ་འགྱུར་བ་ལྟར་ན། གཟུགས་སུ་
སྣང་བས་ན་མེད་པའོ། ། མེད་པས་ན་གཟུགས་སུ་སྣང་བའོ། ། གཟུགས་སུ་སྣང་
བ་འདི་ག་རང་མེད་པ་ཡིན་གྱི་དེའི་མེད་པ་དེ་ལས་གཞན་དུ་བཙལ་དགོས་པ་མ་ཡིན།
དེ་མེད་བཞིན་དུ་གཟུགས་སུ་སྣང་བ་ཡིན་པས་དེ་ལས་གཟུགས་ལོགས་སུ་ཡོད་པ་མ་
ཡིན་ཞེས་པའི་དོན་ནོ། ། སྤྱིར་སྟོང་ཚུལ་ལྔ་ཡོད། དང་བོ་འོ་མའི་དུས་ན་ཞོ་མེད་པ་
ནི་སྔ་ནས་མེད་པའི་སྟོང་བའོ། ། གཉིས་པ་ཞོའི་དུས་ན་འོ་མ་མེད་པ་ནི་ཞིག་ནས་
མེད་པའི་སྟོང་བའོ། ། གསུམ་པ་ལྟོ་ལྡིར་བ་མེད་པའི་ས་ཕྱོགས་ན་བུམ་པ་མེད་པ་ནི་
ཤིན་ཏུ་མེད་པའི་སྟོང་བའོ། ། བཞི་བ་བ་ལང་ལ་རྟ་མེད་པ་ནི་གཅིག་ལ་གཅིག་ཤོས་
མེད་པའི་སྟོང་བའོ། ། ལྔ་བ་ཐོ་ཡོར་ལ་མིར་འཁྲུལ་བའི་ཚེ་དེ་ལ་མི་མེད་པ་ནི་ངོ་བོ་
ཉིད་ཀྱིས་སྟོང་བའོ། ། སྐབས་འདིའི་སྟོང་ཚུལ་ཐ་མའི་སྟོང་ཚུལ་དང་གནད་གཅིག་
པས། དེ་ལ་ཡང་རང་གི་ངོ་བོས་སྟོང་བ་དང། རང་བཞིན་གྱིས་སྟོང་བ་དང་། རང་
གི་མཚན་ཉིན་གྱིས་སྟོང་བ་སོགས་ཀྱི་ཐ་སྙད་མང་ཞིང་། དེ་ཇི་ལྟར་སྟོང་ཚུལ་ཤེས་
222



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
པའི་ཆེད་དུ་སྒྱུ་མ་རྨི་ལམ་སྨིག་རྒྱུ་ཆུ་ཟླ་སྤྲུལ་བ་ལ་སོགས་པའི་དཔེ་དུ་མ་བཀོད་པ་ནི་
བཤད་རྒྱུས་ཕོངས་ནས་བཤད་པ་མ་ཡིན་པས། དེའི་ཕྱིར་བློ་ངོར་གང་འཆར་སླ་བའི་
དཔེའི་སྟེང་ནས་སྒོ་སྣ་ཚོགས་ནས་དཔྱད་དེ་རྟེན་འབྱུང་སྟོང་བའི་དོན་དུ་འཆར་ན་
རབ། དེ་མ་བྱུང་ཡང་མཐའ་ན་གཟུགས་ལ་སོགས་པའི་ཆོས་ཕལ་ཆེར་རིགས་པའི་
དགག་བྱར་འགྱུར་དུ་དོགས་པའི་འཇིགས་སྣང་ཙམ་ཞིག་སྐྱེ་དགོས་ཀྱི། དེ་ལྟ་མ་ཡིན་
པར་བུམ་པ་བདེན་པར་མེད། རང་བཞིན་གྱིས་མེད། རང་གི་མཚན་ཉིད་ཀྱིས་མེད་
ཅེས་མང་དུ་སྨྲས་ཀྱང་མེད་ལུགས་མ་ཤར་ན་སྟོང་ཉིད་ལ་དཔྱད་པ་བྱས་པའི་གྲངས་སུ་
མི་འགྱུར། དེ་ལྟར་གཟུགས་ཀྱི་ཕུང་བོ་ལ་སྟོང་ཚུལ་བཞི་དངོས་སུ་སྦྱར་ནས་ཕུང་བོ་
ལྷག་མ་བཞི་ལ། དེ་བཞིན་དུ་ཚོར་བ་དང་ཞེས་སོགས་ཙམ་གསུངས་པའི་དགོས་པ་ནི།
ཕུང་བོ་ལྔ་ལས་གཟུགས་ཀྱི་ཕུང་བོ་ནི་གཟུགས་ཡིན་ཞིང་དེ་ཡང་རྟེན་དང་སྣོད་ལྟ་བུ་
དང༌། ཕུང་བོ་ཕྱི་མ་བཞི་ནི་ཤེས་པ་གཙོ་ཆེ་ཞིང་སྣོད་དེ་ལ་བརྟེན་པའི་ཆུ་ལྟ་བུ་ཡིན་
པས། དེ་ ཡང་ རྟེན་ སྣོད་ ཞིག་ན་དེ་ ལ་ བརྟེན་ པའི་ ཆུ་ ཡང་ འཇིག་ པ་ བཞིན་ དུ།
གཟུགས་ཀྱི་ཕུང་བོ་སྟོང་བར་རྟོགས་ན་དེ་ལ་བརྟེན་པའི་སེམས་ཀྱི་ཕུང་བོ་ཡང་སྟོང་
བར་རྟོགས་སླ་བ་ལ་དགོངས་སོ། ། མདོར་ན་སོ་སོའི་སྐྱེ་བོ་རྣམས་གཟུགས་སོགས་
ལ་ཆགས་ཏེ་འཁོར་བའི་མཐར་ལྟུང་བ་འགོག་ཆེད་དུ་གཟུགས་སྟོང་བའོ་ཞེས་གདམས་
པ་ན། ཡང་འགའ་ཞིག་གིས་སྟོང་བ་ལ་ཆགས་ཏེ་ཞི་མཐར་ལྟུང་བ་འགོག་ཆེད་དུ་སྟོང་
བ་ཉིད་གཟུགས་སོ་ཞེས་གདམས་པ་ཡིན། དཔེར་ན་གཡས་ཕྱོགས་སུ་ཚེར་མ་དང་
གཡོན་ཕྱོགས་སུ་ངམ་གྲོག་ཡོད་པའི་ལམ་དོག་མོའི་ནང་དུ་མིག་མེད་ཅིག་འགྲོ་ན།
མིག་ལྡན་ཞིག་གིས་ཚེར་མ་ཡོད་དོ་བྱས་ན་ངམ་གྲོག་ཏུ་ལྟུང་ཉེན་ཡོད། ངམ་གྲོག་
ཡོད་དོ་ཞེས་ན་ཚེར་མར་ལྟུང་ཉེན་ཡོད་པས་མཐའ་གཉིས་སུ་མི་ལྟུང་བའི་ཆེད་དུ་དབུ་
མའི་ལམ་བསྟན་པ་ལྟ་བུ་ཡིན། ཚུལ་དེ་དག་ནི། ཚོགས་སྦྱོར་གྱི་གནས་སྐབས་སུ་སྟོང་
223



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཉིད་སྒོམ་ཚུལ་ཡིན། མཐོང་ལམ་དུ་སྒོམ་ཚུལ་ནི། ཤཱ་རིའི་བུ་ཞེས་བོས་ནས་དེ་ལྟར་
ཆོས་ཐམས་ཅད་སྟོང་བ་ཉིད་དེ་ཞེས་པ་ལ་རྣམ་པར་ཐར་བའི་སྒོ་སྟོང་བ་ཉིད་དང༌།
མཚན་ཉིད་མེད་པ། མ་སྐྱེས་པ། མ་འགགས་པ། དྲི་མ་མེད་པ། དྲི་མ་དང་བྲལ་བ་
མེད་པ་ཞེས་པས་རྣམ་པར་ཐར་བའི་སྒོ་མཚན་མ་མེད་པ་དང་། བྲི་བ་མེད་པ་དང་
གང་བ་མེད་པ་ཞེས་པས། རྣམ་པར་ཐར་བའི་སྒོ་སྨོན་པ་མེད་པ་བསྟན་ཅེས་ཇོ་བོའི་
ཞལ་གདམས་བཞིན་རྔོག་ལེགས་པའི་ཤེས་རབ་ཀྱིས་གསུངས། མ་ཧཱ་ར་ཛའི་འགྲེལ་
བ་ལས། སྟོང་བ་ཉིད་དང་མཚན་ཉིད་མེད་པ་གཉིས་རིམ་པ་ལྟར་སྡུག་བསྔལ་ཆོས་
ཤེས་དང༌། རྗེས་ཤེས་གཉིས་ཀྱི་དམིགས་པ་དང་། དེ་བཞིན་དུ་མ་སྐྱེས་པ་དང་མ་
འགགས་པ་གཉིས་ཀུན་འབྱུང་ཆོས་ཤེས་རྗེས་ཤེས། དྲི་མ་མེད་པ་དང་དྲི་མ་དང་བྲལ་
བ་མེད་པ་གཉིས་ལམ་ཆོས་ཤེས་རྗེས་ཤེས་དང༌། བྲི་བ་མེད་པ་དང་གང་བ་མེད་པ་
གཉིས་འགོག་པ་ཆོས་ཤེས་རྗེས་ཤེས་ཀྱི་དམིགས་པར་བཤད་དོ། ། སྒོམ་ལམ་དུ་སྒོམ་
ཚུལ་ནི། དྲི་མེད་བཤེས་གཉེན་གྱི་འགྲེལ་བ་དང༌། ཇོ་བོའི་གསུང་རྒྱུན་གཉིས་ཀར།
དེ་ལྟ་བས་ན་དེའི་ཚེ་སྟོང་བ་ཉིད་ལ་གཟུགས་མེད་ཅེས་བཏོན་ནས་འཆད་ལ། འགྲེལ་
བ་འགའ་ཞིག་ཏུ། དེ་ལྟར་ན་སྟོང་བ་ཉིད་ནི་གཟུགས་མ་ཡིན་ཞེས་བཏོན་ནས་འཆད་
པ་དོན་ལ་ཁྱད་པར་ཆེན་པོ་མེད། འཇམ་དབྱངས་དགའ་བློས། སྟོང་བ་ཉིད་ལ་
གཟུགས་མེད་ཅེས་སོགས་སྒོམ་ལམ་མཉམ་བཞག་གི་གཟིགས་ངོ་ལ་གཟུགས་སོགས་
མེད་པའི་དོན་དུ་བཀྲལ་བ་ནི། བི་མ་ལ་མི་ཏྲའི་འགྲེལ་བར། སྟོང་བ་ཉིད་ཡང་དག་
པར་རྗེས་སུ་མཐོང་བ་ལ་གཟུགས་ཡང་དག་པར་རྗེས་སུ་བལྟར་མེད་ཅེས་པའི་དགོངས་
པ་ཡིན་པས། དེས་ན་མཉམ་བཞག་ གི་ གཟིགས་ངོ་ལ་ཕུང་བོ་ལྔ་ མི་སྣང་བ་ནི།
གཟུགས་མེད་ཅེས་པ་ནས་རྣམ་པར་ཤེས་པ་མེད་ཅེས་པའི་བར་རོ། ། དེ་བཞིན་དུ་
ཚོར་བ་དང་། འདུ་ཤེས་དང་། འདུ་བྱེད་དང་། རྣམ་པར་ཤེས་པ་རྣམས་སྟོང་བའོ། །
224



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
ཤཱ་རིའི་བུ་དེ་ལྟ་བས་ན་ཆོས་ཐམས་ཅད་སྟོང་བ་ཉིད་དེ། མཚན་ཉིད་མེད་པ། མ་
སྐྱེས་པ། མ་འགགས་པ། དྲི་མ་མེད་པ། དྲི་མ་དང་བྲལ་བ་མེད་པ། བྲི་བ་མེད་པ།
གང་བ་མེད་པའོ། ། ཤཱ་རིའི་བུ་དེ་ལྟ་བས་ན། སྟོང་བ་ཉིད་ལ་གཟུགས་མེད། ཚོར་
བ་མེད། འདུ་ཤེས་མེད། འདུ་བྱེད་རྣམས་མེད། རྣམ་པར་ཤེས་པ་མེད། སྐྱེ་མཆེད་
བཅུ་གཉིས་མི་སྣང་བ་ནི། མིག་མེད། རྣ་བ་མེད། སྣ་མེད། ལྕེ་མེད། ལུས་མེད།
ཡིད་མེད། གཟུགས་མེད། སྒྲ་མེད། དྲི་མེད། རོ་མེད། རེག་བྱ་མེད། ཆོས་མེད།
ཞེས་པའི་བར་རོ། ། ཁམས་བཅོ་བརྒྱད་མི་སྣང་བ་ནི། མིག་གི་ཁམས་མེད་པ་ནས་
ཡིད་ཀྱི་ཁམས་མེད། ཡིད་ཀྱི་རྣམ་པར་ཤེས་པའི་ཁམས་ཀྱི་བར་དུ་ཡང་མེད་དོ། །
ཞེས་པའི་བར། ཀུན་ཉོན་དང་རྣམ་བྱང་གི་རྟེན་འབྲེལ་མི་སྣང་བ་ནི། མ་རིག་པ་མེད་
མ་རིག་པ་ཟད་པ་མེད་པ་ནས། རྒ་ཤི་མེད། རྒ་ཤི་ཟད་པའི་བར་དུ་ཡང་མེད་དོ། །
ཞེས་པའི་བར་རོ། ། དམིགས་བྱ་མི་སྣང་བ་ནི། དེ་བཞིན་དུ། སྡུག་བསྔལ་བ་དང་།
ཀུན་འབྱུང་བ་དང༌། འགོག་པ་དང༌། ལམ་མེད། ཅེས་པའི་བར་རོ། ། དམིགས་
བྱེད་མི་སྣང་བ་ནི། ཡེ་ཤེས་མེད། ཅེས་པའོ། ། འབྲས་བུ་ཐོབ་པ་དང་མ་ཐོབ་པ་
གང་ཡང་མི་སྣང་བ་ནི། ཐོབ་པ་མེད། མ་ཐོབ་པ་ཡང་མེད་དོ། ། སྐྱེ་མཆེད་བཅུ་
གཉིས་དང་ཁམས་བཅོ་བརྒྱུད་ཁྱད་གཞིར་བཟུང་བའི་དགོས་པ་ནི། ཕྱི་རོལ་གྲངས་
ཅན་པས་བདག་ཤེས་རིག་གི་སྐྱེས་བུ་ཞེས་བྱ་བ། ཕུང་བོའི་ནང་ན་གནས་པ་དེས་
མིག་ལ་སོགས་པ་དབང་བོའི་སྒོ་ནས་གཟུགས་ལ་ལྟ་བ་དང་སྒྲ་ཐོས་པ་སོགས་མ་
གཏོགས་བདག་ལས་གཞན་པའི་གཟུགས་ལ་ལྟ་བའི་མིག་ཤེས་སོགས་ལོགས་སུ་མི་
དགོས་པར་འདོད་པ་དེ་འགོག་པའི་ཆེད་དུ་ཡིན་ཞེས། མཁས་གྲུབ་རྗེས་སྡེ་བདུན་
ཡིད་ཀྱི་མུན་སེལ་དུ་གསུངས། མི་སློབ་ལམ་ལ་སློབ་ཚུལ་ནི། ཤཱ་རིའི་བུ་དེ་ལྟ་བས་ན་
ནས་མངོན་པར་རྫོགས་པར་སངས་རྒྱས་སོ་ཞེས་པའི་བར་གྱིས་སྟོན། ཤཱ་རིའི་བུ་
225



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མཉམ་བཞག་གི་གཟིགས་ངོར་ཀུན་རྫོབ་གང་ཡང་མི་སྣང་བ་དེ་ལྟ་བས་ན། བྱང་ཆུབ་
སེམས་དཔའ་རྣམས་ཐོབ་པ་མེད་པའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་
འདི་ལ་བརྟེན་ཅིང་གནས་ཏེ། སེམས་ལ་སྒྲིབ་པ་མེད་ཅིང་སྐྲག་པ་མེད་དོ། ། ཤེར་
ཕྱིན་སྤྱད་པ་ཡིན་པས་དེ་ལ་གནས་ཏེ་མྱ་ངན་ལས་འདས་པའི་མཐར་ཕྱིན་ཏོ། །དུས་
གསུམ་གྱི་སངས་རྒྱས་ ཐམས་ཅད་ཀྱང་དེ་ལྟར་སངས་རྒྱས་སོ་ཞེས་གདམས་པ་ནི།
ཕྱིན་ཅི་ལོག་ལས་ཤིན་ཏུ་འདས་ནས། མྱ་ངན་ལས་འདས་པའི་མཐར་ཕྱིན་ཏོ། །
དུས་གསུམ་དུ་མངོན་པར་བཞུགས་པའི་སངས་རྒྱས་ཐམས་ཅད་ཀྱང་ཤེས་རབ་ཀྱི་ཕ་
རོལ་ཏུ་ཕྱིན་པ་ཟབ་མོ་འདི་ལ་བརྟེན་ནས། བླ་ན་མེད་པ་ཡང་དག་པར་རྫོགས་པའི་
བྱང་ཆུབ་ཏུ་མངོན་པར་རྫོགས་པར་སངས་རྒྱས་སོ། ། ཉི་ཁྲིར། བཅོམ་ལྡན་འདས།
ཇི་ལྟར་བླ་ན་མེད་པར་ཡང་དག་པར་རྫོགས་པའི་བྱང་ཆུབ་པ་ལགས་ཞེས་པའི་ལན་དུ་
ཆོས་ཐམས་ཅད་ཀྱི་སྟེང་དུ་གཞི་བདེན་གཉིས་ཇི་ལྟར་གནས་པ་བཞིན་དུ་གཟིགས་པ་
མཐར་ཐུག་པའི་ཡེ་ཤེས་ལ་བྱང་ཆུབ་ཏུ་གསུངས་སོ། ། ད་ནི་དབང་རྣོན་ལ་གདམས་
པ་ནི། དེ་ལྟ་བས་ན་ཤེས་རབ་ཀྱི་ཕ་རོལ་ཏུ་ཕྱིན་པའི་སྔགས་ནི་ཚོགས་ལམ། རིག་པ་
ཆེན་པོའི་སྔགས། སྦྱོར་ལམ། བླ་ན་མེད་པའི་སྔགས། མཐོང་ལམ། མི་མཉམ་པ་
དང་མཉམ་པར་བྱེད་པའི་སྔགས། སྒོམ་ལམ། སྡུག་བསྔལ་ཐམས་ཅད་རབ་ཏུ་ཞི་
བར་བྱེད་པའི་སྔགས། མི་སློབ་ལམ། མི་རྫུན་པས་ན་བདེན་པར་ཤེས་པར་བྱ་སྟེ།
ཤེས་རབ་ཀྱི་ཕ་རོལ་ཏུ་ཕྱིན་པའི་སྔགས་སྨྲས་པ། ཏདྱཐཱ། འདི་ལྟ་སྟེ། འཁོར་འདས་
བདེན་མེད་དུ་རོ་གཅིག་པ་འདི་ལྟ་སྟེ། ཨོཾ་ག་ཏེ་ག་ཏེ་སོང་ཞིག་སོང་ཞིག་སྟེ་སྔ་མ་
ཚོགས་ལམ་ཕྱི་མ་སྦྱོར་ལམ་པཱ་ར་ག་ཏེ་མཐོང་ལམ་དུ་སོང་བ་པཱ་ར་སཾ་ག་ཏེ་སྒོམ་ལམ་དུ་
སོང་བ་བོ་དྷི་སྭཱ་ཧཱ ། བྱང་ཆུབ་ཏུ་གཞི་ཚུགས་ཤིག་སྟེ་ལམ་ལྔ་ལ་སྦྱར་བ་ནི་མ་ཧཱ་ར་
ཛའི་འགྲེལ་བར་གསུངས། ཀླུ་སྒྲུབ་དང་དཱ་རི་ཀ་བའི་སྒྲུབ་ཐབས་སྔགས་ལུགས་སུ།
འགན་
226



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
ཨོ་དང་སཱ་ཧཱ་ནི་སྔགས་ནུས་པ་ཅན་དུ་བྱིན་གྱིས་རློབ་བྱེད་ཡིན། སྔགས་གསལ་བས་
དེས་ན་སྔགས་འདི་རྒྱུད་སྡེར་གཏོགས་པའི་སྐབས་ཡོད་ལ། ཨོ་ཡོད་པ་དང་མེད་པའི་
དཔེ་རྒྱུན་གཉིས་བྱུང༌། ཀླུ་སྒྲུབ་ཀྱིས་ཏང་ཐ་དང་ཨོ་སྤེལ་ནས་གསུངས། ཤཱ་རིའི་བུ།
བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱིས། དེ་ལྟར་ཤེས་རབ་ཀྱི་ཕ་
རོལ་ཏུ་ཕྱིན་པ་ཟབ་མོ་ལ་བསླབ་པར་བྱའོ། ། དེ་ལ་སྟོན་པས་རྗེས་སུ་ཡི་རང་མཛད་
ཚུལ་ནི། དེ་ནས་བཅོམ་ལྡན་འདས་ཏིང་ངེ་འཛིན་དེ་ལས་བཞེངས་ཏེ། བྱང་ཆུབ་
སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ ཕྱུག་ལ་
ལེགས་སོ་ཞེས་བྱ་བ་བྱིན་ནས། ལེགས་སོ་ལེགས་སོ་རིགས་ཀྱི་བུ་དེ་དེ་བཞིན་ནོ། །
རིགས་ཀྱི་བུ་དེ་དེ་བཞིན་ཏེ། ཇི་ལྟར་ཁྱོད་ཀྱིས་བསྟན་པ་དེ་བཞིན་དུ། ཤེས་རབ་ཕ་
རོལ་ཏུ་ཕྱིན་པ་ཟབ་མོ་ལ་སྤྱད་པར་བྱ་སྟེ། དེ་བཞིན་གཤེགས་པ་རྣམས་ཀྱང་རྗེས་སུ་
ཡི་རང་ངོ༌། ། ཞེས་པའི་བར་གསུངས། བཅོམ་ལྡན་འདས་ཀྱིས་དེ་སྐུད་ཅེས་བཀའ་
སྩལ་ནས། ཚེ་དང་ལྡན་པ་ཤཱ་རིའི་བུ་དང༌། བྱང་ཆུབ་སེམས་དཔའ་སེམས་དཔའ་
ཆེན་པོ་འཕགས་པ་སྤྱན་རས་གཟིགས་དབང་ཕྱུག་དང༌། ཐམས་ཅད་དང་ལྡན་པའི་
འཁོར་དེ་དག་དང༌། ལྷ་དང༌། མི་དང་། ལྷ་མ་ཡིན་དང༌། དྲི་ཟར་བཅས་པའི་
འཇིག་རྟེན་ཡི་རངས་ཏེ། བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་
དོ། ། ཐོག་མའི་གླེང་གཞི་དང་མཇུག་གི་བཅོམ་ལྡན་འདས་ཀྱིས་དེ་སྐད་ཅེས་བཀའ་
བསྩལ་ནས་སོགས་རྗེས་སུ་གནང་བའི་བཀའ། ཤཱ་རིའི་བུས་དྲིས་པ་དང་སྤྱན་རས་
གཟིགས་ཀྱིས་ལན་མཛད་པ་རྣམས་བྱིན་གྱིས་བརླབས་པའི་བཀའ། ལེགས་སོ་ཞེས་
བྱ་བ་བྱིན་ནས་ཞེས་པ་ནས་དེ་བཞིན་གཤེགས་པ་རྣམས་ཀྱང་རྗེས་སུ་ཡི་རང་ངོ་ཞེས་པ་
ཞལ་ནས་གསུངས་པའི་བཀའ།
བདུད་ཟློག་བྱེད་ཚུལ་ལ། མཁས་གྲུབ་རྗེས་རྒྱུད་སྡེ་སྤྱི་རྣམ་དུ། བདུད་ཟློག་
227



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བྱེད་ཚུལ་ཡང་། འོད་གསལ་མ་དང་། གླེང་གཞི་མ་སོགས་ཡོད་དེ་རྟོག་བཟོའོ་ཞེས་
དགག་པ་མཛད་མོད། འོན་ཀྱང་ལྷའི་དབང་བོ་བརྒྱ་བྱིན་གྱིས་ཡུམ་ཆེན་མོ་ཤེས་རབ་
ཀྱི་ཕ་རོལ་ཏུ་ཕྱིན་པའི་དོན་ཟབ་མོ་ཡིད་ལ་བསམ་ཞིང་། ཚིག་ཁ་ཏོན་དུ་བྱས་པ་ལ་
བརྟེན་ནས་བདུད་སྡིག་ཏོ་ཅན་ལ་སོགས་པ་བར་ཆད་མི་མཐུན་པའི་ཕྱོགས་ཐམས་
ཅད་ཕྱིར་ཟློག་པ་ཞེས་སོགས་ཀྱི་ཚིག་དེ་དག་ནི་བརྒྱད་སྟོང་བའི་ཚིག་དང་མཐུན་ཞིང་།
ཀླུ་སྒྲུབ་ཀྱིས་མཛད་ཟེར་བའི་གཏམ་རྒྱུད་ཀྱང་མཆིས་པས་དཔྱད་པར་བྱའོ། །
༄༅། །གདུགས་དཀར་མཆོག་གྲུབ་མའི་
མཆན་འགྲེལ་མདོར་བསྡུས།
༄༅། །མདོ་འདི་འགྲེལ་བར་ཀླད་ཀྱི་དོན། གཞུང་དོན། མཇུག་གི་དོན་
གསུམ་ལས་དང་བོ་མཚན་དོན་དང་འགྱུར་ཕྱག་ནི། རྒྱ་གར་སྐད་དུ། ཨརྱ་འཕགས་
པ། ཏ་ཐཱ་ག་ཏ་དེ་བཞིན་གཤེགས་པ། ཨུཙྪིཥ་གཙུག་ཏོར། དེ་དང་མཚམས་སྦྱར་
བས་ཏ་ཐཱ་ག་ཏོརྞཱི་ཥ་དང་། སི་ཏཱ་དཀར་བོ། ཏ་བ་ཏྲེ་ཚད་སྐྱོབ་སྟེ་གདུགས། ཨ་པ་རཱུ་
ཛི་ཏུ་གཞན་གྱིས་མི་ཐུབ་པ། པ་རཱ་ནི་གཞན། ཛི་ཏ་ནི་ཐུབ་པ་སྟེ། དགག་ཚིག་ཨ་
སྔོན་དུ་བཞག་པས་གཞན་གྱིས་མི་ཐུབ་པའོ། ། མ་ཧཱ་ཆེན་མོ། པྲ་ཏི་ཕྱིར། ཨིངྒ་ར་
ནི་ཟློག་པ་སྟེ། མ་ཧ་ལ་མོ་རྟགས་ཀྱི་རྐྱེན་བྱིན། ཏའི་སྲོག་གི་ཨི་དང་ཨ་མཚམས་སྦྱར་
བས་མ་ཧཱ་པྲ་ཏྱངྒི་ར་ནི་ཕྱིར་ཟློག་པ་ཆེན་མོ། བ་ར་མ་མཆོག་ཏུ། སིདྷུ་གྲུབ་པ། ནཱ་
མ་ཞེས་བྱ་བ། དྷཱ་ར་ཎི་གཟུངས། བོད་སྐད་དུ། འཕགས་པ་དེ་བཞིན་གཤེགས་པའི་
གཙུག་ཏོར་ནས་བྱུང་བའི་གདུགས་དཀར་བོ་ཅན་ཞེས་ལྷའི་ཕྱག་མཚན་ལས་བཏགས།
228



་་་་་་་་་་་་་
གག
འགག་
༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
བདུད་སོགས་ཕས་རྒོལ་རྣམས་ཀྱིས་བརྫི་བར་མི་ནུས་པས་གཞན་གྱིས་མི་ཐུབ་པ་ཕྱིར་
ཟློག་པ་ཆེན་མོ། མཆོག་གི་གོ་འཕང་ལ་འགོད་པས་མཆོག་ཏུ་གྲུབ་པ་ཞེས་བྱ་བའི་
གཟུངས། སངས་རྒྱས་དང་བྱང་ཆུབ་སེམས་དཔའ་དང༌། འཕགས་པ་ཉན་ཐོས་
དང༌། རང་སངས་རྒྱས་ཐམས་ཅད་ལ་ཕྱག་འཚལ་ལོ། ། བཅོམ་ལྡན་འདས་གཞན་
གྱིས་མི་ཐུབ་པ་གཙུག་ཏོར་རྒྱལ་མོ་ལ་ཕྱག་འཚལ་ལོ། ། ལོ་ཙྪ་བས་འགྱུར་ཕྱག་བཀོད་
པ་ཡིན།
གཉིས་པ་གཞུང་དོན་ལ་གླེང་གཞི་དང༌། གཞུང་དངོས། ཡི་རངས་པའི་
མཐུན་འགྱུར་གསུམ་ལས་དང་བོ་གླེང་གཞི་ནི། འདི་སྐྱེད་ཕྱག་ན་རྡོ་རྗེ་བདག་གིས་
ཐོས་པ་དུས་གཅིག་དུས་ཕུན་སུམ་ཚོགས་པ་ན། སྟོན་པ་ཕུན་སུམ་ཚོགས་པ་བཅོམ་
ལྡན་འདས་གནས་ཕུན་སུམ་ཚོགས་པ་སུམ་ཅུ་རྩ་གསུམ་པའི་ལྷའི་གནས། བརྒྱ་བྱིན་
དང༌། ཉེ་དབང་སོ་གཉིས་སྟེ་སོ་གསུམ། མཛོད་ཊཱིཀ་ཐར་ལམ་གསལ་བྱེད་དུ། བརྒྱ་
བྱིན་ལས་གཞན་པའི་ལྷའི་གཙོ་བོ་སུམ་ཅུ་རྩ་གསུམ་གནས་པར་བཤད་ལ། དེ་ནི་ནོར་
ལྷ་བརྒྱད། དྲག་པོ་བཅུ་གཅིག ཉི་མ་བཅུ་གཉིས། ཐ་སྐར་གྱི་བུ་གཉིས་དང་བཅས་
པ་ཡིན། སོ་གཉིས་སུ་བགྲང་ན། ཐ་སྐར་གྱི་བུ་སྤུན་གཉིས་གཅིག་ཏུ་བགྲང་བ་ཡིན་
ནོ། ། ལྷོ་ནུབ་ཀྱི་མཚམས་ན་ཆོས་བཟང་ལྷའི་མདུན་ས་སྟོན་པ་ལྷ་ཡུལ་དུ་སྒྱུ་འཕྲུལ་
མའི་དོན་དུ་ཕེབས་དུས་ན་འཁོར་ཕུན་སུམ་ཚོགས་པ་དགེ་སློང་གི་དགེ་འདུན་ཆེན་པོ་
དང་། རང་རྒྱུད་ལ་དགེ་བ་འཚོལ་བའམ་སློང་བར་བྱེད་པས་དགེ་སློང༌། གཅིག་ཏུ་
དགེ་བའི་ཆོས་ཐར་བའི་གོ་འཕང་སྒྲུབ་པར་འདོད་པའི་འདུན་པ་ཅན་ཡིན་པས་དགེ་
འདུན། སྤྱིར་དགེ་སློང་བཞི་ཚོགས་ལ་དགེ་འདུན་དང་། འཕགས་པའི་གང་ཟག་རེ་
ལ་དགེ་འདུན་གྱི་ཐ་སྙད་མཛད་པས། འདིར་བརྒྱ་སྟོང་གི་ཚོགས་དང་འཕགས་པའི་
གང་ཟག་ཆེ་བའི་དབང་དུ་བྱས་ཏེ་གྲངས་དང་ཡོན་ཏན་གཉིས་ཀའི་ཆ་ནས་ཆེ་བས་
229



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཆེན་པོ། བྱང་ཆུབ་སེམས་དཔའི་དགེ་འདུན་ཆེན་པོ་དང༌། ལྷའི་དབང་བོ་མཆོད་
སྦྱིན་བརྒྱ་ཕྲག་གཅིག་བྱས་པའི་བསོད་ནམས་ཀྱི་འབྲས་བུར་ཐོབ་པས་བརྒྱ་བྱིན་དང་
ཐབས་གཅིག་སྟབས་གཅིག་ཏུ་བཞུགས་སོ། ། འདི་སྡུད་པ་བོས་བཀོད་པའོ། །
གཉིས་པ་ གཞུང་ དངོས་ ལ། གཟུངས་ གསུངས་ ཕྱིར་ དུ་ ཏིང་ངེ་འཛིན་ལ་
སྙོམས་པར་ཞུགས་པ་དང༌། གཟུངས་ཚིག་བཀའ་བསྩལ་པ་གཉིས་ལས་དང་བོ་ནི།
དེའི་ཚེ་བཅོམ་ལྡན་འདས་གདན་བཤམས་པ་ཉིད་ལ་བཞུགས་ནས་གཙུག་ཏོར་རྣམ་
པར་ལྟ་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། ། གཉིས་པ་ལ་
གསང་སྔགས་གང་ནས་བྱུང་བ་བསྟན་པ་དང་། ཇི་ལྟར་བཀའ་བསྩལ་པའི་ཚུལ་
གཉིས་ལས་དང་བོ་ནི། སྙོམས་པར་ཞུགས་མ་ཐག་ཏུ་བཅོམ་ལྡན་འདས་ཀྱི་གཙུག་
ཏོར་གྱི་དབུས་ནས་གསང་སྔགས་ཀྱི་ཚིག་འདི་དག་ཕྱུང་ངོ༌། ། གཞུང་འདི་བྱིན་གྱིས་
བརླབས་པའི་བཀར་གཏོགས་སོ། ། །
གཉིས་པ་ལ་གསང་སྔགས་བཀའ་བསྩལ་པའི་སྔོན་དུ་ཕྱག་འོས་རྣམས་ལ་ཕྱག་
བྱ་བ་དང༌། གསང་སྔགས་ལ་བརྟེན་ནས་རང་གཞན་གྱི་དོན་སྒྲུབ་པ། དེ་ལ་སྒོམ་
བཟླས་ཇི་ལྟར་བྱ་བའི་ཚུལ་དང་གསུམ་ལས་དང་བོ་ནི། སངས་རྒྱས་ལ་ཕྱག་འཚལ་
ལོ། ། ཆོས་ལ་ཕྱག་འཚལ་ལོ། ། ཆོས་ཀྱི་སྐད་དོད་དྷརྨཱ8ཞེས་པ་དྷ་རའི་བྱིངས་
འཛིན་པའི་དོན་ལས་བསྒྲུབས་པས། དམ་པའི་ཆོས་འགོག་ལམ་གཉིས་ཀྱིས་གདུལ་
བྱ་རྣམས་སྡུག་ཀུན་གཉིས་ལས་སྐྱོབ་ཅིང་འཛིན་པར་བྱེད་པས་ན་ཆོས་ཞེས་བྱ། དགེ་
འདུན་ལ་ཕྱག་འཚལ་ལོ། ། ཡང་དག་པར་རྫོགས་པའི་སངས་རྒྱས་བྱེ་བ་ཕྲག་བདུན་
ལ་ཕྱག་འཚལ་ལོ། ། བྱང་ཆུབ་སེམས་དཔའི་དགེ་འདུན་དང་། ཉན་ཐོས་ཀྱི་དགེ་
འདུན་རྣམས་ལ་ཕྱག་འཚལ་ལོ། ། བྱམས་པ་ལ་སོགས་པ་བྱང་ཆུབ་སེམས་དཔའ་
སེམས་དཔའ་ཆེན་པོ་ཐམས་ཅད་ལ་ཕྱག་འཚལ་ལོ། ། འཇིག་རྟེན་ན་དགྲ་བཅོམ་པ་
230



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
རྣམས་ལ་ཕྱག་འཚལ་ལོ། ། རྒྱུན་དུ་ཞུགས་པ་རྣམས་ལ་ཕྱག་འཚལ་ལོ། ། ལན་
གཅིག་ཕྱིར་འོང་བ་རྣམས་ལ་ཕྱག་འཚལ་ལོ། ། ཕྱིར་མི་འོང་བ་རྣམས་ལ་ཕྱག་འཚལ་
ལོ། ། འཇིག་རྟེན་ན་ཡང་དག་པར་སོང་བ་རྣམས་ལ་ཕྱག་འཚལ་ལོ། ། ཡང་དག་
པར་ཞུགས་པ་རྣམས་ལ་ཕྱག་འཚལ་ལོ། ། བྱེ་བྲག་ཏུ་ལྷའི་དྲང་སྲོང་དང་ཚངས་
དབང་སོགས་ལ་ཕྱག་བྱ་བ་ནི། ལྷའི་དྲང་སྲོང་རྣམས་ལ་ཕྱག་འཚལ་ལོ། ། རིག་
སྔགས་འཆང་གྲུབ་པའི་དྲང་སྲོང་ཕན་འདོགས་ནུས་པ་རྣམས་ལ་ཕྱག་འཚལ་ལོ། །
རིག་སྔགས་འཆང་གྲུབ་པ་རྣམས་ལ་ཕྱག་འཚལ་ལོ། ། ཚངས་པ་ལ་ཕྱག་འཚལ་
ལོ། ། སྟོང་སྤྱི་ཕུད་ཀྱི་བདག་པོ་ཚངས་པ་དང་། ཕྱོགས་སྐྱོང་བཅུའི་ནང་གི་ཚངས་
པ་སོགས་དང་། དབང་བོ་ལ་ཕྱག་འཚལ་ལོ། ། དབང་བོ་ཆེ་ཆུང་གཉིས་སྟེ། སུམ་
ཅུ་རྩ་གསུམ་པའི་དབང་བོ་དང་། ཕྱོགས་སྐྱོང་བཅུའི་ནང་གི་ཤར་སྐྱོང་བརྒྱ་བྱིན་ལ་
བཤད། ལེགས་ལྡན་དྲག་པོ་ལྷ་དབང་ཕྱུག་ཆེན་པོ། དཀའ་ཐུབ་ཟློག་པའི་བདག་པོ་
དང་བཅས་པ་ལ་ཕྱག་འཚལ་ལོ། ། སྔོན་གྱི་དུས་སུ་ལྷ་མོ་ཨུ་མས་ལྷ་དབང་ཕྱུག་ཆེན་
པོའི་དཀའ་ཐུབ་ཉམས་པར་བྱས་པས་ཨུ་མས་མིང་དཀའ་ཐུབ་ཟློག་པའི་བདག་པོ་
ཟེར། དབང་ཕྱུག་ལ་ཆེ་ཆུང་གཉིས་ཡོད། ཚིག་གཏེར་འགྲེལ་བར། ཆེ་བ་གངས་ཏེ་
སེ་ན་བཞུགས་པ་དང༌། ཆུང་བ་བྱང་ཤར་དབང་ལྡན་གྱི་བདག་པོ་སྟེ་ཞེས་གསུངས།
བསྟོད་པ་རྒྱལ་བྱེ་མར། དྲག་པོ་རི་སྲས་དང་བཅས་ཞེས་གསུངས་པ། ཡབ་ཡུམ་
གཉིས་ལ་གོ ། ལེགས་ལྡན་སྲེད་མེད་ཀྱི་བུ་ལྷ་ཁྱབ་འཇུག་ཡིན་ལ། འཇིགས་བྱེད་
ནས་བཤད་པའི་ཉེ་དབང་དང་། འདུས་པ་ནས་བཤད་པའི་སྒྱུ་མ་རྡོ་རྗེ་གཉིས་ཀྱང་
འདི་ཡིན། ཕྱག་རྒྱ་ཆེན་པོ་ལྔས་ཕྱག་བྱས་པ་ཞེས་པའི་དོན་རྒྱལ་བོ་ཆེན་པོ་བཞི་དང་
དགའ་རབ་དབང་ཕྱུག་དང་ལྔས་ཕྱག་བྱས་པ་ལ་བཤད་དོ། ། ལེགས་ལྡན་ནག་པོ་
ཆེན་པོ་མགོན་པོ་ལེགས་ལྡན། གྲོང་ཁྱེར་སུམ་བརྩེགས་ལྷ་མ་ཡིན་གྱི་གྲོང་ཁྱེར་དང་།
བ་
231



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྲིན་ཡུལ་ལངྐ་བུ་རི་ལ་བཤད་པ་གཉིས་ཡོད། འཇིགས་པར་བྱེད་པ་དུར་ཁྲོད་ན་
གནས་པར་མོས་པ་མ་མོའི་ཚོགས་ཀྱིས་ཕྱག་བྱས་པ་ལ་ཕྱག་འཚལ་ལོ། ། གདུང་
བདུན་ལ་ཕྱག་བྱ་བ་ནི། སློབ་དཔོན་གྱི་རྒྱ་འགྲེལ་དུ་སངས་རྒྱས་རབས་བདུན་ལ་སྦྱར་
ཏེ། བཅོམ་ལྡན་འདས་དེ་བཞིན་གཤེགས་པའི་གདུང་སངས་རྒྱས་རྣམ་གཟིགས་ལ་
ཕྱག་འཚལ་ལོ། ། བཅོམ་ལྡན་འདས་པདྨའི་གདུང་གཙུག་ཏོར་ཅན་ལ་ཕྱག་འཚལ་
ལོ། ། བཅོམ་ལྡན་འདས་རྡོ་རྗེའི་གདུང་ ཐམས་ཅད་སྐྱོབ་ལ་ ཕྱག་འཚལ་ལོ། །
བཅོམ་ལྡན་འདས་ནོར་བུའི་གདུང་འཁོར་བ་འཇིགས་ལ་ཕྱག་འཚལ་ལོ། ། བཅོམ་
ལྡན་འདས་གླང་བོའི་གདུང་གསེར་ཐུབ་ལ་ཕྱག་འཚལ་ལོ། ། བཅོམ་ལྡན་འདས་
གཞོན་ནུའི་གདུང་འོད་སྲུང་ལ་ཕྱག་འཚལ་ལོ། ། བཅོམ་ལྡན་འདས་ཀླུའི་གདུང་
ཤཱཀྱ་ཐུབ་པ་ལ་ཕྱག་འཚལ་ལོ། ། ལྷོ་བྲག་ཕྱག་རྡོར་བས། དེ་བཞིན་གཤེགས་པའི་
གདུང་འཇམ་པའི་དབྱངས་དང་གྲ་ལྔ་མི་གཡོ་བ་སོགས། པདྨའི་གདུང་སྤྱན་རས་
གཟིགས་དང་རྟ་མགྲིན། རྡོ་རྗེའི་གདུང་ཕྱག་རྡོར། ནོར་བུའི་གདུང་རྣམ་སྲས་ནོར་
བུ་བཟང་བོ། གླང་བོའི་གདུང་ལྔས་རྩེན་དང་འཕྲོག་མ། གཞོན་ནུའི་གདུང་སྨིན་
དྲུག་གི་བུའི་རིགས། ཀླུའི་གདུང་ནོར་རྒྱས་སོགས་ཡིན་པར་གསུངས། བདེ་གཤེགས་
བཅུ་ལ་ཕྱག་འཚལ་བ་ནི། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་སངས་རྒྱས་དཔའ་བརྟན་པའི་སྡེ་མཚོན་ཆའི་རྒྱལ་བོ་སློབ་
དཔོན་གྱི་རྒྱ་འགྲེལ་དུ། མི་མཇེད་འཇིག་རྟེན་གྱི་འོག་མིན་ཙན་དན་སྦྲུལ་གྱི་སྙིང་བོའི་
ཞིང་ན་སངས་རྒྱས་དཔའ་བརྟན་པའི་སྡེ་བཞུགས་པ་ལ་ཕྱག་འཚལ་ལོ། ། བཅོམ་
ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་
འོད་དཔག་ཏུ་མེད་པ་ལ་ཕྱག་འཚལ་ལོ། ། བཅོམ་ལྡན་འདས་དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤར་ཕྱོགས་མངོན་དགའི་ཞིང་
232



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
ན་མི་བསྐྱོད་པ་ལ་ཕྱག་འཚལ་ལོ། ། བཅོམ་ལྡན་འདས་དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོགས་པའི་སངས་རྒྱས་ལྷོ་ཕྱོགས་རྡུལ་བྲལ་གྱི་ཞིང་ན་སྨན་གྱི་
བླ་བཻཌཱུརྱའི་ འོད་ ཀྱི་ རྒྱལ་ བོ་ ལ་ ཕྱག་ འཚལ་ ལོ། ། བཅོམ་ལྡན་འདས་དེ་བཞིན་
གཤེགས་པ་དགྲ་བཅོམ་ཡང་དག་པར་རྫོགས་པའི་སངས་རྒྱས་ནུབ་ཕྱོགས་བདེ་བ་ཅན་
གྱི་ཞིང་ན་སཱ་ལའི་དབང་བོ་མེ་ཏོག་ཀུན་ཏུ་རྒྱས་པ་ལ་ཕྱག་འཚལ་ལོ། ། བཅོམ་ལྡན་
འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་བྱང་
ཕྱོགས་འབྲུག་སྒྲ་སྒྲོགས་པའི་ཞིང་ན་ཤཱཀྱ་ཐུབ་པ་ལ་ཕྱག་འཚལ་ལོ། ། བཅོམ་ལྡན་
འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་བྱང་
ཤར་གྱི་ཞིང་ཏིང་ངེ་འཛིན་དམ་པ་ན་རིན་པོ་ཆེ་ཏོག་གི་རྒྱལ་བོ་ལ་ཕྱག་འཚལ་ལོ། །
བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་
སངས་རྒྱས་ཤར་ལྷོའི་བྱང་ཆུབ་ཀྱི་རྒྱན་གྱི་ཞིང་ན་ཀུན་ཏུ་བཟང་བོ་ལ་ཕྱག་འཚལ་ལོ། །
བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་
སངས་རྒྱས་ལྷོ་ནུབ་རྡུལ་བྲལ་གྱི་ཞིང་ན་རྣམ་པར་སྣང་མཛད་ལ་ཕྱག་འཚལ་ལོ། །
བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་
སངས་རྒྱས་ནུབ་བྱང་དབང་དུ་གྱུར་པའི་ཞིང་ན་སྤྱན་རྒྱས་པ་ཨཏྤ་ལའི་དྲིའི་ཏོག་གི་
རྒྱལ་བོ་ལ་ཕྱག་འཚལ་ལོ། ། དེ་དག་ལས་འོག་མིན་ལ་ཕྱོགས་མ་བཤད་པ་ནི་དབུས་
སུ་བྱས་པའི་རྟགས་སུ་མངོན་ལ། སྨན་བླའི་ཞིང་གི་ཕྱོགས་སྨན་མདོ་དང་མི་མཐུན།
ནུབ་ཕྱོགས་ཀྱི་ཞིང་ན་བཞུགས་པའི་སངས་རྒྱས་གྲགས་ཚོད་དང་མི་མཐུན་པ་དང༌།
འོད་དཔག་མེད་ཟུར་དུ་མ་བགྲངས་པས། བདེ་གཤེགས་བཅུ་མ་ལོངས་པ་སོགས་
བརྟག་བྱའི་གནས་སུ་གྱུར་ཡོད། །
གཉིས་པ་གསང་སྔགས་ལ་བརྟེན་ནས་རང་གཞན་གྱི་དོན་སྒྲུབ་པ་ལ་བཞི་ཡོད་
ལམ་
233



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དེ། དང་བོ་དཀྱིལ་འཁོར་སྔགས་དང་བཅས་པ་བསྟན་པ། གཉིས་པ་སྙིང་བོ་དང་
ཐམས་ཅད་འཇོམས་པའི་སྔགས་ཀྱིས་བར་ཆད་བསྲུང་ཞིང་ཞི་བར་བྱེད་པ། གསུམ་པ་
ཉེ་སྙིང་ཕན་ཡོན་དང་བཅས་པ་བཤད་པ། བཞི་བ་སྔགས་ཆར་འབེབས་ཀྱི་ཆོ་ག་དང་
བཅས་ཏེ་བསྟན་པའོ། ། །
དང་བོ་དཀྱིལ་འཁོར་སྔགས་དང་བཅས་པ་བསྟན་པ་ལ། ཕྱག་རྒྱའི་འཁོར་གྱི་
རྣམ་བཞག་སྤྱིར་བཤད་པ་དང་། དཀྱིལ་འཁོར་སྔགས་དང་བཅས་པ་བསྟན་པ་གཉིས་
ལས་དང་བོ་ནི། རྗེ་བདག་ཉིད་ཆེན་པོས་མཛད་པའི་བསྟོད་པ་རྒྱལ་བྱེ་མར། དྲག་
ཤུལ་ཆེ་སོགས་ཉེར་གཉིས་ཕྱག་རྒྱའི་འཁོར། ། ཞེས་གསུངས་པས། དྲག་ཤུལ་ཆེ་ལ་
སོགས་པའི་ཕྱག་རྒྱའི་འཁོར་ལྷ་མོ་ཉེར་གཉིས་ཡོད་པ་འདི་ལ་གྲངས་བརྩི་བའི་དུས་སུ་
བཞེད་པ་མི་མཐུན་པ་དུ་མ་ཡོད། ལྷོ་བྲག་གྲུབ་ཆེན་གྱིས་མཛད་པའི་སྒྲུབ་ཆོག་དང་།
དཀྱིལ་ཆོག་ ཕལ་ཆེར་མཐུན་པར། ༡ དྲག་ཤུལ་ཆེ། ༢ གཏུམ་པ་ཆེན་མོ།
༣ འབར་བ་ཆེན་མོ། ༤ དཀར་ མོ་ཆེན་མོ། ༥ འབར་ བའི་ཕྲེང་ བ་ མ།
༦ སྒྲོལ་མ་ཁྲོ་གཉེར་ཅན། ༧ རྒྱལ་བའི་རྡོ་རྗེ་ཕྲེང་བ་མ། ༨ པདྨའི་མངོན་
མཚན་མ། ༩ གཞན་གྱིས་མི་ཐུབ་ཕྲེང་བ་ཅན་མ། ༡༠ རྡོ་རྗེ་མཆུ་ཅན་མ།།
འགའ་རེར་རྡོ་རྗེ་ཁར་བསྣམས་འཇོམས་པ་མོ། ༡༡ ཞི་བ་ལྷ་རྣམས་ཀྱིས་མཆོད་མ།
༡༢ ཞི་བ་གསེར་གྱི་ཕྲེང་བ་ཅན་མའོ། ། འགའ་རེར་གཟུགས་ཞི་གཟི་བརྗིད་ཆེན་
པོ་མ། ༡༣ སྒྲོལ་མ་སྟོབས་ཆེན་མོ། ༡༤ རྡོ་རྗེ་ལུ་གུ་རྒྱུད་གཞན་མ། ༡༥ རྡོ་རྗེ་
གཞོན་ནུ་རིག་འཛིན་མ། ༡༦ ལག་ན་རྡོ་རྗེ་གསེར་ཕྲེང༌། ༡༧ ལེབ་རྒན་རྩི་དང་
རིན་ཆེན་མ། ༡༨ རྡོ་རྗེ་གཙུག་ཏོར་མའམ་སྣང་མཛད་རྡོ་རྗེ་གཙུག་གྲགས་རྣམས་
ཀྱི་སྟེང་དུ། འོག་མའི་ནང་ནས་དེའི་ཁ་སྐོང་དུ། ༡ རྣམ་པར་བསྒྱིངས་མ་རྡོ་རྗེ།
༢ གསེར་འོད་ལྟ་བུའི་སྤྱན་མངའ་མ། ༣ རྡོ་རྗེའི་འགྲོས་མ། ༤ པདྨའི་སྤྱན་
234



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
བཞི་བསྣན་ཏེ་ཉེར་གཉིས་ལོངས་པར་བྱས། སློབ་དཔོན་གྱི་རྒྱ་འགྲེལ་དུ་ཕྱག་རྒྱའི་
འཁོར་ལྷ་མོ་ཉེར་གཉིས་ཀྱི་འགྲོས་ཙམ་ཡང་མ་མཛད་པར། ཚིགས་བཅད་གོང་མ་
ལྟར་ལྷ་མོ་བཅུ་བདུན་དང༌། ཚིགས་བཅད་ཕྱི་མར་ལྷ་མོ་བཅུ་གཅིག་བྱས་ཏེ་འགྲེལ་
མཛད། ཚིགས་བཅད་ གོང་མའི་རྐང་བ་ ཐ་མ་མ་ གཏོགས་ཚིག་རྐང་ རེར་ ལྷ་ རེ་
བགྲངས་པའི་གཙོ་འཁོར་བཅུ་བདུན་བྱས། གཞུང་དུ། དཀར་ཆེན་འབར་ཕྲེང་གོས་
དཀར་མོ་ཞེས་དང་། དཀར་ཆེན་འབར་བ་གོས་དཀར་མོ་ཞེས་པ་བདེ་ཆེན་ལྷོ་བྲག་
པས། ཡིག་འབྲུ་གཅིག་མ་གཏོགས་མཐུན་པས། རྐང་བ་གཅིག་ལན་གཉིས་སུ་བྱུང་
བ་ལ་དོགས་པ་ཅུང་ཟད་ཆེ་ཡང་། རྒྱ་འགྲེལ་དུ། རྐང་བ་གཉིས་ལ་ལྷ་རེར་བརྩིས་
ཤིང་། ལྷོ་བྲག་པའི་སྒྲུབ་ཆོག་དང་། སྐྱིད་ཤོད་དང་ཛ་ཡ་པཎྜི་ཏའི་དཀྱིལ་ཆོག་སོགས་
སུ། རྐང་བ་ཕྱི་མ་མ་བགྲངས་ལ། རྒྱ་འགྲེལ་དུ། གཞན་གྱིས་མི་ཐུབ་དྲག་ཤུལ་ཆེ།
ཞེས་རྐང་བ་ཐོག་མ་དེས་གཙོ་བོ་དང་། གཏུམ་པ་ཆེན་མོ་ནས་བཟུང་རྐང་བ་བཅུ་
དྲུག་གིས་འཁོར་གྱི་ལྷ་མོ་བཅུ་དྲུག་བསྟན་པར་བཤད་པ་ལྟར་ན། དེའི་སྟེང་དུ་ལྷ་མོ་
དྲུག་དང༌། དྲག་ཤུལ་ཆེ་འཁོར་ཉེར་གཉིས་ཀྱི་ནང་དུ་བརྩི་ནའང་ལྷ་མོ་ལྔས་མ་ལོངས་
པར་འདུག་པས། དེའི་ཁ་སྐོང་དུ། བཞི་དཀྱིལ་ཆོག་ལས་བྱུང་བ་གོང་ལྟར་བརྩིས་པ་
འགྲིག་སྙམ་སྟེ། སློབ་དཔོན་གྷི་ར་ཝ་རིས་མཛད་པའི་སྒྲུབ་ཐབས་ལ་བརྟེན་པས་ཚད་
ཐུབ་ཏུ་བཟུང་ཆོག །
གཉིས་པ་ལ་ལྷ་མོ་བཅུ་བདུན་གྱི་དཀྱིལ་འཁོར་སྔགས་དང་བཅས་པ་བསྟན་པ།
ལྷ་མོ་བཅུ་གཅིག་གི་དཀྱིལ་འཁོར་སྔགས་དང་བཅས་པ་བསྟན་པ་གཉིས། དང་བོ་ལ་
ནུས་པའི་ཡོན་ཏན་བརྗོད་པ། དཀྱིལ་འཁོར་གྱི་ལྷ་གྲངས་བསྟན་པ། སྲུང་བའི་རིག་
སྔགས་བསྟན་པའོ། ། དང་བོ་ནི། དེ་རྣམས་ལ་ཕྱག་འཚལ་ནས་བཅོམ་ལྡན་འདས་
མ་དེ་བཞིན་གཤེགས་པའི་གཙུག་ཏོར་ནས་བྱུང་བའི་གདུགས་དཀར་བོ་ཅན་གཙོ་
235



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མོ་གཞན་གྱིས་མི་ཐུབ་པ། དྲག་ཤུལ་ཆེན་མོ་ཕྱིར་ཟློག་པ་ཆེན་མོ་འདིས་འབྱུང་བོའི་
གདོན་ཐམས་ཅད་ཚར་གཅོད་པར་བྱེད་པ། གཏུམ་པ་ཆེན་མོས་གཞན་གྱི་རིག་
སྔགས་ཐམས་ཅད་གཅོད་པར་བྱེད་པ། འབར་བ་ཆེན་མོས་དུས་མ་ཡིན་པར་འཆི་བ་
ཐམས་ཅད་ལས་ཟློག་པ། དཀར་མོ་ཆེན་མོས་སེམས་ཅན་གསོད་པ་དང་བཅིངས་པ་
ཐམས་ཅད་ལས་སྒྲོལ་བ། འཕགས་མ་ཁྲོ་གཉེར་ཅན་གྱིས་སྡང་བ་དང་རྨི་ལམ་ངན་པ་
དང་ལྟས་ངན་པ་ཐམས་ཅད་ཟློག་པ། རྡོ་རྗེ་མཆུ་ཅན་མས་གནོད་སྦྱིན་དང་སྲིན་པོའི་
གདོན་ཐམས་ཅད་འཇིག་པར་བྱེད་པ། རྡོ་རྗེ་ལུ་གུ་རྒྱུད་གཞན་མས་ཕ་རོལ་གྱི་རིག་
སྔགས་ངན་པ་ཐམས་ཅད་གཅོད་པར་བྱེད་པ། རྡོ་རྗེ་རིག་འཛིན་མས་གདོན་སྟོང་
ཕྲག་བརྒྱད་ཅུ་རྩ་བཞི་འཇིག་པར་བྱེད་པ། རྡོ་རྗེ་རིག་གསེར་ཕྲེང་གིས་རྒྱུ་སྐར་ཉི་ཤུ་རྩ་
བརྒྱུད་དགའ་བར་བྱེད་པ། རྡོ་རྗེ་རིན་ཆེན་མས་གཟའ་ཆེན་པོ་བརྒྱུད་འཇིག་པར་
བྱེད་པ། རྒྱལ་བའི་རྡོ་རྗེ་མས་དགྲ་ཐམས་ཅད་ཟློག་པར་བྱེད་པ། པདྨའི་མངོན་
མཚན་མས་མ་རུངས་པ་ཐམས་ཅད་འཇོམས་པར་བྱེད་པ་དང༌། གཞན་གྱིས་མི་ཐུབ་
མས་སྡང་བ་དང་བདུད་དང་གཤིན་རྗེའི་འཇིགས་པ་ཐམས་ཅད་འཇིག་པར་བྱེད་པ།
སྒྲོལ་མ་སྟོབས་མོ་ཆེས་རྨི་ལམ་ངན་པ་ཐམས་ཅད་འཇིག་པར་བྱེད་པ། ཞི་བ་ལྷས་
མཆོད་མས་དུག་གི་འཇིགས་པ་ཐམས་ཅད་ཟློག་པར་བྱེད་པ་དང༌། ཞི་བ་གསེར་ཕྲེང་
མས་མཚོན་ཐམས་ཅད་ཟློག་པར་བྱེད་པ་དང༌། དཀར་ཆེན་འབར་བ་མས་མེ་དང་ཆུ་
ལས་ཟློག་པར་བྱེད་པ། ངན་འགྲོའི་འཇིགས་པ་ཐམས་ཅད་ལས་སྒྲོལ་བ་སྟེ། གཉིས་
པ་གཙོ་འཁོར་བཅུ་བདུན་གྱི་ཕྱག་རྒྱའི་དཀྱིལ་འཁོར་སྟོན་པ་ནི། གཞན་གྱིས་མི་ཐུབ་
དྲག་ཤུལ་ཆེ་དབུས། ཤར་དུ་གཏུམ་པ་ཆེན་པོ་སྟོབས་ཆེན་མོ། ལྷོར་འབར་བ་ཆེན་མོ་
གཟི་བརྗིད་ཆེ། ནུབ་ཏུ་དཀར་ཆེན་འབར་ཕྲེང་གོས་དཀར་མོ། བྱང་དུ་འཕགས་མ་
སྒྲོལ་མ་ ཁྲོ་ གཉེར་ཅན ། བྱང་ ཤར་ དུ་རྒྱལ་ བའི་ རྡོ་ རྗེ་ ཕྲེང་ཞེས་གྲགས ། ཤར་
236



} ཀྵ } 2
}
༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
ལྷོར་པདྨའི་མངོན་མཚན་རྡོ་རྗེའི་མཚན། ལྷོ་ནུབ་ཏུ་གཞན་གྱིས་མི་ཐུབ་ཕྲེང་བ་ཅན།
ནུབ་བྱང་དུ་རྡོ་རྗེ་མཆུ་ཅན་རྣམ་སྒེག་མོ། ཕྱིའི་གྲ་བཞིའི་ཤར་ལྷོར་ཞི་བ་ལྷ་རྣམས་ཀྱིས་
མཆོད་མ། ལྷོ་ནུབ་ཏུ་ཞི་བ་གསེར་གྱི་ཕྲེང་བ་ཅན། ནུབ་བྱང་དུ་དཀར་ཆེན་འབར་བ་
གོས་དཀར་མོ། བྱང་ཤར་དུ་འཕགས་མ་སྒྲོལ་མ་སྟོབས་མོ་ཆེ། ཤར་སྒོར་རྡོ་རྗེ་ལུ་གུ་
རྒྱུད་གཞན་དང༌། ལྷོ་སྒོར་རྡོ་རྗེ་གཞོན་ནུ་རིག་འཛིན་མ། ནུབ་སྒོར་ལག་ན་རྡོ་རྗེ་
རིག་གསེར་ཕྲེང་། བྱང་སྒོར་ལེབ་རྒན་རྩི་དང་རིན་ཆེན་མ་སྟེ་ལྷ་མོ་བཅུ་བདུན་པོ་དེ་
ཐམས་ཅད་རྣམ་པར་སྣང་མཛད་ཀྱི་རིགས་དང་རྡོ་རྗེ་གཙུག་ཏོར་གྱི་རིགས་སུ་གྲགས་
སོ། ། གསུམ་པ་སྲུང་བའི་རིག་སྔགས་བསྟན་པ་ནི། ཕྱག་རྒྱ་དང་སྔགས་ཀྱི་ཚོགས་
དེ་དག་ཐམས་ཅད་ཀྱིས་བདག་ཅག་འཁོར་དང་བཅས་པ་དང་སེམས་ཅན་ཐམས་ཅད་
བསྲུང་དུ་གསོལ། གཙོ་བོ་གཞན་གྱིས་མི་ཐུབ་པའི་རིག་སྔགས་ནི། ཨོཾ་སྔགས་ཀྱི་མགོ་
འདྲེན་དང་། ས་ྩ་ཏ་ཐཱ་ག་ཏོ་རྞཱི་ཥ་སི་ཏཱ་ཏ་པ་ཏྲེ་དེ་བཞིན་གཤེགས་པ་ཐམས་ཅད་ཀྱི་
གཙུག་ཏོར་ནས་བྱུང་བའི་གདུགས་དཀར་བོ་ཅན། ཧཱུཾ་ཧཱུཾ་ཧཱིཙྪེ་བཞི་ནི་སློབ་དཔོན་གྱི་
རྒྱ་འགྲེལ་དུ། དགུག གཞུག བཅིང་། དབང་དུ་བྱེད་ཅེས་པའི་དོན། དེ་བཞི་
བདུད་བཞི། ཉོན་མོངས་པ་བཞི། སྒྲིབ་པ་བཞིར་སྦྱར། ཡེ་ཤེས་བཞི། དགུག་
གཞུག་བཅིང་དབང་དུ་བྱ་བའི་འཕྲིན་ལས་བཞི་བྱེད་པའི་དོན་དུ་ཡང་བཤད་དོ། །
གཏུམ་པ་ཆེན་མོའི་སྔགས། ཛམྦྷ་ན་རྨུགས་པ་སྟེ། ཀི་ར་བྱེད་པ་ལ་མོ་རྐྱེན་བྱིན་
པས་ཀ་རཱི་བྱེད་མ། འབར་བ་ཆེན་མོའི་སྔགས། སྟམྦྷ་ན་ཀ་རཱི་རེངས་བྱེད་མ། དཀར་
མོ་ཆེན་མོའི་སྔགས། མོ་ཧ་ན་ཀ་རཱི་རྨོངས་བྱེད་མ། སྒྲོལ་མ་ཁྲོ་གཉེར་གྱི་སྔགས།
ལམྦྷ་ན་ཀ་རཱི་དམིགས་པར་བྱེད་མ། རྒྱལ་བའི་རྡོ་རྗེ་མའི་སྔགས། བ་ཧ་ན་ཀ་རཱི་
བཞོན་པར་བྱེད་མ། ཕྱིའི་གྲྭ་བཞིའི་ལྷ་མོ་བཞི་ལ་ལས་སྔགས་ཟུར་དུ་མ་གསུངས།
པདྨའི་མངོན་མཚན་གྱི་སྔགས། བ་རུ་ཕ་རོལ། བི་ཥཱ་རིག་པ་དང་དུག་ཏུ་བཤད་པའི་
ཟ-
237



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལུགས་གཉིས། བྷཀྵ་ཎཱ་ཟ་བ། གཞན་གྱིས་མི་ཐུབ་པའི་སྔགས། སཧྥུ་ཐམས་ཅད།
དུཉྩ་གདུག་པ། པྲ་དུཥྛ་ཚྭརབ་ཏུ་གདུག་པ་ཅན། སྟོ་བྷ་ན་རེངས་པ། ( ཡི་གེ་
བཞིས་མཚམས་ཀྱི་འཇིགས་པ་ཞི་བར་བསྐུལ་བ་གསེར་ཕྲེང་མའི་སྔགས་སོ། །) རྡོ་
རྗེ་མཆུ་ཅན་མའི་སྔགས་ནི། སཧྥུ་ཐམས་ཅད། ཡཀླུ་གནོད་སྦྱིན། རཀྵ་སྲིན་པོ།
ས་གྲ་ཧཱ་ཎཱི་གདོན་རྣམས། བི་དྷྭཾ་ས་ནུ་འཇིགས་པ། (ཡི་གེ་བཞིས་མེ་ཆུའི་འཇིགས་
པ་སྲུང་བས་དཀར་ཆེན་མའི་སྔགས་སོ། ། རྡོ་རྗེ་ལུ་གུ་རྒྱུད་གཞན་མའི་སྔགས། །
སg་ཐམས་ཅད། བ་རི་ཕ་རོལ། བིདྨ་རིག་སྔགས། ཙྪེ་ད་ནུ་གཅོད་པ། རྡོ་རྗེ་རིག་
འཛིན་མའི་སྔགས། ཙ་ཏུར་བཞི། གཱི་ཏཱི་བརྒྱད་ཅུ། ཚྭ་མང་ཚིག གྲ་ཧ་གདོན། ས་
ཧ་སཱུ་ཎཱི་སྟོང་ཕྲག བི་དྷྭཾ་ས་ན་ཀ་རི་འཇིགས་བྱེད་མ། ( ཡི་གེ་བཞིས་མེ་ཆུའི་འཇིགས་
པ་སྲུང་བས་རྡོ་རྗེ་རིག་འཛིན་མའི་སྔགས་སོ། །) ཨཊྚ་བརྒྱད། བིཤ་ཏཱི་ཉི་ཤུ ཚྭ
མང་ཚིག ནཀྵ་ཏྭཱ་ཎྚི་རྒྱུ་སྐར། ཕྲུ་རབ་ཏུ། སཱ་ད་ན་སྒྲུབ་པའམ་དགའ་བ། (ཡི་གེ་
བཞིས་མེ་ཆུའི་འཇིགས་པ་སྲུང་བས་རྡོ་རྗེ་གསེར་ཕྲེང་མའི་སྔགས་སོ། །) ཨཥྛ་
བརྒྱད། ནཱུམང་ཚིག མ་ཧཱ་ཆེན་པོ། གྲ་སཱུ་ཏཱཾ་གཟའ། བི་དྷྭཾ་ས་ན་ཀ་རི་འཇིགས་
བྱེད་མ། ཧཱུྃ་ཧཱུྃ་ཧཱིཙྪཱ་( ཡི་གེ་བཞིས་དགུག གཞུག བཅིང་། དབང་ཞེས་པ་ནི་རྡོ་རྗེ་
རིན་ཆེན་མའི་སྔགས་སོ། །) རཀྵ་རཀྵ་སྲུངས་སྲུངས། མཱི་བདག་ལ། སཉྫ་ཐམས་
ཅད། ས་ཏྭཱ་ཉྩ་སེམས་ཅན། ཤ་རྣམ་དབྱེ་དང་བོའི་གཅིག་ཚིག་དང་དོན་གྱི་ཙ་དང་
མཚམས་སྦྱར་བས་ཐུ་སྟེ་སེམས་ཅན་ཐམས་ཅད་དང་བདག་ལ་སྲུངས་ཤིག རྒྱ་འགྲེལ་
དུ། ནུས་པའི་ཡོན་ཏན་དང་། ལྷ་དང་སྔགས་གསུམ་སྦྱར་ནས་བཤད་པ་ལ་ནུས་པའི་
ཡོན་ཏན་དང་སྔགས་ཀྱི་དོན་མི་མཐུན་པར་སོང་བས། བློར་ཅུང་མ་བདེ་བར་ལྷ་
སྔགས་གཉིས་གཞུང་གི་གོ་རིམ་ཇི་ལྟ་བ་བཀོད་ནས། ནུས་པའི་ཡོན་ཏན་གྱི་གོང་འོག་
བསྒྱུར་ནས་སྔགས་དོན་དང་མཐུན་པར་སྦྱར་ཏེ་བཤད་པས། བློ་གྲོས་ཅན་རྣམས་
238



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
གང་བདེ་དཔྱད་པར་ཞུ།
གཉིས་པ་ལྷ་མོ་བཅུ་གཅིག་གི་དཀྱིལ་འཁོར་སྔགས་དང་བཅས་པ་བསྟན་པ་ལ།
གཙོ་མོའི་སྐུའི་ཡོན་ཏན་བརྗོད་པའི་སྒོ་ནས་བདེ་ལེགས་སུ་བྱེད་པ་དང༌། འཁོར་གྱི་ལྷ་
བསྟན་པ། སྲུང་བའི་སྔགས་བསྟན་པ། འཕྲིན་ལས་བསྟན་པ་དང་བཞི་ལས། དང་
བོ་ནི། བཅོམ་ ལྡན་ འདས་ དེ་ བཞིན་ གཤེགས་ པའི་ གཙུག་ཏོར་ནས་ བྱུང་ བའི་
གདུགས་དཀར་བོ་ཅན། རྡོ་རྗེ་གཙུག་ཏོར་ཕྱིར་ཟློག་པ་ཆེན་མོ། འཁོར་ལོ། མདའ།
རྡོ་རྗེ། གཞུ། རིན་པོ་ཆེ། རལ་གྲི པདྨ། ཞགས་པ། སྣ་ཚོགས་རྡོ་རྗེ། ལྕགས་ཀྱུ་
རྣམས་བརྒྱ་ཕྲག་རེ་རེ་འཛིན་པའི་ཕྱག་སྟོང་མངའ་བ་ཆེན་མོ། སྒེག་པ་དང་དཔའ་
བའི་ཉམས་ལྡན་གྱི་རྩ་ཞལ་ཉིས་བརྒྱ་དཀར་བོ། འཇིགས་རུང་དང་རྒོད་པའི་ཉམས་
ལྡན་གྱི་གཡས་ཞལ་ཉིས་བརྒྱ་སེར་བོ། གཤེ་བ་དང་རྔམ་པའི་ཉམས་ལྡན་གྱི་རྒྱབ་ཞལ་
ཉིས་བརྒྱ་དམར་བོ། སྙིང་རྗེ་དང་ཞི་བའི་ཉམས་ལྡན་གྱི་གཡོན་ཞལ་ཉིས་བརྒྱ་ལྗང་ཁུ།
ངོ་མཚར་བ་དང་དྲག་པོའི་ཉམས་ལྡན་གྱི་སྟེང་ཞལ་ཉིས་བརྒྱ་སྔོན་པོ་ཅན་གྱི་དབུ་སྟོང་
མངའ་བ་ཆེན་མོ། ཞལ་རེ་རེར་སྤྱན་གསུམ། སྐུ་ཆ་ཐམས་ཅད་ན་ཟུར་གྱིས་ལྟ་བ་
དང༌། ཆེར་བགྲད་པ། གློག་ལྟར་འགྱུ་བ། དྲག་ཏུ་གཟིར་བ་ལ་སོགས་པའི་སྤྱན་བྱེ་
བ་བརྒྱ་སྟོང་མངའ་བ་ཆེན་མོ། དབུའི་སྟེང་དུ་གདུང་བདུན་དང་བདེ་གཤེགས་བཅུ་
སོགས་སངས་རྒྱས་བྱེ་བ་ཕྲག་བདུན་གྱི་ཅོད་པན་འཆང་བས་མི་ཕྱེད་པ། སྐུ་ལ་མེ་འོད་
འཕྲོ་བས་འབར་བའི་མཚན་རྟགས་ཅན། ས་འོག་ས་སྟེང་ས་བླ་གསུམ་འགེངས་
པའི་རྡོ་རྗེ་ཡངས་པ་ཆེན་པོས་ས་གསུམ་གྱི་དཀྱིལ་འཁོར་དུ་བདག་དང་སེམས་ཅན་
ཐམས་ཅད་བདེ་ལེགས་སུ་གྱུར་ཅིག་ཅེས་པའི་བར་གསུངས།
གཉིས་པ་འཁོར་ གྱི་ ལྷ་བསྟན་པ་ནི། ཕྱོགས་སྐྱོང་བཅུའི་རིགས་ཀྱི་གདོན་
འདུལ་བའི་ལྷ་མོ་བཅུ་གཅིག་གི་དཀྱིལ་འཁོར་གྱི་དབུས་ཀྱི་གཙོ་མོའི་ཤར་དུ་རྣམ་པར་
239



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བསྒྱིངས་མ་རྡོ་རྗེ་དང༌། ལྷོར་གསེར་འོད་ལྟ་བུའི་སྤྱན་མངའ་མ། ནུབ་ཏུ་དཀར་མོ་
དང་། བྱང་དུ་རྡོ་རྗེ་འགྲོས་མ་དང་། བྱང་ཤར་དུ་པདྨའི་སྤྱན་དང་། ཤར་ལྷོར་ཟླ་
འོད་དང་། ལྷོ་ནུབ་ཏུ་སངས་རྒྱས་དཔལ་དང་དེ་བཞིན་ནུབ་བྱང་དུ་སངས་རྒྱས་སྤྱན།
ཤར་གྱི་ཤར་དུ་རྡོ་རྗེ་ཉི་མའི་འོད་དང་ནི། དེ་བཞིན་ནུབ་ཀྱི་ནུབ་ཏུ་ཟླ་བ་རྡོ་རྗེ་འཛིན་
དང་བཅུ། གཙོ་མོ་དང་བཅུ་གཅིག་གོ །
གསུམ་པ་སྲུང་བའི་སྔགས་དངོས་བསྟན་པ་ནི། རིག་པ་གཙོ་མོ་དང་། ཕྱག་
རྒྱུའི་འཁོར་དང་། གསང་སྔགས་ཀྱི་ཚོགས་དེ་དག་གིས་བདག་དང་ སེམས་ཅན་
ཐམས་ཅད་ཀུན་ནས་བསྲུང་དུ་གསོལ། ཡི་གེ་ཉི་ཤུ་རྩ་གཅིག་པ། ཨོ་རི་ཊྛི་དྲང་སྲོང་།
ག་རླུ་ཚོགས། པྲ་མཆོག ཤཱསྟ་ན་སྟོན་པ། སཊྚ་ཏ་ཐཱ་ག་ཏོརྞཱི་ཥ་སི་ཏཱ་ཏ་པ་ཏྲེ་ཧཱུཾ་ཧཱུཾ།
འཁོར་སྔགས། ཛམྦྷ་ནཱ་རྣམ་བསྒྱིངས་མ། སྟམྦྷ་ན་གསེར་འོད་མ། དཀར་མོ། མ་ཧཱ་
བིདྨ་རིག་སྔགས་ཆེན་མོ། སཾ་ཡང་དག་པའམ་ཀུན་ཏུ། བྷ་ཎ་ཟ་བའམ་ཟད་པ། རྡོ་
རྗེ་འགྲོས། བ་ར་བི་དྨ་སཾ་བྷཀླུ་ཎ་གཞན་གྱི་རིག་སྔགས། པདྨའི་སྤྱན། སདྨ་དུཉྩ་ཧཱུཾ་ཧཱུཾ་
བྷ་ན། ཟླ་འོད། སཊྚ་ཡཀྵ་རཀྵ་ས་གྲ་ཧཱ་ཎྞཾ་བི་དྷྭཾ་ས་ན། སངས་རྒྱས་དཔལ། ཙ་ཏུར་
ཤཱི་ཏཱི་གྲ་ཧ་ས་ཧ་སྭཱ་ཎྞཾ་བི་དྷྭཾ་ས་ན། སངས་རྒྱས་སྤྱན། ཨཥཱ་བིཤ་ཏཱི་ནཱིནཀྵ་ཏྭཱ་ཎྞཾ་པྲ་
སཱ་ད་ན། རྡོ་རྗེ་ཉི་མའི་འོད་དང་ཟླ་བ་རྡོ་རྗེ་འཛིན་གཉིས་ཀའི་སྔགས། ཨཊྚ་ཧཱུྃ་མ་ཧཱ་
གྲ་ཧཱ་ཎཱ་བི་དྷྭཾ་ས་ན། ཧཱུཾ་གིས་གང་ལས་སྲུང་བའི་མི་མཐུན་ཕྱོགས་བཞི་བོ་འགུགས་
ཤིང་བཅིངས་སྟེ་ཕྱག་མཚན་གྱིས་གཅོད་པ། དྲོ་གིས་ཕུར་བུས་གདབ་པའི་འཕྲིན་ལས་
བསྐུལ། ཧཱུཾ་ཧཱུཾ་ཐུན་མོང་དུ་འཕྲིན་ལས་བསྐུལ་བ། ཕཊ་ཕཊ་དོན་དེ་གསལ་བར་བྱེད།
རཀྵ་རཀྵ་བསྲུང་བསྲུང་། མཱི་བདག་ལ། སཱ་ཧཱུ་གཞི་ཚུགས། སྲུང་བའི་སྔགས་འདི་
ནས་རྫོགས། །
བཞི་བ་འཕྲིན་ལས་བསྟན་པ་ནི། འཕྲིན་ལས་རྣམ་བཞི་སྟེ། དེའི་བསྲུང་བྱ་མི་
，
3a5 {22}A
240



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
མཐུན་པའི་ཕྱོགས་ནི་རྒྱལ་བོའི་འཇིགས་པ་སོགས་དང༌། ལྷའི་གདོན་སོགས་དང་།
ཟས་སུ་མདངས་ཟ་བ་སོགས་དང་། དེ་དག་གིས་བྱས་པའི་རིག་སྔགས་སོགས་བཞི་
ལས་བསྲུང་བར་གསོལ་བའོ། །
དང་བོ་ རྒྱལ་ པོའི་ འཇིགས་ པ་ སོགས་ནི། བཅོམ་ ལྡན་ འདས་ དེ་ བཞིན་
གཤེགས་པའི་གཙུག་ཏོར་ནས་བྱུང་བའི་གདུགས་དཀར་བོ་ཅན་རྡོ་རྗེ་གཙུག་ཏོར་ཕྱིར་
ཟློག་པ་ཆེན་མོ། ཕྱག་སྟོང་མངའ་བ་ཆེན་མོ། དབུ་སྟོང་མངའ་བ་ཆེན་མོ། སྤྱན་བྱེ་
བ་བརྒྱ་སྟོང་མངའ་བ་ཆེན་མོ། མི་ཕྱེད་འབར་བའི་མཚན་རྟགས་ཅན། རྡོ་རྗེ་ཡངས་
པ་ཆེན་པོས་ས་གསུམ་གྱི་དཀྱིལ་འཁོར་དུ་བདག་དང་སེམས་ཅན་ཐམས་ཅད་རྒྱལ་
བོའི་འཇིགས་པ་དང་། རྐུན་པོའི་འཇིགས་པ་དང༌། མེའི་འཇིགས་པ་དང༌། ཆུའི་
འཇིགས་པ་དང༌། དུག་གི་འཇིགས་པ་དང༌། མཚོན་གྱི་འཇིགས་པ་དང༌། ཕ་རོལ་
གྱི་དམག་ཚོགས་ཀྱི་འཇིགས་པ་དང༌། མུ་གེའི་འཇིགས་པ་དང༌། དགྲའི་འཇིགས་པ་
དང་། ལྕེ་འབབ་པའི་འཇིགས་པ་དང་། ལྕེ་འབབ་པ་ཞེས་པ་ཐོག་དང་མེ་ལྕེ་འབབ་
པ། དུས་མ་ཡིན་པར་འཆི་བའི་འཇིགས་པ་དང་། ཆུ་རླུང་འཁྲུགས་པའི་རྐྱེན་དང་ཀླུ་
འགའི་ཆོ་འཕྲུལ་གྱིས་ས་གཡོ་བའི་འཇིགས་པ་དང༌། སྐར་མདའ་ལྟུང་བའི་འཇིགས་
པ་དང༌། སྐར་མའི་ཁང་བཟང་མེའི་རྣམ་པར་མཆེད་ཅིང་ལྟུང་བ། རྒྱལ་བོའི་ཆད་
པའི་ལས་ཀྱི་འཇིགས་པ་དང་། ལྷའི་འཇིགས་པ་དང༌། ཀླུའི་འཇིགས་པ་དང་། ཐོག་
དང་གློག་དབྱེར་མ་ཕྱེས་པ་གློག་གི་འཇིགས་པ་དང༌། ནམ་མཁའ་ལྡིང་( ཁྱུང་ཆེན)
གི་འཇིགས་པ་དང་། གཅན་གཟན་( སྟག་སེང་དོམ་དྲེད་) ཁྲོ་བོའི་འཇིགས་པ་དང་།
གཉིས་པ་ལྷའི་གདོན་སོགས་ནི། ལྷའི་གདོན་དང༌། ཀླུའི་གདོན་དང༌། ལྷ་
མ་ཡིན་གྱི་གདོན་དང༌། རླུང་ལྷའི་གདོན་དང༌། ནམ་མཁའ་ལྡིང་གི་གདོན་དང༌།
ཡུལ་འཁོར་སྲུང་གི་འཁོར་གཏོགས་དྲི་ཟའི་གདོན་དང་། (གྲ་ཧ་འཛིན་པ་ལ་འཇུག་
241
ch



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པས་ལྷའི་རིགས་ཀྱི་གདོན་གྱིས་འཛིན་པར་བྱེད་པ།) དུད་འགྲོའི་རིགས་གཏོགས་
མི་དང་བྱད་དབྱིབས་འདྲ་བ་མིའམ་ཅིའི་ གདོན་དང་། ས་བདག་དང་དབྱེར་མ་
མཆིས་པའི་ཀླུའི་རིགས་ལྟོ་འཕྱེ་ཆེན་པོའི་གདོན་དང༌། རྣམ་ཐོས་སྲས་ཀྱི་འཁོར་
གཏོགས་གནོད་སྦྱིན་གྱི་གདོན་དང་། སྲིན་པོའི་གདོན་དང་། ཡི་དྭགས་( བཟའ་
བཏུང་ཡིད་ལ་བཏགས་པའི་མིང་ཟུར་ཆགས་)ཀྱི་གདོན་དང༌། ཤུ་( རྗེན་)ཟའི་
གདོན་དང་། འབྱུང་བོ་དོན་བདུན་ལ་འཇུག་ཀྱང་འདིར་བྱང་ཤར་དབང་ལྡན་གྱི་
འཁོར་གཏོགས་འབྱུང་བོའི་ གདོན་དང༌། གཙོ་ ཆེ་བ་འཕགས་སྐྱེས་པོའི་ འཁོར་
གཏོགས་གྲུལ་བུམ་གྱི་གདོན་དང་། ཡི་དྭགས་ཀྱི་བྱེ་བྲག་སྤྲུལ་བོའི་གདོན་དང༌། རེ་
ལྡེ་གྱོན་པའི་ཡི་དྭགས་ཀྱི་རིགས་གཏོགས་ལུས་སྲུལ་པོའི་གདོན་དང༌། སྐེམ་བྱེད་
གཞོན་ནུ་གདོང་དྲུག་ལ་བཤད་པ་ཡོད་ཀྱང་གཙོ་བོ་བྱིས་པར་གནོད་པ་རྩོམ་པ་ཤ་ཁྲག་
སྐེམ་བྱེད་ཀྱི་གདོན་དང༌། བརྗེད་བྱེད་དྲན་ཉམས་ཀྱི་གདོན་དང་། ཤེས་པ་རྣལ་དུ་མི་
གནས་པ་སྨྱོ་བྱེད་ཀྱི་གདོན་དང༌། གྲིབ་མས་གནོད་ཅིང་འཚེ་བ་གྲིབ་གནོན་གྱི་གདོན་
དང་། གཉིད་དུ་ཡུར་བའི་ཚེ་གནོན་པ་གནོན་པོའི་གདོན་དང་། རིག་སྔགས་གྲུབ་
ཅིང་རྒྱུད་མི་བསྲུན་པ་ཕྲ་མེན་རིགས་གཏོགས་མཁའ་འགྲོ་མའི་གདོན་དང༌། རེ་མ་
ཏིའི་འཁོར་ནམ་ གྲུའི་ གདོན་དང༌། གཤིན་པོ་ དང་ ཡི་ དྭགས་ ཀྱི་ རྗེར་གྱུར་ པའི་
རིགས་གཤིན་རྗེའི་གདོན་དང༌། བྱའི་གདོན་བྱ་འདྲེ་དང༌། མ་མོ་དགའ་བར་བྱེད་
པའི་གདོན་དང་། ཅོ་ནེ་གྲགས་པ་བཤད་སྒྲུབ་ཀྱིས་མ་མོ་བརྒྱད་སོགས་དགའ་བར་
བྱེད་པ་ཞེས་བཤད། ཀུན་ཏུ་འགྲོ་བའམ་འཕྱང་བའི་གདོན་དང༌། ཚེར་མ་འདོན་
པའམ་འདོད་པའི་གདོན་རྣམས་ལས་( གདོན་གྱི་བྱེ་བྲག་གཉིས།)བདག་བདེ་ལེགས་
སུ་གྱུར་ཅིག
གསུམ་པ་ཟས་སུ་མདངས་ཟ་བ་སོགས་ནི། ཟས་སུ་མདངས་ཟ་བ་ལྷ་དང༌།
242



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར། ་
འབཀའ་
སློབ་དཔོན་གྱི་རྒྱ་གཞུང་ལྟར་ན། མདངས་ནི་གཟི་མདངས་ལ་གྲགས་ཀྱང་། མདོ་སྡེ་
སོགས་ནས་སྲོག་ལ་འཆད། ཟས་སུ་མངལ་ཟ་བ་ཀླུ་དང༌། ཟས་སུ་ཁྲག་འཐུང་བ་ལྷ་
མིན་དང་། ཟས་སུ་ཞག་ཟ་བ་གནོད་སྦྱིན་དང་། ཟས་སུ་ཤ་ཟ་བ་སྲིན་པོ་དང་། ཟས་
སུ་ཚིལ་ཟ་བ་ཡི་དྭགས་དང་། ཟས་སུ་རྐང་ཟ་བ་ཤ་ཟ་དང༌། ཟས་སུ་བཙས་པ་ཟ་བ་
འབྱུང་བོ་དང༌། སྲོག་འཕྲོག་པ་གྲུལ་བུམ་དང་། ཟས་སུ་སྐྱུགས་པ་ཟ་བ་སྲུལ་པོ་དང་།
ཟས་སུ་ཕྱི་ས་ཟ་བ་དང་། ཟས་སུ་གཅིན་འཐུང་བ་སྐེམ་བྱེད་དང༌། ཟས་སུ་སྟོར་ཁུང་
ནས་འབབ་པ་འཐུང་བ་བརྗེད་བྱེད་དང༌། སྟོར་ཁུང་ནི་དགོན་གྲོང་སོགས་ཀྱི་ཁྲུས་ཆུ་
དང་མི་གཙང་བ་འབབ་པའི་ཁུང་བུ། ཟས་སུ་ལྷག་མ་ཟ་བ་སྨྱོ་བྱེད་དང༌། ཟས་སུ་
མཆིལ་མ་འཐུང་བ་དང༌། ཟས་སུ་སྣབས་ཟ་བ་གྲིབ་གནོན་དང༌། ཟས་སུ་ངར་སྣབས་
ཏེ་ཁ་ལུད་ཀྱི་སྣབས་ཟ་བ་གནོན་པོ་དང༌། ཟས་སུ་མི་གཙང་བ་ཟ་བ་མཁའ་འགྲོ་
མ་དང་། ཟས་སུ་གཏོར་མ་ཟ་བ་ནམ་གྲུ་དང༌། ཟས་སུ་ཕྲེང་བ་བོ་ཏེ་ཙ་སོགས་ཟ་བ་
གཤིན་རྗེ་དང་། ཟས་སུ་དྲི་( ག་བུར་ལྟ་བུ་）ཟ་བ་བྱའི་གདོན་དང༌། ཟས་སུ་བདུག་
པ་( སྤོས་)ཟ་བ་དང་། སེམས་འཕྲོག་པ་( སེམས་རང་དབང་དུ་མི་འདུ་བ་)དང༌།
ཟས་སུ་མེ་ཏོག་ཟ་བ་མ་མོ་དགའ་བར་བྱེད་པ་དང༌། ཟས་སུ་འབྲས་བུ་ཟ་བ་དང༌།
ཟས་སུ་ལོ་ཏོག་ཟ་བ་ཀུན་ཏུ་འགྲོ་བ་དང་། ཟས་སུ་མར་སོགས་ཀྱི་སྦྱིན་སྲེག་ཟ་བ་ཚེར་
མ་འདོན་པའི་གདོན་ལས་བདག་ལ་སྲུང་བར་གྱིས་ཤིག ཙནྡྲ་གོ་མིའི་གཞུང་དུ་གྲགས་
པའི་གཏོར་ཆོག་ལྟར་ན་འགྲེལ་བ་འདི་དང་མི་འདྲ། བཟློག་ཆེན་གྱི་གཞུང་དེ་དང་
ཡང་མི་འདྲ། དེས་ན་ལུགས་གསུམ་ཡོད། བཟློག་ཆེན་དུ་གདོན་ཆེན་ཉེར་བརྒྱད་
བཤད། གཞུང་དུའང་གདོན་ཚན་གོང་མ་ལ་ཉེར་བརྒྱད་ཡོད་ཀྱང་། མི་ཟ་དགུ་ཟའི་
གདོན་ལ་ཉེར་བདུན་ལས་མེད། གཞུང་དུ་དངོས་སུ་མ་བསྟན་པའི་གདོན་རྒྱལ་ཆེན་
བཞི། མེ་ལྷ། ལྷ་ཆེན། དབང་ཕྱུག གཟའ། ས་བདག སྲིན་མོ། སྲིང་མོ་སོགས་
243



nin
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལྷག་པོར་ཡོད་པ་སོགས་ལུགས་མི་མཐུན་པ་མང་། ཕྱི་ས་ཟ་བ། མཆིལ་མ་འཐུང་བ།
བདུག་པ་ཟ་བ་བགྲང་མེད།
བཞི་བ་དེ་དག་གིས་བྱས་པའི་རིག་སྔགས་སོགས་ནི། དེ་དག་ཐམས་ཅད་ཀྱིས་
བྱས་པའི་རིག་སྔགས་ཕྱག་མཚན་གྱིས་གཅད་དོ། ། ཕུར་བུས་གདབ་པོ། ། མུ་
སྟེགས་ཀྱི་རིགས་ཡུལ་ཀུན་ཏུ་རྒྱུ་བ་ཀུན་ཏུ་རྒྱུས་བྱས་པས་རིགས་གཅད་དོ། ། ཕུར་
བུས་གདབ་པོ། ། རིག་སྔགས་གྲུབ་པའི་མཁའ་འགྲོ་དང་མཁའ་འགྲོ་མས་བྱས་པའི་
རིག་སྔགས་གཅད་དོ། ། ཕུར་བུས་གདབ་པོ། ། ཚངས་པས་བྱས་པའི་རིག་སྔགས་
གཅད་དོ། ། ཕུར་བུས་གདབ་པོ། ། དབང་ཕྱུག་ཆེན་པོས་བྱས་པའི་རིག་སྔགས་
གཅད་དོ། ། ཕུར་བུས་གདབ་པོ། ། སྲེད་མེད་ཀྱི་བུས་བྱས་པའི་རིག་སྔགས་
གཅད་དོ། ། ཕུར་བུས་གདབ་པོ། ། ནམ་མཁའ་ལྡིང་དང་ལྷན་ཅིག་པས་བྱས་
པའི་རིག་སྔགས་གཅད་དོ། ། ཕུར་བུས་གདབ་པོ། ། ཅོ་ནེ་ཆོས་རྗེས་མཁའ་ལྡིང་
གི་རྒྱལ་བོར་བཤད་ཀྱང་། ཁྱབ་འཇུག་བཞོན་པ་དང་བཅས་པ་ལ་གོ་ན་ལེགས། སྔར་
བཤད་པའི་ལེགས་ལྡན་ནག་པོ་ཆེན་པོས་བྱས་པའི་རིག་སྔགས་གཅད་དོ། ། ཕུར་
བུས་གདབ་པོ། ། མ་མོ་བརྒྱད་དེ་དབང་མོ། ཚངས་མ། ཁྱབ་འཇུག་མ། དྲག་མོ།
གཞོན་ནུ་མ། ཕག་མོ། རྒན་བྱེད་མ། དཔལ་མོ་སྟེ། མ་མོའི་ཚོགས་ཀྱིས་བྱས་པའི་
རིག་སྔགས་གཅད་དོ། ། ཕུར་བུས་གདབ་པོ། ། འོག་ཏུ་སྔགས་ཀྱི་སྐབས་སུ་བུད་
མེད་ཀྱི་རྐྱེན་བྱིན་འདུག་པས། མུ་སྟེགས་ཀྱི་བརྟུལ་ཞུགས་མི་མགོའི་ཐོད་པའི་ཕྲེང་
བའི་བརྒྱན་ཅན་མ་མིའི་ཐོད་པ་ཅན་གྱིས་བྱས་པའི་རིག་སྔགས་གཅད་དོ། ། ཕུར་
བུས་གདབ་པོ། ། རྒྱལ་བར་བྱེད་པ་དང་སྦྲང་རྩིར་བྱེད་པ་དང་དོན་ཀུན་གྲུབ་པས་
(མིང་སྲིང་གསུམ་) བྱས་པའི་རིག་སྔགས་གཅད་དོ། ། ཕུར་བུས་གདབ་པོ། །
དགའ་བ་མོ། གསོད་པ་མོ། གྲུབ་པ་མོ། ཞི་བ་མོའམ། ཡང་ན་རྒྱལ་བ་མ། རྣམ་
འགག
244



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར་།
um
རྒྱལ་མ། མི་ཕམ་མ། རིག་འཆང་མ་བཞི་སྟེ། སྲིང་མོ་བཞིས་བྱས་པའི་རིག་སྔགས་
གཅད་དོ། ། ཕུར་བུས་གདབ་པོ། ། དབང་ཕྱུག་གི་བུ་གླིང་གི་རི་ཏི་དང་དགའ་
བྱེད་དབང་ཕྱུག་དང་ཚོགས་ཀྱི་བདག་པོ་སྟེ་སྤུན་གསུམ་དང༌། ལྷན་ཅིག་པས་བྱས་
པའི་རིག་སྔགས་གཅད་དོ། ། ཕུར་བུས་གདབ་པོ། ། ཕྱི་རོལ་བའི་དགེ་སྦྱོང་གཅེར་
བུས་( གོས་མེད་པ་) བྱས་པའི་རིག་སྔགས་གཅད་དོ། ། ཕུར་བུས་གདབ་པོ། །
ནང་བའི་དགེ་སྦྱོང་རལ་བ་བྲེག་ཅིང་སྐྲ་རིང་བོར་བཞག་པ་དགེ་སྦྱོང་མགོ་རེག་གིས་
བྱས་པའི་རིག་སྔགས་གཅད་དོ། ། ཕུར་བུས་གདབ་པོ། ། དགྲ་བཅོམ་པ་རྣམས་ཀྱི
ས་བྱས་པའི་རིག་སྔགས་གཅད་དོ། ། ཕུར་བུས་གདབ་པོ། ། འདོད་ཆགས་དང་
བྲལ་བས ( ཕྱིར་མི་འོང་སོགས་འབྲས་གནས་གཞན་གསུམ་) བྱས་པའི་རིག་སྔགས་
གཅད་དོ། ། ཕུར་ བས་ གདབ་ པོ། ། འཇིག་ རྟེན་ དབང་ ཕྱུག་ སྤྱན་ རས་
གཟིགས་འཁོར་དང་བཅས་པས་བྱས་པའི་ རིག་སྔགས་གཅད་དོ། ། ཕུར་བུས་
གདབ་པོ། ། ལག་ན་རྡོ་རྗེ་འཁོར་དང་བཅས་པས་བྱས་པའི་རིག་སྔགས་གཅད་
དོ། ། ཕུར་བུས་གདབ་པོ། ། རྒྱ་འགྲེལ་དུ། ཕོ་ཉ་ཕྱོགས་སྐྱོང་བཅུ། ཕོ་ཉ་མོ་དེའི་
ཆུང་མ་བཅུ། བྲན་ཕོ། ས་བདག གཤིན་རྗེ། ལོག་འདྲེན། ཀླུ་བཞི་དང་། བྲན་
མོ་དེའི་ཆུང་མ་ལ་བཤད། བཤད་ཚུལ་གཞན་ཡང་ཡོད། ཕོ་ཉ་མངག་གཞུག་དང༌།
ཕོ་ཉ་མོ་དང་། བྲན་ཕོ་གཡོག་དང་། བྲན་མོས་བྱས་པའི་རིག་སྔགས་གཅད་དོ། །
ཕུར་བུས་གདབ་པོ། ། དྲང་སྲོང་གི་ཚོགས་ཐམས་ཅད་ཀྱིས་བྱས་པའི་རིག་སྔགས་
བཅད་དོ། ། ཕུར་བུས་གདབ་པོ། ལྷའི་ཚོགས་ཐམས་ཅད་ཀྱིས་བྱས་པའི་རིག་
སྔགས་གཅད་དོ། ། ཕུར་བུས་གདབ་པོ། ། ཁ་ཟས་སྟབས་གཅིག་ཏུ་མི་འཕྲོད་པ་
ཟ་བའི་བདག་པོ་མི་འཕྲོད་པ་ཟ་བའི་བདག་པོས་བྱས་པའི་རིས་སྔགས་གཅད་དོ། །
ཕུར་བུས་གདབ་པོ། ། རྒྱལ་བྱེ་མར། གང་གི་སྒོ་ནས་མི་བསྲུན་སྐྱེ་བོ་ཡིས། །
245



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་པགསུང་འབུམ།
ཞེས་གསུངས་པ་ལྷ་ཕལ་ཆེ་བའི་དབང་དུ་བྱས་པ་ཡིན། དེ་མིན་སྤྱན་རས་གཟིགས་
དང་། ཕྱག་ན་རྡོ་རྗེ་སོགས་དངོས་མིན་པ་དང་། ཡང་ན་མི་བསུན་པའི་སྐྱེ་བོར་ཐལ་
བའི་སྐྱོན་འབྱུང་བས། ལྷ་དེ་དག་གི་རིག་སྔགས་གཅོད་ནུས་ན། འཇིག་རྟེན་གྱི་
རིགས་ལྟ་ཅི་སྨོས་ཞེས་གཟུངས་ཀྱི་ཆེ་བ་བསྟན་པ་ལ་གོ་ཆོག ཡང་ན་ལྷ་དེ་དག་གི་
རིག་སྔགས་ཀྱི་སྒོ་ནས་གནོད་པའི་སྦྱོར་བ་བྱེད་པ་ལ་དགོངས་སོ། །
གཉིས་པ་ལ། སྙིང་བོའི་སྔགས་བསྟན་པ་དང་། ཐམས་ཅད་འཇོམས་པའི་
སྔགས་ཀྱིས་བར་ཆད་སྲུང་ཞིང་ཞི་བར་བྱེད་པའོ། ། དང་བོ་ནི། བཅོམ་ལྡན་འདས་
མ་དེ་བཞིན་གཤེགས་པའི་གཙུག་ཏོར་ནས་བྱུང་བའི་གདུགས་དཀར་བོ་ཅན་སངས་
རྒྱས་དང་བྱང་ཆུབ་སེམས་དཔའ་ཐམས་ཅད་ཀྱིས་ཕྱག་བྱས་པ་ལ་ཕྱག་འཚལ་ལོ། །
བདག་དང་སེམས་ཅན་ཐམས་ཅད་བསྲུང་དུ་གསོལ། བསྲུང་དུ་གསོལ། ཨོ་སྔགས་ཀྱི་
མགོ ཨ་སི་ཏ་མི་བསིལ་བ་སྟེ་ཚ་བ། ཨ་ན་ལ་མེ། ཨརྐ་ཉི་མ། པྲ་བྷཱ་འོད། སྤུ་ཊ་
འཕྲོ་བ། བི་ཀུ་བྱེ་བའམ་རྒྱས་པ། སི་ཏཱ་དཀར་བོ། ཏ་པ་ཏྲེ་ཚ་སྐྱོབ། བསྡོམས་ན་ཉི་
མའི་མེ་ཚ་བའི་འོད་ཟེར་བྱེ་བ་འཕྲོ་བའི་གདུགས་དཀར་བོ་ཅན་ཞེས་ལྷ་མོ་ལ་བོས། ཨོ་
ཛཱ་ལ་ཛ་ལ་འབར་བར་གྱིས་འབར་བར་གྱིས། ཁཱ་ད་ཁཱ་ད་ཟོ་ཟོ། ཧ་ན་ཧ་ན་བསྣུན་
བསྣུན། ད་ཧ་ད་ཧ་བསྲེག་བསྲེག ད་ར་ད་ར་ཟུངས་ཟུངས། ཡང་ན་ཆོམས་ཆོམས།
བི་ད་ར་བི་ད་ར་རྣམ་པར་ཟུངས་རྣམ་པར་ཟུངས། ཚིནྡྷ་ཚིནྡྲ་ཆོད་ཆོད། བྷིནྡ་བྷིནྡྲ་
ཕུགས་ཕུགས། ཧཱུྃ་ཧཱུྃ་ཆིངས་ཆིངས། ཕཊ་ཕཊ་ཁོས་ཤིག་ཁོས་ཤིག དོན་དང་སྦྱར་
ན། ཕྱག་འཚལ་རྡོ་རྗེ་མེ་འོད་འབར་བ་དང་། རལ་གྲིས་གཅོད་ ཅིང་ཟ་བ་དང་།
གཏུན་ཤིང་གིས་བསྣུན་པ་དང་། འཁོར་ལོས་འབྲེག་པ། ལྕགས་ཀྱུས་འཛིན་པ།
དགྲ་སྟས་གཅོད་པ། མདུང་གིས་འབིགས་པ། ཧཱུྃ་ཧཱུྃ་ ཐབས་ཤེས་རབ། ཕཊ་ཕཊ་
གདུག་པ་འདུལ་བ། སཱ་ཧཱ་ནི་འཕྲིན་ལས་ལ་བསྐུལ་བར་རྒྱ་འགྲེལ་དུ་བཤད། གཉིས་
246



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
པ་ལ་སྔགས་དང་དེའི་འཕྲིན་ལས་སྐུལ་བའི་རིམ་པ་གཉིས། ཐམས་ཅད་འཇོམས་
པའི་སྔགས་ནི། ཧེ་ཧེ་བོད་པའི་ཚིག ཕཊ་བསྐུལ་བའི་ཚིག ཧོ་ཧོ་དགྱེས་པར་བྱེད་
པ། ཨ་མོ་གྷ་ཡ་དོན་ཡོད་པའི་ཆེད་དུ། ཨ་པྲ་ཏི་ཧ་ཏཱ་ཡ་ཐོགས་པ་མེད་པའི་ཆེད་དུ།
བ་ར་དྭ་ཡ་མཆོད་སྦྱིན་གྱི་ཕྱིར་དུ། བ་ར་པྲ་དཱ་ཡ་མཆོག་རབ་ཏུ་སྦྱིན་པའི་ཕྱིར་དུ། པྲ་
ཏདྷི་རཱ་ཏཱ་ཡ་ཕྱིར་བཟློག་པའི་ཆེད་དུ། ཨ་སུ་ར་བི་དཱ་བ་ཎ་ཀ་རཱ་ཡ་ལྷ་མ་ཡིན་ནམ་
བཅུད་མ་ཡིན་པ་རྣམ་པར་འཚེ་བའི་ཆེད་དུ། བ་ར་བི་དྲུ་བ་ཎ་ཀ་རཱ་ཡ་མཆོག་ལ་རྣམ་
པར་འཚེ་བར་བྱེད་པའི་ཆེད་དུ། སཧྥུ་དེ་བེ་བྷུཕཊ། དེ་བ་ལྷ། དེ་ལ་ཆེད་དོན་གྱི་
མང་ཚིག་བྱིན་པས་དེ་བེ་སྦྲུལྷ་རྣམས་ཀྱི་ཆེད་དུ། འོག་མ་རྣམས་ལ་དེའི་རིགས་བསྒྲེ།
སཏྤ་ནཱ་གེ་ཀླུ་བྷུཕཊ། སཧྥ་རཱཀྵ་སེ་སྲིན་པོ་བྷུཕཊ། སཊྛ་བྷཱུ་ཏེ་འབྱུང་བོ་ཕཊ།
སཏྰ་པྲ་ ཏེ་ ཡི་དྭགས་བྱཱཕཊ ། སཧྥུ་ བི་ ཤུ་ཙེ་ ཤ་ ཟ་བྷུཕཊ ། སཧྥུ་ ཀུལླཱནྟེ་ གྲུལ་
བུམ་བྱཱཕཊ། སཏྰ་ པཱུ་ ཏ་ནེ་སྲུལ་ བོ་བྱཱཕཊ ། སཊྚ་ ཀ་ ཟླ་ པཱུ་ ཏ་ནེ་ ལུས་སྲུལ་
བོ་བྱཱཕཊ ། སཏྠ་སྐུརྗེ་སྐེམ་བྱེད་བྱཱཕཊ། སཏྤ་ཨཾ་མཱ་དེ་སྨྱོ་བྱེད་བྷུཕཊ། སཏྠ་ཙྪ་
ཡེ་གྲིབ་གནོན་བྱཱཕཊ། སཟླ་ ཨ་བ་གླུ་རེ་བརྗེད་བྱེད་པྟཕཊ། སཟླ་ ཨོ་སྟ་ར་ ཀེ་
གནོན་པོ་བྷུཉྩཕཊ ། སཧྥུ་ཌཱ་ ཀི་ནཱི་མཁའ་འགྲོ་མ་བྱཱཕཊ། སཧྥུ་ རེ་བ་ཏཱི་ནམ་
གྲུ་བྷུཕཊ། སཟླ་ཡ་མ་ཡེ་གཤིན་རྗེ་བྱཱཕཊ། སཊྚ་ཤ་ཀུ་ནི་བྱའི་གདོན་བྷཕཊ །
སཏྠ་མཱ་ཏྲི་ནནི་ཀྱེ་མ་མོ་དགའ་བར་བྱེད་པ་བྷུཕཊ། སཊྚ་ཀཾ་པཱུ་ཀི་མ་ནི་ཚེར་མ་འདོན་
པ་བྱཱཉྩཕཊ། སནྡྲ་ཨ་ལཾ་བ་ཀྱེ་ཀུན་ཏུ་འགྲོ་བ་བྱཱཕཊ། སཧྥུ་ཀ་ཏ་ད་ནེ་རེ་ལྡེ་འདོན་
པ་བྷུཕཊ། སནྡྲ་གཱཎྜི་(རྒྱ་འགྲེལ་དུ་ཚེར་མ་འདོན་པ་ལ་བཤད་དོ། ། གོང་གི་སརྦ་
ཀཾ་པཱུ་ཀི་མ་ནེ་མི་འདུག་པས། གོང་དུ་དེ་ལྟར་ཡོད་ན་ལྷག་པོ་ཡིན་པར་མངོན། )
བྷུཕཊ། སནྡྲ་གནྡྷ་རྗེ་དྲི་ཟ་བྱཱཕཊ། སརྦ་ཨ་སུ་རེལྷ་མ་ཡིན་བྷུཕཊ། སརྦ་ཀིན་རེ་
མིའམ་ཅི་བྷུཕཊ། སརྦ་ག་རུ་ཌེ་བྱ་ཁྱུང་བྱཱཕཊ། སཏྠ་མ་ཧོ་ར་གེ་ལྟོ་འཕྱེ་བྦྷཕཊ།
247



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སནྡྲ་ཡཀླུ་གནོད་སྦྱིན་བྷུཕཊ། སཧྥུ་དུ་རློ་གི་ཏེ་སྒོམ་ཉེས་པ་བྱཱཕཊ། སཊྚ་དུ་པྲ་ཀྵི་ཏེ་
བལྟ་ཉེས་པ་བྱཱཕཊ། སཏྠ་ཛཱ་རེ་རིམས་བྷུཕཊ། སཊྚ་བྷ་ཡེ་འཇིགས་པ་བྱཱཕཊ།
སཏྰ་ཨུ་བ་དྲ་བེ་ཉེ་བར་འཚེ་བ་བྱཱཕཊ། སཊྚ་ཨུ་བ་སཱནེ་ཉེ་བར་གནོད་པ་བྱཱཕཊ།
སནྡྲ་ཀྲྀ་ཏྱཱ་ཀརྨ་ཎི་ཀཱ་ཁོརྗེ་བྱད་ཀྱི་ལས་བྱེད་པ་བྷུཕཊ། ཀི་ར་ཎ་གཡེང་བྱེད་བེ་ཏཱ་ཌེ་རོ་
ལངས་ཕཊ། ཙིཙྪ་སེམས་བསྒྱུར་བ་པྲ་ ཤུ་ཀུ་བྱད་འོད་སནྡྲ་དུབྱཱ་དྷི་ཏེ་སྐྱུགས་ཉེ་
བ་བྱཱཕཊ། སཧྥུ་དུར་བྷུཀྟི་བཟའ་ཉེ་བ་བྱཱཕཊ། སཧྥུ་ཏིརྨི་ཀེ་མུ་སྟེགས་སམ་གཅེར་
བུ་བྱཱཕཊ། སབྲུ་ཐ་མ་ཎེ་དགེ་སྦྱོང་བྱཱཕཊ། སg་པཱ་ཏ་ཀྱི་(པཱུ་ཏ་ཀ་ལྟུང་བྱེད་དམ་
མགོ་རེག ) བྷུཕཊ། སབྦ་བིདྡྷ་དྷ་རེ་རིག་པ་འཛིན་པ་བྷུཕཊ། ཛ་ཡ་ཀ་ར་རྒྱལ་བར་
བྱེད་པ་མ་དྷཱ་ཀ་ར་སྦྲང་རྩིར་བྱེད་པ་སཏྰ་ཐམས་ཅད་ཨནྡྲ་སཱ་དྷ་ཀེ་སྦྱོ་དོན་ཀུན་གྲུབ་པ་
རྣམས་ཏེ་མིང་བོ་གསུམ་བིདྡྷཱ་ཙ་རེ་རིག་པ་སྦྱོང་བ་བྱཱཕཊ། ཙ་ཏུརྐྱོ་བྷ་གི་ནི་སྲིང་མོ་
བཞི་བྷུཕཊ། བཛྲ་ཀོ་མཱ་རཱི་ཡ་རྡོ་རྗེ་གཞོན་ནུ་བཛྲ་ཀུ་ལནྡྷ་རི་རྡོ་རྗེ་རིག་འཛིན་མ་བི་
ཙ་རེ་རིག་པར་སྤྱོད་པ་བྷཕཊ། སཏྰ་མ་ཧཱ་པྲཏྱཾ་གི་རེ་ཕྱིར་ཟློག་པ་ཆེན་མོ་ཕཊ།
འོདི་ཡན་ཆད་བྱུས་བྱིན་པ་ཞེ་དྲུག འདི་ནས་བཟུང་ཨ་མོ་རྒ་ལྟར་ངེ་བྱིན་པ་ལ། བཛྲ་
ཤཾ་ཀ་ལཱ་ཡ་རྡོ་རྗེ་ལུ་གུ་རྒྱུད་མ་པྲཏྱཾ་གི་ར་རཱ་ཛཱ་ཕྱིར་ཟློག་པའི་རྒྱལ་བོ་ཡ་ཕཊ། (རྡོ་རྗེ་
དུང་སྐྱོང་མའམ་རྡོ་རྗེ་ལྕགས་སྒྲོག་མར་བསྒྱུར།） མ་ཧཱ་ཀཱ་ལཱ་ཡ་ནག་པོ་ཆེན་པོ་མཱ་ཏྲི་
ག་ཎ་མ་མོའི་ཚོགས་ན་མ་ཎྚི་ཏཱ་ཕྱག་བྱས་པ་ཡ་ཕཊ། པྲ་ཧྥ་ཎཱི་( པྲ་མོ་རྐྱེན་བྱིན་པས་
ཚངས་མ་)ཡེ་ཕཊ། བི་བྷཱི་ཁྱབ་འཇུག་མ་ཡེ་ཕཊ། མ་ཧེ་ཤྭ་རཱི་དབང་ཕྱུག་མ་ཡེ་
ཕཊ། རོ་དཱི་( རུ་ཏྲ་ལ་བུ་རྒྱུད་ཀྱི་རྐྱེན་དང་མོ་རྐྱེན་བྱིན་པས་རོ་དཱི་དྲག་པོའི་བུ་མོ་) ཡེ་
ཕཊ། མ་ཧཱ་ཀཱ་ལཱི་ནག་པོ་ཆེན་པོ་ཡེ་ཕཊ། ཙཱ་མུཎྜི་རྒན་བྱེད་མ་ཡེ་ཕཊ། ཀོ་མ་རཱི་
གཞོན་ནུ་མ་ཡེ་ཕཊ། བཱ་རཱ་ཧཱི་ཕག་མོ་ཡེ་ཕཊ། ཨིནྡྲི་དབང་མོ་ཡེ་ཕཊ། ཨགྣི་མེ་ལྷ་
248



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
}
མོ་ཡེ་ཕཊ། ཡ་མཱ་གཤིན་རྗེ་མ་ཡེ་ཕཊ། ནི་རཾ་ཏཱི་བདེན་བྲལ་མོ་ཡེ་ཕཊ། བ་རུ་ཀླུ་ཆུ་
ལྷ་མོ་ཡེ་ཕཊ། མ་རུ་ཏཱི་རླུང་ལྷ་མོ་ཡེ་ཕཊ། སོ་མཱ་ཟླ་བ་མ་ཡེ་ཕཊ། ཨཱི་ཤ་ནཱི་དབང་
ལྡན་མ་ཡེ་ཕཊ། ཀཱ་ལ་དཎྜཱི་དུས་ཀྱི་དབྱུག་པ་མ་ཡེ་ཕཊ། ཀཱ་ལ་རཱ་ཏཱི་དུས་ཀྱི་མཚན་
མོ་ཡེ་ཕཊ། ཡ་མ་དཎྜི་གཤིན་རྗེ་དབྱུག་པ་མ་ཡེ་ཕཊ། རཱ་ཏི་དྲག་མོའམ་མཚན་མོ་ཡེ་
ཕཊ། ཀ་པཱ་ལི་ཐོད་པ་ཅན་མ་ཡེ་ཕཊ། ཨ་དྷི་ལྷག་པར་རམ་ཤིན་ཏུ་མུཀྟི་མོས་པ་ཧྥ་ཤཱ་
ན་དུར་ཁྲོད་བཱ་སི་ནཱི་གནས་པ་སྟེ་དུར་ཁྲོད་ན་གནས་པར་ཤིན་ཏུ་མོས་པ་ཡེ་ཕཊ། ཨོ་
ཙྪེ་དབང་དུ་གྱིས་བནྡྷ་ཆིངས་བནྡྷ་ཆིངས། རཀྵ་རཀྵ་སྲུངས་སྲུངས་མཱི་བདག་ལ་སྭཱ་ཧཱ་
ལེགས་པར་བྱིན། རྒྱུ་འགྲེལ་དུ་སྔགས་འདི་བཟླ་སྐབས་རང་འཕགས་མ་ཞལ་ལྔ་བར་
བསྒོམ་པ་དང་། གཟུངས་སྔགས་ཚན་བརྒྱད་ལ་ལྷ་སྒོམ་ཚུལ་སཏྠ་དེ་བེ་ཕཊ་ནས་
ཅན་གྱི་སྔགས་ཚན་ཞེ་དྲུག བཛྲ་ ཤཾ་ཀ་ལ་ནས་སྔགས་ཚན་ཐ་མའི་བར་གྱིས་
མགྲོན་ཐམས་ཅད་ལ་སྔགས་ཚན་སོ་སོས་འཆིངས། གཏོར་མ་སྦྱིན་ཞིང་འཕྲིན་ལས་
བཅོལ། བཛྲ་ཤྲཱི་ཀ་ལ་མན་ཆད་བསྐུལ་སྔགས་སུ་བཤད།
གཉིས་པ་ལ། སེམས་ཅད་ངན་སེམས་ཅན་ལྔ་ལས་བསྲུང་དུ་གསོལ་བ་དང་།
གདོན་སྣ་ཚོགས་ལས་བསྲུང་དུ་གསོལ་བ། ནད་སྣ་ཚོགས་ལས་བསྲུང་དུ་གསོལ་བ།
གནོད་པ་སྣ་ཚོགས་ལས་བསྲུང་ དུ་ གསོལ་བ། སླན་ཆད་མི་འབྱུང་བའི་ཆེད་དུ་
མཚམས་བཅིངས་པ་དང་ལྔའོ། །
དང་བོ་སེམས་ཅན་ངན་སེམས་ཅན་ལྔ་ལས་བསྲུང་དུ་གསོལ་བ་ནི། སེམས་
ཅན་གང་སུ་དག་བདག་ལ་དངོས་སུ་གནོད་པར་བྱེད་པ་གདུག་པ་དང་གདུག་པའི་
སེམས་དང་ལྡན་པ་རྣམས་དང་། ལུས་ངག་གི་སྦྱོར་བ་དྲག་པོའི་དྲག་ཤུལ་དང་དྲུག་
ཤུལ་གྱི་སེམས་དང་ལྡན་པ་རྣམས་དང༌། ལུས་ངག་གི་སྒོ་ནས་དངོས་སུ་གནོད་པའི་
སེམས་བསྐུལ་བ་སྡིག་པ་དང་སྡིག་པའི་སེམས་དང་ལྡན་པ་རྣམས་དང༌། རྒྱུད་ཁོང་
249



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ནས་འཁྲུགས་ཤིང་མི་བཟོད་པའི་འཁྲུག་པ་དང་འཁྲུག་པའི་སེམས་དང་ལྡན་པ་རྣམས་
དང༌། ཞེ་སྡང་གི་ཀུན་ནས་བསླངས་ཏེ་དངོས་སམ་བརྒྱུད་ནས་གནོད་པ་སྣང་བ་དང་
སྡང་བའི་སེམས་དང་ལྡན་པ་རྣམས་( དེ་ལྔ་བོ་རེ་རེར་གཉིས་གཉིས་ཡོད་པའི་སྔ་མ་
སེམས་དེ་དང་ལྡན་པའི་བསམ་པ། ཕྱི་མ་སེམས་དེ་དང་ལྡན་པའི་སེམས་ཀྱི་ཁྱད་པར་
བསྟན།) བྱམས་པའི་ སེམས་ དང་ལྡན་པར་ གྱུར་ནས ། བདག་ དང་སེམས་ཅད་
ཐམས་ཅད་བསྲུང་དུ་གསོལ་ཞེས་འཕྲིན་ལས་བཅོལ། ལོ་བརྒྱ་འཚོ་བར་གྱུར་ཅིག
( འབྲས་བུ་ལོ་ཏོག་སྨིན་པའི་དུས་བཟང་བོ་ལ་དགོངས་པའམ་ལོ་སར་དུས་སྟོན་ལ་
ཆགས་མེད་དུ་མཐོང་བར་འགྲེལ།） སྟོན་བརྒྱ་མཐོང་བར་གྱུར་ཅིག་ཅེས་སྨོན་ལམ་
གདབ། །
གཉིས་པ་གདོན་སྣ་ཚོགས་ལས་བསྲུང་དུ་གསོལ་བ་ནི། འདི་ལ་གདོན་ཚན་
གཉིས་ཡོད་པའི་དང་བོ་ནི་གནོད་སྦྱིན་དང་གདོན་གང་སུ་དག ( གཅིག་)ཟས་སུ་
མདངས་ ཟ་ བ་ རྣམས་ དང་ ། ( གཉིས་）གཟི་ བྱིན་ འཕྲོག་ པ་ རྣམས་ དང་ །
(གསུམ་)ཟས་སུ་མངལ་ཟ་བ་རྣམས་དང༌། (བཞི་) ཟས་སུ་ཁྲག་འཐུང་བ་རྣམས་
དང༌། (ལྔ་) ཟས་སུ་ཞག་ཟ་བ་རྣམས་དང༌། (དྲུག་) ཟས་སུ་ཤ་ཟ་བ་རྣམས་དང་།
( བདུན་) ཟས་སུ་ཚིལ་ཟ་བ་རྣམས་དང་། ( བརྒྱད་) ཟས་སུ་རྐང་ཟ་བ་རྣམས་དང་།
( དགུ་) ཟས་སུ་བཙས་པ་ཟ་བ་རྣམས་དང་། ( བཅུ་) སྲོག་འཕྲོག་པ་རྣམས་དང་།
( བཅུ་གཅིག་)ཟས་སུ་ལྷག་མ་ཟ་བ་རྣམས་དང་། ( བཅུ་གཉིས་) ཟས་སུ་གཏོར་མ་
ཟ་བ་རྣམས་དང་། (བཅུ་གསུམ་) ཟས་སུ་ཕྲེང་བ་ཟ་བ་རྣམས་དང་། (བཅུ་བཞི་)
ཟས་སུ་དྲི་ཟ་བ་རྣམས་དང་ ། (བཅོ་ལྔ་) ཟས་སུ་གདུག་པ་ཟ་བ་རྣམས་དང༌།
(བཅུ་དྲུག་)ཟས་སུ་མེ་ཏོག་ཟ་བ་རྣམས་དང་། (བཅུ་བདུན་) ཟས་སུ་འབྲས་བུ་ཟ་
བ་རྣམས་དང༌། ( བཅོ་བརྒྱད་) ཟས་སུ་ལོ་ཏོག་ཟ་བ་རྣམས་དང་། (བཅུ་དགུ་)
250



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
ཟས་སུ་སྦྱིན་སྲེག་ཟ་བ་རྣམས་དང༌། (ཉི་ ཤུ་) ཟས་སུ་རྣག་ཟ་བ་རྣམས་དང༌།
(ཉེར་གཅིག་)ཟས་སུ་ཕྱི་ས་ཟ་བ་རྣམས་དང༌། ( ཉེར་གཉིས་) ཟས་སུ་ གཅིན་
འཐུང་བ་རྣམས་དང༌། ( ཉེར་གསུམ་）ཟས་སུ་མཆིལ་མ་འཐུང་བ་རྣམས་དང༌།
( ཉེར་བཞི་)ཟས་སུ་སྐྱུགས་པ་ཟ་བ་རྣམས་དང༌། ( ཉེར་ལྔ་) ཟས་སུ་སྣབས་ཟ་བ་
རྣམས་དང་། (ཉེར་དྲུག་) ཟས་སུ་ངར་སྣུབས་ཟ་བ་རྣམས་དང༌། (ཉེར་བདུན་)
ཟས་སུ་མི་གཙང་བ་ཟ་བ་རྣམས་དང༌། ( ཉེར་བརྒྱད་ ) ཟས་སུ་གཏོར་ཁུང་ནས་
འབབ་པ་འཐུང་བ་རྣམས་དང་། གོང་དུ་ཉེར་བདུན་ལས་མེད་ཀྱང་འདིར་གཟི་བྱིན་
འཕྲོག་པ་ཡོད་པས་ཉེར་བརྒྱུད་དོ། །
གདོན་ཚན་ཕྱི་མ་ནི། སྡིག་པའི་སེམས་དང་ལྡན་པ་རྣམས་དང༌། གདུག་
པའི་སེམས་དང་ལྡན་པ་རྣམས་དང་། དྲག་ཤུལ་གྱི་སེམས་དང་ལྡན་པ་རྣམས་དང་།
འཁྲུག་པའི་སེམས་དང་ལྡན་པ་རྣམས་དང་། སྡང་བའི་སེམས་དང་ལྡན་པ་རྣམས་
དང་། (ལྷའི་གདོན་རྣམས་ནས་ཚེར་མ་འདོན་པའི་བར་གདོན་ཉེར་བཞི། གོང་དུ་
ཉེར་བརྒྱུད་ཡོད་ཀྱང་འདིར་རླུང་ལྷ། ནམ་མཁའ་ལྡིང༌། དྲི་ཟ། མིའམ་ཅི། གྲུལ་
བུམ། ལྟོ་འཕྱེ་དྲུག་མེད། ཀུ་སྨན་དང་རེ་ལྡེ་འདོན་པའི་གདོན་གཉིས་ཡོད་པས་ཉེར་
བཞིའོ། །) ༡ ལྷའི་གདོན་རྣམས་དང་། ༢ ཀླུའི་གདོན་རྣམས་དང་། ༣ ལྷ་
མ་ཡིན་གྱི་གདོན་རྣམས་དང༌། ༤ གནོད་སྦྱིན་གྱི་གདོན་རྣམས་དང་། ༥ སྲིན་
པོའི་གདོན་རྣམས་དང་། ༦ འབྱུང་བོའི་གདོན་རྣམས་དང༌། ༧ ཡི་དྭགས་ཀྱི་
གདོན་རྣམས་དང་། ༨ ཤ་ཟའི་གདོན་རྣམས་དང་། ༩ ཀུ་སྨནྡའི་(གྲུལ་བུམ་གྱི་རྒྱ་
སྐད་སོར་བཞག) གདོན་རྣམས་དང་། ༡༠ སྲུལ་བོའི་གདོན་རྣམས་དང་། ༡༡ ལུས་
སྲུལ་བོའི་གདོན་རྣམས་དང༌། ༡༢ སྐེམ་བྱེད་ཀྱི་གདོན་རྣམས་དང༌། ༡༣ སྨྱོ་
བྱེད་ཀྱི་གདོན་རྣམས་དང༌། ༡༤ གྲིབ་གནོན་གྱི་གདོན་རྣམས་དང༌། ༡༥ བརྗེད་
251



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བྱེད་ཀྱི་གདོན་རྣམས་དང༌། ༡༦ གནོན་པོའི་གདོན་རྣམས་དང་། ༡༧ མཁའ་
འགྲོ་མའི་གདོན་རྣམས་དང་། ༡༨ ནམ་གྲུའི་གདོན་རྣམས་དང༌། ༡༩ གཤིན་
རྗེའི་གདོན་རྣམས་དང་། ༢༠ བྱའི་གདོན་རྣམས་དང༌། ༢༡ མ་མོ་དགའ་བར་
བྱེད་པའི་གདོན་རྣམས་དང༌། ༢༢ ཀུན་ཏུ་འགྲོ་བའི་གདོན་རྣམས་དང༌། ༢༣
རེ་ལྡེ་འདོན་པའི་གདོན་རྣམས་དང༌། ༢༤ ཚེར་མ་འདོན་པའི་གདོན་རྣམས་ལས་
བདག་ལ་བསྲུང་བར་མཛད་དུ་གསོལ། ལོ་བརྒྱ་འཚོ་བར་གྱུར་ཅིག སྟོན་བརྒྱ་མཐོང་
བར་གྱུར་ཅིག
གསུམ་པ་ནད་སྣ་ཚོགས་ལས་བསྲུང་དུ་གསོལ་ནི། རིམས་ ཉིན་གཅིག་པ་
རྣམས་དང༌། ཉིན་གཉིས་པ་རྣམས་དང༌། ཉིན་གསུམ་པ་རྣམས་དང་། ཉིན་བཞི་
བ་རྣམས་དང༌། ཉིན་བདུན་པ་རྣམས་དང་། (འདི་དག་ལུས་ལ་གནས་པའི་ཉིན་
ཞག་གི་གྲངས་ཀྱི་སྒོ་ནས་བཏགས།） ཉིན་མཚན་དུ་ལན་གཉིས་རེ་རྟག་ཏུ་ལྡང་བའི་
རིགས་རྟག་པའི་རིམས་རྣམས་དང༌། རིམས་མི་བཟད་པ་རིམས་ཚབས་ཆེན་རྣམས་
དང༌། འབྱུང་བོའི་རིམས་གདོན་གྱིས་བསྐྱེད་པའི་རིམས་རྣམས་དང༌། རླུང་ལས་
གྱུར་པ་རྣམས་དང༌། མཁྲིས་པ་ལས་གྱུར་པ་རྣམས་དང༌། བད་ཀན་ལས་གྱུར་པ་
རྣམས་དང༌། འདུས་པ་ལས་གྱུར་པ་རྣམས་དང་། རིམས་ནད་ཐམས་ཅད་དང༌།
རིམས་ནད་དུ་གྱུར་པའི་ཀླད་པ་ན་བ་བསལ་དུ་གསོལ། རིམས་ནད་མ་ཡིན་པའི་
ནད་གཞོགས་ཕྱེད་ན་བ་དང་། ཡི་ག་འཆུས་པ་ཁ་འགགས་པ་དང་། མིག་ནད་དང་།
སྣ་ནད་དང། ཁ་ནད་དང་། མགུལ་ནད་དང་། སྙིང་ནད་དང་། ལྐོག་མའི་ལྷ་གོར་
མགྲིན་པའི་ཉེ་འཁོར་གྱི་ཕྱོགས་ན་བ་དང༌། རྣ་བ་ན་བ་དང་། སོ་ན་བ་དང་། སྙིང་
ན་བ་དང་། ཀླད་པ་ན་བ་དང་། རྩིབ་ལོགས་ན་བ་དང་། རྒྱབ་ན་བ་དང་། ལྟོ་བ་ན་
བ་དང་། རྐེད་པ་ན་བ་དང་། ཆུ་སོ་ཕོ་མཚན་ན་བ་དང་། བརླ་ན་བ་དང་། རྗེ་ངར་
252



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
ན་བ་དང་། ལག་པ་ན་བ་དང༌། རྐང་བ་ན་བ་དང། ཡན་ལག་ན་བ་དང༌། ཉིང་
ལག་ན་བ་རབ་ཏུ་བསལ་ཏུ་གསོལ།
བཞི་བ་གནོད་པ་སྣ་ཚོགས་ལས་བསྲུང་དུ་གསོལ་བ་ནི། གདུགས་དཀར་བོ་
ཅན་རྡོ་རྗེ་གཙུག་ཏོར་ཕྱིར་ཟློག་པ་ཆེན་མོ་འདིས། དཔག་ཚད་( དུས་འཁོར་དང་
མངོན་པ་ནས་གསུངས་པའི་རྒྱང་གྲགས་ཀྱི་ཚད་མི་མཐུན་ཡང་། མངོན་པ་ལྟར་ན།
སོར་མོ་ཉེར་བཞི་ལ་ཁྲུ་གང་། ཁྲུ་བཞི་གཞུ་འདོམ་གང་། གཞུ་འདོམ་ལྔ་བརྒྱ་རྒྱང་
གྲགས་གཅིག རྒྱང་གྲགས་བརྒྱད་དཔག་ཚད་གཅིག་ཏུ་བྱས་པའི་དཔག་ཚད་) བཅུ་
གཉིས་ཀྱི་ནང་ཚུན་ཆད་དུ། གཙོ་བོ་ གདོན་ གྱི་ གནོད་པའི་དབང་དུ་མཛད་དེ།
འབྱུང་བོ་དང་། རོ་ལངས་དང༌། མཁའ་འགྲོ་མ་དང༌། གནོད་སྦྱིན་དང༌། སྲིན་པོ་
དང༌། རིམས་དང༌། ཤུ་བ་སྔོའི་རིགས་དཀར་ནག་ཁྲ་གསུམ་དང་། གཡའ་བ་ཟ་
ཕྲུག་མི་བཟོད་པ་དང་། འབྲུམ་བུ་ཕྲ་མོ་འབྲུམ་ཆུང་ཐོར་བུ་བྱུང་བ་དང༌། མཚན་བར་
རྡོལ་བ་དང༌། མཛེ་དང་ཕོལ་མིག་འབྲུམ་བུ་ ཁ་མིག་དོད་པ་དང་། བས་ལྡགས་
པགས་ནད་ཅིག་དང༌། མེ་དབལ་དང༌། གཡན་པ་འབྲུམ་ཕྲན་ཆུ་སེར་ཅན་དང་།
ལྷོག་པ་དང༌། སྐྱེམ་པ་ཤ་ཁྲག་སྐེམ་བྱེད་དང་། སྐྲག་པ་དང༌། ལུད་པ་ལུ་བ་དང༌།
དབུགས་མི་བདེ་བ་དབུགས་སྟོད་དུ་འཚངས་པ་དང་། མི་དྲན་པ་དྲན་ཉམས་དང་།
དབྱིག་དུག་དང་། དུག་སྦྱར་མ་དང༌། ཕ་རོལ་གྱིས་ཆད་པའི་བྱད་དང་། འབྱུང་
བ་མེ་དང་། ཆུ་དང༌། མི་ངས་འབྱུང་བོའི་གནོད་པའི་ཡམས་ནད་དང༌། བདུད་
དང་། མི་དང་མི་མིན་གྱིས་འཆིང་བ་དང་། དགྲ་དང་། གནོད་པ་དང༌། དུས་མ་
ཡིན་པར་འཆི་བ་དང༌། ཤ་ཁྲག་འཇིབ་པའི་སྦྲང་བུ་ཏྱཱ་མ་བུ་ག་དང༌། ལ་ལ་རྱ་མ་བུ་
ག་སྦྲང་མ་མདུང་གསུམ་པ་དང་། ཏྲི་ལ་ཏ་མདུང་གསུམ་པ་ཆུང་བ་ཞེས་བཤད། སྐྱ་
མ་བུ་ག་གྲོག་མ་ལ་བཤད་ཀྱང་བརྟག་པར་བྱ། ཏྲི་ལ་ཏ་(སྦྲང་བུའི་བྱེ་བྲག་ལ་བཤད་
253



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པ་)དང་། སྡིག་པ་དང་། སྦྲུལ་དང་། སྲེ་མོང་དང་། སེང་གེ་དང་། སྟག་དང་།
དོམ་དང་། དྲེད་དང་། གཡག་རྒོད་དང་། (རིགས་མང་ཡང་ན་ཀྲ་སོགས་) ཆུ་
སྲིན་ལ་སོགས་པའི་སྲོག་ཆགས་རྣམས་ལས་བསྲུང་དུ་གསོལ། །
ལྔ་བ་སླན་ཆད་མི་འབྱུང་བའི་ཕྱིར་དུ་མཚམས་བཅིངས་པ་ནི། དེ་དག་ཐམས་
ཅད་ཀྱིས་བྱས་པའི་ རིག་ སྔགས་བཅིང་བར་བགྱིའོ། ། གཟི་བརྗིད་བཅིང་བར་
བགྱིའོ། ། གཞན་ ཐམས་ཅད་ཀྱི་རིག་སྔགས་བཅིང་བར་བགྱིའོ། ། མཚམས་
བཅིང་བར་བགྱིའོ། །
གསུམ་པ་ལ། ཉེ་སྙིང་བསྟན་པ་དང་ཕན་ཡོན་བསྟན་པ་གཉིས་ལས་དང་བོ་ནི།
ཏཏྱ་ཐཱ་ཨོཾ་ཨ་ན་ལེ་ཨ་ན་ལེ། མེ་འབར་མ་གཉིས། ཁ་ས་མེ་ཁ་ས་མེ། མཁའ་མཉམ་
པའམ་མཁའ་སྤྱོད་མ་གཉིས། བི་རེ་བ་རེ། འཇིགས་མ་གཉིས། བི་རེ་སྒྲ་ལྡན་མར་
བསྒྱུར་ཡོད་ཀྱང་རྒྱ་འགྲེལ་ཏུ་འཇིགས་མ་ཞེས་གསུངས། སོ་མེ་སོ་མེ། ཟླ་བ་མ་གཉིས།
ཤཱནྟེ་ཤཱནྟེ། ཞི་བ་མ་གཉིས། དཱ་དཱནྟེ། དུལ་མ་འོད་སྦྱིན་མ་གཉིས། རྒྱ་འགྲེལ་དུ་
དཱཎེ་དཱཎེ་ཞེས་ དབྱུག་ པ་མར་ བཤད་ཀྱང་སྔ་མ་དར་ སོ་ ཆེ། བི་ཥ་དེ་བི་ཥ་དེ།
འཇོམས་མ་གཉིས། དུག་ཅན་མར་བསྒྱུར་བ་ཡོད། བཱི་རེ་བཱི་རེ། དཔལ་མོ་གཉིས།
དེ་བི་བཛྲ་དྷཱ་རཱི། ལྷ་མོ་རྡོ་རྗེ་འཛིན་པ་མོ། བནྡྷ་བནྡྷ་ནི་ཆིངས་ཆིངས། བཛྲ་རྡོ་རྗེ།
བཱ་ཎི་ལག་པ། ཕཊ་ཁོས། (ལག་ན་རྡོ་རྗེ་ཁོས་ཤིག） ཨོ་ཧཱུཾ་ཧཱུཾ་ཧཱུཾ་གསུམ་ནི་བསྐུལ་
བ་ཆེ་ཆུང་འབྲིང་གསུམ། _ོ་ས་བོན་ནམ་དབང་དུ་གྱིས། ཕཊ་སྭཱ་ཧཱ་གསལ་བར་བྱེད་
པའི་མཐའ་རྟེན། ཧཱུྃ་དྲུབནྡྷ་ཕཊ། ཡི་གེ་བཞི་ནི་ཁུག་ཆུག་ཆིངས་དབང་དུ་གྱིས།
བདག་ལ་སྲུངས་ཤིག་སྭཱ་ཧཱ། རྒྱ་སྐད་དུ་མ་མ་རཀྵ། སཱ་ཧཱ་གཞི་ཚུགས། ཨོཾ་བཛྲ་བཱ་ཎི་
ལག་ན་རྡོ་རྗེ། བནྡྷ་བནྡྷ་ཆིངས་ཆིངས། བཛྲ་རྡོ་རྗེ། བཱ་ཤེ་ན་ཞགས་པ་མ། མ་མ་
བདག སཊྚ་ཐམས་ཅད། དུéགདུག་པ་ཅན། བི་ནཱ་ཡ་ཀུ་ལོག་འདྲེན། ཧཱུྃ་ཧཱུྃ་ཕཊ་
254



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
ཕཊ་གཞི་ཚུགས་ཤིག སྭཱ་ཧཱ་གསལ་བར་བྱེད་པ། ལག་ན་རྡོ་རྗེས་བདག་གི་ལོག་
འདྲེན་གདུག་པ་ཅན་ཐམས་ཅད་རྡོ་རྗེ་ཞགས་པས་ཆིངས་ཤིག་ཆིངས་ཤིག ཉེ་བའི་
སྙིང་བོའོ། །
གཉིས་པ་ཕན་ཡོན་བསྟན་པ་ལ་གསུམ་ལས། དང་བོ་ལུས་ལ་བཅངས་ཤིང་
ཀློག་པའི་ཕན་ཡོན་ནི། སུས་དེ་བཞིན་གཤེགས་པའི་ གཙུག་ཏོར་ནས་བྱུང་བའི་
གདུགས་དཀར་བོ་ཅན་གཞན་གྱིས་མི་ཐུབ་པ་ཕྱིར་ཟློག་པ་རིག་སྔགས་ཀྱི་རྒྱལ་མོ་འདི།
དངོས་བསྟན་ཉེ་སྙིང་། ཤུགས་བསྟན་སྲུང་བའི་འཁོར་ལོ་བྲི་ཚུལ་རྒྱ་འགྲེལ་དུ་འཁོར་
ལོ་རྩིབས་བརྒྱད་པ་སོགས་རྒྱས་པར་གསུངས་ཡོད། གྲོ་གའམ། རས་སམ། ཤིང་
ཤུན་ལ་བྲིས་ཏེ། ལུས་སམ་མགུལ་དུ་བཏགས་སམ་ཀློག་པར་བྱེད་ན་དེ་ཇི་སྲིད་འཚོའི་
བར་དུ་མཚོན་གྱིས་མི་ཚུགས། དུག་གིས་མི་ཚུགས། མེས་མི་ཚུགས། ཆུས་མི་
ཚུགས། དབྱིག་དུག་གིས་མི་ཚུགས། དུག་སྦྱར་མས་མི་ཚུགས། བྱད་ཀྱིས་མི་ཚུགས།
དུས་མ་ཡིན་པར་འཆི་བའི་དུས་བྱེད་པར་མི་འགྱུར་རོ། ། གདོན་ཐམས་ཅད་དང་།
(གཟུངས་འདིར་ གདོན་ཆེན་ཉེར་བརྒྱད། མི་ ཟ་ དགུ་ ཟའི་ གདོན་ ཉེར་ བརྒྱུད་
བཤད།) བགེགས་དང་ལོག་འདྲེན་ ཐམས་ ཅད་ ཀྱང་ རྒྱུད་ ཀྱི་ངན་ སེམས་ དག་
ནས་དགའ་བར་འགྱུར་རོ། ། དུང་ཕྱུར་བཅུ་ལ་ཐེར་འབུམ་གཅིག དེ་ནས་ཐེར་
འབུམ་ཆེན་པོ། ཁྲག་ཁྲིག ཁྲག་ཁྲིག་ཆེན་པོ། རབ་བཀྲམ། རབ་བཀྲམ་ཆེན་པོ།
གཏམས། གཏམས་ཆེན་པོ། དཀྲིགས། དཀྲིགས་ཆེན་པོ། མི་འཁྲུགས། མི་
འཁྲུགས་ཆེན་པོ། ཁྱད་འབྱིན། ཁྱད་འབྱིན་ཆེན་པོ། སྤངས་རྟེན། སྤངས་རྟེན་
ཆེན་པོ། དེད་འདྲེན། དེད་འདྲེན་ཆེན་པོ། མཐའ་སྣང་། མཐའ་སྣང་ཆེན་པོ་
རྣམས་རིམ་བཞིན་བཅུ་འགྱུར་དུ་བགྲང་བས། མཐའ་སྣང་ཆེན་པོ་བརྒྱད་དང་མཐའ་
སྣང་བཞིར་འགྱུར་བས་དེའི་གྲངས་ཀྱི་རྡོ་རྗེའི་རིགས་བྱེ་བ་ཁྲག་ཁྲིག་བརྒྱ་སྟོང་ཕྲག་
255



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བརྒྱད་ཅུ་རྩ་བཞི་རྣམས་དང་། གྲུབ་པའི་ལྷ་མོ་རྣམས་ཀྱིས་ཀྱང་དེ་ལ་རྟག་ཏུ་མཐུན་
པར་སྲུང་བ་དང༌། སྐྱོབ་པ་དང་། སྐྱེད་པར་བྱེད་ཅིང༌། དེ་རྣམས་ཀྱི་ཡིད་དུ་འོང་བ་
དང༌། དགའ་བར་ཡང་འགྱུར་རོ། ། བར་བསྐལ་བརྒྱད་ཅུ་བསྐལ་ཆེན་གཅིག་ཏུ་
བྱས་པའི་བསྐལ་བ་ཆེན་པོ་སྟོང་ཕྲག་བརྒྱད་ཅུ་རྩ་བཞིའི་སྐྱེ་བ་དྲན་པར་འགྱུར་རོ། །
རྡོ་རྗེ་རིགས་ཀྱི་ཕོ་ཉ་མོ་དྲུག་ཅུ་རྩ་བཞིས་ཀྱང་རྟག་པར་ཡོངས་སུ་སྐྱོང་བར་འགྱུར་
རོ། ། ནམ་དུ་ཡང་གནོད་སྦྱིན་དང༌། ཡི་དྭགས་དང༌། ཤ་ཟ་དང་། སྲུལ་པོ་དང་།
ལུས་སྲུལ་བོ་ཉིད་དུ་སྐྱེ་བར་མི་འགྱུར་རོ། ། མི་དབུལ་བོར་སྐྱེ་བར་མི་འགྱུར་རོ། །
འདི་ནི་ལྷའི་བསྙེན་པ་དང་དཀྱིལ་འཁོར་ལ་མཚན་མ་མཐོང་བའི་ཕན་ཡོན་ནོ། །
སངས་རྒྱས་བཅོམ་ལྡན་འདས་གྲངས་མེད་དཔག་ཏུ་མེད་པ་གངྒཱའི་ཀླུང་གི་བྱེ་མ་སྙེད་
ཀྱི་བསོད་ནམས་ཀྱི་ཕུང་བོ་དང་ལྡན་པར་འགྱུར་རོ། ། གཟུངས་འདིའི་ཕན་ཡོན་
གྱིས་དལ་འབྱོར་གྱི་ཨང་ཀ་མ་འཁྲུགས་པར་མྱུར་དུ་འཚང་རྒྱ་བ་ལ་དགོངས། སངས་
རྒྱས་བཅོམ་ལྡན་འདས་དང་། བྱང་ཆུབ་སེམས་དཔའ་གངྒཱའི་ཀླུང་གི་བྱེ་མ་སྙེད་ཀྱིས་
གནོད་པ་མི་འབྱུང་བར་སྲུང་བ་དང་། གནོད་པ་ལས་ཐར་བར་མཛད་པས་སྐྱོབ་པ་
དང༌། མི་མཐོང་བར་མཛད་པས་ཕྱེད་པར་མཛད་ཅིང་དེ་དག་གི་ཐུགས་སུ་བྱོན་པ་
དང༌། དགྱེས་པར་ཡང་འགྱུར་རོ། ། འདི་དག་ནི་ལྷའི་བསྙེན་པ་དང་དཀྱིལ་འཁོར་
གྱི་མཚན་མ་བརྟན་པོ་ཐོབ་པའི་གང་ཟག་རྣམས་ལ་འབྱུང་བའི་ཕན་ཡོན་ནོ། །
གཉིས་པ་ཡིད་ལ་འཆང་ཞིང་ཀློག་པའི་ཕན་ཡོན་ནི། དེ་བཞིན་གཤེགས་པ་
ཐམས་ཅད་ཀྱི་གཙུག་ཏོར་ནས་བྱུང་བའི་གདུགས་དཀར་བོ་ཅན་ཞེས་བྱ་བ་གཞན་
གྱིས་མི་ཐུབ་པ་ཕྱིར་ཟློག་པ་རིག་སྔགས་ཀྱི་རྒྱལ་མོ་འདི་འཆང་ན་མི་དགེ་བ་བཅུ་ལ་སྤྱོད་
ཅིང་ཚངས་པར་མི་སྤྱོད་པ་ཡང་ ཚངས་པར་སྤྱོད་པར་འགྱུར ། ཕྱིའི་ དགྲ་ གདོན་
༤
ཐུབ་པར་མ་བྱས་པ་ཡང་ཐུབ་པར་བྱས་པར་
256



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
سلسل
ལམ
ལ་
འགྱུར། སྒོ་གསུམ་མི་དགེ་བའི་དྲི་མས་སྦགས་པས་མི་གཙང་བ་ཡང་གཙང་བར་འགྱུར།
ཁ་ཟས་གཅོད་པ་སོགས་ཀྱི་དཀའ་ཐུབ་སྨྱུང་བ་མ་བྱས་པ་ཡང་སྨྱུང་བ་བྱས་པར་འགྱུར་
རོ། ། ཕ་བསད་པ། མ་བསད་པ། དགྲ་བཅོམ་པ་བསད་པ། སངས་རྒྱས་ཀྱི་སྐུ་ལ་
ངན་སེམས་ཀྱིས་ཁྲག་ཕྱུང་བ། དགེ་འདུན་དབྱེན་ཏེ་མཚམས་མེད་པ་ལྔ་བྱས་པ་ཡང་
བྱང་བར་འགྱུར་རོ། ། སྔོན་གྱི་ལས་ཀྱི་སྒྲིབ་པ་ཡང་(མངོན་གྱུར་ཟད་པ། མགོ་
གནོན་པ། ཉམས་སྨད་པ་ཅི་རིགས་ལ་དགོངས་པ་འདྲ།) མ་ལུས་པར་ཟད་པར་
འགྱུར་རོ། ། རིགས་ཀྱི་བུའམ་རིགས་ཀྱི་བུ་མོ་བུ་འདོད་པ་གང་ལ་ལས་དེ་བཞིན་
གཤེགས་པའི་གཙུག་ཏོར་ནས་བྱུང་བའི་གདུགས་དཀར་བོ་ཅན་ཕྱིར་ཟློག་པ་རིག་
སྔགས་ཀྱི་རྒྱལ་མོ་འདི་འཆང་ངམ་ཀློག་ན་བུ་འདོད་པ་དེས་བུ་རྙེད་དེ། དེར་མ་ཟད་ཚེ་
དང་བསོད་ནམས་དང་སྟོབས་ཀྱང་རབ་ཏུ་རྙེད་དོ། ། འདི་ནས་ཤི་འཕོས་ནས་ཀྱང་
འཇིག་རྟེན་གྱི་ཁམས་བདེ་བ་ཅན་དུ་སྐྱེ་བར་འགྱུར་རོ། །
གསུམ་པ་རྒྱལ་མཚན་གྱི་རྩེ་ལ་བཙུགས་ཏེ་མཆོད་པའི་ཕན་ཡོན་ནི། གང་གི་
ཆེད་དུ་འཛུགས་ན། མི་ནད་དང་། ཕྱུགས་ནད་དང༌། ཡམས་ཀྱི་ནད་དང་། འཚེ་
བ་དང་། གནོད་པ་དང་། ནད་འགོ་བ་དང་། འཁྲུག་པ་ཐམས་ཅད་དང་། ཕ་རོལ་
གྱི་དམག་ཚོགས་འོང་བ་ཐམས་ཅད་ལ་དེ་བཞིན་གཤེགས་པའི་གཙུག་ཏོར་ནས་བྱུང་
བའི་གདུགས་དཀར་བོ་ཅན་ཞེས་བྱ་བ་གཞན་གྱིས་མི་ཐུབ་པ་ཕྱིར་ཟློག་པ་རིག་སྔགས་
ཀྱི་རྒྱལ་མོ་འདི་རྒྱལ་མཚན་གྱི་རྩེ་མོ་ལ་བཏགས་ཏེ། རིམ་གྲོ་ཆེར་མཆོད་པ་ཆེན་པོ་བྱས་
ལ། གནས་གང་དུ་འཛུགས་ན་གྲོང་ཁྱེར་ཐམས་ཅད་ཀྱི་སྒོ་འམ། གྲོང་ངམ། གྲོང་
ཁྱེར་རམ། གྲོང་རྡལ་ལམ། ལྗོངས་སམ། གྲོང་ལས་རྒྱང་གྲགས་གཅིག་འདས་
པའི་དགོན་པའི་གནས་སུ་གཟུགས་སོ། ། འཕགས་མ་གཞན་གྱིས་མི་ཐུབ་པ་ཕྱིར་
ཟློག་པ་རིག་སྔགས་ཀྱི་རྒྱལ་མོ་འདི་རིམ་གྲོ་ཆེར་བྱས་ཏེ་བཙུགས་ན་བཙུགས་མ་ཐག་ཏུ་
257



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཡུལ་ཞི་བར་བྱེད་པར་འགྱུར་རོ། ། ཡམས་ཀྱི་ནད་དང་། འཚེ་བ་དང༌། གནོད་
པ་དང་། ནད་འགོ་བ་དང་། འཁྲུག་པ་དང༌། ཕ་རོལ་གྱི་དམག་ཚོགས་འོང་བ་
སོགས་གང་གི་དོན་དུ་བཙུགས་པ་དེ་ཐམས་ཅད་རབ་ཏུ་ཞི་བར་འགྱུར་རོ། །
བཞི་བ་ལ་ཆར་འབེབས་ཀྱི་སྔགས་བསྟན་པ་དང་དེའི་ཕན་ཡོན་བསྟན་པ་
གཉིས་ལས་དང་བོ་ནི། ཏདྱཐཱ། ཨོཾ་ོ་བནྡྷ་བནྡྷ་མ་མ་རཀྵ་རཀྵ་སྭཱ་ཧཱ། ཨོཾ་ོ་བནྡྷ་
བནྡཱ། བཛྲ་མ་མ་རཀྵ་རཀྵ། བཛྲ་པཱ་ཎི་ཧཱུྃ་ཕཊ་སྭཱ་ཧཱ། ( འདིའི་དོན་སོང་ཟིན།)
ཨོ་སཊྚ་ཏ་ཐཱ་ག་ཏོརྞཱི་ཥ་ཨ་ན་ལེ། ཨ་བ་ཀུན་ཏུ། ལོ་ཀི་ཏེ་གཟིགས་པ། ཙུཎྜ་རྩེ་མོ།
ཏེ་ཛ་གཟི་བརྗིད། རཱ་སི་ཕུང་བོ། ཀུན་ཏུ་གཟིགས་པའི་རྩེ་མོ་གཟི་བརྗིད་ཀྱི་ཕུང་བོ་
ཞེས་དང་། ༀ་ཛྭ་ལ་ཛྭ་ལ། འབར་བ་འབར་བ། དྷ་ཀ་དྷ་ཀ འཛིན་པ་འཛིན་པ།
དཔེ་ལ་ལར་དྷ་ར་དྷ་ར་ཞེས་པ་ལྟར་ན་ཟུངས་ཟུངས། བི་དྷ་ར་བི་དྷ་ར་རྣམ་པར་
ཟུངས་རྣམ་པར་ཟུངས་ཞེས་སོ། ། ད་ར་ད་ར། ཆོམས་ཆོམས། བི་ད་ར་བི་ད་ར།
རྣམ་པར་ཆོམས་རྣམ་པར་ཆོམས། ཙྪིནྡ་ཙྪིནྡ། ཆོད་ཆོད། བྷིནྡ་བྷིནྡ། ཕུགས་
ཕུགས། ཧཱུྃ་ཧཱུྃ་ཕཊ་ཕཊ་སྐུལ་དང་། སཱ་ཧཱ་གསལ་བར་བྱེད་པ། ཨོ་སཎྚ་ཏ་ཐཱ་ག་ཏོཎྜི་
ཥ་ཧཱུཾ་ཕཊ་སྭཱ་ཧཱ། ཏདྱ་ཐཱ། ཨོཾ་ཨ་ན་ལེ་ཨ་ན་ལེ། ཁ་ས་མེ་ཁ་ས་མེ། བཻ་ར་བཻ་ར།
སོ་མེ་སོ་མེ་རྣམས་གོང་དུ་སོང་། སཧྥུ་ཐམས་ཅད། བུདྡྷཱ་སངས་རྒྱས། ཨ་དྷིཥྛ་ན་
བྱིན་གྱིས་བརླབས་ཀྱིས། ཨ་དྷིཊྛི་ཏེ་བྱིན་གྱིས་བརླབས་མ་སྟེ། སཊྚ་ཏ་ཐཱ་ག་ཏོརྞཱི་ཥ་སི་
ཏཱ་ཏ་བ་ཏྲེ་ཧཱུྃ་ཕཊ། སྔར་ལྟར་གསལ་བར་བྱེད་པ། ཧཱུཾ་མ་མ་བདག་ཧཱུྃ་ཧཱུྃ་གསུམ་ནི་སྐུ་
གསུང་ཐུགས་ གསུམ་སྐུལ་བར་བྱེད་པ། ནི་ངེས་བའི་དོན། སྭཱ་ ཧཱུ་ གཞི་ཚུགས།
གཉིས་པ་དེའི་ཕན་ཡོན་ནི། ཆར་འབེབས་ཀྱི་ཆོ་ག་ལ་སྲུང་འཁོར་རྒྱལ་མཚན་གྱི་རྩེ་ལ་
བཏགས་ཏེ། ཀླུའི་སར་སྔགས་འདི་བཟླས་ན། ཀླུའི་རྒྱལ་བོ་མཐའ་ཡས་དང༌། ཀླུའི་
རྒྱལ་བོ་དུང་སྐྱོང་དང༌། ཀླུའི་རྒྱལ་བོ་ནག་པོ་ཆེན་པོ་སོགས་རིགས་གསུམ་གྱི་ཀླུ་ཆེན་
།
258



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
པོ་རྣམས་དུས་དུས་སུ་ཆར་འབེབས་སོ། ། དུས་དུས་སུ་སྤྲིན་སྡུད་པ་དང༌། དུས་
དུས་སུ་འབྲུག་སྒྲ་སྒྲོགས་པར་འགྱུར་རོ། ། །
གསུམ་པ་སྒོམ་བཟླས་ཇི་ལྟར་བྱ་བའི་ཚུལ་ནི། སྔར་བཤད་པའི་ལས་དེ་རྣམས་
འགྲུབ་པ་ལ་ལྷའི་རྣལ་འབྱོར་ལྡན་དགོས་ཚུལ་རྒྱ་འགྲེལ་དུ་གསལ་བ་བཞིན། ཉེ་བར་
འཚེ་བ་དུས་མ་ཡིན་པའི་འཆི་བ་བརྒྱད། འཇིགས་པ་བརྒྱད་སོགས་སྡུག་བསྔལ་བརྒྱད་
ཐམས་ཅད་ལ་སངས་རྒྱས་རྣལ་འབྱོར་དུ་བྱས་ལ་ལན་གསུམ་བཟླ་བར་བྱའོ། །
གསུམ་པ་ཡི་རངས་པའི་མཐུན་འགྱུར་ནི། སངས་རྒྱས་དང་བྱང་ཆུབ་སེམས་
དཔའ་རྣམས་དང༌། ལྷ་དང༌། མི་དང༌། ལྷ་མ་ཡིན་དང༌། དྲི་ཟར་བཅས་པའི་
འཇིག་རྟེན་ཡི་རངས་ཏེ། བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་
དོ། ། འཕགས་པ་དེ་བཞིན་གཤེགས་པའི་ གཙུག་ཏོར་ནས་བྱུང་བའི་གདུགས་
དཀར་བོ་ཅན་གཞན་གྱིས་མི་ཐུབ་པ་ཕྱིར་ཟློག་པ་ཆེན་མོ་མཆོག་ཏུ་གྲུབ་པ་ཞེས་བྱ་བའི་
གཟུངས་རྫོགས་སོ། །
གསུམ་པ་མཇུག་གི་དོན་འགྱུར་བྱང་ནི། བསྟན་པ་སྔ་དར་གྱི་དུས་སུ་རྒྱལ་བློན་
བྱང་ཆུབ་སེམས་དཔའི་སྐུ་རིང་ལ་བསྒྱུར་བ་ལས་དུས་ཕྱིས་ཁ་ཆེའི་པཎྜི་ཏ་གཞན་ཕན་
བཟང་བོ་བ་ར་ཧེ་ཏུ་དང༌། ལོ་ཙཱ་བ་ཟུ་དགའ་རྡོར་གྱིས་ཁ་ཆེའི་བདུད་རྩི་འབྱུང་གནས་
ཀྱི་གཙུག་ལག་ཁང་གི་དཔེ་རྙིང་ལ་གཏུགས་ནས་དག་པར་བྱས་སོ། །
259



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༄༅། །སྒྲོལ་མའི་མཆན་འགྲེལ་མདོར་བསྡུས།
༄༅། །བླ་མ་དང་རྗེ་བཙུན་འཕགས་མ་སྒྲོལ་མའི་ཞབས་ལ་གུས་པ་ཆེན་པོས་
ཕྱག་འཚལ་ཞིང་སྐྱབས་སུ་མཆིའོ། ། བརྩེ་བ་ཆེན་པོས་དུས་དང་གནས་སྐབས་
ཐམས་ཅད་དུ་རྗེས་སུ་གཟུང་དུ་གསོལ། དེ་ཡང་རྒྱུད་དང་རིགས་བསྟན་པ་ལ། རྗེ་
བཙུན་སྒྲོལ་མའི་རྒྱུད་འདི་ནི་རྣལ་འབྱོར་མའི་རྒྱུད་ཡིན་ལ། དེ་ལ་ཡང་རིགས་དྲུག་
ཡོད་པའི་ནང་ནས་རྡོ་རྗེ་རྟ་མཆོག་སྟེ་རྟའི་རྒྱལ་བོའི་རིགས་ལས་རིགས་ཀྱི་འཁོར་ལོའི་
དབང་ཕྱུག་མ་བཅོམ་ལྡན་འདས་མ་སྒྲོལ་མའི་རྒྱུད་དོ། །
འདི་ལ་རྒྱུད་དངོས་ཀྱི་དོན་འགྲེལ་བ་དེའི་ཕན་ཡོན་བསྟན་པ་གཉིས་ལས་དང་
བོ་ནི། ན་མོ་ཨཱརྱ་ཏཱ་ར་ཡེ། །འཕགས་པ་སྤྱན་རས་གཟིགས་དབང་ཕྱུག་ཐུགས་རྗེའི་
གཏེར་ལ་ཕྱག་འཚལ་ལོ། ། ཨོ་རྗེ་བཙུན་མ་འཕགས་མ་སྒྲོལ་མ་ལ་ཕྱག་འཚལ་ལོ། །
༡ ཕྱག་འཚལ་ཞེས་བྱུང་བ་ནི་བརྗོད་པའི་གླེང་སློང་བའི་གཞིར་བཞག་པ་སྟེ་འོག་མ་
རྣམས་ལའང་ཤེས་པར་བྱའོ། ། སྒྲོལ་མ་མྱུར་མ་དམིགས་མེད་སྙིང་རྗེ་ཆེན་པོས་མྱུར་
དུ་སེམས་ཅན་གྱི་དོན་མཛད་མ་དཔའ་མོ། ། ཡེ་ཤེས་ཀྱི་སྤྱན་ནི་སྐད་ཅིག་གློག་དང་
འདྲ་མ། ། ཚིག་གཉིས་པོ་དེ་ནི་ཐམས་ཅད་ཀྱི་མདོར་བསྟན་ཡིན། འཇིག་རྟེན་
གསུམ་མགོན་ སྤྱན་ རས་ གཟིགས་ ཀྱི་ཆུ་ སྐྱེས་ ཞལ་ གྱི། ། གེ་ སར་བྱེ་བ་ལས་ནི་
བྱུང་མ། །
༢ ཕྱག་འཚལ་སྟོན་ཀའི་ཟླ་བ་ཀུན་ཏུ། །གང་བ་བརྒྱ་ནི་བརྩེགས་པའམ་
སྤུངས་པའི་འོད་ཟེར་དང་མཚུངས་པའི་ཞལ་མངའ་མ། །སྐར་མ་སྟོང་ཕྲག་ཚོགས་པ་
260



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
རྣམས་ཀྱིས། །རབ་ཏུ་ཕྱེ་བའི་འོད་རབ་འབར་མ། ། འོད་ཅེས་པ་འོད་ཟེར་དཀར་
བོ་འཕྲོ་བ། སྦས་དོན་ནི་སྟོན་ཟླ་ལྟ་བུའི་བྱང་སེམས་ནོར་བུ་ནས་སྤྱི་བོའི་བར་འཕོ་མེད་
དུ་བརྩེགས་པ་དང་། རྩ་ཕྲན་ཐམས་ཅད་ཀུན་དས་གང་བ་ནི་སྐར་ཚོགས་ལྟ་བུའོ། །
༣ ཕྱག་འཚལ་སེར་སྔོ་ཡོན་ཏན་ཆུ་ནས་སྐྱེས་ཀྱི། །པད་མས་ཕྱག་ནི་རྣམ་
པར་བརྒྱན་མ་སྟེ་ཕྱག་ན་བསྣམས་པའི་ལྷ་མོ་ཁྱེད་ཀྱིས་སྦྱིན་པ་བརྩོན་འགྲུས་དཀའ་
ཐུབ་སྟེ་ཚུལ་ཁྲིམས་ཞི་བ་ཤེས་རབ། བཟོད་པ་བསམ་གཏན་སྤྱོད་ཡུལ་ཏེ་ཕྱིན་དྲུག་ལ་
མངའ་བརྙེས་པ་ཉིད་མ། ། སྦས་དོན་ཆུ་སྐྱེས་གསང་བའི་པདྨ་དང་། ཕྱག་གི་རྡོ་རྗེ་
སྟེ་མཉམ་པར་སྦྱར་བ་ལས་འཕོ་མེད་ཚུལ་ཁྲིམས་དང་། བདེ་བའི་བསམ་གཏན།
སྟོང་ཉིད་རྟོགས་པའི་ཤེས་རབ། དེ་ལས་མི་འདའ་བའི་བརྩོན་འགྲུས། བདེ་སྡུག་
དེའི་ངང་དུ་སྙོམས་པའི་བཟོད་པ། བདག་འཛིན་བཏང་བས་སྦྱིན་པ་སྟེ་སྔགས་ཀྱི་
སྤྱོད་པ་བསྟན། །
༤ ཕྱག་འཚལ་དེ་བཞིན་གཤེགས་པའི་སྣང་མཛད་ཀྱི་གཙུག་ཏོར་ལ། ཕན་
ཡོན་མཐའ་ཡས་རྣམ་པར་རྒྱལ་བར་སྤྱོད་མ། ། ས་བཅུ་མ་ལུས་ཕ་རོལ་ཕྱིན་པ་
བཅུ་ཐོབ་པའི། །རྒྱལ་བའི་སྲས་ཀྱིས་ཁྱེད་ལ་ཤིན་ཏུ་བསྟེན་མ། ། ཟབ་དོན་ལ་
ལུགས་འབྱུང་ལྡོག་གི་དགའ་བའི་ས་ནི་ཁམས་དང་རླུང་གི་ཚོགས་པ་གཙུག་ཏོར་དུ་
ཐིམ་པས་སྤང་བྱ་མཐའ་ཡས་པ་ལས་རྣམ་པར་རྒྱལ་ཞིང༌། ཕར་ཕྱིན་བཅུ་སྟེ་རླུང་བཅུ་
གནས་འགྱུར་བས་མིག་སོགས་སྐྱེ་མཆེད་རྣམས་ཀྱང་ཡེ་ཤེས་སུ་གནས་པར་གྱུར་པའོ། །
༥ ཕྱག་འཚལ་ཏུ་ཏྟཱ་ར་ཧཱུཾ་ཡི་གེས་ཏེ། སྔགས་ཀྱི་སྒྲས། འདོད་ཁམས་དང་
ཕྱོགས་བཅུའི་འཇིག་རྟེན་གྱི་ཁམས་དང་ནམ་མཁའ་སྟེ་གཟུགས་ཁམས་ཀྱི་གནས་
ཐམས་ཅད་ཁྱབ་ཅིང་གང་མ། །འཇིག་རྟེན་བདུན་པོ་ཞབས་ ཀྱིས་མནན་ཏེ། །
འཇིག་རྟེན་བདུན་ནི་ ཀླུ་དང་། ཡི་དྭགས། ལྷ་ མིན། མི། རིག་པ་འཛིན་པ།
261



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
+ --
དར་
མིའམ་ཅི། ལྷའི་འཇིག་རྟེན་ནོ། ། ཡང་སྣོད་ཀྱི་བདུན། བཅུད་ཀྱི་བདུན། སྣོད་
བཅུད་བསྡོམས་པའི་བདུན་སོགས་ལ་འཆད་པའང་ཡོད། ལུས་པ་མེད་པར་འགུགས་
པར་ནུས་མ། ། འདིའི་སྦས་དོན་ནི་ཏུཏྟཱ་ར་གདུང་བ་སྟེ་གཏུམ་མོའི་མེས་གདུང་བ།
འདོད་པ་གསང་བའི་འཁོར་ལོ། ཕྱོགས་དབུ་མའི་ནང་སྟེ་སྒྲ་དེས་གང་བ། ནམ་
མཁའ་ནི་བརྗོད་བྲལ་ལོ། །འཇིག་རྟེན་བདུན་ནི་རྩ་འཁོར་ལྔ་དང་མེ་རླུང་གི་དཀྱིལ་
འཁོར་གཉིས་ཏེ་བདུན་ནོ། ། གཏུམ་མོ་འབར་བས་ཀུནྡ་ལྟ་བུའི་བྱང་སེམས་ཞུ་སྟེ་
གསང་གནས་ཀྱི་རྩ་འཁོར་གང་བ་དེ་ཉིད་མ་ལུས་པ་སླར་ཡང་གསང་བ་ནས་སྤྱི་བོའི་
བར་འགུགས་པ།
༦ ཕྱག་འཚལ་བརྒྱ་བྱིན་དྲང་སྲོང་གི་གཙོ་བོ་མེ་ལྷ་ཚངས་པ། །རླུང་ལྷ་འཇིག་
རྟེན་བཟོ་བའི་གནས་དང་བཀོད་པའི་ཁྱད་པར་བྱེད་པ་སྣ་ཚོགས་དབང་ ཕྱུག་སྟེ་ལྷ་
ཆེན་པོ་ ལ་ སོགས་ པ་ བྱེད་ པོ་ སོགས་ གྲགས་ ཆེ་ བའི་ ལྷ་ རྣམས་ ཀྱིས་མཆོད་ པར་
བྱེད་མ། །འབྱུང་བོ་རོ་ལངས་དྲི་ཟ་རྣམས་དང་། ། འབྱུང་བོ་ནི་ཚོགས་ཀྱི་བདག་པོ་
སོགས་བགེགས་དང་ལོག་འདྲེན། རོ་ལངས་ཀྱི་ལས་བྱེད་པས་བཏགས་པ་སྟེ་ལྷའི་
སྲིན་པོའི་རིག་སྔགས་གྲུབ་པ་འཇིགས་བྱེད་དགུ་སོགས། དྲི་ཟ་ནི་སྣ་ཚོགས་ཤིང་རྟ་
སོགས། རྣམ་ཐོས་བུ་ སོགས་ གཏེར་བདག་དང་མདངས་འཕྲོག་པའི་ ལྷ་མ་སྲིན་
སོགས་གནོད་སྦྱིན་ཚོགས་ཀྱིས་མདུན་ནས་བསྟོད་མ། ། འདིའི་སྦས་དོན་ནི་བརྒྱ་
བྱིན་སོགས་འབྱུང་ལྔ་སྟེ། བརྒྱ་བྱིན་ས། མེ་ལྷ་མེ། ཚངས་པ་ཆུ། རླུང་ལྷ་རླུང༌། སྣ་
ཚོགས་དབང་ཕྱུག་ནམ་མཁའ། ཁམས་ལྔའི་རླུང་ཐིག་ལེར་ཐིམ་པ་ནི་མཆོད་པ།
འབྱུང་བོ་རྩེ། རོ་ལངས་ཐིག་ལེ། དྲི་ཟ་རླུང་། གནོད་སྦྱིན་རྣམ་རྟོག་སྟེ། དེ་དག་
ཀྱང་ཐིག་ལེར་ཐིམ་པ་ནི་མདུན་ནས་བསྟོད་པ། འདིས་ནི་འཛིན་པའི་ཡན་ལག་སྟོན། །
༧ ཕྱག་འཚལ་སྒྲོལ་མའི་གསུངས་པའི་རིག་སྔགས་ཊད་ཅེས་བྱ་དང་ཕཊ་
262



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
ཀྱིས། །ཕ་རོལ་བྱད་མ་རྣམས་ཀྱི་འཁྲུལ་འཁོར་སྔགས་ཀྱི་སྟོབས་རབ་ཏུ་འཇོམས་
མ། ། ཁྲོ་མོའི་སྐུར་བསྟན་ཏེ་གཡས་བསྐུམས་གཡོན་བརྐྱངས་ཞབས་ཀྱིས་གདུག་
ཅན་མནན་ཏེ། ། སྐུ་ལུས་མེ་འབར་འཁྲུག་ པ འམ་ སྟོན་ པས་ཤིན་ ཏུ་འབར་བ་
སྟོན་མ། ། ཊད་ཅེས་པ་དྲལ་བའི་དོན། ཕཊ་འགས་པ་སྟེ་རྣམ་རྟོག་འཇོམས་པ།
ཕ་རོལ་ལས་དང་ཉོན་མོངས་པའི་འཁྲུལ་འཁོར་དུས་སྦྱོར་བཅུ་གཉིས་ཀྱི་རླུང་སོགས་
འགགས་པ་དང་། གཡས་ཀྱི་རྩ་རོ་མ་ནི་བསྐུམས་པ་སྟེ་ཁ་སྟེང་དུ་ལྟ་བ། གཡོན་
བརྐྱངས་པ་ནི་འོག་ཏུ་ལྟ་བ་ཡིན། དེ་གཉིས་དབུ་མའི་ཞབས་ཀྱིས་ཡོངས་སུ་མནན་པ་
ནི་དེ་གཉིས་ཀྱི་རླུང་དབུ་མར་འགགས་པའོ། ། དེ་ལས་གཏུམ་མོའི་མེས་ཧཱུྃ་ཡིག་ཞུ་
བའི་ཆུ་འཁྲུགས་པ་དང་། སླར་ཡང་ཤིན་ཏུ་འབར་ཞིང་ཆེས་ཞུ་བ་སོགས་སྟེ། སྲོག་
རྩོལ་གྱི་ཡན་ལག་གོ །
༨ ཕྱག་ འཚལ་ ཨོ་ཏུ་ རེ་ སོགས་ ཀྱི་ རིག་ སྔགས་ མཐུས་ ཞི་ བའི་ ངང་
ནས་འཇིགས་པའི་སྐུར་སྟོན་པ་ཆེན་མོ། །བདུད་ཀྱི་དཔའ་བོ་སྟེ་དམག་དཔོན་རྣམ་
པར་འཇོམས་མ་ནི་ཕྱོགས་ལས་རྣམ་པར་རྒྱལ་བའི་སྤྱོད་པའོ། །ཆུ་སྐྱེས་ཞལ་རིས་ནི་
ཁྲོ་གཉེར་ལྡན་པར་མཛད། ། བར་དུ་གཅོད་པའི་དགྲ་བོ་ཐམས་ཅད་མ་ལུས་གསོད་
མ། ། ཁྲོ་གཉེར་ནི་ལྷའི་ཚེས་སུ་ཞུགས་པ་ཡེ་ཤེས་ཀྱི་སྐུ་གྲུབ་པ་སྐལ་དམན་རྣམས་
སྐྲག་པར་མཛད་པའི་འཇིགས་པ་ཆེན་པོ། ཡེ་ཤེས་དང་ཡེ་ཤེས་ཀྱི་སྐུ་དེ་གཉིས་ཀྱིས་
སྒྲིབ་གཉིས་ཀྱི་དགྲ་ཐམས་ཅད་བཅོམ་ནས་ཏུ་རེ་སྟེ་མྱུར་དུ་ལམ་གོང་མར་བགྲོད་ནས་
རྫོགས་བྱང་ཐོབ་པའོ། ། འདི་ནི་ཏིང་ངེ་འཛིན་གྱི་ཡན་ལག་གི་འབྲས་བུ་ཀུན་ཏུ་
འོད་ལ་སོགས་པའི་ས་བཅུ་གཉིས་སོ། །
༩ ཕྱག་འཚལ་དཀོན་མཆོག་གསུམ་མཚོན་ཕྱག་རྒྱའི། ། སྙིམ་པ་ཁ་སྦྱར་གྱི་
གོང་མོ་སྦྱར་ཞིང་མཛུབ་མོས་བརྟེན་ནས་མཐེ་བོང་གཤིབ་སྟེ་རྩ་བར་བཀོད་པ་ཡིན་
263



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པས། དཀོན་མཆོག་གསུམ་མཚོན་པར་བྱེད་པ་ཨུཏྤ་ལའི་ཕྱག་རྒྱ་ནི་སྒྲོལ་མའི་དམ་
ཚིག་གི་ཕྱག་རྒྱ་ཡིན་པས། རྗེས་འཇུག་རྣམས་ཀྱིས་དེ་ལྟར་བྱས་ན་ལྷའི་བྱིན་གྱིས་རློབ་
པའི་དགོས་པ་ཡོད་ཕྱིར། སོར་མོས་ཐུགས་ཀར་རྣམ་པར་བརྒྱན་མ། །མ་ལུས་ཕྱོགས་
ཀྱི་འཁོར་ལོ་སྟེ་ཕྱོགས་བཅུའི་ཞིང་ཁམས་མ་ལུས་པ་བརྒྱན་པའི། །རང་གི་འོད་ཟེར་གྱི་
ཚོགས་རྣམས་འཁྲུག་ཞིང་འཕྲོས་མ། ། སྦས་དོན་ནི། དཀོན་མཆོག་གསུམ་མཚོན་
ནི། ཁུ་རྡུལ་རླུང་གསུམ་སྟེ་གཅིག་ཏུ་འདུས་པ་སོར་མོ་གསུམ་གྱི་ཕྱག་རྒྱ་དེ་ལྟ་བུ་
རྣམས་རྩ་འཁོར་སོ་སོའི་ཐུགས་ཀ་སྟེ་དབུས་ཀྱི་ལྟེ་བའི་ཐིག་ལེར་ཡོངས་སུ་བཅིངས་
པས་ཡེ་ཤེས་ཀྱི་སྐུ་གཏུམ་མོའི་འོད་ཟེར་ལས་གྲུབ་པ་ཕྱོགས་ཀུན་ཏུ་ཁྱབ་པ་འཐོབ་པར་
འགྱུར་བའི་དོན་སྟེ་འཛིན་པའི་སྟོབས་ལས་རྗེས་དྲན་བྱུང་བའོ། །
༡༠ ཕྱག་འཚལ་འགྲོ་བ་རབ་ཏུ་དགའ་བ་བརྗིད་པའི། ། སྐུའི་དབུ་རྒྱན་
འོད་ཟེར་གྱི་ཕྲེང་བ་སྤེལ་ཞིང་འཕྲོ་བ་མ་དང་། བཞད་པ་དང་རབ་ཏུ་བཞད་པ་ཏུཏྟཱ་ར་
ཡིས་ཏེ་རིག་སྔགས་ཀྱི་སྒྲས། བདུད་དང་འཇིག་རྟེན་གཞན་རྣམས་དབང་དུ་མཛད་
ནས་ཐར་བར་འགོད་མ། ། སྦས་དོན་ནི། རབ་ཏུ་ལྷན་ཅིག་སྐྱེས་པའི་དགའ་བའི་
གཟི་བརྗིད་ཀྱི་འོད་ཀྱིས་དབུ་བརྒྱན་པ་ནི་སྤྱི་བོར་མས་བརྟན་གྱི་ལྷན་སྐྱེས་ཏེ་བཞད་པ་
རབ་བཞད་ཀྱི་སྒྲ་དང་བཅས་པའི་གཏུམ་མོའི་མེའི་དོན་ནོ། ། ཏུཏྟཱ་ར་ནི་གདུང་བ་
མ་སྟེ་གཏུམ་མོའི་མེས་གདུང་བས། བདུད་ཆགས་རྟོག་དང༌། འཇིག་རྟེན་ལུས་ངག་
ཡིད་གསུམ་བདེ་བ་ཆེན་པོའི་ཡེ་ཤེས་ཀྱིས་བྱིན་གྱིས་རློབ་ཅིང་དབང་དུ་བྱེད་པ་སྟེ་རྗེས་
དྲན་གྱི་ཡན་ལག་གོ །
༡༡ ཕྱག་འཚལ་ས་གཞི་སྐྱོང་བའི་རྒྱལ་བོའམ། སའི་ལྷ་མོ། ཀླུའི་ཚོགས་
རྣམས། །ཐམས་ཅད་འགུགས་ཤིང་དབང་དུ་བྱེད་པར་ནུས་པ་དང་ལྡན་མ་ཉིད་
མ། །ཁྲོ་གཉེར་ གཡོ་ བའི་ སྟེ་ ཁྲོ་ མོའི་ རིག་ སྔགས་ཡི་ གེ་ ཧཱུཾ་ གིས་ མཐུས། དབུལ་
264



༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
3གང
ཞིང་ཕོངས་པ་ཐམས་ཅད་རྣམ་པར་སྒྲོལ་མ། ། སྦས་དོན་ནི། ས་འོག་གི་བདག་
པོའི་སྒྲས་རྡུལ་གྱི་དྭངས་མ་གཙུག་ཏོར་ནས་ནོར་བུའི་བར་དུ་བརྟན་པའི་ཚུལ་གྱིས་
འགུགས་པ་དང༌། ཁྲོ་གཉེར་གཡོ་བ་དང་ཧཱུཾ་གིས་སྒྲས་རི་བོང་ཅན་གྱི་དྭངས་མ་ཁྲོ་
གཉེར་ཏེ་སྨིན་མཚམས་ཀྱི་ཐིག་ལེ་བརྒྱུད་དེ་གཙུག་ཏོར་གྱི་བར་དུ་བརྟན་པ་ནི། ནམ་
མཁའ་མཛོད་སོགས་ཀྱི་ཏིང་འཛིན་སྒྲུབ་པའི་ཕྱིར་ཕོངས་པ་ལས་གྲོལ་བའོ། ། འདི་
ནི་ཏིང་འཛིན་གྱི་ཡན་ལག་གི་ཁྱད་ཆོས་དཀར་དམར་བགྲོད་པ་སྟེང་འོག་ཏུ་དགག་
ཚུལ་ལོ། །
༡༢ ཕྱག་འཚལ་ཟླ་བའི་དུམ་བུས་ཕྱེད་པས་དབུ་བརྒྱན་པ་དང་། གཞན་
ཡང་བརྒྱན་པ་ཐམས་ཅད་ལས་འོད་ཟེར་ཤིན་ཏུ་འབར་མ། ། ལན་འགར་དཀའ་
ཐུབ་ཅན་གྱི་སྐུར་བསྟན་ནས། རལ་བའི་ཐོར་ཅོག་འཆིང་བའི་ཁྲོད་ན་འོད་དཔག་
མེད་བཞུགས་པ་ལས། །རྟག་པར་རྒྱུན་མི་འཆད་པའི་ཤིན་ཏུ་འོད་རབ་མཛད་མ། །
ཟླ་བའི་དབུ་རྒྱན་ནི་བྱང་སེམས་སྤྱི་བོར་བརྟན་པ། རལ་བའི་ཁྲོད་གནས་ནི་གྲིབ་མའི་
ཚུལ་དུ་སྤྱི་བོར་བརྟན་པ། འོད་དཔག་མེད་ནི་དམར་ཆའི་དྭངས་མ། དེ་གཉིས་ལས་
འོད་ཟེར་འཕྲོ་བ་ནི་དཀར་དམར་དེ་རྣམས་སྟོང་གཟུགས་ཕྱག་རྒྱ་ཆེན་པོའི་དཀྱིལ་
འཁོར་གྱི་འཁོར་ལོ་མཐའ་ཡས་པར་འགྱུར་རོ། །
༡༣ ཕྱག་འཚལ་འཇིག་དུས་ཀྱི་བསྐལ་བའི་ཐ་མའི་མེ་ལྟར། །འབར་བའི་
ཕྲེང་བའི་དབུས་ན་བཞུགས་ཤིང་གནས་མ། ། ནང་ཟག་མེད་ཀྱི་དགའ་བ་ལས་མ་
གཡོས་བཞིན་ དུ་གཡས་བརྐྱངས་ གཡོན་བསྐུམས་ སོགས་ དྲག་ པོའི་ སྟངས་སྟབས་
ཀྱིས་ཀུན་ནས་བསྐོར་བ་སྟེ་རོལ་བ་སྣ་ཚོགས་པའི་དགའ་བ་དང་། མི་དང་མི་མིན་
གནོད་བྱེད་ཀྱི་དགྲ་ཡི་དཔུང་ནི་རྣམ་པར་འཇོམས་མ། ། སྦས་དོན་ནི། གཏུམ་མོའི་
མེ་དུས་མཐའི་མེ་ལྟ་བུ་སྟེ་ལུས་དང་སྣང་བ་ཐམས་ཅད་ཁྱབ་པར་འབྱུང་བའི་རྒྱུ་ནི།
265



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཡས་བརྐྱང་གཡོན་བསྐུམ་སྟེ། གཡས་གཡོན་རོ་རྐྱང་ངམ་སྟེང་འོག་སྲོག་ཐུར་གྱི་
རླུང་ནི་ཀུན་ནས་བསྐོར་བ་སྟེ། རྩ་འཁོར་སོ་སོར་རེ་རེ་བཞིན་འབྱུང་ལྔའི་ཐིམ་ཚུལ་
སོགས་རྣམ་པར་རོལ་བའི་རྣམ་འགྱུར་དུ་མ་ཀུན་ནས་འབྱུང་བ་སྟེ། དགའ་བ་ཞེས་
པའི་རླུང་རྣམས་བདེ་བའི་ཐིག་ལེར་གྱུར་པས་བདུད་དང་ཉོན་མོངས་པའི་དགྲ་དཔུང་
འཇོམས་པའོ། །
༡༤ ཕྱག་འཚལ་རི་རབ་དང་ས་གཞི་ཆེན་པོའི་ངོས་ལ་ཕྱག་གི །མཐིལ་གྱིས་
བསྣུན་ཅིང་ཞབས་ཀྱིས་བརྡུངས་མ། ། ཞལ་ཁྲོ་ཤུགས་ཀྱི་གཉེར་མ་ཅན་སྤྱན་( ལ་
ཅན་ཞེས་ཀྱང་རུང་)མཛད་ཡི་གེ་ཧཱུཾ་གིས། ། ( ཞེས་ཤངས་ནས་འཇིགས་པའི་
སྒྲས།) ས་འོག་རིམ་པ་བདུན་པོ་( ས་འོག་ཏུ་ཐོག་ཕེབས་རིམ་པ་བདུན་བཞིན་དུ་མི་
མ་ཡིན་གྱི་ཡུལ་ཆེན་པོ་དག་གནས་པའོ། ། ཁ་ཅིག་ནི་རི་རབ་རྩེའི་ཁོང་གསེང་ནས་
ཐུར་དུ་བརྩི་ཟེར་ཡང་དེ་མི་ལེགས་པར་བཤད། དེ་ཡང་གཞི་དང་ལྷག་པའི་གཞི་དང་།
གཞི་མེད་པ། གཞི་ཉིད། བཅུད་ཀྱི་གཞི། གཞི་བཟང་བོ། དག་པའི་གཞི་ཞེས་
བྱའོ། །)རྣམས་ནི་འགེམས་མ། ། ས་གཞིའི་ངོས་ནི་ལྟེ་བའི་དཀྱིལ་འཁོར་ཏེ། དེ་
ལ་གཏུམ་མོ་ཡེ་ཤེས་ཀྱི་མེ་ངེས་པའི་དོན་གྱི་ལྷ་མོའི་ཞབས་ཀྱིས་བརྡུངས་པ་དང༌། མེ་
ལྕེའི་ཕྱག་གིས་བསྣུན་པའོ། ། ས་འོག་བདུན་ཏེ་དབུ་མའི་མས་སྣ་ན་ཚངས་པའི་མེ་
སྦྲུལ་ལྟར་འཁྱིལ་བ་ལན་བདུན་པ་རབ་ཏུ་འབར་བ་གནས་པ་དེར་གཏུམ་མོ་འབར་
བའི་བྱང་སེམས་འོངས་པ་ན་མེས་གདུང་བ་རབ་ཏུ་ཞི་བ་དང་། དེའི་རྩ་མདུད་རྣམས་
འགེམས་ཤིང་འཇིག་པའོ། །
༡༥ ཕྱག་ འཚལ་ བཅོམ་ ལྡན་ འདས་ མ་ རྟག་ ཏུ་ འགྲོ་ ལ་ ཚེ་ འདིའི་ བདེ་
བས་བདེ་མ་ཕ་རོལ་དོན་དུ་དགེ་བ་བསྐྱེད་མ་དང་ཞི་བའི་ངང་ཚུལ་ཅན་ཞི་བའི་ལམ་
སྟོན་མ། །མྱ་ངན་འདས་པས་མཆོག་ཏུ་ཞི་བར་འགོད་མ། འགོག་བདེན་གྱི་དབྱིངས་
266



.: ་.:
: ་.….
༄༅ ། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར། །
ལ་མཉམ་པར་འཇོག་པས་ཞི་བའི་སྤྱོད་ཡུལ་ཉིད་མ། ། གསུངས་པའི་རིག་སྔགས་སྣ་
ཧཱ་ལས་གཞན་རྣམས་ཀྱི་མཐར་སྦྱར་བ་མོ་དང་ཡང་དག་ལྡན་པ་བཟླས་པས། །སྡིག་
པ་ཆེན་པོ་དང་དེའི་འབྲས་བུ་སྡུག་བསྔལ་འཇོམས་པ་ཉིད་མ། ། འདིའི་ངེས་དོན་ནི།
བདེ་མ་ནི་སོར་རྟོག་ཡེ་ཤེས། དགེ་མ་མེ་ལོང་ཡེ་ཤེས། ཞི་མ་མཉམ་ཉིད་ཡེ་ཤེས། མྱ་
ངན་འདས་ཞི་ཆོས་དབྱིངས་ཡེ་ཤེས། སྡིག་པ་ཆེན་པོ་འཇོམས་མ་ནི་བྱ་གྲུབ་ཡེ་ཤེས་
སོ། ། གསུང་གཞོམ་མེད་ཀྱི་སྒྲ་རིག་སྔགས་ཨོ་དང་སཱ་ཧཱས་མཚོན་པ་མཐའ་ཡས་
པར་ཤར་བས། སྡིག་པ་ཞི་བ་སོགས་སེམས་ཅན་གྱི་དོན་མཛད་པ་སྟེ་འབྲས་བུ་ལ་
སྦྱར་བའོ། །
༡༦ ཕྱག་འཚལ་ཀུན་ནས་བསྐོར་རབ་གྲུབ་པ། རིག་པ་འཛིན་པ། བྱང་
ཆུབ་སེམས་དཔའ། ཏིང་ངེ་འཛིན་དང་རབ་ ཏུ་ དགའ་ བའི་ ཐུགས་ དང་ལྡན་པ་
རྣམས་ཀྱིས་ཀུན་ནས་བསྐོར་ཞིང་དགའ་བའི། ། གཞན་འཁྲུལ་དབང་བྱེད་ཀྱི་
བདག་པོ་བདུད་སྡིག་ཏོ་ཅན་དགྲ་ཡི་ལུས་ནི་རྣམ་པར་འགེམས་མ། །ཡི་གེ་བཅུ་བའི་
སྔགས་ཀྱི་བཀོད་པ་ལས་བྱུང་བའི་ལྷ་མོ་ཁྱེད་ངག་ནི་བཀོད་པའི། །རིག་པ་སྟེ་རིག་
སྔགས་ཧཱུྃ་ལས་བྱུང་བའི་སྒྲོལ་མ་འོད་ཟེར་འབར་བའི་སྐུ་ཅན་ཉིད་མ། ། ངེས་དོན་
ནི། སྟོང་གཟུགས་ཕྱག་རྒྱ་ཆེན་པོའི་འོད་ཟེར་གྱིས་བསྐོར་བའི་དགའ་བ་སྟེ་གཡོ་མེད་
བདེ་བས། དགྲ་མ་དག་པའི་སྣང་བའི་ལུས་འཇོམས་པར་བྱེད་ཅེས། བསམ་གཏན་
གྱི་ཡན་ལག ཡི་གེ་བཅུ་ནི་གཡས་གཡོན་གྱི་དཀྱིལ་འཁོར་བཅུའི་ཆ་ཤས་འགགས་པ་
ལས་འཐོབ་པའི་སྟོབས་བཅུའོ། ། ཡི་གེས་རླུང་མཚོན་ཞིང་། དེའི་སྐད་དོད་ཨཀྟ་ར་
འགྱུར་བ་མེད་པ་སྟེ། ཆོས་དབྱིངས་འགྱུར་བ་མེད་པའི་སྣང་བ་བཅུ་དེ་མཐོང་བ་ལས་
བྱུང་བའི་བདེ་བ་མི་འགྱུར་བའི་ཆ་ཤས་བཅུའོ། ། རིག་པ་ཧཱུཾ་ནི་ཡེ་ཤེས་ལྔ་མཚོན་
ཕྱིར་ཡེ་ཤེས་ལྔའི་རང་བཞིན་གྱི་ཐིག་ལེ་ཁམས་གསུམ་གྱི་གཟུགས་བརྙན་དང་བཅས་
267



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པའོ། ། དེ་ཡང་རྟགས་བཅུ་བོ་དེ་དག་གི་ཆོས་སུ་འཇོག་སྟེ་རླུང་དབུ་མར་བཀང་བ་
ལས་བྱུང་ངོ༌། ། འདི་ནི་སོར་སྡུད་ཀྱི་རྣལ་འབྱོར་རོ། །
༡༧ ཕྱག་ འཚལ་ ཏུ་ རེ་ སྟེ་ མྱུར་མ་འགྲོ་དོན་དུ་སྤྱོད་ཚུལ་ གྱིས་ཞབས་ནི་
བརྡབས་པས། །ཧཱུྃ་གི་ཡི་གེ་རྣམ་པའི་ས་བོན་ཉིད་མ། །རི་རབ་མནྡྷ་ར་དང་དབང་
ཕྱུག་གནས་པའི་འབིགས་བྱེད་དེ་རྒྱུ་དཔེར་ཀེ་ལ་ཤ་གསུངས་པས་གངས་རི། འཇིག་
རྟེན་གསུམ་རྣམས་གཡོ་བ་ཉིད་མ། ། ཞེས་འཕགས་མ་མཐུ་ཆེ་བར་བསྟན། སྦས་
དོན་ནི། རི་རབ་ཚངས་པའི་རུས་པ། རི་གཞན་གཉིས་ནི་ཡིད་བཟང་མ་དང་དུང་
ཅན་མ། གཡོ་བ་ནི་བྱང་སེམས་ཀྱིས་ཡོངས་སུ་གང་བ། འཇིག་རྟེན་གསུམ་ནི་སྟེང་
འོག་གི་དབྱེ་བས་རྩ་གསུམ་གསུམ་དྲུག་གོ ། ཧཱུྃ་ནི་ཐུགས་རྡོ་རྗེ་རྩ་ཨ་ཝ་དྷུ་ཏི་སྟེ་རྩ་
ཐམས་ཅད་ཀྱི་ས་བོན་ནུས་པ་དེར་ཐིམ་པའོ། །
༡༨ ཕྱག་འཚལ་ལྷ་ཡི་མཚོ་ཡི་སྟེ་ཡིད་ཀྱི་མཚོའམ་རྫིང་བུའི་རྣམ་པའི། །རི་
དྭགས་རྟགས་ཅན་ཟླ་བ་ཕྱག་ན་བསྣམས་མ། །ཏཱ་ར་གཉིས་བརྗོད་ཕཊ་ཀྱི་ཡི་གེས། །
ཟླ་བ་འཛིན་པའི་སྐུར་བསྒོམ་སྟེ་ཏཱ་ར་གཉིས་བརྗོད་སྔགས་ནི། ཨོཾ་ན་མཏཱ་རེ་ན་མོ་ཏ་
རེ་ཧཱུྃ་ཏ་རེ་སྭཱ་ཧཱ། དེའི་མཐར་སརྦ་བི་ཛ ཤནྟི་ཀུ་རུ་ཕཊ་སྟེ་དུག་སྒྲོལ་མ་སྒྲོལ་མའི་ལས་
སྔགས་སོ། ། དུག་རྣམས་མ་ལུས་པ་ནི་སེལ་བའི་སྒྲོལ་མ། ། འདིའི་སྦས་དོན་ནི།
ལྷ་ཡི་མཚོ་ནི། ལྷན་སྐྱེས་བདེ་པའི་རྟེན་ཀུནྡ་དང་བཅས་པ་ཡིན་ལ། དེ་དང་དབྱེར་
མེད་སྟོང་ཉིད་ཀྱི་ཡེ་ཤེས་ཟླ་བ་ལྟར་དྲི་མ་མེད་པ་ཕྱག་ན་བསྣམས་པའི་དོན། ཏཱ་ར་
འཕྲོག་པ་སྟེ་བདེ་སྟོང་གཉིས་མེད་ཡེ་ཤེས་དེ་ལན་གཉིས་བརྗོད་པས་སྒྲིབ་གཉིས་ཀྱིས་
བསྡུས་པའི་མ་དག་པའི་དུག་རྣམས་འཇོམས་པ་ཉིད་དོ། །
༡༩ ཕྱག་འཚལ་འདོད་ལྷ་རིགས་དྲུག་ལྷ་ཡི་ཚོགས་རྣམས་རྒྱལ་བོ། །ལྷ་དང་
མིའམ་ཅི་ཡིས་བསྟེན་མ། ། བདེ་བའི་རྒྱུ་དེ་ཀུན་ནས་བཅིངས་བའི་སྔགས་དང་ཕྱག་
268



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
རྒྱའི་གོ་ཆ་དགའ་བའི་འཕགས་མའི་གཟི་བརྗིད་ཀྱིས། ། ཕ་རོལ་བོའི་རྩོད་པ་དང་རྨི་
ལམ་ངན་པ་མི་འཚམ་པ་སོགས་སེལ་མ། ། ངེས་དོན་ནི། ལྷ་ནི་ལུས་ལ་བྱུང་བ་ཡེ་
ཤེས་ཀྱི་སྐུ། ཚོགས་ཞེས་ཡེ་ཤེས་ཀྱི་སྐུ་དེ་ཕུང་ཁམས་བཅུ་ལ་སོགས་པ་རྣམ་པར་དག་
པའི་དོན། དེ་མཆོད་འོས་ཡིན་པའི་ཕྱིར། ལྷ་དང་མིའམ་སོགས་ཀྱིས་བསྟེན་པའོ། །
དེའི་རྒྱུ་ནི་ཐིག་ལེའི་ཚོགས་པ་འཕོ་མེད་ དུ་བཅིངས་པའི་གོ་ཆའི་གཟི་བརྗིད་ཀྱིས་
འགྱུར་བའི་ཆགས་བྲལ་རྩོད་པ་དང་། ཐ་མལ་གྱི་སྣང་བ་སེལ་བའོ། །
༢༠ ཕྱག་འཚལ་ཉི་མ་ཟླ་བ་རྒྱས་འདྲ་པའི། །སྤྱན་གཉིས་པོ་ལ་འོད་ཟེར་རབ་
ཏུ་གསལ་བས་འགྲོ་བ་རྣམས་ ལ་ གཟིགས་པ་ན་ ངན་འགྲོ་མཐའ་ དག་ བདེ་བར་
འགོད་མ། ། སྤྱན་གཡས་པའི་འོད་ཀྱིས་ཉེར་འཚེ་དང་། སྡིག་དང་སྡུག་བསྔལ་སྲེག་
པ་ཉི་འོད་ལྟ་བུ་དང་། གཡོན་པའི་འོད་ཀྱིས་ཚེ་དང་ལོངས་སྤྱོད་དང་བདེ་བ་སྩོལ་བ་ཟླ་
བའི་འོད་དོ། ། ཧ་ར་ཏཱ་རེའི་སྔགས་ལན་གཉིས་བརྗོད་པ་དང་ཏུཏྟཱ་རེའི་སྔགས་དང་
བཅས་པ་བཟླས་པས་ཡི་གེ་བཅུ་ཡིས། ། (ཧ་ར་གཉིས་བརྗོད་ཅེས་པ་འདི་ནི་ཏཱ་རེ་
གཉིས་དང་ཏུཏྟཱ་རེ་སྟེ་གོང་གི་ཡི་གེ་བཅུ་བའི་སྔགས་དེའོ། ཨོ་ཏུཏྟཱ་རེ་ཏུ་རེ་སྭཱ་ཧཱ་ཞེས་
ཡོངས་གྲགས་སྒྲོལ་མ་ཞི་བའི་བསྙེན་སྒྲུབ་ལས་གསུམ་གྱི་སྔགས་སོ། །) ཤིན་ཏུ་དྲག་
པོའི་གསོ་དཀའ་བའི་རིམས་ནད་སེལ་བ་དང་འགོ་ནད་སྲུང་བ་མ། ། སྦས་དོན་ནི།
ཉི་ཟླ་ནི་ནང་གི་ཁུ་རྡུལ་གཉིས་དང་དེས་ཡོངས་སུ་གང་བའི་སྤྱན་ནི་དབུ་མའི་སྟེང་འོག་
གི་སྔགས་གཉིས་ཡིན་ཞིང་། དེ་ལས་ཡེ་ཤེས་འབྱུང་བའི་ཕྱིར་འོད་གསལ་བའོ། །
ཏཱ་ར་གཉིས་ནི་སྒྲོལ་བ་ཞེས་པ་སྟེ་བདེ་སྟོང་གིས་སྲིད་ཞི་གཉིས་ཀྱི་མཐའ་ལས་སྒྲོལ་
བའོ། ། ཏུཏྟཱ་ར་ནི་གདུང་བ་སྟེ་དཀའ་ཐུབ་ཡིན་ལ། ཉི་མ་ཐུར་དུ་གནོན་པ་དང་ཟླ་
བ་གཙུག་ཏོར་དུ་རེངས་ཏེ་འགྱུར་མེད་ཀྱི་དཀའ་ཐུབ་འདིས་ཐིག་ལེ་འཕོ་བའི་རིམས་
ནད་སེལ་བའོ། །
269



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༢༡ ཕྱག་འཚལ་དེ་ཉིད་སྟོང་ཉིད་མཚན་མེད་སྨོན་མེད་གསུམ་རྣམས་གདུལ་
བྱའི་སེམས་ལ་བཀོད་པས་སྒྲིབ་པ་ཐམས་ཅད་ཞི་བའི་མཐུ་དང་ཡང་དག་ལྡན་མ། །
(སྒྲོལ་མའི་སྐུ་བསྐྱེད་པའི་བསམ་གཏན་ལ་གནས་གསུམ་དུ་འབྲུ་གསུམ་བཀོད་པས་
ཞི་བ་སྟེ་བར་ཆད་སྲུང་བའི་མཆོག་ཏུ་འགྱུར་བ་དང་། གདོན་གྱི་གནོད་པ་སྲུང་བའི་
མན་ངག་ཀྱང་སྟོན།) ནམ་གྲུའི་གདོན་སོགས་བཅོ་བརྒྱད་དང་རོ་ལངས་ཀྱི་ལས་ཏེ་
ཟོད་ གཏོང་ སོགས་ ངན་ སྔགས་གནོད་ སྦྱིན་ ཚོགས་ རྣམས་ རྣམ་ ཐར་ སྒོ་ གསུམ་
གྱིས་འཇོམས་པ་ ( རབ་མཆོག་ཏུ་རེ་ཞེས་པའི་སྔགས་ཀྱི་མཐུས་ལས་དེ་ལྟར་བྱེད་
དོ། །) ཏུ་རེ་རབ་མཆོག་ཉིད་མ། ། སྔགས་ཀྱི་ཡི་གེ་བཅུའི་རྩ་བའི་སྔགས་ཀྱིས་
བསྟོད་པ་འདི་དང་། །ཕྱག་འཚལ་ལོ་ཞེས་བ་ནི་ཕྱག་འཚལ་ཉི་ཤུ་རྩ་གཅིག་དང་ལྡན་
པའི་བསྟོད་པ་ཡིན་ནོ། ། སྦས་དོན་ནི། དེ་ཉིད་གསུམ་སྣང་མཆེད་ཐོབ་གསུམ་དེ་
དག་གི་བཀོད་པ་རིམ་གྱིས་ཤར་ནས། ཞི་བ་སྟེ་སྐད་ཅིག་བཞི་བ་ཐམས་ཅད་སྟོང་བ་
འོད་གསལ་ལ་ཉེ་བར་འགྲོ་བའོ། ། གདོན་ཏེ་རྩ། རོ་ལངས་ཐིག་ལེ། གནོད་
སྦྱིན་རྣམ་རྟོག་ རྣམས་ འོད་ གསལ་ གྱི་ དབྱིངས་སུ་ བཅོམ་ ནས་ ལྷའི་ སྐུར་མྱུར་ དུ་
བཞེངས་པའོ། །
ཉེར་གཅིག་པ་ལ་མཐར་ཐུག་གི་བཤད་པ་བྱས་ན། དེ་ཉིད་གསུམ་ནི། སྐུ་
གསུང་ཐུགས་རྡོ་རྗེ་གསུམ་དང་། ཆོས་ཐམས་ཅད་གདོད་ནས་རྣམ་པར་དག་པའི་
ཕྱིར། ལམ་སྒོམ་པས་ཀྱང་ཞི་བ་ཐོབ་པའི་མཐུ་དང་ཡང་དག་ལྡན་པ་དང་། རྡོ་རྗེ་
གསུམ་དབྱེར་མེད་པའི་དབྱིངས་དེ་ཉིད་ལ་མཉམ་པར་བཞག་པས། གདོན་གྱི་གནོད་
པ་དང་མཚུངས་པའི་སྡུག་བསྔལ། རོ་ལངས་ཀྱི་ལས་དང་མཚུངས་པའི་ལས། གནོད་
སྦྱིན་དང་མཚུངས་པའི་ཉོན་མོངས་རྣམས་མྱུར་དུ་བཅོམ་ནས་བདེ་ཆེན་ལྷན་ཅིག་སྐྱེས་
པའི་ཡེ་ཤེས་གཅིག་བུར་བྱེད་དོ་ཞེས་པའི་དོན་ནོ། །
270



.
བ
:
=
༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
སྒྲོལ་མའི་བསྟོད་པའི་ནང་དོན་སྒྲ་ཇི་བཞིན་པའི་ཚིག་འདི་རྣམས། བཅོམ་
ལྡན་འདས་མའི་སྤྲུལ་བའི་སྐུ། སངས་རྒྱས་རྣམས་ཀྱིས་དཀྱིལ་འཁོར་དུ་སྟོན་པར་
མཛད་པ་ལྷའི་རྒྱལ་བོ་རྣམས་ཀྱི་གནས། རི་པོ་ཏ་ལ་ལ་སོགས་པར་མངོན་སུམ་དུ་
བཞུགས་པར་གྲགས་པ་འདིའི་དབང་དུ་བྱས་ནས་བསྟོད་པ་ཡིན། དོན་གྱིས་ལོངས་
སྤྱོད་རྫོགས་པའི་སྐུ་དང་ཆོས་ཀྱི་སྐུ་ལ་བསྟོད་པ་ཡིན། ངེས་པ་དོན་དུ་ཟབ་ལམ་མཐར་
ཐུག་རྡོ་རྗེ་རྣལ་འབྱོར་ཡན་ལག་དྲུག་པ་དང་བསྟུན་ནས་བཤད་པ་སྟེ། དེ་ཡང་སྒྲོལ་མ་
འབྱུང་བའི་རྒྱུད་ཀྱི་མཚན་ངེས་པའི་སྒོ་ནས་འགྲེལ་བ། རྒྱ་གར་མཁས་པས་སྦྱར་བ་
གཉིས་དང་། མར་མེ་མཛད་དཔལ་གྱི་རྒྱུད་འགྲེལ་ཆེན་མོའི་ནང་ནས་འབྱུང་བ་
རྣམས་དང་མཐུན་པར་ཕལ་ཆེར་བཤད་པ་ཡིན་ཞེས་ཏཱ་ར་ནཱ་ཐས་ གསུངས་ཤིང་།
གཞན་ཡང་རྡོ་རྗེ་རྣལ་འབྱོར་གྱི་མན་ངག་དང་མི་མཐུན་པ་ཅུང་ཟད་ཡོད་པ་རྣམས་ནི་
རྒྱུད་ཀྱི་ཟབ་དོན་མཐར་ཐུག་ལས་བརྩམས་ནས། རྒྱུད་ནི་རྒྱུད་གཞན་གྱིས་རྟོགས་
དགོས་པར་ གསུངས་ པ་ལྟར་ རྡོ་རྗེ་རྣལ་ འབྱོར་ དང་མཐུན་པར་བཀྲལ་ ཚུལ་ ཡང་
གསུངས། གཞན་ཡང་ཉེ་བར་མཁོ་བའི་རྣམ་གྲངས་འདི་ལྟ་བུ་ཡོད་དེ། སྟོན་ཀའི་ཟླ་
བ་སོགས་ཀྱིས། ཟླ་བ་དང་ས་བོན་ལས་བསྐྱེད་པ། ཉི་མ་ཟླ་བ་རྒྱས་པ་སོགས་ཀྱིས་
མངོན་བྱང་ལྔ་ལས་བསྐྱེད་པ། དེ་བཞིན་གཤེགས་པའི་གཙུག་ཏོར་ཞེས་པས་ལྷ་ལ་
དབང་བསྐུར་བ། འཇིག་རྟེན་གསུམ་མགོན་སོགས་ཀྱིས་མཆོག་གསུམ་བསྐྱེད་པ།
དེ་ཉིད་གསུམ་སོགས་ཀྱིས་རྡོ་རྗེ་གསུམ་བྱིན་གྱིས་རློབ་པ། ཀུན་ནས་གོ་ཆ་སོགས་ཀྱིས་
སྐྱེ་མཆེད་རྣམས་བྱིན་གྱིས་རློབ་པ། ཀུན་ནས་བསྐོར་རབ་དགའ་བ་དང་གཡས་
བརྐྱངས་གཡོན་བསྐུམས་ཀུན་ནས་སྐོར་དགའི་ཞེས་པས་འཁོར་གྱི་ལྷ་ཚོགས་ཏེ་བསྐྱེད་
རིམ་གྱི་ཕྱོགས་དང་། ཉི་མ་ཟླ་བ་རྒྱས་པས་སོགས་ཀྱིས་ཆོ་ག་དང་རྡུལ་ཚོན་སོགས་ལ་
མིག་གིས་བལྟ་བ་བྱིན་གྱིས་རློབ་པ་དང་། དབུ་རྒྱན་འོད་ཀྱི་ཕྲེང་བ་སྤེལ་མ་ཞེས་པས།
༣
དམ



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཅོད་པན་གྱི་དབང་བསྐུར་བ། ཡི་གེ་ཧཱུཾ་གིས་ཞེས་སྔགས་ཀྱི་དབང་བསྐུར་བ། ཟླ་བའི་
དུམ་བུས་དབུ་རྒྱན་གྱིས་གསང་དབང། རལ་བའི་ཁྲོད་ན་འོད་དཔག་མེད་ལས་ཞེས་
འོད་དཔག་མེད་ཀྱིས་ཤེར་དབང་། བདེ་མ་དགེ་མ་སོགས་ཀྱིས་དབང་བཞི་བ་ཡང་
བསྟན་ཏེ། དབང་གི་དོན་ནོ། ། མེ་འབར་འཁྲུག་མ་ཞེས་པ་དང༌། འབར་བའི་
ཕྲེང་བ་ཞེས་པ་དང༌། འོད་རབ་འབར་མ་ཞེས་པ་དང་། སྒྲོལ་མ་ཉིད་མ་ཞེས་པ་
རྣམས་ཀྱིས་ལས་བཞི་དང་དངོས་གྲུབ་སྒྲུབ་པའི་སྲོག་རླུང་ཡང་བསྟན། དབང་བསྐུར་
བས་ན་རབ་ཏུ་གནས་པའང་བསྟན་པ་ཡིན་ནོ། ། རྩ་བའི་སྔགས་དོན་ནི། ཨོ་ཞེས་
བྱ་བ་མཆོག་གི་ཚངས་པ། ཆོས་ཀྱི་དབྱིངས་ཆོས་ཀྱི་སྐུ། ཡོན་ཏན་མཐའ་དག་གི་ནོར་
བུ་འཛིན་པ་བདེ་བར་གཤེགས་པའི་སྙིང་བོ་ཆོས་ཀྱི་མཆོག་གོ ། ཆོས་ཀྱི་སྐུ་ལས་བྱུང་
བའི་ཡེ་ཤེས་ནི་ཏཱ་རེ། གདོད་མའི་ཆོས་ལས་བྱུང་བའི་སྐུ་ནི་ཏུཏྟཱ་རེ། བརྗོད་དུ་མེད་
པའི་ཆོས་ལས་བྱུང་བ་སྙིང་རྗེ་ཆེན་པོ་ནི་ཏུ་རེ་སྟེ་སྤྲུལ་བ་དང་མཛད་པའོ། ། སཱ་ནི་
རང་བྱིན་གྱིས་བརླབས་པ། ཧཱ་ནི་ཧ་ལས་ཨཱར་ཝི་སྟེ། ཨེ་མ་ཧོ་རོལ་བ་སྟེ། སྒྱུ་མ་ལྟ་
བུའི་སྐུ་དང་ཞིང་ཁམས་དང་མཛད་པ་མཐའ་ཡས་པའོ། ། དོན་དེ་རྣམས་ཀྱི་སྒོ་ནས་
བསྟོད་པའི་ཕྱིར། རྩ་བའི་སྔགས་ཀྱིས་བསྟོད་པ་ཡིན་ནོ། །
མཇུག་དོན་ཕན་ཡོན་བསྟན་པ། ལས་སུ་བྱ་བ་བསྟོད་པའི་ཡུལ་ལྷ་མོ་ལ་བྱེད།
གུས་པ་ཡང་དག་ལྡན་པས། ། བྱེད་པ་བོ་བློ་ལྡན་གང་གིས་རབ་དང་བརྗོད་པས། །
ཚུལ་ཇི་ལྟར་ན་སྤྱོད་སོགས་ཐུན་དྲུག་དང་ཐོ་རངས་ལངས་པར་བྱས་ནས། ། ཡོན་
ཏན་དྲན་པས་འཇིགས་ཆེན་བརྒྱད་དང་བཅུ་དྲུག་སོགས་ལ་མི་འཇིགས་ཐམས་ཅད་
རབ་སྟེར། །སྡིག་པ་ཐམས་ཅད་རབ་ཏུ་ཞི་བས། །ངན་འགྲོར་སྐྱེ་བའི་ལས་ཐམས་
ཅད་འཇོམས་པ་ཉིད་ཐོབ། །རྒྱལ་བ་སངས་རྒྱས་སྤྲུལ་བའི་སྐུ་བྱེ་བ་ཕྲག་བདུན་རྣམས་
ཀྱིས། ། དངོས་དང་རྨི་ལམ་དུ་མྱུར་དུ་དབང་ནི་བསྐུར་བར་འགྱུར་ལ། ། འདི་ལས་
272



༄༅། །ཁྲིད་ཡིག་དང་གཞུང་འགྲེལ་སོགས་ཀྱི་སྐོར།
ཆེས་ཆེ་བའི་ཡོན་ཏན་ཉིད་ནི་ཐོབ་ཅིང་། །སངས་རྒྱས་གོ་འཕང་མཐར་ཐུག་དེར་
འགྲོ། །དེ་ཡི་དུག་ནི་དྲག་པོ་ཆེན་པོ། །བརྟན་གནས་པ་འམ་གཞན་ཡང་འགྲོ་བ། །
དུག་ནི། བརྟན་པ་ནག་པོ་བརྩེགས་པ་ལ་སོགས་པའི་དུག གཡོ་བ་སྡིག་སྦྲུལ། ལྷོག་
པ་ཤུ་བ་ སོགས། གནས་པ་ནི་བརྟན་པ་དང་མིང་གི་རྣམ་གྲངས་སུ་བྱེད་དོ། །
འགྱུར་གོ་བདེ་བའི་ཕྱིར་གཉིས་ཀ་བརྗོད། དེ་ལྟ་བུའི་དུག་ནི་དྲག་པོ་ཆེན་པོ་སྟེ་སྲོག་
འཕྲོག་པ། དུག་ཟོས་པ་དང་ནི་འཐུངས་པ་ཉིད་ ཀྱང༌། ། བཅོམ་ལྡན་འདས་
མ་དྲན་པས་རབ་ཏུ་སེལ་བ་ཉིད་འཐོབ། །གདོན་དང་རིམས་དང་དུག་གིས་གཟིར་
བའི། །སྡུག་བསྔལ་ཚོགས་ནི་རིག་སྔགས་ཀྱི་མཐུས་རྣམ་པར་སྤངས་ཏེ། ། ལས་
སྦྱོར་བྱས་པ་ཙམ་གྱིས་སེམས་ཅན་གཞན་པ་རྣམས་ལ་ཡང་སྡུག་བསྔལ་དེ་སྤོང་ངོ༌།
།གཉིས་གསུམ་བདུན་དུ་ཉིན་དང་མཚན་མོར་མངོན་པར་བརྗོད་ན། ། ཁྱིམ་པ་བུ་
འདོད་པས་ནི་བུ་འཐོབ་འགྱུར་ཞིང༌། །ནོར་འདོད་པས་ནི་ནོར་རྣམས་ཉིད་འཐོབ། །
འདོད་པ་ ཐམས་ཅད་འཐོབ་པར་འགྱུར་ལ། །བགེགས་རྣམས་མེད་ཅིང་ སོ་ སོར་
འཇོམས་འགྱུར། །
བསྟོད་པ་འདི་དག་སངས་རྒྱས་རྣམ་པར་སྣང་མཛད་ཀྱིས་གསུངས། ཞེས་
སྒྲོལ་མའི་རྒྱུད་ཀྱི་རྒྱལ་བོ་རྟོག་པ་བདུན་བརྒྱ་བ་ལས་འབྱུང་ངོ་། ། ཞེས་གྲགས་སོ། །
ལས་སྣ་ཚོགས་པའི་རྒྱུད་དུ་གྲགས་པ་ཕྱོགས་འདིར་ཡོད་པར་སྣང་མོད། འདི་ནི་
མཁས་པ་རྣམས་བརྩམས་རྒྱུད་ཡིན་པར་བཞེད་པ་དོན་ལ་གནས་པས་རྒྱུད་དངོས་
མིན་ནོ། ། རྒྱུད་རྒྱས་པའི་དུམ་བུ་དང་། བསྡུས་རྒྱུད་སོགས་ཡིན་པ་མི་འགལ་ལོ། །
273



-
.'
'''
மயகம்



༄༅། །བདེ་ལམ་བླ་མའི་ཞལ་རྒྱུན་མན་ངག་
གནད་ཀྱི་སྙིང་བོ་བཞུགས་སོ། །
༄༅ ། །བདེ་གཤེགས་ཐུགས་རྗེ་མངའ་བ་ ཤཱཀྱའི་ཏོག ། མི་ ཕམ་ འཇམ་
དབྱངས་ཤིང་རྟ་ཆེ་གཉིས་དང་། །ཇོ་འབྲོམ་རྒྱལ་བ་གཉིས་པ་བརྒྱུད་པར་བཅས། །
བྱང་ཆུབ་བར་དུ་འབྲལ་མེད་མགོན་མཛོད་ཅིག །གསུང་རབ་ཀུན་གྱི་སྙིང་བོ་གཅིག་
བསྡུས་པ། །ཆེ་བ་བཞི་ལྡན་བྱང་ཆུབ་ལམ་རིམ་ཞེས། །སྐལ་ལྡན་ཐར་འདོད་ཡོངས་
ཀྱི་འཇུག་ངོགས་དེར། །སྦྱོར་དངོས་རྗེས་གསུམ་ཚང་བའི་ཉམས་ལེན་བྱ། །མཆོག་
བདེན་རྒྱལ་ བ་ སྲས་ བཅས་ བྱིན་རླབས་ དང་། ། ཚོགས་ གཉིས་ མངའ་ ཐང་ ཆོས་
དབྱིངས་དག་པའི་མཐུས། །ཞིང་འདིར་བདེ་བ་ཅན་ལྟར་སྣོད་བཅུད་ཀྱི། །སྲིད་ཞིའི་
ཕུན་ཚོགས་འདོད་དགུས་འབྱོར་གྱུར་ཅིག །རིན་ཆེན་ས་གཞི་ལྗོན་ཤིང་ཆུ་མཚོས་
བརྒྱན། །གསེར་དངུལ་མུ་ཏིག་བྱེ་མ་སྦྲམ་བུར་བདལ། །མེ་ཏོག་གཅལ་བཀྲམ་ཙན་
དན་དྲི་བསུང་ལྡང༌། །ལྷ་མིའི་ལོངས་སྤྱོད་ཀུན་བཟང་མཆོད་པས་ཁྱབ། །དེར་ནི་
ཡིད་འོང་ནོར་བུའི་ཕོ་བྲང་དབུས། །པདྨ་སེང་ཁྲིར་རྒྱལ་བ་སྲས་བཅས་རྣམས། །
བཞུགས་ནས་གཟུངས་རིགས་མོས་སྟོབས་ཀྱིས་བསྐྲུན་པའི། །མཆོད་སྤྲིན་རྒྱ་མཚོས་
གང་ཞིང་སྤྱོད་གྱུར་ཅིག ། ཨོཾ་ན་མོ་བྷ་ག་ཝ་ཏེ། བཛྲ་སཱ་ར་པྲ་མརྡ་ནེ། ཏ་ཐཱ་ག་ཏཱ་
ཡ། ཨརྡ་ཏེ་སམྱཀཾ་བུདྡྷཱ་ཡ། ཏདྱཐཱ། ཨོཾ་བཛྲ་བཛེ། མ་ཧཱ་བཛེ། མ་ཧཱ་ཏེ་ཛ་བཛེ།
མ་ཧཱ་བིདྱ་བཛེ། མ་ཧཱ་བོ་དྷི་ཙིཏྟ་བཛེ། མ་ཧཱ་བོ་དྷི་མཎྜོ་པ་སཾ་ཀྲ་མ་ཎ་བཛེ་སརྦ་ཀརྨ་
ཨཱ་ཝ་ར་ཎ་བི་ཤོ་དྷ་ན་བཛེ་སྭཱ་ཧཱ། དཀོན་མཆོག་གསུམ་གྱི་བདེན་པ་དང་། སངས་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་བྱིན་གྱིས་བརླབས་དང་ཚོགས་གཉིས་
ཡོངས་སུ་རྫོགས་པའི་མངའ་ཐང་ཆེན་པོ་དང་། ཆོས་ཀྱི་དབྱིངས་རྣམ་པར་དག་ཅིང་
བསམ་གྱིས་མི་ཁྱབ་པའི་སྟོབས་ཀྱིས་དེ་བཞིན་དུ་གྱུར་ཅིག
ཨོཾ་སྭ་བྷཱ་ཝས་སྟོང་བར་སྦྱངས། སྟོང་བའི་ངང་ལས་སྣ་ཚོགས་པདྨ་དང་ཟླ་བ་དང་ཉི་
མའི་གདན་གྱི་སྟེང་དུ་ཧཱུྃ་ལས་རྡོ་རྗེ་ཧཱུྃ་གིས་མཚན་པ་ལས། རང་ཉིད་དཔལ་རྡོ་རྗེ་
འཇིགས་བྱེད་ཆེན་པོ་སྐུ་མདོག་མཐིང་ནག་ཞལ་དགུ་ཕྱག་སོ་བཞི་ཞབས་བཅུ་དྲུག་པ་
གཡས་བསྐུམས་ཤིང་གཡོན་བརྐྱངས་པའི་སྟབས་ཀྱིས་སྲོག་ཆགས་བཅུ་དྲུག་གི་སྟེང་དུ་
བཞུགས་པ་སེམས་དཔའ་གསུམ་གྱི་བདག་ཉིད་ཅན་དུ་གྱུར་པའི་སྤྱི་བོར་ཨོཾ། མགྲིན་
པར་ཨ། ཐུགས་ཀར་ཧཱུཾ། ཐུགས་ཀའི་ཧཱུྃ་ལས་འོད་ཟེར་འཕྲོས་པས་རང་བཞིན་གྱི་
གནས་ནས་བསྒོམས་པ་དང་འདྲ་བའི་ཡེ་ཤེས་པ་སྤྱན་དྲངས། ཛཧཱུྃ་བཾ་ཧོ༔ གཉིས་
སུ་མེད་པར་གྱུར། དབང་གི་ལྷས་དབང་བསྐུར། མི་བསྐྱོད་པས་དབུ་བརྒྱན་པར་
གྱུར། ཨོཾ་ཡ་མཱནྟ་ཀ་ཨབྷཾ་སོགས་ཀྱིས་མཆོད། སྙིང་བོ་ལ་འབྲུ་གསུམ་བཏགས་པས་ནང་མཆོད་འབུལ།
གཟུགས་མཆོག་མས་བསྟོད། རྩ་སྔགས། སྙིང་བོ། ཉེ་སྙིང་ལན་གསུམ་རེ། ཡིག་བརྒྱ། སྔར་ལྟར་མཆོད་
བསྟོད་བྱ། རྣམ་དག་བསམ་པས་ཞེས་སོགས་དང་། རང་གི་ཐུགས་ཀའི་ཧཱུཾ་ལས་འོད་འཕྲོས་
སྣོད་བཅུད་ ཐམས་ ཅད་ ལ་ ཕོག་ པས། སྣོད་ ཐམས་ ཅད་ གཞལ་ ཡས་ ཁང་ དང༌།
བཅུད་ཐམས་ཅད་ལྷ་དང་ལྷ་མོའི་རྣམ་རོལ་ཏུ་གྱུར་ཅིང་། ཕྱི་ནང་མཆོད་སྤྲིན་དམ་
རྫས་སྤྱན་གཟིགས་བསམ་གྱིས་མི་ཁྱབ་པས་གང་བར་གྱུར། །
ཆོས་མཐུན་སྒྲུབ་གནས་གཙང་བྱས་ཉམས་དགའ་བར། །མཆོག་གསུམ་རྟེན་
གྱི་གཟི་འོད་ འབར་ བའི་དྲུང༌། ། བཀོད་ ལེགས་ ཕུལ་ བྱུང་མཆོད་ སྤྲིན་ བསྟར་ བ་
ཡིས། །གཞན་དོན་གཞིར་གྱུར་རྒྱལ་བའི་ཞིང་སྦྱོང་བྱ། །སྤྱོད་ལམ་དག་པས་ལུས་ཀྱི་
སྐྱོན་སྤངས་ཤིང་། །ཀུན་སློང་མི་དགེའི་སྐྱོན་གྱིས་མ་སྦགས་པར། །དགེ་སེམས་ཁྱད་
པར་ཅན་གྱིས་ཟིན་པ་ཡིས། །རྣམ་དག་སྒོམ་སྒྲུབ་རྩ་བ་ཚུགས་པར་བྱ། །མདུན་དུ་
276



༄༅ ། །ལྷག་ལྷ་དུ་མའི་སྒྲུབ་ཐབས་སོགས་ཀྱི་སྐོར།
སེང་ཁྲི་པད་ཟླ་ཉི་མའི་སྟེང་། །རྩ་བའི་བླ་མ་ཐུབ་དབང་རྡོ་རྗེ་འཆང༌། །དངོས་བརྒྱུད་
བླ་མ་ལྷར་བཅས་དཀོན་མཆོག་ གསུམ། ། བདག་ སོགས་མགོན་ དུ་ དགྱེས་བཞིན་
བཞུགས་པར་གྱུར། །རང་གི་མཐའ་སྐོར་ཕ་མས་ཐོག་དྲངས་པའི། །མཁའ་མཉམ་
སེམས་ཅན་མ་ལུས་འཁོད་པར་གྱུར། །ཐོག་མ་མེད་ནས་སྲིད་འདིར་ཆེས་མནར་
ཡང༌། །ད་དུང་སྡུག་བསྔལ་གཏིང་མཐའ་མི་མངོན་པས། །ད་ནི་བསླུ་མེད་མཆོག་
གསུམ་ལ་བརྟེན་ཏེ། །ཅིས་ཀྱང་བཙན་ས་ཟིན་པར་བྱེད་དགོས་པས། །རྗེ་བཙུན་བླ་
མ་རྣམས་ལ་སྐྱབས་སུ་འཆི། ། ལན་གསུམ། སྟོན་པ་སངས་རྒྱས་རྣམས་ལ་སྐྱབས་སུ་
འཆི། ། ལན་གསུམ། སྐྱོབ་པ་དམ་ཆོས་རྣམས་ལ་སྐྱབས་སུ་འཆི། །ལན་གསུམ། འདྲེན་
པ་དགེ་འདུན་རྣམས་ལ་སྐྱབས་སུ་འཆི། ། ལན་གསུམ། ཡི་དམ་ལྷ་ཚོགས་རྣམས་ལ་
སྐྱབས་སུ་འཆི། ། ལན་གསུམ། དམ་ཅན་ཆོས་སྲུང་རྣམས་ལ་སྐྱབས་སུ་འཆི། ། ལན་
གསུམ་སོགས་བརྗོད་པས་བདུད་རྩི་འབེབ་སྦྱང་བྱ།
ཉམ་ཐག་མ་རྒན་འགྲོ་རྣམས་བསྒྲལ་བའི་ཕྱིར། །བདག་གིས་བྱང་ཆུབ་མཆོག་
ཏུ་སེམས་བསྐྱེད་ཅིང་། །ཟབ་མོ་བླ་མའི་ལམ་གྱིས་སྲོག་བཟུང་སྟེ། །བྱང་ཆུབ་ལམ་
བཟང་མྱུར་དུ་བསྒྲུབ་པར་བྱ། ། ལན་གསུམ། བླ་མ་ལྷ་ཡི་ཐུགས་ཀའི་འོད་འཕྲོས་
པས། །འགྲོ་ཀུན་ཐུབ་པའི་དབང་བོའི་སྐུར་བཞེངས་ཤིང༌། །དེ་ནས་སྐྱབས་ཡུལ་
མཐའ་དག་གཅིག་བསྡུས་ཏེ། ། སྨིན་མཚམས་ནས་ཐིམ་བྱིན་གྱིས་བརླབས་པར་
གྱུར། །སླར་ཡང་སེང་ཁྲི་པད་ཟླ་ཉི་མའི་སྟེང་། །བླ་མ་ཐུབ་པའི་དབང་བོའི་ཕྱོགས་
བཞི་རུ། །བརྒྱུད་པ་གསུམ་དང་དངོས་ཀྱི་བླ་མའི་ཚོགས། །རྒྱུད་སྡེ་རྣམ་བཞིའི་ཡི་
དམ་དཀྱིལ་འཁོར་ལྷ། །སངས་རྒྱས་བྱང་སེམས་ཉན་ཐོས་རང་རྒྱལ་དང་། །དཔའ་
བོ་མཁའ་འགྲོ་ཆོས་སྲུང་རྒྱལ་ཆེན་བཞི། །འགོག་ལམ་རང་བཞིན་གསུང་རབ་གླེགས་
བམ་བཅས། །དཔག་ཡས་སྤྲུལ་བའི་བཀོད་པ་སྤྲོ་བཞིན་བཞུགས། །སོ་སོའི་གནས་
ལྔར་ཡི་གེ་ལྔས་བརྒྱན་པའི། །ཧཱུྃ་གིས་སྤྱན་དྲངས་རབ་འབྱམས་ལྷའི་འཁོར་ལོ། །
277



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྫོགས་པར་བསྟིམས་པས་ སྤངས་རྟོགས་དབྱེར་མེད་པ། །སྐྱབས་གནས་མ་ལུས་
འདུས་པའི་ངོ་བོར་གྱུར། །དེ་བཞིན་གཤེགས་དང་དེ་ཡི་སྲས་རྣམས་ལ། །རིན་ཆེན་
བུམ་པ་མང་བོ་སྤོས་ཀྱི་ཆུས། །ཡིད་འོང་ལེགས་པར་བཀང་བ་གླུ་དང་ནི། །རོལ་མོར་
བཅས་པ་དུ་མས་སྐུ་ཁྲུས་གསོལ། །དེ་དག་སྐུ་ལ་མཚུངས་པ་མེད་པའི་གོས། །གཙང་
ལ་དྲི་རབ་བསྒོས་པས་སྐུ་དབྱིའོ། །མཆོག་གསུམ་ཀུན་འདུས་བླ་མ་ལྷ་ཚོགས་ལ། །སྒོ་
གསུམ་གུས་པ་ཆེན་པོས་ཕྱག་འཚལ་ལོ། །ཐུགས་རྗེ་མངའ་བ་རྒྱལ་བ་སྲས་བཅས་
ལ། །བདག་ཉིད་བྲན་དུ་འབུལ་ལོ་བརྩེ་བས་བཞེས། །སྔོན་ཆད་བཀའ་དང་འགལ་
རྣམས་སྙིང་ནས་བཤགས། །སྲིད་ཞིའི་དགེ་བ་ཀུན་ལ་རྗེས་ཡི་རང༌། །ཉམ་ཐག་འགྲོ་
ལ་ཕན་བདེའི་ལམ་སྟོན་ ཕྱིར། །འཁོར་བ་མ་སྟོང་བར་དུ་བཞུགས་ སུ་ གསོལ། །
བདག་ལ་དུས་གསུམ་དགེ་བ་ཅི་ཡོད་པ། །མ་རྒན་རིགས་དྲུག་ཡོངས་ལ་བསྔོས་པ་
ཡིས། །རང་རང་སྡུག་བསྔལ་རྒྱུ་བཅས་ལས་གྲོལ་ཏེ། །བླ་མེད་བདེ་བ་མཆོག་ལ་རེག་
གྱུར་ཅིག །ས་གཞི་སྤོས་ཀྱིས་བྱུགས་ཤིང་མེ་ཏོག་བཀྲམ། །རི་རབ་གླིང་བཞི་ཉི་ཟླས་
བརྒྱན་པ་འདི། །སངས་རྒྱས་ཞིང་དུ་དམིགས་ཏེ་ཕུལ་བ་ཡིས། །འགྲོ་ཀུན་རྣམ་དག་
ཞིང་ལ་སྤྱོད་པར་ཤོག ། །
དཔལ་ལྡན་རྩ་བའི་བླ་མ་རིན་པོ་ཆེ། །བདག་གི་སྤྱི་བོར་པདྨའི་སྟེང་བཞུགས་
ལ། །བཀའ་དྲིན་ཆེན་པོའི་སྒོ་ནས་རྗེས་བཟུང་སྟེ། །སྐུ་གསུང་ཐུགས་ཀྱི་དངོས་གྲུབ་
བསྩལ་དུ་གསོལ། ། ལན་གསུམ། ཕུན་ཚོགས་དགེ་ལེགས་བྱེ་བས་བསྐྲུན་པའི་སྐུ། །
མཐའ་ཡས་འགྲོ་བའི་རེ་བ་སྐོང་བའི་གསུང་། །མ་ལུས་ཤེས་བྱ་ཇི་བཞིན་གཟིགས་
པའི་ཐུགས། །རྣམ་འདྲེན་ཤཱཀྱ་སེང་གེར་གསོལ་བ་འདེབས། ། ལན་གསུམ། བྱམས་
པ་ཐོགས་མེད་དབྱིག་གཉེན་རྣམ་གྲོལ་སྡེ། །མཆོག་སྡེ་དུལ་བའི་སྡེ་དང་གྲགས་པའི་
དཔལ། །སེང་བཟང་ཀུ་སཱ་ལི་གཉིས་གསེར་གླིང་བ། །རྒྱ་ཆེན་སྤྱོད་པའི་བརྒྱུད་ལ་
278



༄༅ ། །ལྷག་ལྷ་དུ་མའི་སྒྲུབ་ཐབས་སོགས་ཀྱི་སྐོར།
གསོལ་བ་འདེབས། ། ལན་གསུམ། འཇམ་དབྱངས་ཡོད་མེད་ཕྱོགས་འཇིག་ཀླུ་སྒྲུབ་
དང་། །ཟླ་བ་གྲགས་པ་རིག་པའི་ཁུ་བྱུག་ཆེ། །སངས་རྒྱས་དགོངས་སྐྱོང་འཕགས་པ་
ཡབ་སྲས་སོགས། །ཟབ་མོ་ལྟ་བའི་བརྒྱུད་ལ་གསོལ་བ་འདེབས། ། ལན་གསུམ།
ཐུགས་རྗེ་ཆེན་པོ་བདེ་གཤེགས་རྡོ་རྗེ་འཆང་། །མཆོག་གཟིགས་ཏེ་ལོ་བ་དང་ནཱ་རོ་
བ། །དཔལ་མཆོག་ཌི་བི་བ་དང་ཨ་ཏི་ཤ །ཉམས་ལེན་བྱིན་རླབས་བརྒྱུད་ལ་གསོལ་
བ་འདེབས། ། ལན་གསུམ། ལྷ་ཆོས་བདུན་ལྡན་བཀའ་གདམས་རིམ་བྱོན་དང་། །
ཁྱད་པར་རྒྱལ་བ་གཉིས་པ་ཡབ་སྲས་སོགས། །ཡང་དག་ལམ་བཟང་ཇི་བཞིན་གསལ་
མཛད་པའི། ། དངོས་བརྒྱུད་བླ་མ་རྣམས་ ལ་ གསོལ་བ་འདེབས། ། ལན་གསུམ།
བཤེས་ལ་མི་གུས་དལ་འབྱོར་ཆུད་གཟོན་ཞིང༌། །འཆི་བ་མི་དྲན་ཚེ་འདིའི་བདེ་ཐབས་
སྒྲུབ། །ངན་འགྲོར་མི་འཇིགས་རྣམ་དག་སྐྱབས་མི་འཚོལ། །ལས་འབྲས་མི་སེམས་
བླང་དོར་ལོག་པར་སྒྲུབ། །འཁོར་བ་བདེན་འཛིན་དེ་རྒྱུ་ལས་ཉོན་སྤེལ། །ཐར་བར་
མི་སྤྲོ་ བསླབ་ གསུམ་བསྟེན་མི་བྱེད། །མ་རྣམས་ཡལ་བོར་ རང་ ཉིད་ གཅེས་ པར་
འཛིན། །བདག་ཏུ་མངོན་ཞེན་སྔགས་ལ་མི་མོས་སོགས། །ཕྱིན་ཅི་ལོག་གི་བློ་སྣ་
མཐའ་དག་རྣམས། །མྱུར་དུ་འགག་པར་བྱིན་གྱིས་བརླབ་ཏུ་གསོལ། ། ལན་གསུམ།
བཤེས་ལ་དད་གུས་དལ་འབྱོར་སྙིང་བོ་ལེན། །འཆི་བ་རྗེས་དྲན་ཚེ་འདིའི་འདུན་མ་
བསྐྱུང༌། །ངན་འགྲོའི་འཇིགས་དྲན་དཀོན་མཆོག་སྐྱབས་སུ་འཛིན། །ལས་འབྲས་
བསམ་ནས་བླང་དོར་ཚུལ་བཞིན་བསྒྲུབ། །འཁོར་བའི་སྐྱོན་མཐོང་ལས་ཉོན་སྤོང་
བར་འདོད། ། ཐར་བ་དོན་ གཉེར་རྣམ་དག་བསླབ་གསུམ་བསྟེན། །མ་རྣམས་
གཅེས་འཛིན་རང་ཉིད་ཡལ་བར་འདོར། །བདག་མེད་དོན་མཐོང་སྔགས་ལ་མོས་པ་
སོགས། །ཕྱིན་ཅི་མ་ལོག་བློ་སྣ་མཐའ་དག་རྣམས། །མྱུར་དུ་སྐྱེ་བར་བྱིན་གྱིས་བརླབ་
ཏུ་གསོལ། ། ལན་གསུམ། ཁྱད་པར་བྱམས་དང་སྙིང་རྗེ་སེམས་བསྐྱེད་དང༌། །ཕྱིན་
279



བ
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དྲུག་ལ་སོགས་རྒྱ་ཆེན་སྤྱོད་པའི་ལམ། །སྙིང་བོ་ལམ་དུས་ཀུན་རྫོབ་སྒྱུ་མའི་ལུས། །
ཡང་སྙིང་འབྲས་བུའི་དུས་ཀྱི་རྡོ་རྗེ་སྐུ། །བདག་མེད་གནས་ལུགས་ཇི་བཞིན་མཐོང་བ་
ཡི། །ཞི་ལྷག་གཉིས་སོགས་ཟབ་མོ་ལྟ་བའི་ལམ། །སྙིང་བོ་དཔེ་དང་དོན་གྱི་འོད་
གསལ་གཉིས། །ཡང་སྙིང་བདེ་སྟོང་དབྱེར་མེད་ཆོས་སྐུ་སྟེ། །ཟབ་དང་རྒྱ་ཆེའི་ལམ་
བཟང་སྙིང་བོར་བཅས། །མྱུར་དུ་སྐྱེ་བར་བྱིན་གྱིས་བརླབ་ཏུ་གསོལ། ། ལན་གསུམ་
སོགས་བརྗོད་དེ། སྔར་ལྟར་བདུད་རྩི་འབེབ་སྦྱང་དང་སྦྲགས་ཏེ་གསོལ་འདེབས་བྱ།
དེ་ནས་ཚོགས་ཀྱི་ཞིང་རྣམས་གཙོ་བོར་ཐིམ། །ཁྱད་པར་རྡོ་རྗེ་འཆང་དབང་
ཐུགས་ཀ་རུ། །སྤྱན་དྲངས་སེམས་དཔའ་གསུམ་གྱི་བདག་ཉིད་ནི། །སླར་ཡང་རང་
གི་སྤྱི་བོར་བཞུགས་པར་གྱུར། །སྒོ་གསུམ་གུས་པ་ཆེན་པོས་ཕྱག་འཚལ་ལོ། །མཆོད་
ཚོགས་ཀུན་འབུལ་སྡིག་ལྟུང་ ཐམས་ཅད་བཤགས། །དགེ་ལ་ཡི་རང་བསྐུལ་ཞིང་
གསོལ་བ་འདེབས། །འདིས་མཚོན་དགེ་བ་བྱང་ཆུབ་ཆེན་པོར་བསྔོ། །བདག་ལུས་
ལོངས་སྤྱོད་དུས་གསུམ་དགེ་ཚོགས་བཅས། །རིན་ཆེན་མཎྜལ་ཀུན་བཟང་མཆོད་
སྤྲིན་འདི། །བློ་ཡིས་བླངས་ནས་བླ་མ་ལྷ་ལ་འབུལ། །ཐུགས་རྗེས་བཞེས་ནས་བྱིན་
གྱིས་བརླབ་ཏུ་གསོལ། །བླ་མ་ཡི་དམ་དཀོན་མཆོག་རྣམ་གསུམ་སོགས། །སྐྱབས་
གནས་མ་ལུས་འདུས་པའི་ངོ་བོ་ཉིད། །མགོན་པོ་ཁྱོད་མིན་རེ་ས་གཞན་མེད་པས། །
གསོལ་བ་འདེབས་སོ་བདག་རྒྱུད་བྱིན་གྱིས་རློབས། །དེ་ལྟར་གསོལ་བ་བཏབ་པས་སྐུ་
ལུས་ལས། །འོད་དང་བདུད་རྩི་སྣ་ལྔའི་རྒྱུན་བབས་པས། །བདག་སོགས་འགྲོ་ཀུན་
ཉེས་པའི་ཚོགས་སྦྱངས་ནས། །རྟོགས་པ་ཁྱད་འཕགས་རྒྱུད་ལ་སྐྱེས་པར་གྱུར། །
དེ་དག་ནི་སྦྱོར་བའི་རིམ་པའོ། །
དངོས་གཞི་ནི། ཐུབ་པས་དུས་མཐར་ཐ་མལ་ཚུལ་འཛིན་པར། །གསུངས་བཞིན་
སྐལ་བ་མཉམ་པའི་སྐུར་བསྟན་ནས། །བསྟན་པའི་སྙིང་བོ་རྫོགས་པར་འདོམས་
མཛད་པ། །རྒྱལ་བ་ཀུན་ལས་ལྷག་པའི་བཀའ་དྲིན་ཅན། །འདི་ཉིད་ཁོ་ན་ལེགས་
280



༄༅ ། །ལྷག་ལྷ་དུ་མའི་སྒྲུབ་ཐབས་སོགས་ཀྱི་སྐོར།
ཚོགས་རྩ་བ་རུ། །ཡིད་ཆེས་རྙེད་པས་སྐྱོན་རྟོག་ཀུན་སྤངས་ཏེ། །སེམས་དགུས་
བསྟེན་ཅིང་རྙེད་དང་བཀུར་སྟི་དང་། །ཁྱད་པར་བཀའ་བཞིན་བསྒྲུབས་པས་མཉེས་
པར་བྱ། །དེ་ལྟར་ནུས་པར་བླ་མ་ལྷག་པའི་ལྷས། །ཐུགས་རྗེ་བདུད་རྩིའི་ཆུ་ཡིས་བྱིན་
གྱིས་རློབས། །མི་ཁོམ་སྐྱོན་བྲལ་མཐུན་རྐྱེན་ཀུན་ཚང་བའི། །དལ་འབྱོར་འདིས་ནི་
མངོན་མཐོ་ངེས་ལེགས་ཀུན། །འགྲུབ་པས་ཡིད་བཞིན་ནོར་ལས་དོན་ཆེ་ལ། །རྒྱུ་
དཔེ་ངོ་བོ་གང་ནས་བསམས་ན་ཡང་། །རྙེད་ཐབས་མེད་དེ་བླ་མའི་དྲིན་ལས་ནི། །
ལན་གཅིག་རྙེད་ཀྱང་སྔོན་ཆད་དོན་མེད་འདས། །ད་ནི་ཚེ་ལྷག་ཅུང་ཟད་གནས་ཀྱི་
བར། །དོན་ལྡན་ཆོས་ཀྱིས་སྙིང་བོ་བླང་བར་བྱ། །དེ་ལྟར་ནུས་པར་བླ་མ་ལྷག་པའི་
ལྷས། །ཐུགས་རྗེ་བདུད་རྩིའི་ཆུ་ཡིས་བྱིན་གྱིས་རློབས། །ཕྱི་རྐྱེན་བཤེས་གཉེན་དམ་
པའི་མགོན་དང་བཅས། །ནང་ནས་དལ་འབྱོར་རྙེད་དཀའི་ལྕག་གིས་བསྐུལ། །སྙིང་
བོ་ལེན་འདོད་རྣལ་མ་སྐྱེས་པ་ན། །དེ་ཡི་ཐབས་ཚུལ་མ་ནོར་ཚང་བ་གཅེས། །དེ་
ཡང་བློ་སྟོབས་སྤེལ་ཕྱིར་འོག་མ་དང༌། །ཐུན་མོང་ལམ་ལ་སྔོན་དུ་མ་སྦྱངས་པར། །
གོང་མའི་རྟོགས་པ་སྐྱེས་པའི་སྐབས་མེད་པས། །དང་བོར་ཚེ་འདིའི་སྣང་ཤས་བཟློག་
པར་བྱ། །དེ་ལྟར་ནུས་པར་བླ་མ་ལྷག་པའི་ལྷས། །ཐུགས་རྗེ་བདུད་རྩིའི་ཆུ་ཡིས་བྱིན་
གྱིས་རློབས། །ཤིན་ཏུ་མི་བཟད་སྟོབས་ལྡན་འཆི་བདག་ནི། །གློ་བུར་སྟེང་དུ་འབབ་
ཅིང་བཟློག་ཏུ་མེད། །ཉམ་ཆུང་སྲོག་གི་མར་མེ་རྐྱེན་མང་གི །བུ་ཡུག་འཚུབ་པས་
ནམ་གསོད་ཆ་མེད་ལ། ། སྐབས་དེར་ཚེ་འདིའི་ཕུན་ཚོགས་མཐའ་དག་གིས། །
བསླུས་ནས་ཤུལ་དུ་བསྐྱུར་ཏེ་འགྲོ་དགོས་ཤིང་། །དེ་ཚེ་ཕན་པ་ཆོས་ལས་གཞན་མེད་
པས། །རྣམ་དག་ཆོས་ཤིག་དེ་རིང་ཉིད་ནས་བྱ། །དེ་ལྟར་ནུས་པར་བླ་མ་ལྷག་པའི་
ལྷས། །ཐུགས་རྗེ་བདུད་རྩིའི་ཆུ་ཡིས་བྱིན་གྱིས་རློབས། །སྒོ་གསུམ་སྡིག་ལ་གཞོལ་
བའི་ངང་ཚུལ་འདིས། །ཕྱི་མའི་སྐྱེ་གནས་ངན་འགྲོར་ཐག་ཆོད་ཅིང་། །ད་ལྟ་ལུས་ལ་
281



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མེ་ཐིག་ཕོག་པ་འམ། །ཞག་འགའ་ཙམ་གྱི་བཀྲེས་སྐོམ་མི་བཟོད་ན། །མི་ལོ་དཔག་
མེད་བཙོ་བསྲེགས་དམྱལ་བ་དང༌། །ལོ་བརྒྱར་ཆུ་ཐིགས་མི་མྱོང་ཡི་དྭགས་གནས། །
གཅིག་ལ་གཅིག་ཟ་གླེན་ལྐུག་དུད་འགྲོ་སོགས། །བཟོད་ཐབས་མེད་པས་དེ་རྒྱུ་སྤང་
བར་བྱ། །དེ་ལྟར་ནུས་པར་བླ་མ་ལྷག་པའི་ལྷས། །ཐུགས་རྗེ་བདུད་རྩིའི་ཆུ་ཡིས་བྱིན་
གྱིས་རློབས། །འཇིགས་ཆེན་དེ་ལས་སྐྱོབ་པར་བྱེད་པ་ནི། །སྲིད་པའི་ལྷ་ཆེན་རྣམས་
ཀྱང་མི་ནུས་པས། །གང་ལ་བརྟེན་ན་བསླུ་བ་མེད་པ་ནི། །འཇིགས་པ་ཀུན་སྤངས་
གཞན་སྒྲོལ་ ཐབས་ ལ་ མཁས། ། ཉེ་ རིང་ མི་ མངའ་ སྐྱབས་ གནས་ དཀོན་ མཆོག་
གསུམ། །ཁོ་ནར་ཡིད་ཆེས་སྐྱབས་འགྲོ་ལ་འབད་དོ། །
བླ་མ་ཡི་དམ་དཀོན་མཆོག་གསུམ་ལ་མཆོད་དོ་སྐྱབས་སུ་མཆིའོ། ། ཞེས་པ་
ལན་བརྒྱ་རྩ་སོགས་བརྗོད། དེ་ཡི་ཕན་ཡོན་མཐོང་བས་ཡིད་དྲངས་ཏེ། །གནང་བཀག་
བསླབ་བྱ་ཉམས་པ་མེད་པར་བྱ། །དེ་ལྟར་ནུས་པར་བླ་མ་ལྷག་པའི་ལྷས། །ཐུགས་རྗེ་
བདུད་རྩིའི་ཆུ་ཡིས་བྱིན་གྱིས་རློབས། །བསླབ་བྱའི་གཙོ་དང་འཇིགས་པའི་སྐྱབས་
དངོས་ནི། །དཀར་ནག་ལས་ཀྱི་བླང་དོར་ཉིད་ཡིན་པས། །ལས་འབྲས་འཆོལ་མེད་
ངེས་ཤིང་འཕེལ་ཆེ་བར། །ཡིད་ཆེས་རྙེད་པས་མི་དགེ་བཅུ་ལ་སོགས། །ཆེ་ཕྲ་མཐའ་
དག་སྤོང་ཞིང་བརྒྱ་ལམ་ན། །སྡིག་ལྟུང་ཕྲ་མོས་གོས་ཀྱང་ཕྱིར་བཅོས་དང༌། །སྟོབས་
བཞིའི་གནད་ཚང་བཤགས་པས་མྱུར་སྦྱངས་ཏེ། །རྣམ་སྨིན་རྟེན་བཟང་འགྲུབ་པའི་
གདེངས་ཐོབ་བྱ། །དེ་ལྟར་ནུས་པར་བླ་མ་ལྷག་པའི་ལྷས། །ཐུགས་རྗེ་བདུད་རྩིའི་ཆུ་
ཡིས་བྱིན་གྱིས་རློབས། །
དགེ་བཅུའི་ལམ་གྱིས་བདེ་འགྲོའི་རྟེན་ཐོབ་ཀྱང་། །འཁོར་བ་འདི་ལས་གཏན་
དུ་མ་ཐར་ན། །བཙོན་རའི་ནང་དུ་ཡིད་ཙམ་ངལ་གསོས་བཞིན། །ཡིད་བརྟན་མེད་
པར་སླར་ ཡང་ འཁོར་ བ་ འདིར། ། ལམ་ གསུམ་ ཟོ་ཆུན་འཕྱན་ པ་ལྟར་ འཁྱམས་
282



༄༅། །ལྷག་ལྷ་དུ་མའི་སྒྲུབ་ཐབས་སོགས་ཀྱི་སྐོར།
ནས། །མཐའ་མེད་ངན་སོང་སྡུག་བསྔལ་མྱོང་དགོས་པས། །འདུ་བྱེད་སྡུག་བསྔལ་
རང་བཞིན་ཉེར་ལེན་གྱི། །སྲིད་ལས་ཐར་འདོད་ངེས་འབྱུང་བསྐྱེད་པར་བྱ། །དེ་
ལྟར་ནུས་པར་བླ་མ་ལྷག་ པའི་ ལྷས། ། ཐུགས་རྗེ་བདུད་རྩིའི་ཆུ་ཡིས་བྱིན་གྱིས་
རློབས། །
སྡུག་བསྔལ་དེ་ཡང་ལས་ཉོན་བདག་འཛིན་ལས། །རིམ་པར་འབྱུང་ཚུལ་
ལུགས་འབྱུང་ལུགས་ལྡོག་གི །རྟེན་འབྲེལ་བསམས་ནས་སྲིད་རྩ་གཅོད་པའི་ཕྱིར། །
བདེན་པ་བཞི་ཡི་བླང་དོར་ལ་འབད་ཅིང་། །ཁྱད་པར་གཉེན་པོའི་བསླབ་པ་གཉིས་ཀྱི་
རྒྱུ། །བསྟན་པའི་གཞི་མ་ལྷག་པའི་ཚུལ་ཁྲིམས་ནི། །དྲན་ཤེས་བག་ཡོད་བརྟན་པོས་
ལེགས་བསྲུངས་ཏེ། །ཉེས་མེད་ཐར་བའི་རྒྱལ་མཚན་ཚུགས་པར་བྱ། །དེ་ལྟར་ནུས་
པར་བླ་མ་ལྷག་པའི་ལྷས། །ཐུགས་རྗེ་བདུད་རྩིའི་ཆུ་ཡིས་བྱིན་གྱིས་རློབས། །
ཆགས་སྡང་འཁྲུལ་བས་དགྲ་གཉེན་ཕྱོགས་རིས་སུ། །བཅད་ཀྱང་ཁྱད་པར་
མེད་པར་འགྲོ་འདི་ཀུན། །ཐོག་མེད་དུས་ནས་འཁོར་བར་འཁྱམས་པའི་ཚེ། །ཡང་
དང་ཡང་དུ་བདག་གི་མ་བྱས་ཏེ། །གནོད་པ་ཀུན་བསྲུངས་ཕན་པ་ཀུན་ལ་སྦྱར། །
གཞལ་དཀའི་དྲིན་གྱིས་བསྐྱངས་པ་ཤ་སྟག་ཡིན། །དེས་ན་ཡལ་བར་འདོར་བ་མི་
རིགས་པས། །ཕན་པ་ སྒྲུབ་ལ་དྲིན་དུ་གཟོ་བར་བྱ། །དེ་ལྟར་ནུས་པར་བླ་མ་ལྷག་
པའི་ལྷས། །ཐུགས་རྗེ་བདུད་རྩིའི་ཆུ་ཡིས་བྱིན་གྱིས་རློབས། །
འགྲོ་བ་མ་ལུས་སྡུག་པའི་བུ་བཞིན་དུ། །ཡིད་འོང་རྣམ་པའི་བྱམས་སེམས་
སྐྱེས་པ་ན། །དེ་ཡི་སྡུག་བསྔལ་མི་བཟོད་གཅེས་པའི་བུ། །མེ་འོབས་ལྟུང་ལ་བརྩེ་བའི་
མ་བཞིན་དུ། །ཤུགས་དྲག་སྙིང་རྗེ་ཆེན་པོའི་དབང་གྱུར་ཏེ། །མ་ལུས་བདེ་སྒྲུབ་སྡུག་
བསྔལ་སེལ་བ་ཡི། །ཁུར་ཆེན་ཞུམ་པ་མེད་པར་རང་སྟེང་དུ། ། བླངས་པའི་ལྷག་
བསམ་རྣམ་དག་བསྐྱེད་པར་བྱ། །དེ་ལྟར་ནུས་པར་བླ་མ་ལྷག་པའི་ལྷ། །ཐུགས་རྗེ་
283



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བདུད་རྩི་ཆུ་ཡིས་བྱིན་གྱིས་རློབས། །
སྡུག་བསྔལ་མི་འདོད་བདེ་བས་མི་ངོམས་པ། །བདག་དང་གཞན་ལ་ཁྱད་པར་
ཡོད་མིན་ཡང་། །རང་གཅེས་འཛིན་པས་ཉེས་དམིགས་ཀུན་བསྐྱེད་ལ། །མ་རྣམས་
གཅེས་འཛིན་ལེགས་ཚོགས་རྒྱུར་མཐོང་ནས། །གཏོང་ལེན་དམིགས་པས་གཞན་གྱི་
སྡུག་བསྔལ་ཀུན། །རང་གི་སྟེང་དུ་ལེན་ཞིང་རང་ཉིད་ཀྱི། །བདེ་དགེ་མ་ལུས་འགྲོ་ལ་
གཏོང་བ་ཡི། །ཐབས་མཁས་རླབས་ཆེན་སྤྱོད་པའི་འཕྲུལ་འདེགས་བྱ། །དེ་ལྟར་
ནུས་པར་བླ་མ་ལྷག་པའི་ལྷས། །ཐུགས་རྗེ་བདུད་རྩིའི་ཆུ་ཡིས་བྱིན་གྱིས་རློབས། ། །
དེ་ཡང་བླ་མེད་བྱང་ཆུབ་མ་ཐོབ་ན། །དམན་པའི་དགྲ་བཅོམ་རྣམས་ཀྱང་
གཞན་གྱི་དོན། །ལྟ་ཅི་རང་གི་དོན་ཡང་མ་རྫོགས་པས། །འཆིང་བ་ཀུན་ལྡན་བདག་
འདྲ་སྨོས་ཅི་འཚལ། །དེས་ན་འབད་བརྩོན་མེད་པར་ལྷུན་གྲུབ་པའི། །སྐུ་གསུང་
ཐུགས་ཀྱི་མཛད་པའི་ཆ་རེས་ཀྱང་། །འགྲོ་བ་དཔག་མེད་སྒྲོལ་ནུས་སངས་རྒྱས་ཀྱི། །
གོ་འཕང་ཐོབ་འདོད་སེམས་མཆོག་བསྐྱེད་པར་བྱ། །དེ་ལྟར་ནུས་པར་བླ་མ་ལྷག་པའི་
ལྷས། །ཐུགས་རྗེ་བདུད་རྩིའི་ཆུ་ཡིས་བྱིན་གྱིས་རློབས། །
དེ་ནས་བླ་མ་ཐུབ་པའི་དབང་བོའི་རྗེས་སུ་ཟློས་པར་དམིགས་ནས། བླ་མ་སངས་རྒྱས་བྱང་ཆུབ་
སེམས་དཔའ་ཀུན། །བདག་ལ་དགོངས་པར་མཛད་དུ་གསོལ། །འགྲོ་ཀུན་སྲིད་ཞིའི་
འཇིགས་པ་ལས་སྒྲོལ་ཕྱིར། །རྫོགས་པའི་སངས་རྒྱས་ཐོབ་པར་འདོད་པའི་སེམས། །
དེང་ནས་བཟུང་སྟེ་སངས་རྒྱས་མ་ཐོབ་པར། །སྲོག་གི་ཕྱིར་ཡང་མི་བཏང་བཟུང་བར་
བགྱི། །ཇི་ལྟར་སྔོན་གྱི་བདེ་གཤེགས་ཀྱིས། །བྱང་ཆུབ་ཐུགས་ནི་བསྐྱེད་པ་དང་། །
བྱང་ཆུབ་སེམས་དཔའི་བསླབ་པ་ལ། །རིམ་པ་བཞིན་དུ་གནས་པ་ལྟར། །བདག་
ཀྱང་འགྲོ་ལ་ཕན་དོན་དུ། །བྱང་ཆུབ་སེམས་ནི་བསྐྱེད་བགྱི་ཞིང་། །བྱང་ཆུབ་སེམས་
དཔའི་བསླབ་པ་ལ། །རིམ་པ་བཞིན་དུ་བསླབ་པར་བགྱི། ། ཞེས་ལན་གསུམ་གྱིས་སེམས་
284



༄༅། །ལྷག་ལྷ་དུ་མའི་སྒྲུབ་ཐབས་སོགས་ཀྱི་སྐོར།
བསྐྱེད་བཟུང་ལ། ཨེ་མ་ལོང་བས་ནོར་བུ་རྙེད་པ་བཞིན། །རིན་ཆེན་སེམས་མཆོག་རྙེད་
འདི་སྐལ་བ་བཟང་། ། ད་ནི་ཕན་ཡོན་བསམ་ཞིང་དུས་དྲུག་ཏུ། ། སེམས་བསྐྱེད་
བཟུང་སྟེ་སེམས་ཅན་བློས་མི་སྤོང༌། །དེ་ཉིད་འཕེལ་ ཕྱིར་དཀོན་མཆོག་མཆོད་ལ་
བརྩོན། །ནག་ཆོས་བཞི་སྤང་དཀར་ཆོས་བཞི་ལ་སློབ། །མདོར་ན་ཇི་ལྟར་ཁས་
བླངས་བསླབ་བྱ་ཀུན། །སྲོག་དང་བསྡོས་ཏེ་རྟག་ཏུ་བསྲུང་བར་བྱ། །དེ་ལྟར་ནུས་
པར་བླ་མ་ལྷག་པའི་ལྷས། །ཐུགས་རྗེ་བདུད་རྩིའི་ཆུ་ཡིས་བྱིན་གྱིས་རློབས། །
ཞིང་དང་བསམ་སྦྱོར་རྣམ་པར་དག་པ་ཡིས། །ལུས་དང་ལོངས་སྤྱོད་དགེ་བའི་
འབྲས་བུར་བཅས། །མ་ལུས་ཞེན་པ་མེད་པར་གཏོང་བའི་སེམས། །སྤེལ་བའི་སྦྱིན་
པའི་ཕར་ཕྱིན་རྫོགས་བྱེད་ཅིང༌། །རང་གིས་ཁས་བླངས་སྡོམ་གསུམ་བཅས་མཚམས་
ཀྱི། །ཉེས་ལྟུང་མཐའ་དག་སྡོམ་པའི་ཚུལ་ཁྲིམས་དང་། །དགེ་བ་ཆོས་སྡུད་སེམས་
ཅན་དོན་བྱེད་ཀྱི། །ཚུལ་ཁྲིམས་རྣམས་ལ་ཚུལ་བཞིན་བསླབ་པར་བྱ། །དེ་ལྟར་ནུས་
པར་བླ་མ་ལྷག་པའི་ལྷས། །ཐུགས་རྗེ་བདུད་རྩིའི་ཆུ་ཡིས་བྱིན་གྱིས་རློབས། །
གནོད་བྱེད་ཀུན་ལ་བཟོད་པའི་གོ་བགོས་ཏེ། །སྡུག་བསྔལ་རྐྱེན་ངན་མཐའ་
དག་ལམ་དུ་སློང་། །ཟབ་མོའི་ཆོས་ལ་མི་སྐྲག་སློབ་པ་སོགས། །རྣམ་གསུམ་བཟོད་
པའི་ཕར་ཕྱིན་སྒོམ་བྱེད་ཅིང་། །སེམས་ཞུམ་བྱ་བ་ངན་ལ་ཞེན་པ་སོགས། །གཡེང་བ་
ཀུན་སྤངས་སྙིང་སྟོབས་གོ་བགོས་ཏེ། །དགེ་ཆོས་སྡུད་ཅིང་མཁའ་མཉམ་འགྲོ་བའི་
དོན། །སྒྲུབ་པ་ལྷུར་ལེན་བརྩོན་པའི་སྟོབས་བསྐྱེད་བྱ། །དེ་ལྟར་ནུས་པར་བླ་མ་ལྷག་
པའི་ལྷས། །ཐུགས་རྗེ་བདུད་རྩིའི་ཆུ་ཡིས་བྱིན་གྱིས་རློབས། །
ཉེས་པ་ལྔ་སྤངས་འདུ་བྱེད་བརྒྱད་ཀྱི་སྒོས། །དམིགས་པའི་རྟེན་ལ་གཡོ་མེད་
ཏིང་འཛིན་མཆོག །བྱིང་རྒོད་སྐྱོན་བྲལ་དྭངས་གསལ་ངར་དང་བཅས། །ཤིན་སྦྱང་
སྟོབས་ལྡན་ཞི་གནས་སྒྲུབ་བྱེད་ཅིང་། །དགག་བྱའི་སྣང་ཚུལ་མྱོང་བས་ངོས་བཟུང་
285



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྟེ། །དྲི་མེད་རིགས་པས་སྤྲོས་པའི་མཐའ་བཀག་ནས། །ཟབ་མོའི་གནས་ལུགས་ཇི་
བཞིན་ངེས་པ་ཡི། །སོ་སོར་རྟོགས་པའི་ལྷག་མཐོང་བསྐྱེད་པར་བྱ། །དེ་ལྟར་ནུས་
པར་བླ་མ་ལྷག་པའི་ལྷས། །ཐུགས་རྗེ་བདུད་རྩིའི་ཆུ་ཡིས་བྱིན་གྱིས་རློབས། །
འཁྲུལ་སྣང་རྫུན་པའི་རང་མཚང་རིག་པ་ཡིས། །གདོད་མའི་དངོས་པོ་རྟག་
པའི་མཐའ་འགོག་ཅིང་། །གདོད་ནས་སྟོང་བས་ཆད་པའི་མཐའ་བཀག་སྟེ། །སྣང་
ཙམ་བྱ་བྱེད་བསྙོན་མེད་འགྲུབ་ནུས་པས། །བདེན་གཉིས་ཟུང་འཇུག་ཆོས་ཀུན་
དགོངས་པའི་མཐིལ། །ཀླུ་སྒྲུབ་ལུགས་བཟང་ཇི་བཞིན་ངེས་བྱེད་ཅིང་། །རང་གིས་
ཇི་ལྟར་ཉམས་སུ་བླངས་པ་བཞིན། །བསྡུ་བ་བཞི་ཡིས་འགྲོ་རྣམས་སྨིན་པར་བྱ། །དེ་
ལྟར་ནུས་པར་བླ་མ་ལྷག་པའི་ལྷས། །ཐུགས་རྗེ་བདུད་རྩིའི་ཆུ་ཡིས་བྱིན་གྱིས་རློབས། །
དེ་ལྟར་ཐུན་མོང་ལམ་གྱིས་རྒྱུད་སྦྱངས་ཏེ། །དེ་ཉིད་བཅུ་ལྡན་རྡོ་རྗེ་སློབ་
དཔོན་ལ། །བརྟེན་ནས་ཟབ་གསང་རྡོ་རྗེ་ཐེག་པ་ཡི། །འཇུག་སྒོ་རྣམ་དག་དབང་
གིས་སྨིན་པར་བྱ། ། །
བདེ་སྟོང་ངང་ལས་གྲུ་བཞི་སྒོ་བཞི་སོགས། །མཚན་ཉིད་ཡོངས་རྫོགས་གཞལ་
ཡས་ཁང་ཆེན་དབུས། །སླར་ཡང་སེང་ཁྲི་པད་ཟླ་ཉི་མའི་སྟེང་། །བླ་མ་ཐུབ་པའི་
དབང་བོའི་ཕྱོགས་བཞི་རུ། །བརྒྱུད་པ་གསུམ་དང་དངོས་ཀྱི་བླ་མའི་ཚོགས། །རྒྱུད་
སྡེ་རྣམ་བཞིའི་ཡི་དམ་དཀྱིལ་འཁོར་ལྷ། །སངས་རྒྱས་བྱང་སེམས་ཉན་ཐོས་རང་རྒྱལ་
དང་། །དཔའ་བོ་མཁའ་འགྲོ་ཆོས་སྲུང་རྒྱལ་ཆེན་བཞི། །འགོག་ལམ་རང་བཞིན་
གསུང་ རབ་ གླེགས་ བམ་ བཅས། ། དཔག་ ཡས་ སྤྲུལ་ བའི་ བཀོད་ པ་ སྤྲོ་ བཞིན་
བཞུགས། །སོ་སོའི་གནས་ལྔར་ཡི་གེ་ལྔས་བརྒྱན་པའི། །ཧཱུཾ་གིས་སྤྱན་དྲངས་རབ་
འབྱམས་ལྷའི་འཁོར་ལོ། །རྫོགས་པར་བསྟིམས་པས་སྤངས་རྟོགས་དབྱེར་མེད་པ། །
སྐྱབས་གནས་མ་ལུས་འདུས་པའི་ངོ་བོར་གྱུར། །
286



༄༅ ། །ལྷག་ལྷ་དུ་མའི་སྒྲུབ་ཐབས་སོགས་ཀྱི་སྐོར།
རབ་འབྱམས་རྒྱ་མཚོ་དཔག་མེད་ན། །མཆོད་ཡོན་ཞབས་བསིལ་མེ་ཏོག་
དང་། །བདུག་སྤོས་སྣང་གསལ་དྲི་ཆབ་དང་། །ཞལ་ཟས་རོལ་མོ་འདོད་ཡོན་ལྔ། །
བདག་གིས་གུས་པར་བཤམས་པ་འདི། །བླ་མ་རྒྱལ་བ་སྲས་བཅས་ལ། །གུས་པས་
འབུལ་ལོ་ལེགས་བཞེས་ནས། །མཆོག་དང་ཐུན་མོང་དངོས་གྲུབ་སྩོལ། །ཞིང་འདིར་
རིན་ཆེན་སྣ་བདུན་གྱིས། །མཁས་པ་དག་གིས་ཡོངས་བཀང་ནས། །དངོས་གྲུབ་
འདོད་པས་སྦྱིན་པའི་ཕྱིར། །ཉིན་རེ་ཤེས་རབ་ཅན་གྱིས་འབུལ། །དེ་ལས་གཞན་
ཡང་མཆོད་པའི་ཚོགས། །རོལ་མོ་དབྱངས་སྙན་ཡིད་འོང་ལྡན། །སེམས་ཅན་སྡུག་
བསྔལ་སིམ་བྱེད་པའི། །སྤྲིན་རྣམས་སོ་སོར་གནས་གྱུར་ཅིག །དམ་ཆོས་དཀོན་
མཆོག་ཐམས་ཅད་དང་། །མཆོད་རྟེན་རྣམས་དང་སྐུ་གཟུགས་ལ། །རིན་ཆེན་མེ་
ཏོག་ལ་སོགས་ཆར། །རྒྱུན་མི་འཆད་པར་འབབ་པར་ཤོག །ཇི་ལྟར་འཇམ་དབྱངས་
ལ་སོགས་པས། །རྒྱལ་བ་རྣམས་ལ་མཆོད་མཛད་པ། །དེ་བཞིན་བདག་གིས་དེ་
བཞིན་གཤེགས། །མགོན་པོ་སྲས་དང་བཅས་རྣམས་མཆོད། །ཡོན་ཏན་རྒྱ་མཚོ་
རྣམས་ལ་བདག །བསྟོད་དབྱངས་ཡན་ལག་རྒྱ་མཚོས་བསྟོད། །བསྟོད་དབྱངས་
སྙན་སྤྲིན་དེ་དག་ལ། །ངེས་པ་ཀུན་ཏུ་འབྱུང་གྱུར་ཅིག །གུར་གུམ་མདངས་ལྡན་
བཟང་བོའི་དྲི་ངད་ཅན། །རོ་བརྒྱའི་དཔལ་འཛིན་རྒྱ་ཇའི་བཏུང་བ་དང་། །ལྕགས་
ཀྱུ་ལྔ་དང་སྒྲོན་མ་ལྔ་ ལ་ སོགས། །སྦྱངས་རྟོགས་སྤར་བའི་བདུད་རྩིའི་རྒྱ་མཚོས་
མཆོད། །ཡིད་འོང་ལང་ཚོའི་དཔལ་འཛིན་དྲུག་ཅུ་བཞིའི། །འདོད་པའི་སྒྱུ་རྩལ་ལ་
མཁས་ལུས་ཕྲ་མ། །ཞིང་སྐྱེས་སྔགས་སྐྱེས་ལྷན་སྐྱེས་ཕོ་ཉའི་ཚོགས། །མཛེས་སྡུག་སྒྱུ་
མའི་ཕྱག་རྒྱ་རྣམས་ཀྱང་འབུལ། །སྒྲིབ་བྲལ་ལྷན་སྐྱེས་བདེ་བའི་ཡེ་ཤེས་ཆེ། །ཆོས་
ཀུན་རང་བཞིན་སྤྲོས་དང་བྲལ་བའི་ དབྱིངས། །དབྱེར་མེད་ལྷུན་གྲུབ་སྨྲ་ བསམ་
བརྗོད་ལས་འདས། །དོན་དམ་བྱང་ཆུབ་སེམས་མཆོག་ཁྱོད་ལ་འབུལ། །ཉོན་མོངས་
287
པ
va



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཞི་བརྒྱ་རྩ་བཞིའི་ནད་འཇོམས་པའི། །བཟང་ པོའི་ སྨན་ གྱི་བྱེ་བྲག་སྣ་ཚོགས་
དང༌། །ཁྱོད་མཉེས་བགྱི་ཕྱིར་བདག་བྲན་འབུལ་ལགས་ན། །ནམ་མཁའ་ཇི་སྲིད་
འབངས་སུ་གཟུང་དུ་གསོལ། ། །
ས་གཞི་མས་མཎྜལ་ཕུལ་ཏེ། སྐྱབས་གནས་ཀུན་འདུས་བླ་མ་རྡོ་རྗེ་འཆང་། །བདག་
ལ་དབང་བཞི་རྫོགས་པར་བསྐུར་དུ་གསོལ། །སྒྲིབ་བཞི་དག་ཅིང་སྐུ་བཞི་ཐོབ་པ་
དང༌། །མཆོག་མཐུན་དངོས་གྲུབ་མ་ལུས་བསྩལ་དུ་གསོལ། ། ལན་གསུམ་གྱིས་གསོལ་བ་
བཏབ་སྟེ། དཀོན་མཆོག་གསུམ་ལ་ཞེས་སོགས་ལན་གསུམ་གྱིས་བྱང་སྡོམ་བཟུང་ཞིང་། སངས་རྒྱས་
བྱང་ཆུབ་སེམས་དཔའ་ཀུན། ། ཞེས་པ་ནས། དམ་པ་བདག་གིས་བསྐྱེད་པར་བགྱི། །
སེམས་ཅན་ཀུན་གྱི་དོན་གྱི་ཕྱིར། །རིགས་ལྔ་སྤྱི་དང་བྱེ་བྲག་གི །དམ་ཚིག་སྡོམ་པ་མ་ལུས་
བཟུང་། ། ཞེས་སོགས་ལན་གསུམ་གྱིས་སྔགས་སྡོམ་བཟུང་།
དེ་ནས། སེམས་ཅན་ཐམས་ཅད་ཀྱི་དོན་དུ་སངས་རྒྱས་འཐོབ་པར་བྱའོ་སྙམ་པའི་
སྨོན་པའི་སེམས་ཀུན་རྫོབ་པ་དེ་ཉིད་སྙིང་གར་ཟླ་བའི་དཀྱིལ་འཁོར་ཡོངས་སུ་རྫོགས་
པའི་རྣམ་པ་ཅན་དང་། ཆོས་ཐམས་ཅད་རང་བཞིན་མེད་པའི་སྟོང་བ་ཉིད་དང༌།
རང་གི་སེམས་རོ་གཅིག་ཏུ་གྱུར་པའི་དོན་དམ་པའི་བྱང་ཆུབ་ཀྱི་སེམས་ཟླ་བའི་སྟེང་དུ་
རྡོ་རྗེ་དཀར་བོ་རྩེ་ལྔ་བའི་རྣམ་པར་གྱུར། ཨོཾ་སརྦ་ཡོ་ཀ་ཙིཏྟ་ཨུཏྤ་ཏ་ཡཱ་མི། ཨོ་སུ་ར་ཏེ་
ས་མ་ཡ་ཧཱུཾ། ཧོསིདྷ་བཛྲ་ཡ་ཐཱ་སུ་ཁཾ། ཨཁཾ་བཱི་ར་ཧཱུཾ། མ་ཧཱ་ར་ཏ། སུ་དྲི་ལྷ། སུ་ཏོ་
ཏོ། སུ་སུ་ཏོ། བཛྲ་ས་ཏཱ་ཨརྱ་སིདྷྱ་ཡ་མཾ། ཞེས་བསྐོར་སྔགས་ལན་གསུམ།
ཨོ་ན་མ་ཏེ་ཧཱུྃ། ན་མ་མུ་ཧཱུཾ། ན་མོ་ན་མ་ཧཱུཾ་སྭཱ་ཧཱ། ཞེས་པས་ཕྱག་བྱ། བླ་མ་ལྷ་ཡི་
ཐུགས་ཀའི་ཧཱུཾ་ཡིག་གི །འོད་ཀྱིས་ཕྱོགས་བཅུའི་རྒྱལ་བ་འཁོར་བཅས་རྣམས། །སྤྱན་
དྲངས་མདུན་གྱི་ནམ་མཁར་སྤྲིན་ལྟར་གཏིབས། །དཀྱིལ་འཁོར་བ་རྣམས་དབང་
བསྐུར་དགོངས་པ་མཛད། །སྤྱན་སོགས་རིག་མས་མཆོད་རྫས་སྣ་ཚོགས་འཛིན། །
མེ་ཏོག་ཆར་འབེབས་གླུ་གར་རོལ་མོ་དཀྲོལ། །འདོད་ཡོན་ལྷ་མོས་ཤིས་པའི་དབྱངས་
288



༄༅། །ལྷག་ལྷ་དུ་མའི་སྒྲུབ་ཐབས་སོགས་ཀྱི་སྐོར།
སྙན་སྒྲོག །ཁྲོ་ཚོགས་ཕྱོགས་བཅུར་འཁོད་ནས་བགེགས་དཔུང་བསྐྲད། །དབང་
བསྐུར་རྡོ་རྗེ་ཆེན་པོ་སྟེ། །ཁམས་གསུམ་པ་ཡིས་ཕྱག་བྱས་པ། །སངས་རྒྱས་ཀུན་གྱི་
གསང་གསུམ་པའི། །གནས་ལས་བྱུང་བ་སྦྱིན་པར་བྱ། ། ཨོཾ་ཨཱཿབཛྲ་ཨུཏྟ་ཀ་ཨ་བྷི་
ཥིཉྩ་མཾ་སུ་ར་ཏ་ཧཱུྃ་ཨ་ཧཾ། བྱང་ཆུབ་སེམས་ཀྱི་བདུད་རྩིའི་ཆུས་དབང་བསྐུར། རིན་
འབྱུང་ཅོད་པན། ཨོ་བཛྲ་རཏྣ་ཀུ་ལ་མུ་ཀུ་ཊ་ཨ་བྷི་ཥིཉྩ་མཾ། འོད་དཔག་མེད་རྡོ་རྗེ།
ཨོཾ་བཛྲ་ས་མ་ཡ་ཧཱུྃ། སངས་རྒྱས་ཀུན་གྱི་རྡོ་རྗེ་ཡི། །དབང་གིས་དེ་རིང་ཁྱོད་དབང་
བསྐུར། །འདི་དེ་སངས་རྒྱས་ཐམས་ཅད་ཉིད། །རྡོ་རྗེ་རབ་ཏུ་གྲུབ་ཕྱིར་ཟུངས། །
དོན་ཡོད་གྲུབ་པ་དྲིལ་བུ། ཨོ་བཛྲ་ཨ་དྷི་པ་ཏི་སིཾ། ཨ་བྷི་ཥིཉྩ་མི།ཏིཥྛ་བཛྲ་ས་མ་ཡ་ཧཱུཾ།
རྣམ་པར་སྣང་མཛད་མིང་། ཨོཾ་སརྦ་ཏ་ཐཱ་ག་ཏ་བཛྲ་ནཱ་མ་ཨ་བྷི་ཥེ་ཀ་ཏ། ཀྱེ་དཔལ་མི་
བསྐྱོད་རྡོ་རྗེ་ཞེས་བྱ་བའི་དེ་བཞིན་གཤེགས་པའོ། ། ཞེས་རྣམ་སྣང་མིང་གི་དབང་།
བསྐུར་ཞིང་བདུད་རྩིས་ལུས་གང་བདེ་ཆེན་མྱོང་། །དུག་ལྔ་དག་ཅིང་ཕུང་ལྔ་གནས་
བསྒྱུར་ཏེ། །ཡེ་ཤེས་ལྔ་ཐོབ་དངོས་གྲུབ་བསྒྲུབ་ལ་དབང་། །དམ་ཚིག་གསུམ་བསྩལ་
རང་ཉིད་རྡོ་རྗེ་འཆང་། །ཡེ་རྒྱུར་འཁྱུད་པས་སློབ་དཔོན་དབང་བསྐུར་ཐོབ། ། ཨོཾ་
ཨ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱིཉྩཡེ་ཧཱུྃ། ཞེས་གསུངས་དབང་བསྐུར་མི་
བསྐྱོད་པ་ཡིས་བརྒྱན། །བུམ་དབང་ཐོབ་ཅིང་ལུས་ཀྱི་དྲི་མ་དག །སྐུ་ཡི་རྡོ་རྗེ་སྦྱོང་
ཞིང་བསྐྱེད་རིམ་དབང་། །འབྲས་བུ་སྤྲུལ་སྐུ་འགྲུབ་པའི་ནུས་པ་བཞག །
བླ་མ་རྡོ་རྗེ་འཆང་དབང་ཡབ་ཡུམ་རྣམས། །སྙོམས་འཇུག་དགའ་བའི་སྒྲ་ཡིས་
ཕྱོགས་བཅུ་ནས། །སངས་རྒྱས་ཡབ་ཡུམ་སྤྱན་དྲངས་བདེ་ཆེན་གྱི། །ངོ་བོར་ཞུ་བ་
སྦྱོར་མཚམས་ནས་བབས་པའི། །བྱང་སེམས་དཀར་དམར་མྱང་བས་གསང་དབང་
ཐོབ། །ངག་གི་སྒྲིབ་སྦྱང་གསུང་གི་རྡོ་རྗེ་སྦྱོང་། །ཀུན་རྫོབ་སྒྱུ་མའི་རྫོགས་རིམ་བསྒོམ་
ལ་དབང་། །འབྲས་བུ་ལོངས་སྐུ་འགྲུབ་པའི་ནུས་པ་བཞག །
289



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བླ་མའི་ཡུམ་ལས་རང་འདྲ་གཉིས་པ་ཞིག །བདེ་སྟོང་སྦྱོར་བའི་གྲོགས་སུ་
བསྩལ་པ་དང༌། །རང་ཉིད་རྡོ་རྗེ་འཆང་དུ་གསལ་བ་གཉིས། །འདུ་ཤེས་གསུམ་གྱིས་
སྙོམས་པར་ཞུགས་པ་ལས། །དགའ་བཞི་སྐྱེས་ཤིང་ཤེས་རབ་ཡེ་ཤེས་ཀྱི། །དབང་
ཐོབ་ཡིད་ ཀྱི་དྲི་མ་མཐའ་ དག་སྦྱངས། ། འོད་ གསལ་ ཕྱག་རྒྱ་ཆེན་པོ་བསྒོམ་ལ་
དབང༌། །ཆོས་སྐུ་འགྲུབ་པའི་བག་ཆགས་བཞག་པར་གྱུར། །
བླ་མའི་ཞལ་ནས་ཁྱོད་ཀྱིས་དབང་གསུམ་པ་ཐོབ་པའི་སྐབས་སུ་རང་དང་རིག་
མ་གཉིས་ཀྱི་ལུས་འདོད་ལྷ་ཡབ་ཡུམ་དུ་སྣང་བཞིན་པའི་དུས་ན། སེམས་ལྷན་ཅིག་
སྐྱེས་པའི་དགའ་བའི་དེ་ཁོ་ན་ཉིད་ཀྱི་དོན་ངེས་པ་གཉིས་མཉམ་དུ་ཡོད་པ་དེ་བཞིན་
དུ། དོན་འདི་གོམས་པར་བྱས་པ་ལས་མཐར་རླུང་སེམས་ཙམ་ལས་གྲུབ་པའི་ལོངས་
སྤྱོད་རྫོགས་པའི་ཡེ་ཤེས་ཀྱི་སྐུ་རང་སྣང་གི་རིག་མ་དང་ཁ་སྦྱོར་བའི་ལུས་ཅན་དང༌།
དེའི་དུས་ཉིད་ན་ཐུགས་ལྷན་ཅིག་སྐྱེས་པའི་དགའ་བ་དང་སྟོང་བ་ཉིད་གཉིས་རོ་
གཅིག་ཏུ་ཞུགས་པའི་འོད་གསལ་ཐམས་ཅད་སྟོང་བ་ཉིད་ངོ་བོ་དབྱེར་མེད་གཉིས་སུ་
མེད་པའི་ཡེ་ཤེས་ཟུང་འཇུག་གི་གོ་འཕང་མངོན་དུ་བྱེད་དེ། དེ་ནི་ཐོབ་བྱ་དོན་གྱི་
དབང་བཞི་བ་ཡིན་ནོ། ། ཞེས་གསུངས་སྐུ་ཐུགས་ཟུང་འཇུག་གི །ལམ་རྣམས་ཚིག་
གི་སྒོ་ནས་བརྡ་སྤྲད་པས། །ཚིག་དབང་ཐོབ་ཅིང་སྒོ་གསུམ་དྲི་མ་སྦྱངས། །ཟུང་
འཇུག་གོ་འཕང་འགྲུབ་པའི་སྐལ་ལྡན་གྱུར། །སློབ་དཔོན་སྨད་པར་མི་བྱ་སྟེ། །བདེ་
གཤེགས་བཀའ་ལས་འདའ་མི་བྱ། །དེ་བཞིན་ཁྲོས་ནས་སྤུན་རྣམས་ལ། །ཉེས་པ་
བརྗོད་པར་མི་བྱ་འོ། །སེམས་ཅན་རྣམས་ལ་བྱམས་པའི་སེམས། །ནམ་ཡང་ངེས་
པར་སྤང་མི་བྱ། །བྱང་ཆུབ་སེམས་ནི་དོར་མི་བྱ། །རང་གཞན་ཆོས་ལ་མི་སྨད་དོ། །
ཡོངས་སུ་མ་སྨིན་སེམས་ཅན་ལ། །གསང་བ་ཉིད་ནི་བསྟན་མི་བྱ། །བདག་ཉིད་ཕུང་
བོ་སྨད་མི་བྱ། །ཆོས་རྣམས་ངོ་བོ་སུན་མི་དབྱུང་། །གདུག་པའི་བྱམས་པ་རྟག་ཏུ་
290



༄༅ ། །ལྷག་ལྷ་དུ་མའི་སྒྲུབ་ཐབས་སོགས་ཀྱི་སྐོར།
སྤང་། །ཆོས་ལ་ཚད་གཟུངས་མི་བྱ་འོ། །དད་ལྡན་སེམས་ཅན་བསླུ་མི་བྱ། །རྟག་ཏུ་
དམ་ཚིག་བསྟེན་པར་བྱ། །ཤེས་རབ་རང་བཞིན་བུད་མེད་རྣམས། །སྐྱོན་གྱི་ཉེས་པ་
མི་བརྗོད་དོ། །བླ་མའི་སྐུ་ལས་རང་འདྲ་གཉིས་པ་ཞིག །དགྱེས་བཞིན་ཐིམ་པས་བྱིན་
གྱིས་བརླབས་པར་གྱུར། །
ས་གཞི་མ། བླ་མ་ལྷར་བཅས་དཔང་དུ་ལེགས་བཞག་ནས། །ཇི་ལྟར་ཁས་བླངས་
དམ་ཚིག་སྡོམ་པ་ཀུན། །སྲོག་དང་བསྡོས་ཏེ་ཚུལ་བཞིན་བསྲུང་བ་ཡིས། །དངོས་
གྲུབ་གཉིས་ཀྱི་རྩ་བ་ཚུགས་པར་བྱ། །དེ་ལྟར་ནུས་པར་བླ་མ་ལྷག་པའི་ལྷས། །
ཐུགས་རྗེ་བདུད་རྩིའི་ཆུ་ཡིས་བྱིན་གྱིས་རློབས། །
གཞི་ཡི་འཆི་བ་བར་དོ་སྐྱེ་བ་གསུམ། །ལམ་དང་འབྲས་བུའི་དུས་ཀྱི་སྐུ་གསུམ་
དུ། །སྒྱུར་བྱེད་བསྐྱེད་རིམ་ཕྲ་རགས་རྣལ་འབྱོར་གྱིས། །ཐ་མལ་སྣང་ཞེན་དྲི་མ་ཀུན་
སྦྱོང་ཞིང་། །རྡོ་རྗེ་ལུས་ལ་གནད་དུ་བསྣུན་པ་ཡིས། །ཞུགས་གནས་ཐིམ་པའི་འོད་
གསལ་ཕྱག་རྒྱ་ཆེ། །ཀུན་རྫོབ་སྒྱུ་མའི་སྐུ་དང་ཟུང་འཇུག་པའི། །རྫོགས་རིམ་སྤྱོད་
དང་བཅས་ལ་བསླབ་པར་བྱ། །དེ་ལྟར་ནུས་པར་བླ་མ་ལྷག་པའི་ལྷས། །ཐུགས་རྗེ་
བདུད་རྩིའི་ཆུ་ཡིས་བྱིན་གྱིས་རློབས། །
མདོར་ན་གཤེས་ གཉེན་དམ་པའི་དེད་ དཔོན་ གྱིས། །ཡོངས་བཟུང་ཚུལ་
ཁྲིམས་དག་པའི་གྲུ་གཟིངས་མཆོག །གསུང་རབ་ཀུན་ལ་ཕྱོགས་རེར་མ་གྱུར་པའི། །
ཐོས་བསམ་སྒོམ་པའི་དྲི་བཞོན་གྱིས་བསྐུལ་ཏེ། །མྱུར་བ་མྱུར་བར་སྐུ་གསུམ་གོ་འཕང་
མཆོག །ཡིད་བཞིན་ནོར་བུའི་གླིང་དུ་ཕྱིན་གྱུར་ནས། །མཐའ་ཡས་འགྲོ་བ་སྲིད་མཚོ་
ལས་བསྒྲལ་ཏེ། །བདེ་ཆེན་ཐར་པའི་ས་ལ་འགོད་པར་བྱ། །དེ་ལྟར་ནུས་པར་བླ་མ་
ལྷག་པའི་ལྷས།- །ཐུགས་རྗེ་བདུད་རྩི་ཆུ་ཡིས་བྱིན་གྱིས་རློབས། །
ཨོཾ་མུ་ནི་མུ་ནི་མ་ཧཱ་མུ་ནི་ཡེ་སྭཱ་ཧཱ། བརྒྱ་རྩ་སོགས་བཟླ། ལྷ་ཐམས་ཅད་ཀྱི་ཐུགས་ཀར་
ན་ པསྤྲུལ་
291



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྔགས་འཕྲེང་བཀོད་དེ། ཨོ་ཨཱཧཱུཾ། བརྒྱ་རྩ་བཟླས་མཐར། དགེ་བ་འདི་ཡིས་མྱུར་དུ་བདག །
བླ་མ་སངས་རྒྱས་འགྲུབ་གྱུར་ནས། །འགྲོ་བ་གཅིག་ཀྱང་མ་ལུས་པ། །དེ་ཡི་ས་ལ་
འགོད་པར་ཤོག །བླ་མའི་ཐུགས་ཀའི་ཧཱུྃ་གི་འོད་ཟེར་གྱིས། །ཚོགས་ཀྱི་ཞིང་རྣམས་
བསྡུས་ཏེ་གཙོ་བོར་ཐིམ། །དཔལ་ལྡན་རྩ་བའི་བླ་མ་རིན་པོ་ཆེ། །བདག་གི་སྤྱི་བོར་
ཞེས་སོགས་བརྗོད་པས་སེང་ཁྲི་རྩ་འཁོར་ལ་བསྟིམ། ཡང་། དཔལ་ལྡན་རྩ་བའི་བླ་མ་རིན་པོ་ཆེ། །
བདག་གི་སྙིང་ཁར་པད་ཟླའི་སྟེང་བཞུགས་ལ། །བཀའ་དྲིན་ཆེན་པོའི་སྒོ་ནས་རྗེས་
བཟུང་སྟེ། །བྱང་ཆུབ་སྙིང་བོའི་བར་དུ་བརྟན་པར་བཞུགས། ། ཡང་། དཔལ་ལྡན་
རྩ་བའི་བླ་མ་རིན་པོ་ཆེ། །བདག་གི་སྙིང་ཁར་པད་ཟླའི་སྟེང་བཞུགས་ལ། །བཀའ་
དྲིན་ཆེན་པོའི་སྒོ་ནས་རྗེས་བཟུང་སྟེ། །མཆོག་དང་ཐུན་མོང་དངོས་གྲུབ་བསྩལ་དུ་
གསོལ། ། ཞེས་གསོལ་བ་བཏབ་པས་གོང་གི་སྐབས་བླ་མ་ཇེ་ཕྲར་སོང་ནས་རླུང་སེམས་མི་ཤིགས་པའི་ཐིག་
ལེར་བསྟིམ། འདི་སྐོར་གྱི་དམིགས་རྣམས་སོགས་བདེ་ལམ་གྱི་ཞལ་ཤེས་བཞིན་དུ་བློ་ལ་འབྱོངས་ངེས་སུ་བྱས་
རྗེས། མཇུག་ཏུ། དགེ་འདིས་མཚོན་ནས་དུས་གསུམ་དང་འབྲེལ་བའི། །བདག་གཞན་
དགེ་བའི་རྩ་བ་ཇི་སྙེད་པ། །དེ་དག་ཐམས་ཅད་སྐྱེ་ཞིང་སྐྱེ་བ་རུ། །བྱང་ཆུབ་མཆོག་
གི་རྗེས་སུ་མི་མཐུན་པའི། །ཤེས་ཀྱི་ཁེ་འདོད་པ་དང་གྲགས་པ་དང་། །འཁོར་དང་
ལོངས་སྤྱོད་རྙེད་དང་བཀུར་སྟིའི་ རྒྱུར། ། སྐད་ཅིག་ཙམ་ཡང་ནམ་ཡང་མི་ སྨིན་
པར། །བླ་མེད་བྱང་ཆུབ་ཁོ་ནའི་རྒྱུར་གྱུར་ཅིག །རྒྱལ་སྲས་སྨོན་ལམ་གངྒཱའི་ཀླུང་
རྣམས་ནི། །དམ་ཆོས་འཛིན་པའི་སྨོན་ལམ་ནང་འདུས་པར། །གསུང་ཕྱིར་དགེ་རྩ་
ཇི་སྙེད་བསགས་པ་ནི། །ཀུན་ཀྱང་ཐུབ་བསྟན་རྒྱས་པའི་ རྒྱུ་རུ་བསྔོ། །འདི་ལྟར་
བགྱིས་པའི་རྣམ་དཀར་དགེ་བ་ཡང་། ། ཞེས་པ་ནས། རིམ་གཉིས་ལམ་གྱི་བགྲོད་པ་
མཐར་ཕྱིན་ཤོག ། ཞེས་པའི་བར་དང་། བདག་གིས་ཇི་སྙེད་བསགས་པའི་དགེ་བ་
འདིས། ། ཞེས་སོགས་དང་། ཚེ་རབས་ཀུན་ཏུ་རྒྱལ་བ་ཙོང་ཁ་བས། ། ཞེས་སོགས་ཀྱིས་
བསྔོ་སྨོན་གྱི་མཚམས་སྦྱོར་བགྱིས་ཏེ། རྒྱལ་བའི་བསྟན་པ་ཡོངས་རྫོགས་ལ་བག་ཆགས་ཅི་ཐེབས་བྱས་ཏེ་དལ་
292



༄༅ ། །ལྷག་ལྷ་དུ་མའི་སྒྲུབ་ཐབས་སོགས་ཀྱི་སྐོར།
བའི་རྟེན་ལ་སྙིང་བོ་བླང་བར་བྱའོ། ། ཞེས་པ་འདི་ནི་སྔ་སོར་ས་བྱི་ལོའི་ཟླ་( ༡༠) ཚེས་(༨) དགེ་བ་
ལ། རིགས་དང་དཀྱིལ་འཁོར་རྒྱ་མཚོའི་མངའ་བདག་རྡོ་རྗེ་འཆང་ཆེན་པོ་རྗེ་བཙུན་བློ་བཟང་ཚུལ་ཁྲིམས་རྒྱ་
མཚོ་དཔལ་བཟང་བོའི་ཞལ་སྔ་ནས་ཉིད་ཀྱི་ཐུགས་ཉམས་སུ་བསྟར་བའི་ལམ་མཆོག་སྙིང་བོའི་སྟེང་དུ་ཚིག་སྣོན་
དང་། མཇུག་ཏུ་དབང་བཞི་སྦྱར་བའི་དམིགས་སྐོར་ཆ་ཚང་ཞིང་འཇུག་པ་བདེ་བའི་ཚུལ་འདི་བདག་ལ་ཁ་
འདོན་དུ་བསྩལ་ཅིང་། འདིའི་སྙན་བརྒྱུད་གཞན་དང་བཅས་དཔེ་གཞན་མེད་སྟབས་ཉིད་ཀྱི་མདུན་ནས་ཟིན་
བྲིས་བགྱིས་ཏེ། སླར་ཡང་སྤྱན་འབུལ་ཞུས་ཤིང་དག་པར་བྱས་ནས་ཕྱིས་སུ་རང་བཟོས་ཚིག་ཅུང་ཟད་ཙམ་གྱིས་
མ་བསླད་པར་འདོན་བདེ་བར་ཁོལ་བྱུང་དུ་ཕབ་པ་འདི་ལགས་སོ། །
་་་་་་
༄༅། །གནས་བཅུའི་ཕྱག་མཆོད་འཁྱེར་བདེར་
བཀོད་པ་དམ་པའི་ཞལ་ལུང་ཞེས་
བྱ་བ་བཞུགས་སོ། །
༄༅ ། །ན་མོ་གུ་རུ་མུ་ནི་ཨིནྡྲ་ཡ། འདིར་ཐུབ་དབང་གནས་བརྟན་བཅུ་དྲུག་འཁོར་དང་བཅས་པ་ལ་
ཕྱག་མཆོད་བྱེད་ཚུལ་ཡོངས་འཛིན་ཡེ་ཤེས་རྒྱལ་མཚན་སོགས་སྐྱེས་ཆེན་དམ་པ་མང་བོའི་གསུང་གི་ཆོ་ག་འདྲ་
མིན་སྣ་ཚོགས་མང་དུ་མཆིས་པ་ལས་གསུང་ཟིན་སྙིང་བོར་བསྡུས་ཏེ། བཀྲ་ཤིས་བདེ་ལེགས་འཁྱིལ་གླིང་གི་སྨོན་
ལམ་དུ་གོང་གྲྭའི་ཚོགས་འདོན་དུ་འཁྱེར་བདེའི་ཚུལ་དུ་འགོད་པ་ལ། ཐོག་མར་ཐུབ་དབང་གནས་བརྟན་བཅུ་
དྲུག་གི་བྲིས་འབུར་གྱི་སྐུ་གང་རུང་བཤམས་པའི་མདུན་དུ་དཀྱིལ་འཁོར་གྲུ་བཞི་སྒོ་བཞི་བ་གསང་སྔགས་ཀྱི་
དཀྱིལ་འཁོར་དང་ཅུང་མི་འདྲ་བ་ཕྱག་ལེན་ལྟར་བཤམས་ཤིང་། ཆུ་གཉིས་ཉེར་སྤྱོད་རོལ་མོ་དང་བཅས་པ་ཚར་
ཉེར་གཉིས། ཆོས་གོས་སྣམ་སྦྱར། གསིལ་བྱེད། ལྷུང་བཟེད་བཅུད་ལྡན། དཀར་གཏོར་བཞི། ཁྲུས་གསོལ་
གྱི་ཆས་རྣམས་ཀྱང་བཤམས། སྟན་བདེ་བ་ལ་འཁོད་ནས། སྐྱབས་འགྲོ་ནི། བདག་དང་འགྲོ་བ་ནམ་
མཁའི་མཐའ་དང་མཉམ་པའི་སེམས་ཅན་ཐམས་ཅད་བླ་མ་ལ་སྐྱབས་སུ་མཆིའོ། །
སངས་རྒྱས་ལ་སྐྱབས་སུ་མཆིའོ། ། ཆོས་ལ་སྐྱབས་སུ་མཆིའོ། ། དགེ་འདུན་ལ་
293



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་སྤྱི་གསུང་འབུམ།
༣
སྐྱབས་སུ་མཆིའོ། ། ཐུབ་དབང་གནས་བརྟན་བཅུ་དྲུག་འཁོར་དང་བཅས་པ་
རྣམས་ལ་སྐྱབས་སུ་མཆིའོ། ། དཔལ་མགོན་དམ་པ་ཆོས་སྐྱོང་བའི་སྲུང་མ་རྣམས་ལ་
སྐྱབས་སུ་མཆིའོ། ། ལན་གསུམ། སངས་རྒྱས་ཆོས་དང་ཚོགས་ཀྱི་མཆོག་རྣམས་ལ། །
བྱང་ཆུབ་བར་དུ་བདག་ནི་སྐྱབས་སུ་མཆི། །བདག་གིས་སྦྱིན་སོགས་བགྱིས་པ་འདི་
དག་གིས། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག ། ལན་གསུམ། བདག་
དང་སྣང་བ་ཐམས་ཅད་ཆོས་ཀྱི་དབྱིངས་ཀྱི་རང་བཞིན་ཡིན་པ་ལ། དེ་ལྟར་མ་རྟོགས་
པའི་སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་བྱ། སྡུག་བསྔལ་
དང་སྡུག་བསྔལ་གྱི་རྒྱུ་དང་བྲལ་བར་བྱ། སྡུག་བསྔལ་མེད་པའི་བདེ་བ་དང་མི་འབྲལ་
བར་བྱ། བདེ་སྡུག་གི་རྒྱུ་ཆགས་སྡང་ཉེ་རིང་གཉིས་དང་བྲལ་བའི་བཏང་སྙོམས་ལ་
གནས་པར་བྱའོ། ། མ་སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་
ཀྱི་གོ་འཕང་འཐོབ་པར་བྱ། དེའི་ཕྱིར་དུ་ཐུབ་པ་གནས་བརྟན་བཅུ་དྲུག་གི་ལྷ་ཚོགས་
འཁོར་དང་བཅས་པ་རྣམས་ལ་ཕྱག་མཆོད་ཐུགས་དམ་བསྐུལ་བ་ལ་སོགས་པའི་རིམ་
པ་ལ་འཇུག་ པར་བགྱིའོ། ། གདན་དང་གནས་ ཁང་མཆོད་ པ་ སོགས་བྱིན་གྱིས་བརླབ་པ་ནི།
མཆོག་བདེན་རྒྱལ་བ་སྲས་བཅས་བྱིན་རླབས་དང་། །ཚོགས་གཉིས་མངའ་ཐང་ཆོས་
དབྱིངས་དག་པའི་མཐུས། །ཞིང་འདི་བདེ་བ་ཅན་ལྟར་སྣོད་བཅུད་ཀྱི། །སྲིད་ཞིའི་
ཕུན་ཚོགས་འདོད་དགུས་འབྱོར་གྱུར་ཅིག །རིན་ཆེན་ས་གཞི་ལྗོན་ཤིང་ཆུ་མཚོས་
བརྒྱན། །གསེར་དངུལ་མུ་ཏིག་བྱེ་མ་སྦྲམ་བུར་བདལ། །མེ་ཏོག་གཅལ་བཀྲམ་ཙན་
དན་དྲི་བསུང་ལྡང་། །ལྷ་མིའི་ལོངས་སྤྱོད་ཀུན་བཟང་མཆོད་པས་ཁྱབ། །དེར་ནི་
ཡིད་འོང་ནོར་བུའི་ཕོ་བྲང་དབུས། །རིན་ཆེན་ལས་གྲུབ་གྲུ་བཞི་སྒོ་བཞི་བ། །པདྨ་ཉི་
ཟླས་བརྒྱན་པའི་གདན་སྟེང་དུ། །ཐུབ་དབང་གནས་བརྟན་བཅུ་དྲུག་འཁོར་བཅས་
རྣམས། །བཞུགས་ནས་གཟུངས་རིག་མོས་སྟོབས་ཀྱིས་བསྐྲུན་པའི། །མཆོད་སྤྲིན་རྒྱ་
294



༄༅ ། །ལྷག་ལྷ་དུ་མའི་སྒྲུབ་ཐབས་སོགས་ཀྱི་སྐོར།
མཚོས་གང་ཞིང་སྤྱོད་གྱུར་ཅིག ། ཨོཾ་ན་མོ་བྷ་ག་ཝ་ཏེ་བཛེ་སཱ་ར་པྲ་མརྡ་ནེ། ཏ་ཐཱ་ག་
ཏ་ཡ། ཨརྟ་ཏེ་སམྱཀཾ་བུད་དྷ་ཡ། ཏདྱ་ཐཱ། ཨོཾ་བཛྲ་བཛྲ། མ་ཧཱ་བཛེ། མ་ཧཱ་ཏེ་ཛ་
བཛེ། མ་ཧཱ་བིདྱ་བཛེ། མཧཱ་བོ་དྷི་ཙིཏྟ་བཛྲ། མ་ཧཱ་བོ་དྷི་མཎྜོ་པ་སཾ་ཀྲ་མ་ཎ་བཛེ་སརྦ་
ཀརྨ་ཨཱ་ཝ་ར་ཎ་བི་ཤོ་དྷ་ན་བཛེ་སྭཱ་ཧཱ། ཞེས་མཆོད་པའི་སྤྲིན་གཟུངས་ལན་གསུམ་བརྗོད། ཐུགས་
རྗེས་རྩོད་པའི་དུས་ཀྱི་གདུལ་བྱ་རྣམས། །རྣམ་གྲོལ་ལམ་ལ་འགོད་མཛད་འགྲོ་བའི་
མགོན། །ཐུབ་པ་མཆོག་དང་གནས་བརྟན་ཆེན་པོ་རྣམས། །འཁོར་དང་བཅས་པ་
གནས་འདིར་གཤེགས་སུ་གསོལ། །ཕྱོགས་བཅུའི་རྒྱལ་བ་སྲས་བཅས་ཐམས་ཅད་
དང། །ཤེས་རབ་མེ་འབར་ཉོན་མོངས་མཚོ་སྐེམ་ཞིང་། །རྣམ་གྲོལ་བསོད་ནམས་
ཞིང་དུ་ བཀས་ བསྟོད་ པའི། ། ཕྱོགས་ བཅུའི་ ཉན་ ཐོས་ དགེ་ འདུན་ བཞུགས་ སོ་
འཚལ། །ཡོན་སྦྱོར་མཆོད་ པའི་ གནས་སུ་སྤྱན་འདྲེན་ན། །འགྲོ་བའི་དོན་ཕྱིར་
མཆོད་ཀྱིས་གཤེགས་སུ་གསོལ། །ཁྲུས་ཀྱི་ཁང་བ་ཤིན་ཏུ་དྲི་ཞིམ་པ། །ཤེལ་གྱི་ས་
གཞི་གསལ་ཞིང་འཚེར་བ་བསྟར། །རིན་ཆེན་འབར་བའི་ཀ་བ་ཡིད་འོང་ལྡན། །མུ་
ཏིག་འོད་ཆགས་བླ་རེ་བྲེས་པ་དེར། །ཇི་ལྟར་བལྟམས་པ་ཙམ་གྱིས་ནི། །ལྷ་རྣམས་
ཀྱིས་ནི་ཁྲུས་གསོལ་ལྟར། །ལྷ་ཡི་ཆུ་ནི་དག་པ་ཡིས། །དེ་བཞིན་བདག་གིས་སྐུ་ཁྲུས་
གསོལ། ། ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཡེ་ཨཱཿཧཱུཾ། རྒྱལ་བའི་སྐུ་གསུང་
ཐུགས་ལ་ཞེས་པ་སོགས་དང་། ཡང་། ཐུབ་དབང་གནས་བརྟན་འཁོར་དང་བཅས་རྣམས་
ལ། །དྲི་ཞིམ་བདུད་རྩིའི་ཁྲུས་ཆབ་འདི་གསོལ་བས། །འགྲོ་བའི་སྒྲིབ་གཉིས་དྲི་མ་
ཀུན་བྱང་ནས། །དྲི་བྲལ་སྐུ་གསུམ་ཐོབ་པར་བྱིན་གྱིས་རློབས། ། ཞེས་པ་སྟེ་ཚིགས་
བཅད་དེ་གསུམ་སྔགས་བཅས་བརྗོད། དེ་དག་སྐུ་ལ་མཚུངས་པ་མེད་པའི་གོས། །གཙང་ལ་དྲི་
རབ་བསྒོས་པས་སྐུ་ཕྱིའོ། ། ཨོཾ་ཧཱུྃ་ཧཱུྃ་ཧཱིཀཱཡ་བི་ཤོ་དྷ་ན་ཡེ་སྭཱ་ཧཱ། སྟོང་གསུམ་
ཀུན་ཏུ་དྲི་ངད་ལྡང་བ་ཡི། །དྲི་མཆོག་རྣམས་ཀྱིས་ཐུབ་དབང་རྣམས་ཀྱི་སྐུ། །གསེར་
295



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྦྱངས་བཙོ་མ་ཞི་དོར་བྱས་པ་ལྟར། །འོད་ཆགས་འབར་བ་དེ་དག་བྱུགས་པར་
བགྱི། །ཐུབ་དབང་གནས་བརྟན་འཁོར་དང་བཅས་རྣམས་ལ། །ཆོས་གོས་གསུམ་
དང་ལྷུང་བཟེད་གསིལ་བྱེད་སོགས། །དགེ་སློང་རྣམས་ལ་ཐུབ་པས་བསྔགས་པ་ཡི། །
རུང་མཐུན་མཆོད་རྫས་འདི་དག་འབུལ་བར་བགྱི། །དྲི་མེད་མཚན་ལ་སྒྲིབ་པ་མི་
མངའ་ཡང་། །དད་པས་ངུར་སྨྲིག་རྒྱལ་མཚན་ཕུལ་བ་ཡིས། །ནམ་མཁའི་མཐའ་
དང་མཉམ་པའི་འགྲོ་བ་རྣམས། ། སངས་རྒྱས་བརྟུལ་ཞུགས་མཆོག་ལ་སྤྱོད་པར་
ཤོག ། ཨོཾ་བཛྲ་ཝས་ཏཱ་ཡེ་ཨཱཿཧཱུྃ་སྭཱ་ཧཱ། རིན་ཆེན་མཛེས་པའི་བཀྲ་ཤིས་བུམ་པ་
འདི། །སྣ་ཚོགས་བཅུད་ཀྱིས་བཀང་སྟེ་ཕུལ་བ་ཡིས། །ལས་དང་ཉོན་མོངས་དྲི་མ་
ཀུན་བྱང་ནས། །བྱང་ཆུབ་སེམས་ཀྱི་རླན་གྱིས་བརླན་པར་ཤོག །བཅོམ་ལྡན་འདིར་
ནི་བྱོན་པ་ལེགས། །བདག་ཅག་བསོད་ནམས་སྐལ་བར་ལྡན། །ཇི་སྲིད་མཆོད་པ་
བདག་འབུལ་ན། །དེ་སྲིད་བཅོམ་ལྡན་བཞུགས་སུ་གསོལ། །བཀའ་དྲིན་མཉམ་མེད་
རྩ་བའི་བླ་མ་དང་། །ཤཱཀྱའི་རྒྱལ་བོ་འཕགས་མཆོག་ཤཱ་རིའི་བུ། །སྒྲ་གཅན་འཛིན་
དང་འཕགས་པ་ཀླུ་སྒྲུབ་སོགས། །དངོས་བརྒྱུད་བླ་མ་རྣམས་ལ་ཕྱག་འཚལ་ལོ། །
མཁའ་མཉམ་འགྲོ་ལ་མཁྱེན་བརྩེའི་ རབ་དགོངས་ནས། །གྲངས་མེད་གསུམ་དུ་
ཚོགས་གཉིས་རབ་རྫོགས་ཏེ། ། སྟོང་གསུམ་མི་མཇེད་ཞིང་གི་ དཔལ་ གྱུར་པ། །
འདྲེན་མཆོག་ཤཱཀྱའི་ཏོག་ལ་ཕྱག་འཚལ་ལོ། །ཐུབ་པའི་བཀའ་བསྒོས་བསྟན་པའི་
རྒྱལ་མཚན་འཛིན། །ཡན་ལག་འབྱུང་དང་མ་ཕམ་ནགས་ན་གནས། །དུས་ལྡན་རྡོ་
རྗེ་མོའི་བུ་བཟང་བོ་དང༌། །གསེར་བེའུ་བྷ་ར་དྷྭ་ཛ་གསེར་ཅན་མཆོག །འཕགས་པ་
བ་ཀུ་ལ་དང་སྒྲ་གཅན་འཛིན། །ལམ་ཕྲན་བྷ་ར་དྷྭ་ཛ་བསོད་སྙོམས་ལེན། །ལམ་
བསྟན་ཀླུའི་སྡེ་སྦེད་བྱེད་མི་ཕྱེད་པ། །གནས་བརྟན་འཁོར་དང་བཅས་ལ་ཕྱག་འཚལ་
ལོ། །ཇི་སྙེད་སུ་དག་ཕྱོགས་བཅུའི་འཇིག་རྟེན་ན། །དུས་གསུམ་གཤེགས་པ་མི་ཡི་
ག
ང་
296



༄༅། །ལྷག་ལྷ་དུ་མའི་སྒྲུབ་ཐབས་སོགས་ཀྱི་སྐོར།
སེང་གེ་ཀུན། །བདག་གིས་མ་ལུས་དེ་དག་ཐམས་ཅད་ལ། །ལུས་དང་ངག་ཡིད་དང་
བས་ཕྱག་བགྱིའོ། །བཟང་བོ་སྤྱོད་པའི་སྨོན་ལམ་སྟོབས་དག་གིས། །རྒྱལ་བ་ཐམས་
ཅད་ཡིད་ཀྱི་མངོན་སུམ་དུ། །ཞིང་གི་རྡུལ་སྙེད་ལུས་རབ་དུད་པ་ཡིས། །རྒྱལ་ཀུན་ལ་
རབ་ཏུ་ཕྱག་འཚལ་ལོ། །རྡུལ་གཅིག་སྟེང་ན་རྡུལ་སྙེད་སངས་རྒྱས་རྣམས། །སངས་
རྒྱས་སྲས་ཀྱི་དབུས་ན་བཞུགས་པ་དག །དེ་ལྟར་ཆོས་ཀྱི་དབྱིངས་རྣམས་མ་ལུས་
པ། །ཐམས་ཅད་རྒྱལ་བ་དག་གིས་གང་བར་མོས། །དེ་དག་བསྔགས་པ་མི་ཟད་རྒྱུ་
མཚོ་རྣམས། །དབྱངས་ཀྱི་ཡན་ལག་རྒྱ་མཚོའི་སྒྲ་ཀུན་གྱིས། །རྒྱལ་བ་ཀུན་གྱི་ཡོན་
ཏན་རབ་བརྗོད་ཅིང་། །བདེ་བར་གཤེགས་པ་ཐམས་ཅད་བདག་གིས་བསྟོད། །མེ་
ཏོག་དམ་པ་ཕྲེང་བ་དམ་པ་དང་། །སིལ་སྙན་རྣམས་དང་བྱུག་པ་གདུགས་མཆོག་
དང་། །མར་མེ་མཆོག་དང་བདུག་སྤོས་དམ་པ་ཡིས། །རྒྱལ་བ་དེ་དག་ལ་ནི་མཆོད་
པར་བགྱི། །ན་བཟའ་དམ་པ་རྣམས་དང་དྲི་མཆོག་དང་། །ཕྱེ་མ་ཕུར་མ་རི་རབ་
མཉམ་པ་དང༌། །བཀོད་པ་ཁྱད་པར་འཕགས་པའི་མཆོག་ཀུན་གྱིས། །རྒྱལ་བ་དེ་
དག་ལ་ནི་མཆོད་པར་བགྱི། །མཆོད་པ་གང་རྣམས་བླ་མེད་རྒྱ་ཆེ་བ། །དེ་དག་རྒྱལ་བ་
ཐམས་ཅད་ལ་ཡང་མོས། །བཟང་བོ་སྤྱོད་ལ་དད་པའི་སྟོབས་དག་གིས། །རྒྱལ་བ་
ཀུན་ལ་ཕྱག་འཚལ་མཆོད་པར་བགྱི། །འདོད་ཆགས་ཞེ་སྡང་གཏི་མུག་དབང་གིས་
ནི། །ལུས་དང་ངག་དང་དེ་བཞིན་ཡིད་ཀྱིས་ཀྱང་། །སྡིག་པ་བདག་གིས་བགྱིས་པ་ཅི་
མཆིས་པ། །དེ་དག་ཐམས་ཅད་བདག་གིས་སོ་སོར་བཤགས། །ཕྱོགས་བཅུའི་རྒྱལ་
བ་ཀུན་དང་སངས་རྒྱས་སྲས། །རང་རྒྱལ་རྣམས་དང་སློབ་དང་མི་སློབ་དང་། །འགྲོ་
བ་ཀུན་གྱི་བསོད་ནམས་གང་ལ་ཡང་། །དེ་དག་ཀུན་གྱི་རྗེས་སུ་བདག་ཡི་རང་། །
གང་རྣམས་ཕྱོགས་བཅུའི་འཇིག་རྟེན་སྒྲོན་མ་རྣམས། །བྱང་ཆུབ་རིམ་པར་སངས་
རྒྱས་མ་ཆགས་བརྙེས། །མགོན་པོ་དེ་དག་བདག་གིས་ཐམས་ཅད་ལ། །འཁོར་ལོ་བླ་
297
སm



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པརཡ
ན་མེད་པ་བསྐོར་བར་བསྐུལ། །མྱ་ངན་འདའ་སྟོན་གང་བཞེད་དེ་དག་ལ། །འགྲོ་བ་
ཀུན་ལ་ཕན་ཞིང་བདེ་བའི་ཕྱིར། །བསྐལ་བ་ཞིང་གི་རྡུལ་སྙེད་བཞུགས་པར་ཡང་། །
བདག་གིས་ཐལ་མོ་རབ་སྦྱར་གསོལ་བར་བགྱི། ། ཕྱག་འཚལ་བ་དང་མཆོད་ཅིང་
བཤགས་པ་དང་། །རྗེས་སུ་ཡི་རང་བསྐུལ་ཞིང་གསོལ་བ་ཡི། །དགེ་བ་ཅུང་ཟད་
བདག་གིས་ཅི་བསགས་པ། །ཐམས་ཅད་བདག་གིས་བྱང་ཆུབ་ཕྱིར་བསྔོ་འོ། ། ཞེས་
བརྗོད་ནས། ས་གཞི་མས་མཎྜལ་ཕུལ། ཐུབ་དབང་གནས་བརྟན་བཅུ་དྲུག་འཁོར་བཅས་
རྣམས། །བརྩེ་བ་ཆེན་པོས་བདག་ལ་དགོངས་སུ་གསོལ། །སྔོན་ཚེ་བདེན་ཚིག་སྨོན་
ལམ་མཛད་པ་རྣམས། །དེང་འདིར་ བདག་ ལ་ མངོན་ སུམ་ བསྟན་ དུ་ གསོལ། །
མཚུངས་མེད་བལྟ་བས་མི་ངོམས་ཤིང་། །གསེར་གྱི་མདོག་ཅན་མཛེས་པའི་སྐུ། །
ཞལ་གཅིག་ཕྱག་གཉིས་སྐྱིལ་ཀྲུང་བཞུགས། །ས་གནོན་མཉམ་གཞག་མཛད་ཕྱག་
འཚལ། །བསྟན་པ་རྒྱས་པར་བྱིན་གྱིས་རློབས། །གངས་རི་ཆེན་པོ་ཏི་ སེ་ ལ། །
འཕགས་པ་གནས་བརྟན་ཡན་ལག་འབྱུང༌། །དགྲ་བཅོམ་སྟོང་དང་སུམ་བརྒྱས་
བསྐོར། །སྤོས་ ཕོར་རྔ་ཡབ་འཛིན་ ཕྱག་འཚལ། །བསྟན་པ་རྒྱས་པར་བྱིན་གྱིས་
རློབས། །དྲང་སྲོང་རི་ཡི་ངོས་ཤེལ་ན། །འཕགས་པ་གནས་བརྟན་མ་ཕམ་པ། །
དགྲ་བཅོམ་བརྒྱ་ཕྲག་གཅིག་གིས་བསྐོར། །ཕྱག་གཉིས་མཉམ་གཞག་མཛད་ཕྱག་
འཚལ། །བསྟན་པ་རྒྱས་པར་བྱིན་གྱིས་རློབས། །ལོ་མ་བདུན་པའི་རི་ཕུག་ན། །
འཕགས་པ་གནས་བརྟན་ནགས་ན་གནས། ། དགྲ་བཅོམ་སྟོང་དང་བཞི་བརྒྱས་
བསྐོར། །སྡིགས་མཛུབ་རྔ་ཡབ་འཛིན་ཕྱག་འཚལ། །བསྟན་པ་རྒྱས་པར་བྱིན་གྱིས་
རློབས། །འཛམ་བུ་གླིང་གི་ཟངས་གླིང་ན། །འཕགས་པ་གནས་བརྟན་དུས་ལྡན་
ནི། །དགྲ་བཅོམ་སྟོང་དང་ཆིག་བརྒྱས་བསྐོར། །གསེར་གྱི་རྣ་ཀོར་འཛིན་ཕྱག་འཛིན་
ཕྱག་འཚལ། །བསྟན་པ་རྒྱས་པར་བྱིན་གྱིས་རློབས། །སིངྒ་ ལ་ཡི་གླིང་ན་ནི། །
298



་ ，
་
，
༄༅། །ལྷག་ལྷ་དུ་མའི་སྒྲུབ་ཐབས་སོགས་ཀྱི་སྐོར།
གནས་བརྟན་རྡོ་རྗེ་མོའུ་ཡི་བུ། །དགྲ་བཅོམ་སྟོང་ཕྲག་གཅིག་གིས་བསྐོར། །སྡིགས་
མཛུབ་རྔ་ཡབ་འཛིན་ཕྱག་འཚལ། །བརྟན་པ་རྒྱས་པར་བྱིན་གྱིས་རློབས། །ཆུ་བོ་ཡ་
མུ་ནའི་གླིང་ན། །འཕགས་པ་གནས་བརྟན་བཟང་བོ་ནི། །དགྲ་བཅོམ་སྟོང་དང་
ཉིས་བརྒྱས་བསྐོར། །ཆོས་འཆད་མཉམ་གཞག་མཛད་ཕྱག་འཚལ། །བསྟན་པ་རྒྱས་
པར་བྱིན་གྱིས་རློབས། །གནས་མཆོག་དམ་པ་ཁ་ཆེ་ན། །འཕགས་པ་གནས་བརྟན་
གསེར་བེའུ་བུ། །དགྲ་བཅོམ་ཆེན་པོ་ལྔ་བརྒྱས་བསྐོར། །རིན་ཆེན་ཞགས་པ་འཛིན་
ཕྱག་འཚལ། །བསྟན་པ་རྒྱས་པར་བྱིན་གྱིས་རློབས། །ནུབ་ཀྱི་བ་ལང་སྤྱོད་གླིང་ན། །
བྷ་ར་དྷ་ཛ་གསེར་ཅན་ནི། །དགྲ་བཅོམ་ཆེན་པོ་བདུན་བརྒྱས་བསྐོར། །ཕྱག་གཉིས་
མཉམ་གཞག་མཛད་ཕྱག་འཚལ། །བསྟན་པ་རྒྱས་པར་བྱིན་གྱིས་རློབས། །བྱང་གི་
སྒྲ་མི་སྙན་ན་ནི། །འཕགས་པ་གནས་བརྟན་བ་ཀུ་ལ། །དགྲ་བཅོམ་ཆེན་པོ་དགུ་
བརྒྱས་བསྐོར། །ཕྱག་གཉིས་ནེའུ་ལེ་འཛིན་ཕྱག་འཚལ། །བསྟན་པ་རྒྱས་པར་བྱིན་
གྱིས་རློབས། །པྲི་ཡང་ཀུ་ ཡི་གླིང་ན་ནི། །འཕགས་ པ་ གནས་བརྟན་སྒྲ་ གཅན་
འཛིན། །དགྲ་བཅོམ་སྟོང་དང་ཆིག་བརྒྱས་བསྐོར། །རིན་ཆེན་སྲོག་ཞུ་འཛིན་ཕྱག་
འཚལ། །བསྟན་པ་རྒྱས་པར་བྱིན་གྱིས་རློབས། །བྱ་རྒོད་ཕུང་བོའི་རི་བོ་ལ། །
འཕགས་པ་གནས་བརྟན་ལམ་ཕྲན་བསྟན། ། དགྲ་བཅོམ་སྟོང་དང་དྲུག་བརྒྱུས་
བསྐོར། །ཕྱག་གཉིས་མཉམ་གཞག་མཛད་ཕྱག་འཚལ། །བསྟན་པ་རྒྱས་པར་བྱིན་
གྱིས་རློབས། །ཤར་གྱི་ལུས་འཕགས་གླིང་ན་ནི། །བྷ་ར་དྷྭ་ཛ་བསོད་སྙོམས་ལེན། །
དགྲ་བཅོམ་སྟོང་ཕྲག་ གཅིག་ གིས་བསྐོར། ། གླེགས་བམ་ལྷུང་བཟེད་འཛིན་ ཕྱག་
འཚལ། །བསྟན་པ་རྒྱས་པར་བྱིན་གྱིས་རློབས། །ལྷ་གནས་སུམ་ཅུ་རྩ་གསུམ་ན། །
འཕགས་པ་གནས་བརྟན་ལམ་བརྟན་ནི། །དགྲ་བཅོམ་ཆེན་པོ་དགུ་བརྒྱས་བསྐོར། །
གླེགས་བམ་ཆོས་འཆད་མཛད་ཕྱག་འཚལ། །བསྟན་པ་རྒྱས་པར་བྱིན་གྱིས་རློབས། །
299



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རི་ཡི་རྒྱལ་བོ་ངོས་ཡངས་ལ། །འཕགས་པ་གནས་བརྟན་ཀླུ་ཡི་སྡེ། །དགྲ་བཅོམ་སྟོང་
དང་ཉིས་བརྒྱས་བསྐོར། །བུམ་པ་འཁར་གསིལ་འཛིན་ཕྱག་འཚལ། །བསྟན་པ་རྒྱས་
པར་བྱིན་གྱིས་རློབས། །རི་ཡི་རྒྱལ་བོ་བི་ཧུ་ལར། །འཕགས་པ་གནས་བརྟན་སྦེད་
བྱེད་ནི། །དགྲ་བཅོམ་སྟོང་དང་བཞི་བརྒྱས་བསྐོར། །ཕྱག་གཉིས་གླེགས་བམ་འཛིན་
ཕྱག་འཚལ། །བསྟན་པ་རྒྱས་པར་བྱིན་གྱིས་རློབས། །གངས་ཅན་རི་ཡི་རྒྱལ་བོ་
ལ། །འཕགས་པ་གནས་བརྟན་མི་ཕྱེད་པ། ། དགྲ་བཅོམ་སྟོང་ཕྲག་ གཅིག་ གིས་
བསྐོར། །བྱང་ཆུབ་མཆོད་རྟེན་འཛིན་ཕྱག་འཚལ། །བསྟན་པ་རྒྱས་པར་བྱིན་གྱིས་
རློབས། །དགེ་བསྙེན་དྷརྨ་ཏ་ལ་ནི། །རལ་བའི་ཐོད་བཅིངས་གླེགས་བམ་འཁུར། །
སྣང་བ་མཐའ་ཡས་མདུན་གནས་ཤིང༌། །རྔ་ཡབ་བུམ་པ་འཛིན་ཕྱག་འཚལ། །
བསྟན་པ་རྒྱས་པར་བྱིན་གྱིས་རློབས། །ཡུལ་འཁོར་སྲུང་དང་འཕགས་སྐྱེས་པོ། །
སྤྱན་མི་བཟང་དང་རྣམ་ཐོས་སྲས། །རང་རང་འཁོར་འདུལ་སྒོ་བཞི་སྲུང་། །རྒྱལ་
ཆེན་བཞི་ལ་ཕྱག་འཚལ་ལོ། །བསྟན་པ་རྒྱས་པར་བྱིན་གྱིས་རློབས། ། ཞེས་བརྗོད་ཅིང་
གསོལ་བ་གདབ་པ་དང་ཕྱག་མཆོད་ཐུགས་དམ་བསྐུལ་བ་ནི། སྟོན་པ་བཅོམ་ལྡན་འདས་དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དཔལ་རྒྱལ་བ་ཤཱཀྱ་
ཐུབ་པ་འཁོར་གནས་བརྟན་ཆེན་པོ་བཅུ་དྲུག་དགེ་བསྙེན་དྷརྨཱ་དང་བཅས་པས་བསྐོར་
བ་ལ་ཕྱག་འཚལ་ལོ། ། མཆོད་དོ་སྐྱབས་སུ་མཆིའོ། ། བྱིན་གྱིས་བརླབ་ཏུ་གསོལ།
ཐབས་མཁས་ཐུགས་རྗེས་ཤཱཀྱའི་རིགས་འཁྲུངས་ཤིང༌། །གཞན་གྱིས་མི་ཐུབ་བདུད་
ཀྱི་དཔུང་འཇོམས་པ། །གསེར་གྱི་ལྷུན་པོ་ལྟ་བུར་བརྗིད་པའི་སྐུ། །ཤཱཀྱའི་རྒྱལ་བོ་དེ་
ལ་ཕྱག་འཚལ་ལོ། །ཡན་ལག་འབྱུང་དང་མ་ཕམ་ནགས་ན་གནས། །དུས་ལྡན་རྡོ་རྗེ་
མོའི་བུ་བཟང་བོ་དང་། །གསེར་བེའུ་བྷ་ར་དྷྭ་ཛ་གསེར་ཅན་མཆོག །འཕགས་པ་བ་
ཀུ་ལ་དང་སྒྲ་གཅན་འཛིན། །ལམ་ཕྲན་བྷ་ར་དྷྭ་ཛ་བསོད་སྙོམས་ལེན། །ལམ་བརྟན་
300



༄༅། །ལྷག་ལྷ་དུ་མའི་སྒྲུབ་ཐབས་སོགས་ཀྱི་སྐོར།
ཀླུའི་སྡེ་སྦེད་བྱེད་མི་ཕྱེད་པ། །འཁོར་དང་བཅས་ལ་གུས་པས་ཕྱག་འཚལ་ལོ། །ཐུབ་
དབང་གནས་བརྟན་བཅུ་དྲུག་འཁོར་བཅས་རྣམས། །བརྩེ་བ་ཆེན་པོས་བདག་ལ་
དགོངས་སུ་གསོལ། །སྔོན་ཚེ་བདེན་ཚིག་སྨོན་ལམ་མཛད་པ་རྣམས། །དེང་འདིར་
བདག་ལ་མངོན་སུམ་བསྟན་དུ་གསོལ། །དངོས་བཤམས་གཟུངས་རིག་མོས་སྟོབས་
ཀྱིས་སྤྲུལ་བའི། །མཆོད་ཚོགས་ཀུན་འབུལ་སྡིག་ལྟུང་ཐམས་ཅད་བཤགས། །དགེ་ལ་
ཡི་རང་བསྐུལ་ཞིང་གསོལ་བ་འདེབས། །འདིས་མཚོན་དགེ་བ་བྱང་ཆུབ་ཆེན་པོར་
བསྔོ། །སྟོན་པ་གནས་བརྟན་འཁོར་དང་བཅས་རྣམས་ཀྱིས། །མགོན་མེད་ལྔ་བརྒྱ་
ཐ་མའི་འགྲོ་རྣམས་ལ། །བརྩེ་བས་དགོངས་ནས་སྨོན་ལམ་གང་མཛད་པ། །དེ་དག་
བདག་སོགས་འགྲོ་བས་ལོངས་སྤྱོད་ཤོག །ཕན་བདེ་འབྱུང་གནས་བསྟན་པ་དར་ཞིང་
རྒྱས། །བསྟན་འཛིན་སྐྱེས་བུ་ཐམས་ཅད་ཞབས་བརྟན་ཅིང་། །ཁྲིམས་ལྡན་འདུས་
སྡེ་དབྱར་གྱི་མཚོ་ལྟར་འཕེལ། །འཇིག་རྟེན་བདེ་ལེགས་ཆེན་པོས་ཁྱབ་གྱུར་ཅིག །
སྟོན་པ་བཅོམ་ལྡན་འདས་ཀྱི་སྤྱན་སྔ་རུ། །རྒྱལ་བསྟན་རིན་ཆེན་སྐྱོང་བར་ཞལ་བཞེས་
པའི། །འཇིག་རྟེན་སྐྱོང་བའི་རྒྱལ་ཆེན་སྡེ་བཞི་སོགས། །ཆོས་སྲུང་སྤྱན་ལྡན་རྣམས་
ལ་ཕྱག་འཚལ་ལོ། །དངོས་བཤམས་གཟུངས་རིག་མོས་སྟོབས་ཀྱིས་སྤྲུལ་བའི། །
མཆོད་ཚོགས་ཀུན་འབུལ་སྡིག་ལྟུང་ཐམས་ཅད་བཤགས། །དགེ་ལ་ཡི་རང་བསྐུལ་
ཞིང་གསོལ་བ་འདེབས། །འདིས་མཚོན་དགེ་བ་བྱང་ཆུབ་ཆེན་པོར་བསྔོ། །རྒྱལ་ཆེན་
བཞི་ཡི་མཚན་བརྗོད་ཕྱག་མཆོད་མཐུས། །བདག་དང་མཁའ་མཉམ་འགྲོ་བ་མ་ལུས་
པ། །ཆོས་བྱེད་རྣམས་ལ་གཡེལ་མེད་གྲོགས་བྱེད་ཅིང་། །བར་དུ་གཅོད་པའི་མིང་
ཡང་མེད་པར་ཤོག ། དེ་ནས། ཨོཾ་མུ་ནི་མུ་ནི་མ་ཧཱ་མུ་ནི་ཡེ་སྭཱ་ཧཱ། ཞེས་ཐུབ་པའི་གཟུངས་
ཅི་མང་བཟླ། དེ་ནས་གཏོར་མ་དང་བོ་འབུལ་བ་ནི། བདག་གི་བསམ་པའི་ཞེས་སོགས་ཀྱིས་བདེན་
སྟོབས་བརྗོད་ཅིང་བྱིན་གྱིས་བརླབས་ལ། ན་མཿསརྦ་ཏ་ཐཱ་ག་ཏ་ཨ་ཝ་ལོ་ཀི་ཏེ་ཨོཾ་སམྦྷ་ར་སམྦྷ་ར་
ནས
A
301



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཧཱུྃ། ཞེས་པ་ལན་བདུན་གྱིས་བསྔོ། མཆོད་ཡོན་ཞབས་བསིལ་མེ་ཏོག་བདུག་སྤོས་དང་། །
སྣང་གསལ་དྲི་ཆབ་དང་ཞལ་ཟས་རོལ་མོ་སོགས། །དངོས་བཤམས་ཡིད་སྤྲུལ་མཆོད་
སྤྲིན་རྒྱ་མཚོ་འདི། །བླ་མ་དཀོན་མཆོག་གསུམ་ལ་མཆོད་པར་འབུལ། །བཞེས་ནས་
བདག་དང་མཁའ་མཉམ་འགྲོ་ཀུན་ལ། །མཆོག་དང་ཐུན་མོང་དངོས་གྲུབ་བསྩལ་དུ་
གསོལ། ། གཏོར་མ་གཉིས་པ། སཾ་བྷ་ར་ལན་བདུན་གྱིས་བསྔོ་ཞིང་། མཆོད་ཡོན་ཞབས་བསིལ་
མེ་ཏོག་བདུག་སྤོས་དང་། །སྣང་གསལ་དྲི་ཆབ་ཞལ་ཟས་རོལ་མོ་སོགས། །དངོས་
བཤམས་ཡིད་སྤྲུལ་མཆོད་སྤྲིན་རྒྱ་མཚོ་འདི། །ཆོས་སྐྱོང་སྲུང་མའི་ཚོགས་རྣམས་
མཉེས་ཕྱིར་འབུལ། །བཞེས་ནས་རྒྱལ་བའི་བསྟན་དང་བསྟན་འཛིན་ལ། །འགལ་
རྐྱེན་སེལ་ཞིང་མཐུན་རྐྱེན་བསྒྲུབ་པར་མཛོད། ། གཏོར་མ་གསུམ་པ། སཾ་བྷ་ར་ལན་བདུན་
གྱིས་བསྔོ་ཞིང་། དེ་བཞིན་གཤེགས་པ་བཞིའི་མཚན་བརྗོད། འདོད་ཡོན་ལྔ་ལྡན་བདུད་རྩིའི་གཏོར་
མ་འདི། །ཕ་མ་རིགས་དྲུག་སེམས་ཅན་ཡོངས་ལ་བསྔོ། །རང་རང་ཇི་ལྟར་འདོད་
པས་ཚིམ་གྱུར་ནས། །རིགས་དྲུག་སོ་སོའི་སྡུག་བསྔལ་ལས་གྲོལ་ཏེ། །མྱུར་དུ་སངས་
རྒྱས་གོ་འཕང་ཐོབ་གྱུར་ཅིག ། གཏོར་མ་བཞི་བ། སཾ་བྷ་ར་ལན་བདུན་གྱིས་བསྔོ་ཞིང་། དེ་བཞིན་
གཤེགས་པ་བཞིའི་མཚན་བརྗོད། འདོད་ཡོན་ལྔ་ལྡན་བདུད་རྩིའི་གཏོར་མ་འདི། །ས་ཡི་ལྷ་
མོ་བརྟན་མས་གཙོ་བྱས་པའི། །ཡུལ་ལྷ་གཞི་བདག་འཁོར་དང་བཅས་ལ་འབུལ། །
བཞེས་ནས་རྒྱལ་བའི་བསྟན་ལ་ཞུགས་རྣམས་ལ། །མཐུན་རྐྱེན་སྡོངས་གྲོགས་ཡིད་
བཞིན་བསྒྲུབ་པར་མཛོད། ། དེ་ནས་གཏང་རག་གི་མཆོད་པ་བྱ་བ་ནི། ཐབས་མཁས་ཐུགས་
རྗེས་ཤཱཀྱའི་རིགས་འཁྲུངས་ཤིང༌། །གཞན་གྱིས་མི་ཐུབ་བདུད་ཀྱི་དཔུང་འཇོམས་
པ། །གསེར་གྱི་ལྷུན་པོ་ལྟ་བུར་བརྗིད་པའི་སྐུ། ། ཤཱཀྱའི་གཙོ་བོ་དེ་ལ་ཕྱག་འཚལ་
ལོ། །ཐུབ་པའི་བཀའ་བསྒོས་བསྟན་པའི་རྒྱལ་མཚན་འཛིན། །ཡན་ལག་འབྱུང་དང་
མ་ཕམ་ནགས་ན་གནས། །དུས་ལྡན་རྡོ་རྗེ་མོའི་བུ་བཟང་བོ་དང༌། །གསེར་བེའུ་བྷ་
302



༄༅ ། །ལྷག་ལྷ་དུ་མའི་སྒྲུབ་ཐབས་སོགས་ཀྱི་སྐོར།
ར་དྷཱ་ཛ་གསེར་ཅན་མཆོག །འཕགས་པ་བ་ཀུ་ལ་དང་སྒྲ་གཅན་འཛིན། །ལམ་ཕྲན་
བྷ་ར་དྷྭ་ཛ་བསོད་སྙོམས་ལེན། །ལམ་བརྟན་ཀླུའི་སྡེ་སྦེད་བྱེད་མི་ཕྱེད་པ། །གནས་
བརྟན་འཁོར་དང་བཅས་ལ་ཕྱག་འཚལ་ལོ། །དངོས་བཤམས་གཟུངས་རིག་མོས་
སྟོབས་ཀྱིས་སྤྲུལ་བའི། །མཆོད་ཚོགས་ཀུན་འབུལ་སྡིག་ལྟུང་ཐམས་ཅད་བཤགས། །
དགེ་ལ་ཡི་རང་བསྐུལ་ཞིང་གསོལ་བ་འདེབས། །འདིས་མཚོན་དགེ་བ་བྱང་ཆུབ་ཆེན་
པོར་བསྔོ། ། ས་གཞི་སྤོས་ཀྱིས་སོགས་དང་། སངས་རྒྱས་སྤྲུལ་བ་དགྲ་བཅོམ་འཕགས་པའི་
ཚོགས། །འགྲོ་བའི་དོན་དུ་བསྟན་པ་སྐྱོང་མཛད་པ། །དཀོན་མཆོག་གསུམ་དངོས་
གནས་བརྟན་བཅུ་དྲུག་གིས། །བསྟན་པ་ཡུན་རིང་གནས་པར་བྱིན་གྱིས་རློབས། །
ཐུགས་རྗེ་བདག་ཉིད་གནས་བརྟན་བཅུ་དྲུག་གི །འཁོར་ཚོགས་སྲིད་མཚོ་ལས་བརྒལ་
ཉོན་མོངས་མེད། །ཁྲི་དང་དྲུག་སྟོང་བཞི་བརྒྱའི་ཚོགས་རྣམས་ཀྱིས། །བསྟན་པ་
ཡུན་རིང་གནས་པར་བྱིན་གྱིས་རློབས། །སེམས་ཅན་ཀུན་གྱི་གསོས་གྱུར་དགྲ་བཅོམ་
པ། །རིག་དང་ཞབས་ལྡན་སྐྱེ་རྒུའི་སྦྱིན་གནས་ཆེ། །འཕགས་པའི་གང་ཟག་ཆེན་པོ་
ཁྱེད་རྣམས་ ཀྱིས། །བསྟན་པ་ཡུན་ རིང་ གནས་པར་བྱིན་གྱིས་རློབས། །བདག་
གཞན་དགེ་བའི་རྩ་བ་འདི་ཡི་མཐུས། །ཕན་བདེའི་འབྱུང་གནས་བསྟན་པ་འཕེལ་
གྱུར་ཅིག །སྡུག་བསྔལ་ཀུན་འབྱུང་མ་ལུས་རབ་སྤངས་ནས། །སྲིད་པའི་རྒྱ་མཚོ་མྱུར་
དུ་སྐེམ་པར་ཤོག །བསོད་ནམས་རྒྱ་མཚོ་ཡོངས་སུ་རྫོགས་གྱུར་ཅིང་། །ཡེ་ཤེས་རྒྱུ་
མཚོ་རྣམ་པར་དག་གྱུར་ཏེ། །ཡོན་ཏན་རྒྱ་མཚོ་མ་ལུས་ཀུན་རྫོགས་ནས། །འཇིག་
རྟེན་ཀུན་ལས་ཁྱད་པར་འཕགས་པར་ཤོག །ཚོགས་གཉིས་མཐར་ཕྱིན་དུས་གསུམ་
རྒྱལ་བ་ཡི། །འཕྲིན་ལས་སྒྲུབ་ཅིང་ཡོན་ཏན་རྣམས་དབྱེར་མེད། །སྐལ་བ་མཉམ་
པའི་གདུལ་བྱ་སྨིན་མཛད་པའི། །མཉམ་མེད་བླ་མ་མཆོག་གི་བཀྲ་ཤིས་ཤོག །དུས་
གསུམ་རྒྱལ་བ་རྒྱལ་སྲས་ཐུགས་རྗེ་ཡིས། །ཉན་ཐོས་ཚུལ་བཟུང་སྲིད་པ་ཇི་སྲིད་
303
，



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པར། །བསྟན་པ་སྐྱོང་ཞིང་འགྲོ་བའི་དོན་མཛད་པའི། །གནས་བརྟན་ཆེན་པོ་
རྣམས་ཀྱི་བཀྲ་ཤིས་ཤོག ། ནོངས་པ་བཟོད་པར་གསོལ་བ་ནི། མ་འབྱོར་བ་དང་ཉམས་པ་
དང་། །གང་ཡང་བདག་རྨོངས་བློ་ཡིས་ནི། །བགྱིས་པ་དང་ནི་བགྱིད་སྩལ་གང་། །
དེ་ཡང་བཟོད་པར་མཛད་དུ་གསོལ། ། རྟེན་ཡོད་ན་བརྟན་བཞུགས་དང་། མེད་ན་གཤེགས་
གསོལ་བྱའོ། ། ཆེ་བའི་ཆེ་མཆོག་ཅེས་སོགས་ཀྱིས་ཤིས་བརྗོད་བྱའོ། ། ཞེས་གནས་བཅུའི་
ཕྱག་མཆོད་བསྡུས་པ་འདི་ནི། དགོན་འདི་གསར་ཚུགས་ཀྱི་དུས་སྨོན་ལམ་འདོན་པར་ཕྱག་བཞེས་གནང་ཞིང་།
༧ཀུན་མཁྱེན་སྐུ་འཕྲེང་ལྔ་བ་ཆེན་པོའི་བཅའ་ཡིག་ཏུ་སྨོན་ལམ་འདོན་པའི་སྟེང་དུ་གནང་བ་བཅས་ཀྱིས། ཕྱིས་
སུ་སྨོན་ལམ་ཆེན་མོ་བླ་བྲང་བཀྲ་ཤིས་འཁྱིལ་གྱི་ཕྱག་བཞེས་ལྟར་ཚུགས་པའི་སྐབས་སུ་ཡང་། ཕྱག་མཆོད་དགོང་
གྲལ་ལ་ཚུགས་ཡོད་པ་འདོན་པ་རྒྱུས་དྲགས་པས་མཚན་ཉིད་གསར་ཚུགས་ནས་འདོན་པ་བསྡུས་པ་འདི་འདྲ་
ཞིག་དགོས་གལ་ཆེ་བར་བརྟེན། དབུ་མཛད་ཚུལ་ཁྲིམས་སོགས་ལས་སྣེ་རྣམས་དང་། དགོན་པའི་དོ་དམ་ཨུ་
ཡོན་ལྷན་ཁང་གི་མི་སྣ་བཅས་ཀྱིས་གོས་སེར་བོ་དང་སྒོར་བརྒྱ་ཕྲག ལྷ་རྫས་བཅས་བསྐུལ་བ་ལྟར། ༧ཤིང་
བཟའ་སྐྱེ་མིང་བ་སྐལ་བཟང་ཆོས་ཀྱི་རྒྱལ་མཚན་གྱིས་དམ་པའི་གསུང་སོར་བཞག་བྱས་ནས་རབ་བྱུང་བཅུ་བདུན་
པའི་ཤིང་ཕག་ལོའི་ཟླ་དགུ་བའི་ཚེས་ཉེར་བཞི་ལ་བྲིས་པ་ཛ་ཡནྟུ། །
༄༅། །ཐེག་ཆེན་གསོ་སྦྱོང་ལེན་ཚུལ་མདོར་
བསྡུས་བཞུགས་སོ། ། །
༄༅ ། །ཐེག་པ་ཆེན་པོའི་གསོ་སྦྱོང་གི་སྡོམ་པ་ལེན་པར་འདོད་པས། དང་བོར་བླ་མའི་དྲུང་དུ་ལེན་པ་
དང་། ཕྱིས་རྟེན་དྲུང་དུ་བླངས་ནའང་སྐྱེ་བས། ཐོག་མར་ཕྱག་གསུམ་བཙལ། ས་གཞི་སྤོས་ཆུས་
བྱུགས་ཤིང་མེ་ཏོག་བཀྲམ། །རི་རབ་གླིང་བཞི་ཉི་ཟླས་བརྒྱན་པ་འདི། །སངས་རྒྱས་
ཞིང་དུ་དམིགས་ཏེ་ཕུལ་བ་ཡིས། །འགྲོ་ཀུན་རྣམ་དག་ཞིང་ལ་སྤྱོད་པར་ཤོག ། ཨི་
དཾ་གུ་རུ་རཏྣ་མཎྜ་ལ་ཁཾ་ནིརྱ་དཱ་ཡ་མི། ཞེས་མཎྜལ་ཕུལ་ནས། དཀོན་མཆོག་གསུམ་ལ་
304



༄༅། །ལྷག་ལྷ་དུ་མའི་སྒྲུབ་ཐབས་སོགས་ཀྱི་སྐོར།
སྐྱབས་སུ་འཆི། །འགྲོ་ཀུན་དོན་དུ་སེམས་བསྐྱེད་དོ། །ཕྱོགས་བཅུ་དག་ན་བཞུགས་
པ་ཡི། །སངས་རྒྱས་བྱང་ཆུབ་སེམས་དཔའ་ གསོན། ། ཇི་ལྟར་སྔོན་གྱི་དེ་བཞིན་
གཤེགས། །ཡང་དག་རྫོགས་པའི་སངས་རྒྱས་མཆོག །ཐུགས་རྗེ་མངའ་བ་དེ་དག་
གིས། །སེམས་ཅན་ཀུན་གྱི་དོན་གྱི་ ཕྱིར། ། གསོ་སྦྱོང་མཛད་པ་དེ་བཞིན་དུ། །
བདག་ཀྱང་དུས་འདི་ནས་བཟུང་སྟེ། །སང་གི་ཉི་མ་མ་ཤར་བར། །ཐེག་ཆེན་གསོ་
སྦྱོང་བླང་བར་བགྱི། ། ཞེས་ལན་གསུམ་བློས་པས་སྡོམ་པ་ཐོབ་པའི་མོས་པ་བྱེད། དེ་ནས། སྲོག་
གཅོད་དང་ནི་མ་བྱིན་ལེན། །འཁྲིག་ཆོས་སྤོང་ཞིང་རྫུན་མི་སྨྲ། །ཆང་དང་ཁྲི་སྟན་ཆེ་
མཐོ་དང་། །དུས་མིན་ཁ་ཟས་དྲི་ཕྲེང་རྒྱན། །གར་དང་གླུ་སོགས་སྤང་བ་ཡིས། །
འགྲོ་ཀུན་བྱང་ཆུབ་མྱུར་ཐོབ་ཤོག ། ཅེས་ལན་གཅིག་བརྗོད། དེ་ནས། དོན་ཡོད་པ་ཡི་
ཚུལ་ཁྲིམས་ཚོགས། །རྒྱུས་རྒྱུས་སེམས་དཔའ་དག་པ་ཆེ། །པདྨས་རྣམ་པར་བརྒྱན་
པའི་ཕྱག །འཛིན་འཛིན་ཀུན་ནས་སྤྱན་རས་གཟིགས། ། ཞེས་པའི་ཤོ་ལོ་ཀ་ནི་ཚུལ་ཁྲིམས་
རྣམ་དག་གི་གཟུངས་བོད་སྐད་དུ་བསྒྱུར་པ་ཡིན་པས་ལན་ཉེར་གཅིག་བརྗོད་ཅིང་། ཁྲིམས་ཀྱི་ཚུལ་
ཁྲིམས་སྐྱོན་མེད་ཅིང་། །ཚུལ་ཁྲིམས་རྣམ་པར་དག་དང་ལྡན། །རློམ་སེམས་མེད་
པའི་ཚུལ་ཁྲིམས་ཀྱིས། །ཚུལ་ཁྲིམས་ཕ་རོལ་ཕྱིན་རྫོགས་ཤོག ། ཅེས་བརྗོད་དོ། ། །
ཞེས་པ་འདི་ནི་ཆུ་ཁ་མའི་དད་ལྡན་བློ་གྲོས་ཀྱིས་བསྐུལ་བ་ལྟར། ༧ཤཱཀྱའི་བཙུན་གཟུགས་སྐལ་བཟང་
ཆོས་ཀྱི་རྒྱལ་མཚན་མིང་ནས་བྲིས་པའོ། །
305



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༄༅། །ཐུན་དྲུག་བླ་མའི་རྣལ་འབྱོར་འཁྱེར་
བདེ་ཞེས་བྱ་བ་བཞུགས་སོ། །
༄༅ ། །བླ་མ་དཀོན་མཆོག་གསུམ་ལ་སྐྱབས་སུ་འགྲོ། །རྒྱལ་སྲས་སྤྱན་སྔར་
སྨོན་འཇུག་སེམས་མཆོག་བསྐྱེད། །མདུན་གྱི་ནམ་མཁར་རྩ་བའི་བླ་མ་རྗེ། །རྡོ་རྗེ་
འཆང་དུ་གསལ་བའི་གནས་གསུམ་དུ། །ཡི་གེ་གསུམ་མཚན་ཐུགས་ཀའི་འོད་ཟེར་
གྱིས། །ཡེ་ཤེས་སྤྱན་དྲངས་དམ་ཚིག་སེམས་དཔར་བསྟིམས། །སྲིད་ཞིའི་མཆོད་
སྤྲིན་མཎྜལ་དང་བཅས་འབུལ། །བཞེས་ནས་བདག་ སོགས་བྱིན་གྱིས་བརླབ་ཏུ་
གསོལ། །རབ་འབྱམས་རྒྱལ་ བའི་ འཁོར་ ལོ་ ཀུན་ གྱི་དངོས། ། གསུམ་ལྡན་རྡོ་རྗེ་
འཛིན་པའི་གཟུགས་ཀྱི་སྐུར། །གང་འདུལ་སྤྲུལ་བའི་ཁྱབ་བདག་རྣམ་རོལ་གར། །བླ་
མ་རིན་པོ་ཆེ་ལ་གསོལ་བ་འདེབས། །དེ་ལྟར་གསོལ་བས་སྐྱབས་ཡུལ་རང་ལ་ཐིམ། །
སྤྲོས་བྲལ་ངང་ལས་རྡོ་རྗེ་སེམས་དཔེའི་སྐུར། །གསལ་བས་རྡོར་དྲིལ་བཟུང་སྟེ་ཕྱག་
རྒྱུར་འཁྱུད། །སོ་ཐར་བྱང་སེམས་གསང་སྔགས་ཐེག་པ་ཡི། །བསླབ་པའི་མི་མཐུན་
ཕྱོགས་གྱུར་ཉེས་པ་ཀུན། །བཤགས་ཤིང་ལྷན་ཆད་དེང་ནས་སྡོམ་པར་བགྱི། །རྒྱལ་
བའི་ལུང་རྟོགས་དམ་པའི་ཆོས་འཛིན་ཅིང༌། །རྣམ་བཞི་སྦྱིན་པས་འགྲོ་ཀུན་དོན་བྱེད་
ཤོག ། ཅེས་པ་འདི་ནི་དད་ལྡན་དགེ་སློང་ཀ་ཀས་ནས་བསྐུལ་ངོར། ཤིང་བཟའ་སྐལ་བཟང་
ཆོས་ཀྱི་རྒྱལ་མཚན་གྱིས་རང་ལོ་ཉེར་གཉིས་སྟེང་གཉན་ཁྲོད་འགྲིམ་སྐབས་ཤར་མར་སྤེལ་བའོ། །
306



༄༅ ། །ལྷག་ལྷ་དུ་མའི་སྒྲུབ་ཐབས་སོགས་ཀྱི་སྐོར།
༄༅། །ཐུན་དྲུག་རྣལ་འབྱོར་བསྡུས་པ་བཞུགས་སོ། །
༄༅ ། །བླ་མ་དཀོན་མཆོག་གསུམ་ལ་སྐྱབས་མཆི་ཞིང་། །ཚད་མེད་རྣམ་
བཞིའི་བདེ་དང་བྲལ་མ་གྱུར། །འགྲོ་ཀུན་སྲིད་ཞིའི་འཇིགས་པ་ཀུན་སྒྲོལ་ཕྱིར། །
སྨོན་འཇུག་བྱང་ཆུབ་མཆོག་ཏུ་སེམས་བསྐྱེད་དོ། །མདུན་གྱི་ནམ་མཁར་པད་ཉི་ཟླ་
དཀྱིལ་སྟེང་། །བླ་མ་རྡོ་རྗེ་འཆང་དབང་ཡབ་ཡུམ་གྱི། །ཐུགས་ཀའི་འོད་ཀྱིས་ཡེ་ཤེས་
དབང་ལྷ་བཅས། །སྤྱན་དྲངས་ཛཧཱུྃ་བཾ་ཧོ༔དབྱེར་མེད་གྱུར། །ཞིང་གི་རྡུལ་སྙེད་
ལུས་རབ་སྤྲུལ་བ་ཡིས། །ཕྱག་འཚལ་མཆོད་འབུལ་བློས་བསླངས་མཎྜལ་འབུལ། །
ཐུགས་རྗེས་བཞེས་ནས་བྱིན་གྱིས་བརླབས་པ་དང༌། །སྤྱི་གཙུག་ནས་ཞུགས་དགྱེས་
བཞིན་རོ་གཅིག་གྱུར། །སྟོང་བའི་ངང་ལས་རྡོར་སེམས་སྐུར་བཞེངས་ཏེ། །རྡོར་དྲིལ་
ཕྱག་རྒྱུའི་དམ་ཚིག་དྲན་བྱ་ཞིང་། །བདག་ལུས་ལོངས་སྤྱོད་དུས་གསུམ་དགེ་ཚོགས་
བཅས། །མར་གྱུར་དོན་དུ་ཕངས་མེད་བཏང་བར་བྱ། །སོ་ཐར་བྱང་སེམས་རྡོ་རྗེ་
ཐེག་པ་ཡི། །རྣམ་དག་བཅས་པའི་བསླབ་པ་ཕྲ་མོ་ལས། །རྨི་ལམ་དུ་ཡང་འདའ་བར་
མི་བྱེད་པར། །རྒྱལ་བའི་བཀའ་བཞིན་བདག་གིས་བསྒྲུབ་པར་བྱ། །ཐེག་པ་གསུམ་
དང་རྒྱུད་སྡེ་བཞིས་བསྡུས་པའི། །ལུང་དང་རྟོགས་པའི་དམ་ཆོས་མ་ལུས་པ། །རྒྱལ་
བའི་དགོངས་པ་ཇི་བཞིན་ལེགས་བཟུང་སྟེ། །གང་འཚམས་ ཐབས་ཀྱིས་འགྲོ་བ་
ཡོངས་སུ་སྒྲོལ། ། ཅེས་ཐུན་དྲུག་རྣལ་འབྱོར་བསྡུས་པ་འདི་ནི། དད་བརྩོན་ལྡན་པ་དགེ་
སློང་སྐལ་བཟང་ཟླ་གྲགས་ལ་ཤིང་བཟའ་སྐྱེ་མིང་བས་བྲིས་པ་ཛ་ཡནྟུ། །
307



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༄༅། །གཉན་ཐོག་རིན་པོ་ཆེའི་གསུང་ལ་རྗེ་
ཉིད་ཀྱིས་ཁ་བསྐངས་པའི་ཚེ་སྒྲུབ་
བསྡུས་པ་བཞུགས་སོ། །
༄༅༅། །བླ་མ་ཚེ་མཐའ་ཡས་པ་དབྱེར་མེད་ལ། །འཆི་མེད་དངོས་གྲུབ་སྩོལ་
ཕྱིར་གསོལ་བཏབ་པས། །རང་འདྲ་གཉིས་པ་ཆད་དེ་ཐིམ་པ་ལས། །ཚེ་བསོད་དམ་
སྡོམ་ཉམས་པ་སོས་པར་གྱུར། ། ཨོཾ་ཨཱ་མ་རཱ་ནི་ཛི་ཝན་ཏི་ཡེ་སྭཱ་ཧཱ། ཞེས་པ་གཉན་ཐོག་
རིན་པོ་ཆེས་སྦྱར་བའོ། ། ཚེ་ཆང་ལ། ཨ་ལས་བྱུང་བའི་མཚན་ལྡན་ཀཱ་པ་ལར། །འཇིག་རྟེན་
འཇིག་རྟེན་འདས་པའི་ཚེ་ཡི་བཅུད། །ཡོན་ཏན་མ་ལུས་བསྡུས་པའི་ཨ་མྲྀ་ཏ། །དམ་
རྫས་འཆི་མེད་ཚེ་ཡི་བདུད་རྩི་འདིས། ། སྐལ་ལྡན་སྐྱེས་བུ་ཁྱོད་ལ་དབང་བསྐུར་
བའི། །འཆི་མེད་ཚེ་ཡི་དངོས་གྲུབ་ཐོབ་གྱུར་ཅིག ། ཨོཾ་ཨཱ་མ་རཱ་ནི་ཛི་ཝན་ཏི་ཡེ་སྭཱ་
ཧཱ། ཚེ་རིལ་ལ། བཀྲ་ཤིས་ཚེ་བརྟན་དཔལ་གྱིས་ཟས། །སྙིང་བོ་བསྡུས་པའི་བཅུད་འདི་
ནི། །དེ་རིང་བུ་ཡིས་བཟའ་བར་གྱིས། །འདི་ཟོས་སངས་རྒྱས་ཚེ་དཔག་མེད། །ཞལ་
ཟས་བསྟེན་ན་ནད་ཀུན་ལས། །གྲོལ་འགྱུར་ཐེ་ཚོམ་བྱ་མི་དགོས། ། ཞེས་པ་
འདི་ནི་ཤིང་བཟའ་བསྐལ་བཟང་ཆོས་ཀྱི་རྒྱལ་མཚན་གྱིས་སྦྱར་བའོ། །
308



༄༅ ། །ལྷག་ལྷ་དུ་མའི་སྒྲུབ་ཐབས་སོགས་ཀྱི་སྐོར།
༄༅། །ཚེ་སྦྱིན་འཕགས་མའི་སྒོ་ནས་ཞིང་ཁྱད་པར་ཅན་
ལ་བརྟན་བཞུགས་འབུལ་བའི་ཆོ་ག་དངོས་
གྲུབ་མཆོག་སྩོལ་བཞུགས་སོ། །
༄༅ ། །ཟླ་གཞོན་བྱེ་བའི་ལང་ཚོ་ཅན། །
འཕགས་མ་ཡིད་བཞིན་འཁོར་ལོ་ལ། །
བརྟེན་ནས་བརྟན་བཞུགས་འབུལ་བའི་ཚུལ། །
ཆོ་ག་མདོར་བསྡུས་འགོད་པར་བྱ། །
s
འདིར་ཡིད་བཞིན་འཁོར་ལོ་ལ་བརྟེན་པའི་ཞིང་ཁྱད་པར་ཅན་ལ་བརྟན་བཞུགས་འབུལ་ཚུལ་ནི། རྟེན་
དང་མཆོད་གཏོར་སོགས་ཕྱག་ལེན་ལྟར་བཤམས་ནས་ཉིན་འགར་སྒྲོལ་དཀར་ཚེ་སྒྲུབ་བྱ་བ་སོགས་སྤྱི་བཞིན་
བྱས་ནས། བརྟན་བཞུགས་འབུལ་ཉིན། མཎྜལ། སྐུ་གསུང་ཐུགས་རྟེན་སོགས་བཤམས་ནས་འབུལ་དགོས་ཀྱི་
ཡོ་བྱད་རྣམས་ཚང་བར་འདུ་བྱས་ལ། སྐྱབས་འགྲོ་སེམས་བསྐྱེད་ལན་གསུམ་བརྗོད། རང་ཉིད་སྐད་ཅིག་
གིས་འཕགས་མ་ཡིད་བཞིན་འཁོར་ལོའི་སྐུར་བཞེངས་པར་གྱུར་པར་བསམས་ཤིང་། བསང་
ཆུ་སྒྲུབ་པ་ནི། བུམ་པ། ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་བ་ཉིད་དུ་གྱུར། སྟོང་བའི་
ངང་ལས་བཾ་ལས་བྱུང་བའི་རིན་པོ་ཆེའི་བུམ་པ་དཀར་བོ། ལྟོ་བ་ཆེ་བ། མགྲིན་པ་རིང་
བ། མཆུ་འཕྱང་བ་ལ་སོགས་པའི་མཚན་ཉིད་ཐམས་ཅད་དང་ལྡན་པའི་ནང་དུ་ཉི་
མའི་དཀྱིལ་འཁོར་གྱི་སྟེང་དུ་ཧཱུཾ་ཡིག་གི་མཐར་བཟླས་བྱའི་སྔགས་ཀྱི་འཕྲེང་བས་བསྐོར་
བ་ལས་བདུད་རྩིའི་རྒྱུན་བབས། བསང་ཆུ་ ལ་ ཐིམ་ པས་མཆོད་ རྫས་ རྣམས་ ཀྱི་
བགེགས་དང་མ་དག་པ་སེལ་བའི་ནུས་པ་དང་ལྡན་པར་གྱུར་ཅིག ཨོ་བཛྲ་ཨ་མྲྀ་ཏ་ཅི་
309
་་་་
སམད་ཀ་ར



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འགྲུབ་བཟླས་ལ་བསང་ཆུ་བསྒྲུབ། དེ་ནས་མཆོད་པ་གཞུང་ལྟར་བྱིན་གྱིས་བརླབ། སྭ་བྷཱ་ཝས་སྟོང་བར་
སྦྱངས། སྟོང་བའི་ངང་ལས་པཾ་ལས་པདྨ་དཀར་བོ་དང༌། ཨ་ལས་ཟླ་བའི་དཀྱིལ་འཁོར་
གྱི་སྟེང་དུ་རང་གི་སེམས་ཉིད་ཏཾ་ཡིག་དཀར་བོ་ཞེས་པ་ནས་བདག་བསྐྱེད་བཟླས་པ་མཆོད་བསྟོད་
ཀྱི་བར་དང༌། མདུན་བསྐྱེད་ཀྱང་མཆོད་བསྟོད་ཀྱི་བར་བྱས། ཚེ་རིལ་སྒྲུབ་ན་དེ་བཞིན་བྱ་ལ་མཆོད་བསྟོད་
གཏོར་འབུལ་སོགས་བྱའོ། ། ཆ་གསུམ་བཏང་། འཁོར་བ་ལས་སྒྲོལ་ཏཱ་རེ་མ་ཞིས་སོགས་ཀྱིས་འདོད་
དོན་ལ་གསོལ་བ་བཏབ། དེ་ནས་བརྟན་བཞུགས་འབུལ་ཡུལ་གྱི་རྡོ་རྗེ་སློབ་དཔོན་སྤོས་རོལ་དང་བཅས་སྤྱན་
དྲངས་ནས། སྐུ་གླུད་བསྔོ་བར་མོས་ན་མཚམས་འདིར་བྱ། བགེགས་བསྐྲད་ཀྱང་བྱ། དེ་ནས་བརྟན་བཞུགས་
ཀྱི་ཆོ་ག་དངོས་ནི། འབུལ་ཡུལ། སྭ་བྷ་ཝས་སྦྱངས། སྟོང་བའི་ངང་ལས་སེངྒེ་ཆེན་པོ་བརྒྱུད་
ཀྱིས་བཏེགས་པའི་རིན་པོ་ཆེའི་ཁྲི་གཞོམ་གཞིག་དང་བྲལ་བ་སྣ་ཚོགས་རྡོ་རྗེས་མཚན་
པའི་དབུས་སུ་པཾ་ལས་པདྨ་དཀར་བོ་འདབ་མ་བརྒྱད་པའི་ལྟེ་བར་ཨ་ལས་ཟླ་བའི་
དཀྱིལ་འཁོར་གྱི་སྟེང་དུ་དུས་གསུམ་སངས་རྒྱས་ཐམས་ཅད་ཀྱི་ངོ་བོ་དཔལ་ལྡན་བླ་མ་
དམ་པའི་ཐུགས་རྣམ་པར་མི་རྟོག་པའི་ཡེ་ཤེས་བདེ་སྟོང་ཟུང་དུ་འཇུག་པའི་ངོ་བོ་ཧཱུཾ་
ཡིག་དཀར་བོ། དེ་ལས་འོད་ཟེར་འཕྲོས། འཕགས་པ་མཆོད། སེམས་ཅན་གྱི་དོན་
བྱས། ཚུར་འདུས་ཡོངས་སུ་གྱུར་པ་ལས། དཔལ་ལྡན་བླ་མ་དམ་པ་རྗེ་བཙུན་
འཕགས་མ་ཡིད་བཞིན་འཁོར་ལོ་སྐུ་མདོག་དཀར་བོ་ཞལ་ གཅིག་ ཕྱག་གཉིས་མ་
གཡས་མཆོག་སྦྱིན་གྱི་ཕྱག་རྒྱ་དང༌། གཡོན་མེ་ཏོག་ཨུཏྤ་ལའི་ཡུ་བ་ཐུགས་ཀར་མཐེབ་
སྲིན་གྱིས་འཛིན་པ་སྙིང་གི་ཐད་དུ་ཁ་ཕྱེ་བའི་ཡལ་ག་གསུམ་དུ་གྱེས་པའི་དབུས་མ་ཁ་
ཤག་གིས་ཕྱེ་བ། གཡས་སྤུད་ནས་འབྲས་བུ་རྒྱས་པ། གཡོན་ཁ་མ་ཕྱེ་བ། དེ་གསུམ་
གྱིས་དུས་གསུམ་གྱི་སངས་རྒྱས་མཚོན་པ། རིན་པོ་ཆེའི་རྒྱན་དང་དར་སྣ་ཚོགས་ཀྱི་ན་
བཟའ་ཅན། ཟླ་བའི་དཀྱིལ་འཁོར་ལ་སྐུ་དྲང་བོར་བརྟེན་པ། ཞབས་རྡོ་རྗེ་སྐྱིལ་ཀྲུང་
གིས་བཞུགས་པ། དེའི་སྤྱི་བོར་ཨོཾ་དཀར་བོ། མགྲིན་པར་ཨདམར་བོ། ཐུགས་ཀར་
ཧཱུྃ་སྔོན་པོ། དཔྲལ་བར་ཏཱཾ་སེར་བོ། ལྟེ་བར་ཧིདམར་བོ། བརླ་གཉིས་ལ་ལྗང་གུ
310



༄༅། །ལྷག་ལྷ་དུ་མའི་སྒྲུབ་ཐབས་སོགས་ཀྱི་སྐོར།
::་：་
་་་
，
་
：
:་
བླ་མའི་ཐུགས་ཀར་ཧཱུཾ་ཡིག་དཀར་བོ། དེ་ལས་འོད་ཟེར་འཕྲོས་པས་རང་བཞིན་གྱི་
གནས་ནས་རྗེ་བཙུན་ཡིད་བཞིན་འཁོར་ལོ་ལ་སངས་རྒྱས་དང་བྱང་ཆུབ་སེམས་དཔའི་
ཚོགས་ཀྱིས་བསྐོར་བ་ཨོཾ་བཛྲ་ས་མཱ་ཛ༔ མ་ལུས་སེམས་ཅན་ཀུན་གྱི་མགོན་གྱུར་
ཅིང་། །བདུད་སྡེ་དཔུང་བཅས་མི་བཟད་འཇོམས་མཛད་ལྷ། །དངོས་རྣམས་མ་
ལུས་ཡང་དག་མཁྱེན་གྱུར་པའི། །བཅོམ་ལྡན་འཁོར་བཅས་གནས་འདིར་གཤེགས་
སུ་གསོལ། །བཅོམ་ལྡན་བསྐལ་བ་གྲངས་མེད་དུ་མ་རུ། །འགྲོ་ལ་བརྩེ་ཕྱིར་ཐུགས་
རྗེས་རྣམ་སྦྱངས་ཤིང་། ། སྨོན་ལམ་རྒྱ་ཆེན་དགོངས་པ་ཡོངས་རྫོགས་པ། །ཁྱེད་
བཞེད་འགྲོ་དོན་མཛད་དུས་འདིར་ལགས་ན། །དེ་ཕྱིར་ཆོས་དབྱིངས་ཕོ་བྲང་ལྷུན་
གྲུབ་ནས། །རྫུ་འཕྲུལ་བྱིན་རླབས་སྣ་ཚོགས་སྟོན་མཛད་ཅིང་། །མཐའ་ཡས་སེམས་
ཅན་ཚོགས་རྣམས་བསྒྲལ་བྱའི་ཕྱིར། །ཡོངས་དག་འཁོར་དང་བཅས་ཏེ་གཤེགས་སུ་
གསོལ། ། ཨོཾ་སརྦ་ཏ་ཐཱ་ག་ཏ་ཨཱརྱ་ཏ་རེ་ས་པ་རི་ཝཱ་ར་ཨོཾ་བཛྲ་ས་མཱ་ཛ༔ ཨོཾ་སརྦ་ཏ་
ཐཱ་ག་ཏ་ཨབྷཾ་ནས་ཤཔྟའི་བར་དང་། ཛཧཱུྃ་བཾ་ཧོ༔ གཉིས་སུ་མེད་པར་གྱུར། སླར་ཡང་
ཐུགས་ཀའི་ཧཱུཾ་ལས་འོད་ཟེར་འཕྲོས་པས་དབང་གི་ལྷ་རིགས་ལྔ་འཁོར་དང་བཅས་པ་
ཨོཾ་བཛྲ་ས་མཱ་ཛ༔ ཨོ་པཉྩ་ཀུ་ལ་ས་པ་རི་ཝཱ་ར་ཨགྷཾ་ནས་ཤཔྟའི་བར་གྱིས་མཆོད། དེ་བཞིན་
གཤེགས་པ་ཐམས་ཅད་ཀྱིས་འདི་ལ་མངོན་པར་དབང་བསྐུར་དུ་གསོལ། ཞེས་གསོལ་
བ་བཏབ། ཇི་ ལྟར་ བལྟམས་པ་ཙམ་གྱིས་ནི། །ལྷ་རྣམས་ ཀྱིས་ནི་ ཁྲུས་ གསོལ་
ལྟར། །ལྷ་ཡི་ཆུ་ནི་དག་པ་ཡིས། །དེ་བཞིན་བདག་གིས་སྐུ་ཁྲུས་གསོལ། ། ཨོཾ་སརྦ་
ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཡེ་ཨཱཿཧཱུཾ། ཞེས་གསུངས་ཤིང་བུམ་པའི་ཆུས་སྤྱི་བོ་
ནས་དབང་བསྐུར། སྐུ་གང་། དྲི་མ་དག ཆུའི་ལྷག་མ་ཡར་ལུད་པ་ལས་འོད་དཔག་
མེད་ཀྱིས་དབུ་བརྒྱན་པར་གྱུར། མཆོད་པ། ཨ་མྲྀ་ཏས་བསངས། སྭ་བྷཱ་ཝས་སྦྱངས། སྟོང་
བའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་འོད་དུ་
311



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཞུ་བ་ལས་བྱུང་བའི་ལྷ་རྫས་ལས་གྲུབ་པའི་མཆོད་ཡོན། ཞབས་བསིལ། ཞལ་བསིལ།
བསང་གཏོར། མེ་ཏོག་ཅེས་པ་ནས་རོལ་མོ་ལ་སོགས་པ་རྣམས་དྭངས་ཤིང་ཐོགས་པ་
མེད་པ་ནམ་མཁའ་དང་མཉམ་པར་གྱུར། ཨོཾ་ཨགྷཾ་ཨཱཿཧཱུྃ་ཞེས་པ་ནས་ཤཔྟའི་བར་དང་། རཱུ་
བ་ནས་སྤར་ཤ་ཨཱཧུཾ་ཞེས་པས་བྱིན་གྱིས་བརླབ། ས་གཞི་སྤོས་ཀྱིས་ཞིས་སོགས་མཎྜལ་ཕུལ། དག་
ཅིང་དྲི་མེད་ཡིད་འོང་བའི་ཞེས་སོགས་ཀྱི་མཐར། ཨོཾ་གུ་རུ་ཨཱརྱ་ཏཱ་རེ་ས་པ་རི་ཝཱ་ར་ཨགྷཾ་པཱུ་
ཛ་མེ་གྷ་ས་མུ་དྲ་སྤ་ར་ཎ་ས་མ་ཡ་ཤྲཱི་ཡེ་ཧཱུྃ། དེ་བཞིན་དུ་གཞན་གསུམ་ཡང་འདྲ། མེ་ཏོག་ཕལ་
ཆེར་ཞིས་པ་ནས་བདག་ཉིད་ཆེན་མོ་ཡིད་བཞིན་འཁོར་ལོ་མཆོད། ཨོཾ་གུ་རུ་ཨཱརྱ་ཏཱ་རེ་ས་
པ་རི་ཝཱ་ར་པུལླེ་སོགས་སྦྱར་ཏེ་རོལ་མོའི་བར་གྱིས་མཆོད། སྣ་ཚོགས་དབང་བོའི་གཞུ་ལྟར་རབ་
བཀྲ་ཞིང༌། །གང་ལ་རེག་ན་བདེ་བའི་རྒྱུར་འགྱུར་བ། །གོས་བཟང་རིན་ཆེན་བདག་
བློ་སྦྱང་ཕྱིར་འབུལ། །བཟོད་པ་དམ་པའི་གོས་ཀྱིས་བརྒྱན་པར་ཤོག ། ཨོཾ་བཛྲ་ཝསྒྱུ་
ཡེ་ཨཱཿཧཱུྃ་སྭཱ་ཧཱ། རྒྱལ་བ་མཚན་དཔེའི་རང་བཞིན་རྒྱུན་ལྡན་ཕྱིར། །རྒྱུན་གཞན་དག་
གིས་བརྒྱན་པར་མི་འཚལ་ཡང་། །རིན་ཆེན་རྒྱན་མཆོག་ཕུལ་བས་འགྲོ་ཀུན་གྱིས། །
མཚན་དཔེས་བརྒྱན་པའི་སྐུ་ལུས་ཐོབ་པར་ཤོག ། ཨོཾ་བཛྲ་ཨ་ལངྐ་ར་ཝ་པུ་ཥ་ནི་
ཨཱཿཧཱུྃ་སྭཱ་ཧཱ། ཞིང་འདིར་རིན་ཆེན་སྣ་བདུན་གྱིས། །མཁས་པ་དག་གིས་ཡོངས་
བཀང་ལ། །དངོས་གྲུབ་འདོད་པ་སྦྱིན་པའི་ཕྱིར། །ཉིན་རེར་ཤེས་རབ་ཅན་གྱིས་
དབུལ། ། ཨོཾ་གུ་རུ་ཨཱརྱ་ཏཱ་རེ་ས་པ་རི་ཝཱ་ར་མ་ཧཱ་སབྟ་རཏྣ་པཱུ་ཛ་མེ་གྷ་ས་མུ་དྲ་སྤ་ར་ན་
ས་མ་ཡ་ཤྲཱི་ཡེ་ཧཱུྃ། གཡུལ་ལས་རྒྱལ་བར་བྱེད་པའི་རལ་གྲི་དང༌། །ཚ་གྲང་གནོད་པ་
སྐྱོབ་པའི་པགས་པ་དང་། །ཡང་འཇམ་ཉོན་མོངས་སྤངས་པའི་མལ་ཆ་དང་། །
དགའ་མགུ་རྩེ་བར་བྱེད་པའི་ཡིད་འོང་ཚལ། །གང་འདོད་བལྟ་ནུས་བདེ་བར་ཉལ་
བའི་ཁྱིམ། །ཐག་བཟང་བསྲེག་བཅད་མི་ནུས་འཇམ་པའི་གོས། །ཆུ་ལ་མི་བྱིང་ངལ་
དུབ་མེད་པའི་ལྷམ། །ཉེ་བའི་རིན་ཆེན་སྣ་བདུན་འདི་དག་འབུལ། ། ཨོཾ་གུ་རུ་ཨཱརྱ་
312



༄༅ ། །ལྷག་ལྷ་དུ་མའི་སྒྲུབ་ཐབས་སོགས་ཀྱི་སྐོར།
ཏཱ་རེ་ས་པ་རི་ཝཱ་ར་མ་ཧཱ་སཔྟ་ཨུ་བ་རཏྣ་པཱུ་ཛ་མེ་གྷ་ས་མུ་དྲ་སྤ་ར་ཎ་ས་མ་ཡ་ཤྲཱི་ཡེ་ཧཱུཾ།
ལྷ་ཡི་དབང་བོ་ལྷ་མིན་ལ་སོགས་པའི། །བཀྲ་ཤིས་ལྷ་མོ་བརྒྱད་ཀྱིས་བཀྲ་ཤིས་རྫས། །
རྒྱལ་བ་རྣམས་ལ་ཕུལ་བ་དེ་བཞིན་དུ། །བཀྲ་ཤིས་རྟགས་བརྒྱད་དག་གིས་མཆོད་པར་
བྱ། ། ཨོཾ་གུ་རུ་ཨཱརྱ་ཏཱ་རེ་ས་པ་རི་ཝཱ་ར་མ་ཧཱ་ཨཏྠ་མངྒ་ལ་པཱུ་ཛ་མེ་གྷ་ས་མུ་དྲ་སྤ་ར་ཎ་
ས་མ་ཡ་ཤྲཱི་ཡེ་ཧཱུྃ། ཞེས་དང་། ཨེ་མ་མཆོད་པ་ཞེས་སོགས་འདོད་ཡོན་ལྔ་སྔགས་དང་བཅས་ཕུལ།
དྲི་མེད་ གསེར་ གྱི་རྩིབས་སྟོང་འོད་འབར་བ། ། རིན་ཆེན་ ཨིནྡྲ་ནི་ལའི་ ཏོག་ གིས་
མཛེས། །སྣ་ཚོགས་ཕྲ་བཀོད་མུ་ཏིག་ཆུན་འཕྱང་གིས། ། ཁོར་ཡུག་བརྒྱན་པའི་
གདུགས་ཀྱིས་མཆོད་པར་བྱ། ། ཨོཾ་གུ་རུ་ཨཱརྱ་ཏཱ་རེ་ས་པ་རི་ཝཱ་ར་མ་ཧཱ་ཚ་ཀྲྀ་ག་པཱུ་ཛ་
མེ་གྷ་ས་མུ་དྲ་སྤུ་ར་ཎ་ས་མ་ཡ་ཤྲཱི་ཡེ་ཧཱུཾ། དྲང་ཞིང་ལྡེམ་པའི་རིན་ཆེན་ཡུ་བ་ནི། །ཟླ་
ཕྱེད་རྡོ་རྗེ་རིན་ཆེན་རྩེ་མོ་ཅན། །དར་ལྕེ་གསུམ་པ་རླུང་གིས་བསྐྱོད་པ་ན། །སིལ་
སིལ་འཁྲོལ་བའི་དྲིལ་ཆུང་སྒྲ་སྒྲོགས་ཅིང་། །གསུམ་ཁུག་འཁྱོག་གི་འགྱིང་དང་རབ་ཏུ་
ལྡན། །མཛེས་པའི་སྲོག་ཆགས་མཚན་མ་ཡོད་མེད་ཀྱི། །མི་མཐུན་ཕྱོགས་ལས་རྒྱལ་
བའི་རྒྱལ་མཚན་དང་། །རབ་མཛེས་བ་དན་རྣམས་ཀྱིས་མཆོད་པར་བྱ། ། ཨོཾ་གུ་རུ་
ཀེ་ཏུ་པཎེད་པཱུ་ཛ་མེ་གྷ་ས་མུ་དྲ་སྤ་ར་ཎ་ས་མ་ཡ་ཤྲཱི་ཡེ་ཧཱུཾ། ནམ་མཁའི་རྒྱན་གྱུར་རིན་
ཐང་མེད་པའི་གོས། །སྣ་ཚོགས་དར་གྱི་ཤམ་བུ་གཡོ་བ་ཅན། །ཙན་དན་སྦྲུལ་གྱི་སྙིང་
བོའི་དྲིས་བསྒོས་པ། །རབ་འབྱམས་བླ་བྲེའི་སྤྲིན་གྱིས་མཆོད་པར་བྱ། ། ཨོཾ་གུ་རུ་
ཨཱརྱ་ཏཱ་རེ་ས་པ་རི་ཝཱ་ར་མ་ཧཱ་བི་ཏཱ་ན་པཱུ་ཛ་མེ་གྷ་ས་མུ་དྲ་སྤ་ར་ཎ་ས་མ་ཡ་ཤྲཱི་ཡེ་ཧཱུྃ། དེ་
ལས་གཞན་ཡང་མཆོད་པའི་ཚོགས། །རོལ་མོ་དབྱངས་སྙན་ཡིད་འོང་ལྡན། །སེམས་
ཅན་སྡུག་བསྔལ་སིམ་བྱེད་པའི། །སྤྲིན་རྣམས་སོ་སོར་གནས་གྱུར་ཅིག ། ཨོཾ་གུ་རུ་
ཨཱརྱ་ཏཱ་རེ་ས་པ་རི་ཝཱ་ར་ཤབྟ་པཱུ་ཛ་མེ་གྷ་ས་མུ་དྲ་སྤ་ར་ཎ་ས་མ་ཡ་ཤྲཱི་ཡེ་ཧཱུྃ། བསྟོད་པ་ནི།
འཁོར་བ་ལས་སྒྲོལ་ཏ་རེ་མ་ཞིས་སོགས་ཀྱིས་བསྟོད། གོང་དུ་གླུད་རྫོང་བཏང་ཡོད་ན། ཧཱུྃ་ཧི སྐུ་
313



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གསུམ་ཞིང་དང་ཉི་ཤུ་རྩ་བཞི་ཡི། ། ཞེས་པ་ནས། འགྲོ་བའི་མུན་སེལ་རྟག་ཏུ་གནས་
གྱུར་ཅིག ། ཅེས་འདོན། དེ་ནས་བླ་མ་རྗེ་བཙུན་མར་གསལ་བའི་ཐུགས་ཀར་ཟླ་བའི་
དཀྱིལ་འཁོར་གྱི་སྟེང་དུ་ཏཾ་ཡིག་དཀར་བོའི་མཐར་སྔགས་ཕྲེང་གིས་གཡས་སྐོར་དུ་
བསྐོར་བར་གྱུར། མདུན་གྱི་ནམ་མཁའི་དབྱིངས་ཐམས་ཅད་དངོས་བརྒྱུད་ཀྱི་བླ་མས་
གང་བ་ཐམས་ཅད་ཀྱི་ཕྱག་ན་འཆི་མེད་ཚེའི་བདུད་རྩིས་གང་བའི་བུམ་པ་བསྣམས་པ་
ཚེའི་དངོས་གྲུབ་བསྩལ་པ་ལ་ཐུགས་རྩེ་གཅིག་པའི་རྣམ་པར་བཞུགས་པར་གྱུར།
ལྷུན་གྲུབ་ཐུགས་རྗེ་འོད་ཟུང་གསུམ་གྱི་གར། །ཚེ་དང་ཡེ་ཤེས་ཨུཏྤལ་གྱིས་གཏམས་
པས། །སྐལ་བཟང་སྐྱེ་བོ་བུ་བཞིན་སྐྱོང་མཛད་པ། །བཅོམ་ལྡན་ཡིད་བཞིན་འཁོར་
ལོར་གསོལ་བ་འདེབས། ། བླ་མའི་སྐུ་ཚེ་བརྟན་པར་བྱིན་གྱིས་རློབས། །ངག་གི་
དབང་ཕྱུག་ནས་ བཟུང་ ཇོ་བོའི་ལུགས། ། ས་ལུགས་རྡོ་རྗེ་ གདན་པའི་བརྒྱུད་པ་
དང་། །བཀའ་བབས་གསུམ་པ་ཁ་ཆེ་པཎ་ཆེན་བརྒྱུད། །བཞི་བ་ཨ་བྱཱ་ཀ་རའི་བརྒྱུད་
པ་དང་། །པཎ་ཆེན་མ་ཏིའི་བརྒྱུད་པ་གཉན་ལོའི་ལུགས། །ནི་སྐུ་ལམ་ཀ་ནས་བརྒྱུད་
དཔྱལ་ལུགས་དང་། །བདུན་པ་རྔོག་ལུགས་མར་བ་ལོ་ཙཱའི་བརྒྱུད། །རོལ་བའི་རྡོ་རྗེ་
ཉེ་བརྒྱུད་སྒར་ལུགས་དང༌། །དགུ་བ་པཎ་ཆེན་ནགས་རིན་བརྒྱུད་པ་སྟེ། །བཀའ་
བབས་དགུ་ཡི་བརྒྱུད་པ་རིམ་བྱོན་ནས། །ངག་གི་དབང་ཕྱུག་བློ་བཟང་རྒྱ་མཚོའི་
བར། །གདམས་པའི་སྲོལ་འཛིན་རྣམས་ལ་གསོལ་བ་འདེབས། །བླ་མའི་སྐུ་ཚེ་
བརྟན་པར་བྱིན་གྱིས་རློབས། །ཆོས་ཀྱི་རྒྱལ་བོ་ངག་དབང་ལྷུན་འགྲུབ་ཞབས། །
ཀུན་མཁྱེན་ཆེན་པོ་འཇམ་དབྱངས་བཞད་པའི་སྡེ། ། མང་ཐོས་མཐར་ སོན་དགེ་
འདུན་རྒྱ་མཚོའི་སྡེ། །མཁས་གྲུབ་ཆེན་པོ་གསུམ་ལ་གསོལ་བ་འདེབས། །བླ་མའི་སྐུ་
ཚེ་བརྟན་པར་བྱིན་གྱིས་རློབས། །རིགས་ཀུན་ཁྱབ་བདག་འཇིགས་མེད་དབང་བོ་
དང༌། །སྤངས་རྟོགས་མཐར་སོན་ཆོས་ཀྱི་ཉི་མའི་ཞབས། །ཐུབ་བསྟན་གསལ་བྱེད་
A
314



༄༅། །ལྷག་ལྷ་དུ་མའི་སྒྲུབ་ཐབས་སོགས་ཀྱི་སྐོར།
བསྟན་པའི་སྒྲོན་མེ་སྟེ། །བཀའ་དྲིན་མཚུངས་མེད་གསུམ་ལ་གསོལ་བ་འདེབས། །
བླ་མའི་སྐུ་ཚེ་བརྟན་པར་བྱིན་གྱིས་རློབས། །སྐྱབས་མགོན་བློ་བཟང་འཇིགས་མེད་རྒྱུ་
མཚོའི་སྡེ། །འཆི་མེད་སྐུ་བརྙེས་དཀོན་མཆོག་རྒྱལ་མཚན་ཞབས། །པྲ་ཛྷའི་མཚན་
ཅན་སྐྱབས་མཆོག་བཞི་བ་དང་། །རྗེ་བཙུན་སྐལ་བཟང་ཐབས་མཁས་རྒྱ་མཚོ་སྟེ། །
དཔལ་ལྡན་བླ་མ་རྣམས་ལ་གསོལ་བ་འདེབས། །བླ་མའི་སྐུ་ཚེ་བརྟན་པར་བྱིན་གྱིས་
རློབས། །བླ་མ་ཡི་དམ་དབྱེར་མེད་ཐུགས་རྗེའི་སྤྲིན། །མཁྱེན་བརྩེའི་གདེངས་ཀ་
འབུམ་དུ་དངར་བ་ལས། །བྱིན་རླབས་ཆར་རྒྱུན་འཛད་མེད་འཇོ་བ་ཡིས། །རེ་བའི་
ཞིང་ས་ཡོངས་སུ་སྨིན་པར་མཛོད། །དུས་མིན་འཆི་བའི་གཡུལ་ལས་རྣམ་རྒྱལ་ཏེ། །
ཐོས་བསམ་སྒོམ་པའི་བྱ་བ་མཐར་ཕྱིན་ཅིང་། །ལྟོས་བཅས་སྐལ་བཟང་སྐྱེ་བོ་མཐའ་
དག་ཀྱང་། །འཆི་མེད་དགའ་སྟོན་དཔལ་ལ་སྤྱོད་གྱུར་ཅིག །འཕགས་མ་ཡིད་བཞིན་
འཁོར་ལོ་ཡིས། །རྗེ་བཙུན་བླ་མ་ཡབ་སྲས་ཀྱི། །སྐུ་ཚེ་རྣམ་དཀར་མཛད་འཕྲིན་
རྣམས། །ཡར་ངོའི་ཟླ་བཞིན་འཕེལ་བར་མཛོད། །ཨོཾ་ཏཱ་རེ་ཏུཏྟ་རེ་ཏུ་རེ་དཔལ་ལྡན་
བླ་མ་དམ་པ་རྣམས་ཀྱི་སྐུ་ཚེ་བརྟན་ཅིང་འཕྲིན་ལས་ཕྱོགས་བཅུར་འཕེལ་བར་གྱུར་
ཅིག་སྭཱ་ཧཱ། ཞེས་གསོལ་བ་བཏབ་པས་རྩ་བརྒྱུད་ཀྱི་བླ་མ་རྣམས་དང་། མདུན་བསྐྱེད་
ཀྱི་ལྷའི་ཐུགས་ཀ་ནས་འོད་ཟེར་དང་བདུད་རྩིའི་རྒྱུན་བབས། དཔལ་ལྡན་བླ་མའི་སྐུ་
ལུས་ཀྱི་ནང་ཐམས་ཅད་གང་། མ་དག་སྣང་ངོའི་ནད་གདོན་སྡིག་སྒྲིབ་བར་ཆད་
ཐམས་ཅད་སྦྱངས། སླར་ཡང་འོད་ཟེར་ཕྱོགས་བཅུར་འཕྲོས། འཇིག་རྟེན་གྱི་ཁམས་
ཐམས་ཅད་ཁྱབ་པས། སེམས་ཅན་ཐམས་ཅད་ཀྱི་ཚེ་དང་བསོད་ནམས། འབྱུང་བ་
རྣམས་ཀྱི་ནུས་མཐུ་རོ་བཅུད། སྲིད་པ་གསུམ་གྱི་དཔལ་འབྱོར་ཕུན་སུམ་ཚོགས་པ།
བཀྲག་མདངས་གཟི་བརྗིད། སྐུ་ཚེ་ཁྱེར་བ་ཡར་བ་ལ་སོགས་པ། མདོར་ན་འཁོར་
འདས་ཀྱི་ཡོན་ཏན་ཐམས་ཅད་འོད་དང་བདུད་རྩིའི་རྣམ་པར་བཀུག་ནས་དཔལ་ལྡན་
315



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བླ་མ་དམ་པའི་དབུའི་སྤྱི་གཙུག་ནས་ཐིམ། སྐུ་ལུས་ཀྱི་ནང་ཐམས་ཅད་གང་བས་འཆི་
མེད་ཚེའི་དངོས་གྲུབ་དམ་པ་བརྙེས་པར་གྱུར་ཅིག ཅེས་དམིགས་ནས། གཟུངས་ཅི་འགྲུབ་
བཟླ། ཡིག་བརྒྱ་བརྗོད། དེ་ནས་མཎྜལ་རྒྱས་པ་ལ་ཁ་བསྒྱུར། དཔལ་ལྡན་བླ་མ་དམ་པའི་སྐུ་ཚེ་
བརྟན་ཅིང་མཛད་འཕྲིན་རྒྱས་པའི་ཞལ་བཞེས་ཟབ་མོ་ཞུ་བའི་ཡོན་དུ་ཞེས་སོགས་བརྗོད།
བཤད་པ་ཕུལ་རྗེས། དུས་གསུམ་རྒྱལ་བའི་སྤྱི་གཟུགས་བླ་མ་རྗེའི། །མཛེས་སྐུ་མི་ཟད་
རྒྱན་གྱི་འཁོར་ལོའི་མཛོད། །འཁོར་བ་མ་སྟོང་བར་དུ་བརྟན་བཞུགས་ནས། །
མཐོང་ཐོས་དྲན་པ་དོན་ལྡན་མཛད་དུ་གསོལ། ། ཞེས་སྐུ་རྟེན་དང་། གསུང་རྟེན་འབུལ་བ་ནི།
དུས་གསུམ་རྒྱལ་བའི་སྤྱི་གཟུགས་བླ་མ་རྗེའི། །གསུང་དབྱངས་མི་ཟད་རྒྱན་གྱི་འཁོར་
ལོའི་མཛོད། །ཟབ་དང་རྒྱ་ཆེའི་ཆོས་ཀྱི་བདུད་རྩི་ཡིས། །རིས་མེད་འགྲོ་ལ་ཕན་
བདེའི་དགའ་སྟོན་མཛོད། ། ཐུགས་རྟེན་འབུལ་བ་ནི། དུས་གསུམ་རྒྱལ་བའི་སྤྱི་གཟུགས་
བླ་མ་རྗེའི། །ཐུགས་ གསང་མི་ཟད་རྒྱན་གྱི་འཁོར་ལོའི་མཛོད། ། ཕྱིན་དྲུག་རིམ་
གཉིས་ཟབ་མོའི་རྣལ་འབྱོར་ལས། །ནམ་ཡང་གཡོ་མེད་བརྟན་པར་བཞུགས་སུ་
གསོལ། ། བུམ་པ་ཕུལ་ནས། བརྟན་གཡོ་ཀུན་ཁྱབ་སྒྲིབ་བྲལ་ཡེ་ཤེས་ཐུགས། །གང་
འདུལ་སྒྱུ་འཕྲུལ་དྲ་བའི་སྐུར་བཞེངས་པས། །ཏཱ་རེ་འཕགས་མའི་བྱིན་རླབས་བདུད་
རྩིའི་བཅུད། །འཆི་མེད་ཚེ་ཡི་བདུད་རྩིའི་ངོ་བོར་འབུལ། །ཚེ་སྦྱིན་འཕགས་མའི་
ཐུགས་རྗེ་བདེན་པའི་མཐུས། །ཚེ་བསོད་སྟོབས་འབྱོར་ཡེ་ཤེས་གོང་འཕེལ་ཏེ། །ཚེ་
ལྷག་དོན་ལྡན་ཆོས་ཀྱིས་འདའ་བ་དང་། །ཚེ་རབས་གཏན་གྱི་འདུན་མ་མྱུར་འགྲུབ་
ཤོག ། ཡང་ན་ཚེ་བུམ་ལ། རིན་ཆེན་བུམ་པ་ཡིད་འཕྲོག་གཞལ་ཡས་ཁང་། །འཆི་མེད་
ལྷ་དང་ཚེ་ཡི་བཅུད་ཀྱིས་གཏམས། །ཕུལ་བས་ཡོན་ཏན་ཀུན་གྱི་འབྱུང་གནས་ཆེ། །
ཡིད་བཞིན་ནོར་ལྟར་འགྲོ་བའི་རེ་སྐོང་མཛོད། །ཡེ་ཤེས་ལྔ་བདག་བཅོམ་ལྡན་རིགས་
ལྔ་ཡི། །མཚན་མ་ཕུལ་བས་སྣ་ཚོགས་དབང་བོ་དང༌། །འཚམ་པར་ཆོས་ཀྱི་འཁོར་
316



༄༅། །ལྷག་ལྷ་དུ་མའི་སྒྲུབ་ཐབས་སོགས་ཀྱི་སྐོར།
ལོའི་མཛད་བཟང་གིས། །འཕྲིན་ལས་ནམ་མཁའི་མཐའ་ཁྱབ་མཛད་དུ་གསོལ། །
ཚེ་རིལ་ཡོད་ན། བཞི་བརྒྱ་རྩ་བཞིའི་ནད་འཇོམས་སྨན། །སྙིང་བོ་ཀུན་བསྡུས་དཔལ་གྱི་
ཟས། །གསོལ་བས་བར་ཆད་ནད་གདོན་ལས། །རྒྱལ་ཏེ་འཇིགས་མེད་སྐུ་བརྙེས་
ཤོག ། དེ་ནས་བཞུགས་ཁྲི། གདིང་བ། ཆོས་གོས་རྣམ་གསུམ། ལྷུང་བཟེད་མཁར་གསིལ་སོགས་འབུལ་
བར་སྤྲོ་ན། རྒྱལ་ཀུན་སྤྱི་གཟུགས་དཔལ་ལྡན་བླ་མ་ལ། །ན་བཟའ་སྣམ་སྦྱར་དྲི་མེད་
འདི་ཕུལ་བས། །ཁྱོད་ཞབས་མི་འགྱུར་གཡུང་དྲུང་ལྟར་བརྟན་ནས། །ཐུབ་བསྟན་མི་
ནུབ་རྒྱལ་མཚན་འཛིན་པར་ཤོག །རྒྱལ་ཀུན་སྤྱི་གཟུགས་དཔལ་ལྡན་བླ་མ་ལ། །ན་
བཟའ་མཐང་གོས་དྲི་མེད་འདི་ཕུལ་བས། །ཁྱོད་ཞབས་མི་འགྱུར་གཡུང་དྲུང་ལྟར་
བརྟན་ཅིང་། །སྡེ་སྣོད་གསུམ་གྱི་བཤད་སྒྲུབ་འཕེལ་གྱུར་ཅིག །རྒྱལ་ཀུན་སྤྱི་གཟུགས་
དཔལ་ལྡན་བླ་མ་ལ། །རུང་མཐུན་ཡོ་བྱད་གདིང་བ་འདི་ཕུལ་བས། །ཁྱོད་ཞབས་མི་
འགྱུར་གཡུང་དྲུང་ལྟར་བརྟན་ཅིང༌། །སྤོང་བ་བསམ་གཏན་ཕྱོགས་བཅུར་རྒྱས་གྱུར་
ཅིག །རྒྱལ་ཀུན་སྤྱི་གཟུགས་དཔལ་ལྡན་བླ་མ་ལ། །བཟའ་བཅས་བཀང་བའི་ལྷུང་
བཟེད་འདི་ཕུལ་བས། །གཟུགས་སྐུ་རི་དབང་ལྟ་བུར་བརྟན་བཞུགས་ནས། །ཟབ་
རྒྱས་ཆོས་ཀྱི་དགའ་སྟོན་བསྩལ་དུ་གསོལ། །རྒྱལ་ཀུན་སྤྱི་གཟུགས་དཔལ་ལྡན་བླ་མ་
ལ། །བྱང་ཕྱོགས་སོ་བདུན་མཚོན་པའི་གསིལ་བྱེད་འདི། །ཕུལ་བས་བློ་བཟང་རྒྱལ་
བའི་ལུང་རྟོགས་བསྟན། །སྙིང་སྟོབས་ཆེན་པོས་མི་ནུབ་འཛིན་གྱུར་ཅིག །དུས་
གསུམ་རྒྱལ་བ་ཀུན་གྱིས་བསྔགས་པ་ཡི། །ཐེག་མཆོག་ཆོས་ཀྱི་སྲིད་ལ་མངའ་བསྒྱུར་
བའི། །རྒྱལ་སྲིད་རིན་ཆེན་སྣ་བདུན་ཕུལ་བ་ཡིས། །ཆོས་ཀྱི་རྒྱལ་སྲིད་རྟག་ཏུ་བརྟན་
གྱུར་ཅིག །འཁོར་ལོ་རྒྱལ་མཚན་ གདུགས་དང་དཔལ་བེ་འུ། །པདྨ་བུམ་བཟང་
གསེར་ཉ་དུང་གཡས་འཁྱིལ། །མཆོག་ཏུ་བཀྲ་ཤིས་མཚན་པའི་རྟགས་བརྒྱད་པོ། །
ཕྱོགས་དུས་ཀུན་ཏུ་དགེ་ལེགས་འཕེལ་ཕྱིར་འབུལ། །གང་ཞིག་རེག་ཅིང་མཐོང་ཐོས་
317



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དྲན་པས་ཀྱང་། །མི་ཤིས་ཀུན་སེལ་ཕུན་ཚོགས་མཆོག་སྩོལ་བའི། །རྒྱལ་བས་བྱིན་
གྱིས་བརླབས་པའི་བཀྲ་ཤིས་རྫས། །རྣམ་བརྒྱད་ཕུལ་བས་དགེ་ལེགས་འབར་གྱུར་
ཅིག ། དེ་ནས་བླ་མའི་ཞབས་བརྟན་གསོལ་འདེབས་དང་། ཉི་གཞོན་འཆར་ཀ་མ་སོགས་འདོན། གཏང་
རག་གི་མཎྜལ་རྒྱས་པ་འབུལ་ཞིང་ཞལ་བཞེས་ཟབ་མོ་གནང་བའི་བཀའ་དྲིན་གཏང་རག་གི་ཡོན་དུ་སོགས་སྦྱོར།
མཇུག་ཏུ་གཏང་རག་གི་མཆོད་པ་བྱིན་རླབས་བྱ་ཞིང་། མཆོད་བསྟོད་བྱ་བ་དང༌། འདོད་དོན་ལ་གསོལ་བ་
བཏབ། ཡིག་བརྒྱ་བརྗོད། མ་འབྱོར་བ་དང་སོགས་ཀྱིས་བཟོད་པར་གསོལ། མདུན་བསྐྱེད་ཀྱི་ལྷ་ཚོགས་
རྣམས་རྟེན་འབྲེལ་གྱི་སླད་དུ་ཉེར་བསྡུ་ གཤེགས་གསོལ་སོགས་མི་བྱ་བར་བཀྲ་ཤིས་ཀྱིས་མཐའ་བརྒྱན་པར་
བྱའོ། ། ཞེས་པ་འདི་སྤྲུལ་བའི་སྐུ་རིན་པོ་ཆེ་བློ་བཟང་འཕྲིན་ལས་པའི་ཐུགས་བཞེད་བཞིན་ཁྲི་བྱང་
རིན་པོ་ཆེ་དང་། སྐྱབས་རྗེ་འཇིགས་མེད་འཕྲིན་ལས་པའི་གསུང་གིས་ཟུར་བརྒྱན་ཏེ། བརྟན་བཞུགས་སྤྱི་
འགྲོས་དང་མཐུན་པར་ཀལྤ་བྷ་དྲའི་མིང་ནས་བྲིས་པ་དགེའོ། །
༄༅། །འཕགས་པ་ཐུགས་རྗེ་ཆེན་པོ་ཕྱག་བཞི་བའི་སྒྲུབ་
ཐབས་མདོར་བསྡུས་བཞུགས་སོ། །
༄༅ ། །རྒྱལ་ཀུན་སྙིང་རྗེ་ལྷ་མཆོག་སྤྱན་རས་གཟིགས། །
མཚན་ཙམ་རྣ་བར་ལྷུང་བས་གཏན་བདེའི་དཔལ། །
སྩོལ་མཛད་བཅོམ་ལྡན་ཐུགས་རྗེའི་གཏེར་ཆེན་ལ། །
གུས་པས་འདུད་དོ་བརྩེ་བས་རྗེས་བཟུང་མཛོད། །
ས༔
དེ་ཡང་འཕགས་པ་ཐུགས་རྗེ་ཆེན་པོ་ ཕྱག་བཞི་བའི་སྒོམ་བཟླས་བྱ་བར་འདོད་པའི་གང་ཟག་གིས།
ཐུགས་རྗེ་ཆེན་པོ་ཕྱག་བཞི་བའི་དཀྱིལ་འཁོར་དུ་དབང་དང་རྗེས་གནང་ལེགས་པར་ཐོབ་ཅིང་དམ་ཚིག་དང་སྡོམ་
པ་ལ་གནས་པ་ཞིག་དགོས། འདིར་ཐུགས་རྗེ་ཆེན་པོ་ཕྱག་བཞི་བའི་སྒྲུབ་སྐོར་ལ། མི་ཏྲ་བརྒྱ་རྩེར་བཞུགས་པའི་
318



༄༅ ། །ལྷག་ལྷ་དུ་མའི་སྒྲུབ་ཐབས་སོགས་ཀྱི་སྐོར།
1ས -
ས
ཐུགས་རྗེ་ཆེན་པོ་ཕྱག་བཞི་བ་ལྷ་བཅུ་གསུམ་པའི་དབང་གི་སྒྲུབ་དཀྱིལ་དང་། སྒྲུབ་ཐབས་རྒྱ་མཚོར། རྟོག་པ་
ནས་བཤད་པའི་ཡི་གེ་དྲུག་པ་དཀར་བོ་ཞལ་གཅིག་ཕྱག་བཞི་བ། འཇིག་རྟེན་མགོན་པོ་པདྨ་ཁ་འབྱེད་ཞལ་
གཅིག་ཕྱག་བཞི་བ། ཡི་གེ་དྲུག་པ་ཕྱག་བཞི་བ་རིགས་གཉིས་སོགས་ཀྱི་སྒྲུབ་ཐབས་རྗེས་གནང་གི་སྐོར་དང་།
བ་རི་བརྒྱ་རྩར། ཡི་གེ་དྲུག་པ་དཀར་བོ་ཕྱག་བཞི་བ་གཙོ་འཁོར་གསུམ་པའི་སྒྲུབ་ཐབས་རྗེས་གནང་དང་། སྣར་
ཐང་བརྒྱ་རྩར། ཐུགས་རྗེ་ཆེན་པོ་ཡི་གེ་དྲུག་པ་ཕྱག་བཞི་བའི་སྒྲུབ་ཐབས་རྗེས་གནང་དང་། རིན་འབྱུང་བརྒྱ་
རྩར། སྤྱན་རས་གཟིགས་ཕྱག་བཞི་བ་ཇོ་བོའི་ལུགས་ཀྱི་སྒྲུབ་ཐབས་དང་རྗེས་གནང་སོགས་བཞུགས་ཡོད་ལ།
ཁྲིད་ཀྱི་རིམ་པར། ཚེམ་བུ་བའི་ལུགས་ཀྱི་ཕྱག་བཞི་བའི་དམར་ཁྲིད་སོགས་བཞུགས་པ་ལས། འདིར་ཇོ་ལུགས་
ཐུགས་རྗེ་ཆེན་པོ་ཕྱག་བཞི་བའི་རྣལ་འབྱོར་ཉམས་སུ་ལེན་པ་ལ་གནས་ཁང་བྱི་དོར་བྱས་ཤིང་སྐུ་གསུང་ཐུགས་ཀྱི་
རྟེན་བཀྲམ། བདག་མདུན་གྱི་མཆོད་པ་དང་། དཀར་གཏོར་ཆེ་ཆུང་གསུམ། རྡོར་དྲིལ་སོགས་མཁོ་བའི་ཡོ་
བྱད་འདུ་བྱས། ཁྲུས་དང་གཙང་སྦྲ་ལེགས་པར་བྱས་ནས། སྟན་བདེ་བ་ལ་འཁོད། ལག་པ་ཐལ་མོ་སྦྱར་ནས་
པདྨ་ཁ་ཕྱེ་བའི་ཚུལ་དུ་བྱེད་པ་པདྨའི་རིགས་ཀྱི་དམ་རྒྱ་སྙིང་གར་བཞག་སྟེ། ཨོཾ་པདྨ་ཨུཏ་བྷ་ཝ་ཡེ་སྭཱ་ཧཱ།
ཞེས་བརྗོད། རང་ཉིད་སྐད་ཅིག་གིས་འཕགས་པ་ཐུགས་རྗེ་ཆེན་པོའི་སྐུར་བཞེངས་པར་
གྱུར་པར་བསམ། ཨོཾ་པདྨནྟ་ཀྲྀཏ་ཧཱུྃ་ཕཊ། ཅེས་ཅི་མང་བཟླས་ལ་ལས་བུམ་པ་བསྒྲུབ། ལས་བུམ་གྱི་
ཆུས་ཚོགས་ཞིང་གི་མཆོད་པ་ལ་འཐོར་ཞིང་། ཨོཾ་པདྨནྟ་ཀྲྀཏ་ཧཱུྃ་ཕཊ་ཀྱིས་བསངས། ཨོཾ་སྭ་བྷཱ་ཝ་
ཤུདྡྷསརྦ་དྷརྨཱསཱ་བྷཱ་ཝ་ཤུདྷོཉཧཾ། སྟོང་བ་ཉིད་དུ་གྱུར། སྟོང་བའི་ངང་ལས་ཧཱུཾ་ལས་
རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་བྱུང་བའི་
མཆོད་ཡོན། ཞབས་བསིལ། མེ་ཏོག བདུག་སྤོས། སྣང་གསལ། དྲི་ཆབ། ཞལ་
ཟས། རོལ་མོ་ལ་སོགས་པ་རྣམས་རང་བཞིན་སྟོང་བ། རྣམ་པ་མཆོད་རྫས་སོ་སོའི་
རྣམ་པ་ཅན་བྱེད་ལས་ཟག་པ་མེད་པའི་བདེ་བ་ཁྱད་པར་ཅན་སྟེར་བར་གྱུར། ཨོཾ་ཨགྷཾ་
ཨཱཧཱུཾ། ཨོཾ་པཱཏྱཾ་ཨཱཧཱུཾ། ཨོ་པེམྨེ་ཧཱུྃ། ཨོཾ་དྷུ་པེ་ཨཱཿཧཱུཾ། ཨོཾ་ཨ་ལོ་ཀེ་ཨཱཿཧཱུཾ། ཨོ་གན་
དྷེ་ཨཱཧཱུཾ། ཨོ་ནི་ཝི་དེ་ཨཱཿཧཱུཾ། ཨོཾ་ཤཔྟ་ཨཱཿཧཱུྃ་གིས་བྱིན་གྱིས་བརླབས། སྐྱབས་འགྲོ་སེམས་བསྐྱེད་
ནི། འགྲོ་རྣམས་བསྒྲལ་འདོད་བསམ་པ་ཡིས། ། སངས་རྒྱས་ཆོས་དང་དགེ་འདུན་
ལ། །བྱང་ཆུབ་སྙིང་བོར་མཆིས་ཀྱི་བར། །རྟག་པར་བདག་ནི་སྐྱབས་སུ་འཆི། །ཤེས་
319



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རབ་སྙིང་བརྩེ་དང་བཅས་པས། །བརྩོན་པས་སེམས་ཅན་དོན་དུ་བདག །སངས་
རྒྱས་མདུན་དུ་གནས་བགྱིས་ཏེ། །རྫོགས་པའི་བྱང་ཆུབ་སེམས་བསྐྱེད་བགྱི། ། ལན་
གསུམ། རང་ཐུགས་རྗེ་ཆེན་པོར་གསལ་བའི་ཐུགས་ཀའི་ཧཱི༔ལས་འོད་ཟེར་འཕྲོས།
འཕགས་པ་སྤྱན་རས་གཟིགས་ལ་བླ་མ་ཡི་དམ་སངས་རྒྱས་བྱང་སེམས་དཔའ་བོ་
མཁའ་འགྲོ་ཆོས་སྐྱོང་སྲུང་མའི་ཚོགས་ ཀྱིས་བསྐོར་བ་མདུན་གྱི་ནམ་མཁར་སྤྱན་
དྲངས། མདུན་གྱི་ནམ་མཁར་པདྨའི་སྡོང་བོ་ཡངས་ཤིང་རྒྱ་ཆེ་བ་འདབ་མ་སྟོང་དང་
ལྡན་པའི་སྟེང་དུ་བཞུགས་པར་གྱུར། ཅེས་ཚོགས་ཞིང་སྤྱན་དྲངས། རང་གཞན་སེམས་ཅན་ཐམས་
ཅད་ཀྱིས་ཕྱག་མཆོད་བྱེད་པར་མོས་ནས། སངས་རྒྱས་ཐམས་ཅད་འདུས་པའི་སྐུ། །རྡོ་རྗེ་
འཛིན་པའི་ངོ་བོ་ཉིད། །དཀོན་མཆོག་གསུམ་གྱི་རྩ་བ་སྟེ། །བླ་མ་རྣམས་ལ་ཕྱག་
འཚལ་ལོ། །གང་གིས་བདག་ལ་རིག་པ་བསླབ་པ་དང༌། །མདོ་རྒྱུད་བསྟན་བཅོས་
མན་ངག་རྗེས་བསྟན་ཅིང༌། །བསླབ་པ་མནོས་དང་དབང་བསྐུར་བྱིན་བརླབས་
པའི། །དངོས་བརྒྱུད་བླ་མ་རྣམས་ལ་ཕྱག་འཚལ་ལོ། །སྐྱོན་གྱིས་མ་གོས་སྐུ་མདོག་
དཀར། ། རྫོགས་སངས་རྒྱས་ཀྱིས་དབུ་ལ་བརྒྱན། །ཐུགས་རྗེ་སྤྱན་གྱིས་འགྲོ་ལ་
གཟིགས། །སྤྱན་རས་གཟིགས་ལ་ཕྱག་འཚལ་ལོ། །ཕྱག་བྱར་འོས་པ་ཐམས་ཅད་
ལ། །ཞིང་རྡུལ་ཀུན་གྱི་གྲངས་སྙེད་ཀྱི། །ལུས་བཏུད་པ་ཡིས་རྣམ་ཀུན་ཏུ། །མཆོག་
ཏུ་དད་པས་ཕྱག་འཚལ་ལོ། ། ཞེས་ཕྱག་བྱ། ཨོཾ་ཨཱརྱ་ལོ་ཀེ་ཤྭ་ར་ས་པ་རི་ཝ་ར་ཨགྷཾ་པྲ་
ཏཱིཙྪ་སྭཱ་ཧཱ། དེ་བཞིན་དུ། ཨགྷཾ་གྱི་གནས་སུ་པཱ་པུབྦེ་དྷུ་པེ་ཨ་ལོ་ཀེ་གན་དྷེ་ནི་ཝིང་ཤལྟ་རྣམས་བཅུག་སྟེ།
བྱ་རྒྱུད་ནས་བྱུང་བའི་རང་རང་གི་ཕྱག་རྒྱ་དང་བཅས་པས་མཆོད། དངོས་བཤམས་ཡིད་སྤྲུལ་མཆོད་
ཚོགས་མ་ལུས་འབུལ། །སྒོ་གསུམ་སྡིག་ལྟུང་མ་ལུས་སོ་སོར་བཤགས། །རང་གཞན་
ཀུན་གྱི་དགེ་ལ་རྗེས་ཡི་རང་། །ཟབ་རྒྱས་ཆོས་ཀྱི་འཁོར་ལོ་བསྐོར་བ་དང་། །བསྐལ་
བརྒྱུར་མྱ་ངན་མི་འདའ་གསོལ་བ་འདེབས། །འདིས་མཚོན་དགེ་བ་བྱང་ཆུབ་ཆེན་
320



༄༅ ། །ལྷག་ལྷ་དུ་མའི་སྒྲུབ་ཐབས་སོགས་ཀྱི་སྐོར།
པོར་བསྔོ། ། ཞེས་ཡན་ལག་བདུན་པ་བྱ། ས་གཞི་སྤོས་ཀྱིས་བྱུགས་ཤིང་མེ་ཏོག་བཀྲམ། །
རི་རབ་གླིང་བཞི་ཉི་ཟླས་བརྒྱན་པ་འདི། །སངས་རྒྱས་ཞིང་དུ་དམིགས་ཏེ་ཕུལ་བ་
ཡིས། །འགྲོ་ཀུན་རྣམ་དག་ཞིང་ལ་སྤྱོད་པར་ཤོག ། ཅེས་མཎྜལ་ཚོམ་བུ་བདུན་མ་འབུལ།
དེ་ནས་ཚད་མེད་བཞི་བསྒོམ་པ་ནི། སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་
པར་གྱུར་ཅིག སེམས་ཅན་ཐམས་ཅད་སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་
བར་གྱུར་ཅིག སེམས་ཅན་ཐམས་ཅད་སྡུག་བསྔལ་མེད་པའི་བདེ་བ་དང་མི་འབྲལ་
བར་གྱུར་ཅིག སེམས་ཅན་ཐམས་ཅད་ཉེ་རིང་ཆགས་སྡང་གཉིས་དང་བྲལ་བའི་
བཏང་སྙོམས་ལ་གནས་པར་གྱུར་ཅིག ཅེས་བརྗོད་དེ། ཚོགས་ཞིང་རྣམས་རང་གནས་
སུ་གཤེགས་པར་གྱུར་པར་བསམ། དེ་ནས་བདག་བསྐྱེད་དངོས་གཞི་བསྒོམས་པའི་ཚུལ་ནི། ཨོཾ་སྭ་བྷཱ་
ཝ་ཤུདྡྷསརྦ་དྷརྨ་སྭ་བྷཱ་ཝ་ཤུདྷོཉཧཾ། ཨོ་ ཤུ་ནྱ་ཏ་ཛྙཱ་ན་བཛྲ་སྭ་བྷཱ་ཝ་ ཨདྨ་ཀོཉཧཾ།
འཁོར་འདས་ཀྱི་ཆོས་ཐམས་ཅད་རང་བཞིན་མེད་པས་སྟོང་བ་ཉིད་དུ་གྱུར། སྟོང་
བའི་ངང་ལས་པཾ་ལས་པདྨ་འདབ་མ་བརྒྱུད་པའི་ལྟེ་བར་ཨ་ལས་ཟླ་བའི་དཀྱིལ་འཁོར་
གྱི་སྟེང་དུ་ཧཱི་དཀར་བོ་ལས་འོད་ཟེར་འཕྲོས་སེམས་ཅན་ཐམས་ཅད་ཀྱི་སྡིག་སྒྲིབ་
སྦྱངས། འཕགས་པའི་གོ་འཕང་ལ་བཀོད། ཚུར་འདུས་ཧིལ་ཐིམ་པས་པདྨ་འདབ་
མ་བརྒྱུད་པ་གསེར་བཙོ་མ་ལྟར་འབར་བའི་ལྟེ་བར་ཧཱིས་མཚན་པར་གྱུར། དེ་ལས་
འོད་ཟེར་ལྕགས་ཀྱུ་དང་ཞགས་པ་ལྟ་བུ་འཕྲོས། ཕྱོགས་བཅུའི་སངས་རྒྱས་དང་བྱང་
ཆུབ་སེམས་དཔའ་ཐམས་ཅད་སྤྱན་དྲངས། པདྨ་ཧཱི༔དང་བཅས་པ་ལ་ཐིམ་པ་ཡོངས་
སུ་གྱུར་པ་ལས་རང་ཉིད་འཕགས་པ་སྤྱན་རས་གཟིགས་དབང་ཕྱུག་སྐུ་མདོག་དཀར་
བོ་ལང་ཚོ་དར་ལ་བབ་ཅིང་འོད་ཟེར་འཕྲོ་བ། ཞལ་གཅིག་ཕྱག་བཞི་བ་ཕྱག་དང་བོ་
གཉིས་ཐུགས་ཀར་ཐལ་མོ་སྦྱར་བ། གཡས་ཀྱི་འོག་མས་ནོར་བུའི་ཕྲེང་བ་འདྲེན་ཅིང་།
གཡོན་གྱི་འོག་མས་པདྨ་དཀར་བོ་བསྣམས་པ། ཕྱག་གཉིས་ཀྱི་མཐིལ་ན་སྤྱན་རེ་རེ་
321



.： ་
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཡོད་པ། མཚན་དང་དཔེ་བྱད་ཀྱིས་མཛེས་པ། གནག་སྣུམ་རལ་བའི་ཐོར་ཅོག་གི་
དབུས་སུ་བླ་མ་འོད་དཔག་མེད་ཀྱི་རིགས་བདག་འཆང་བ། རི་དྭགས་ཀྲྀཥྛ་ས་རའི་
པགས་པས་ནུ་མ་གཡོན་པ་བཀབ་ཅིང་། དར་གྱི་ཤམ་ཐབས་ཅན། ནོར་བུས་སྤྲས་
པའི་གསེར་གྱི་སྐ་རགས་དང་ལྡན་པ་རིན་པོ་ཆེའི་དབུ་རྒྱན། སྣ་རྒྱན། མགུལ་རྒྱན།
དཔུང་རྒྱན། ཕྱག་ གདུབ། ཞབས་ གདུབ་ཅན། དར་སྣ་ ཚོགས་ ཀྱི་ན་བཟས་
བཀླུབས་ཤིང་ཞབས་རྡོ་རྗེ་དཀྱིལ་ཀྲུང་གིས་བཞུགས་པའི་སྤྱི་བོར་ཨོ་དཀར་བོ། མགྲིན་
པར་ཨཱ་དམར་བོ། ཐུགས་ཀར་ཧཱུཾ་སྔོན་པོ། ཐུགས་ཀར་ཟླ་བའི་དཀྱིལ་འཁོར་གྱི་སྟེང་
དུ་ཧཱིདཀར་བོ་རིང་ཆ་ཚེག་དྲག་དང་བཅས་པ། ཐུགས་ཀའི་ཧཱུྃལས་འོད་ཟེར་
འཕྲོས། པོ་ཏ་ལ་སོགས་དག་པའི་ཞིང་ཁམས་ཐམས་ཅད་ནས་འཕགས་པ་སྤྱན་རས་
གཟིགས་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་སྤྱན་དྲངས།
ཛཧཱུྃ་བཾ་ཧོ༔གཉིས་སུ་མེད་པར་གྱུར། སླར་ཡང་ཐུགས་ཀའི་ས་བོན་ལས་འོད་ཟེར་
འཕྲོས། འོད་དཔག་མེད་གཙོ་བོར་གྱུར་པའི་དབང་གི་ལྷ་རིགས་ལྔ་འཁོར་བཅས་སྤྱན་
དྲངས། ཁྱེད་རྣམས་ཀྱིས་བདག་ལ་མངོན་པར་དབང་བསྐུར་དུ་གསོལ། ཞེས་གསོལ་
བ་བཏབ་པས་དེ་རྣམས་ཀྱི་ཐུགས་ཀ་ནས་སྤྲོས་བའི་གོས་དཀར་མོ་ལ་སོགས་པའི་ལྷ་མོ་
རྣམས་ཀྱིས་ཡེ་ཤེས་ཀྱི་བདུད་རྩིའི་གང་བའི་བུམ་པ་ཐོགས་ཏེ། ཨོཾ་སརྦ་ཏ་ཐཱ་ག་ཏ་ཨ་
བྷི་ཥེ་ཀ་ཏེ་ས་མ་ཡ་ཤྲཱི་ཡེ་ཨཱཿཧཱུྃ་ཞེས་གསུངས་ཤིང་། བུམ་པའི་ཆུས་སྤྱི་བོ་ནས་དབང་
བསྐུར་བས། ལུས་ཐམས་ཅད་གང་། དྲི་མ་ཐམས་ཅད་དག ཆུའི་ལྷག་མ་སྤྱི་གཙུག་
ཏུ་གནས་པ་ཡོངས་སུ་གྱུར་པ་ལས་འོད་དཔག་མེད་ཀྱིས་དབུ་བརྒྱན་པར་གྱུར། བདག་
བསྐྱེད་མཆོད་པ་ཚོགས་ཞིང་སྐབས་ལྟར་བྱིན་གྱིས་བརླ་
ཏཱིཙྪ་སྭཱ་ཧཱ། དེ་བཞིན་དུ་ ཤཔྟའི་བར་གྱིས་མཆོད། སྐྱོན་གྱིས་མ་གོས་སྐུ་མདོག་དཀར། །
རྫོགས་སངས་རྒྱས་ཀྱིས་དབུ་ལ་བརྒྱན། །ཐུགས་རྗེའི་སྤྱན་གྱིས་འགྲོ་ལ་གཟིགས། །
322



༄༅། །ལྷག་ལྷ་དུ་མའི་སྒྲུབ་ཐབས་སོགས་ཀྱི་སྐོར།
སྤྱན་རས་གཟིགས་ལ་ཕྱག་འཚལ་བསྟོད། །ཅེས་པས་བསྟོད། རང་གི་ཐུགས་ཀར་ཟླ་བའི་
སྟེང་དུ་ཡེ་ཤེས་སེམས་དཔའ་ཚོན་གང་བ། དེའི་ཐུགས་ཀར་ཏིང་ངེ་འཛིན་སེམས་
དཔའ་ཧཱི༔ཡིག་དཀར་བོ། དེའི་མཐར་སྔགས་ཀྱི་ཕྲེང་བས་བསྐོར་བ་ལས་འོད་ཟེར་
འཕྲོས། རང་གཞན་སེམས་ཅན་ཐམས་ཅད་ཀྱི་ལུས་ཁེངས་ཐོག་མེད་ནས་བསགས་
པའི་སྡིག་སྒྲིབ་སྦྱངས། འཕགས་པའི་གོ་འཕང་ལ་བཀོད། འོད་ཟེར་ཚུལ་འདུས།
ཐུགས་ཀའི་ཧཱི༔ཡིག་ལ་ཐིམ་པར་གྱུར་པར་བསམ་ལ། གཙོ་བོ་ཡི་གེ་དྲུག་པ་བཟླ་ཞིང་མཇུག་ཏུ། ན་
མོ་རཏྣ་ཏྲ་ཡཱ་ཡ། ན་མོ་ཨཱརྱ་ཛྙཱ་ན་ས་ག་ར་བི་རོ་ཙ་ན་སྨྱུ་ཧ་རཱ་ཛཱ་ཡ། ཏ་ཐཱ་ག་ཏཱ་ཡ།
ན་མསརྦ་ཏ་ཐཱ་ག་ཏེ་བྷྱ ཨརྦ་ཏེ་བྷྱ སམྱཀཾ་བུདྡྷེ་བྷྱ ན་མཨཱརྱ་ཨ་ཝ་ལོ་ཀི་ཏེ་ཤྭ་
ར་ཡ། བོ་དྷི་ས་ཏྭཱ་ཡ། མ་ཧཱ་ས་ཏྭཱ་ཡ། མ་ཧཱ་ཀཱ་རུ་ཎི་ཀ་ཡ། ཏདྱཐཱ། ཨོཾ་དྷ་ར་དྷ་ར། །
དྷི་རི་དྷི་རི། དྷུ་རུ་དྷུ་རུ། ཨིཊྚེཝཊྚེ། ཙ་ལེ་ཙ་ལེ། པྲ་ཙ་ལེ། པྲ་ཙ་ལེ། ཀུ་སུ་མེ། ཀུ
སུ་མ་ཝ་རེ། ཨི་ལི་ཨི་ལི། ཙིཏི་ཛྭ་ལ་མ་བ་ན་ཡ་སྭཱ་ཧཱ། ཞེས་གཟུངས་རིང་དང་། སྙིང་བོ་ཏང་
ཐཱ་མན་ཆད་ཅི་འགྲུབ་བཟླས་ཀྱང་ཆོག་གོ ། དེ་ནས། ཨོཾ་པདྨ་ས་ཏྭ་ས་མ་ཡ་ཞེས་སོགས་ཡིག་བརྒྱས་
ལྷག་ཆད་བསྐང་། མཆོད་བསྟོད་གོང་བཞིན་བྱས་ལ། དགེ་བ་འདི་ཡིས་མྱུར་དུ་བདག །ཐུགས་རྗེ་
ཆེན་པོ་འགྲུབ་གྱུར་ནས། །འགྲོ་བ་གཅིག་ཀྱང་མ་ལུས་པ། །དེ་ཡི་ས་ལ་འགོད་པར་
ཤོག ། ཅེས་བརྗོད།
དེ་ནས་མདུན་བསྐྱེད་སྒྲུབ་པ་ནི། ཨོཾ་པདྨནྟ་ཀྲྀཏ་ཧཱུྃ་ཕཊ། ཅེས་བརྗོད་ཅིང་དཀྱིལ་འཁོར་ལ་
གནས་པའི་བགེགས་བསངས། ཨོཾ་སྭ་བྷཱ་ཝ་ཤུདྡྷསརྦ་དྷརྨཱསཱ་བྷཱ་ཝ་ཤུདྷོཉཧཾ། སྟོང་བ་ཉིད་
དུ་གྱུར། སྟོང་བའི་ངང་ལས་རང་གི་ཐུགས་ཀའི་ཧིལས་ཧཱུཾ་དཀར་བོ་འོད་ཟེར་མདོག་
ལྔར་ལྡན་པ་གཅིག་མདུན་དུ་ཆད་དེ་ཡོངས་སུ་གྱུར་པ་ལས་རིན་པོ་ཆེ་སྣ་ཚོགས་ལས་
གྲུབ་པའི་གཞལ་ཡས་ཁང་གྲུ་བཞི་སྒོ་བཞི་རྒྱུན་རྟ་བབས་དང་བཅས་པའི་རིན་པོ་ཆེའི་
ཁྲིའི་སྟེང་དུ་པཾ་ལས་པདྨ་འདབ་མ་བརྒྱད་པའི་ལྟེ་བར་ཟླ་བའི་གདན་གྱི་སྟེང་དུ་ཧིལས་
323



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པདྨ་ཤཱིས་མཚན་པ་ཡོངས་སུ་གྱུར་པ་ལས་འཕགས་པ་སྤྱན་རས་གཟིགས་དབང་ཕྱུག་
སྐུ་མདོག་དཀར་བོ་ཞེས་པ་ནས་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་
བསྐོར་བ་སྤྱན་དྲངས། མ་ལུས་སེམས་ཅན་ཀུན་གྱི་མགོན་གྱུར་ཅིང༌། །བདུད་སྡེ་
དཔུང་བཅས་མི་བཟད་འཇོམས་མཛད་ལྷ། །དངོས་རྣམས་མ་ལུས་ཡང་དག་མཁྱེན་
གྱུར་པའི། །བཅོམ་ལྡན་འཁོར་བཅས་གནས་འདིར་གཤེགས་སུ་གསོལ། ། ཨོཾ་སརྦ་
ཏ་ཐཱ་ག་ཏ་ལོ་ཀེ་ཤྭ་ར་ས་པ་རི་ཝ་ར་བཛྲ་ས་མ་ཛ ཛཧཱུྃ་བཾ་ཧོ༔དམ་ཚིག་པ་དང་
གཉིས་སུ་མེད་པར་གྱུར། སླར་ཡང་ཐུགས་ཀའི་ཧིལས་འོད་ཟེར་འཕྲོས། འོད་
དཔག་མེད་གཙོ་བོར་གྱུར་པའི་རིགས་ལྔ་འཁོར་བཅས་སྤྱན་དྲངས། ཁྱེད་རྣམས་ཀྱིས་
འདི་ལ་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས། དེ་རྣམས་
ཀྱིས་ཡེ་ཤེས་ཀྱིས་བདུད་རྩིའི་གང་བའི་བུམ་པ་ཐོགས་ནས། ཨོཾ་སརྦ་ཏ་ཐཱ་ག་ཏ་ཨ་བྷི་
ཥེ་ཀ་ཏ་ས་མ་ཡ་ཤྲི་ཡེ་ཧཱུྃ། ཞེས་གསུང་ཤིང་བུམ་པའི་ཆུས་སྤྱི་བོ་ནས་དབང་བསྐུར་
བས་ལུས་ཐམས་ཅད་གང་། དྲི་མ་ཐམས་ཅད་དག ཆུའི་ལྷག་མ་སྤྱི་གཙུག་ཏུ་གནས་
པ་ཡོངས་སུ་གྱུར་པ་ལས་འོད་དཔག་མེད་ཀྱིས་དབུ་བརྒྱན་པར་གྱུར། མཆོད་པ་གོང་ལྟར་
བྱིན་གྱིས་བརླབས། མཆོད་པ་འབུལ་བ་ནི། རྒྱལ་བ་རྒྱ་མཚོའི་མཆོད་རྫས་ལས་གྲུབ་པའི། །
ཞིང་ཁམས་རྒྱ་མཚོའི་མཆོད་ཡོན་རྒྱ་མཚོའི་ཚོགས། །ཡོན་ཏན་རྒྱ་མཚོའི་རྒྱལ་བ་
འཁོར་བཅས་ལ། །དད་པ་རྒྱ་མཚོས་འབུལ་ལོ་བཞེས་སུ་གསོལ། ། ཨོ་ཨཱརྱ་ལོ་ཀེ་ཤྭ་
ར་ས་པ་རི་ཝ་ར་ཨགྷཾ་པྲ་ཏཱིཙྪ་སྭཱ་ཧཱ། ཞེས་དང་། མཆོད་ཡོན་གྱི་གནས་སུ་རིམ་པ་བཞིན། ཞབས་
བསིལ། མེ་ཏོག བདུག་སྤོས། སྣང་གསལ། དྲི་ཆབ། ཞལ་ཟས། རོལ་མོ་དང་། ཨགྷཾ་གྱི་གནས་སུ་པéནས་
ཤཔྟའི་བར་བཅུག་སྟེ་ཆུ་གཉིས་ཉེར་སྤྱོད་ལྔ་དང་། ཡང་མཆོད་ཡོན་གྱི་གནས་སུ་གཟུགས་མཆོག སྒྲ་སྙན། རོ་
མཆོག རེག་མཆོག་དང་། ཨགྷཾ་གྱི་གནས་སུ་རཱུ་བ། ཤལྟ། གན་དྷེ། ར་ས། སྤུན་རྣམས་བཅུག་སྟེ་འདོད་
ཡོན་ལྔ་འབུལ། དེ་ནས། སྣ་ཚོགས་དབང་བོའི་གཞུ་ལྟར་རབ་བཀྲ་བ། །གང་ལ་རེག་ན་
བདེ་བའི་རྒྱུར་གྱུར་པའི། །གོས་བཟང་རིན་ཆེན་བདག་བློ་སྦྱང་ཕྱིར་འབུལ། །བཟོད་
324



༄༅། །ལྷག་ལྷ་དུ་མའི་སྒྲུབ་ཐབས་སོགས་ཀྱི་སྐོར།
པ་དམ་པའི་གོས་ཀྱིས་བརྒྱན་པར་ཤོག ། ཨོཾ་བཛྲ་ཝས་ཏཱ་ཡེ་ཨཱཿཧཱུྃ་སྭཱ་ཧཱ། ཞེས་ན་
བཟའ་དང་། རྒྱལ་བ་མཚན་དཔེའི་རང་བཞིན་རྒྱུན་ལྡན་ཕྱིར། །རྒྱུན་གཞན་དག་གིས་
བརྒྱན་པར་མི་འཚལ་ཡང་། ། རིན་ཆེན་རྒྱན་མཆོག་ཕུལ་བས་འགྲོ་ཀུན་གྱིས། །
མཚན་དཔེའི་བརྒྱན་པས་སྐུ་ལུས་ཐོབ་པར་ཤོག ། ཨོཾ་བཛྲ་ཨ་ལཾ་ཀ་ར་ཝ་པུ་ཥ་ཎི་
ཨཱཧཱུྃ་སྭཱ་ཧཱ། ཞེས་པས་རྒྱན་དང་། རིན་ཆེན་མཛེས་པའི་བཀྲ་ཤིས་བུམ་པ་འདི། །སྣ་
ཚོགས་བཅུད་ཀྱིས་བཀང་སྟེ་ཕུལ་བ་ཡིས། །ལུས་དང་ཉོན་མོངས་དྲི་མ་ཀུན་བྱུང་
ནས། །བྱང་ཆུབ་སེམས་ཀྱིས་བརླན་གྱིས་བརླན་པར་ཤོག ། ཨོཾ་བཛྲ་ཀ་ལ་ཤ་ཨཱཧཱུྃ།
ཞེས་བུམ་པ་ཕུལ། ཕྱག་སྟོང་འཁོར་ལོ་བསྒྱུར་བའི་རྒྱལ་བོ་སྟོང༌། ། ཞེས་སོགས་བསྟོད་པ་རྒྱས་
བསྡུས་གང་རིགས་ཀྱིས་བསྟོད། མདུན་བསྐྱེད་ཀྱི་ལྷའི་ཐུགས་ཀར་ཟླ་བའི་སྟེང་དུ་ས་བོན་གྱི་
མཐར་སྔགས་ཕྲེང་གིས་བསྐོར་བ་ལས་འོད་ཟེར་འཕྲོས། རིགས་དྲུག་སོ་སོའི་གནས་
སུ་སོང་སྟེ་རང་རང་གི་སྡུག་བསྔལ་ལས་བསྒྲལ་ནས་འཕགས་པའི་གོ་འཕང་ལ་བཀོད་
ཅིང་། དེ་ཐམས་ཅད་ཀྱིས་མགྲིན་གཅིག་ཏུ་སྔགས་ཀྱི་སྒྲ་བསྒྲགས་པར་གྱུར་པར་བསམ་
ལ། གཟུངས་རིང་བརྒྱ་རྩ། སྙིང་བོ་ཅི་འགྲུབ་དང་། མ་ཎི་གང་མང་བཟླའོ། ། ཐུན་མཐར་ཡིག་བརྒྱ་བརྗོད་
ཅིང་། གཏོར་མ་འབུལ་བ་ལ། འདས་གཏོར་དང་ཆོས་སྐྱོང་གཞི་བདག་གཏོར་མ་གསུམ་བྱིན་གྱིས་བརླབས་པ་
ནི། ཨོཾ་པདྨནྟ་ཀྲྀཏ་ཀྱིས་བསངས། སྭ་བྷཱ་ཝས་སྦྱངས། སྟོང་བ་ཉིད་དུ་གྱུར། སྟོང་བའི་ངང་
ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་བྱུང་
བའི་གཏོར་མ་ཟག་པ་མེད་པའི་ཡེ་ཤེས་ཀྱི་རྒྱ་མཚོ་ཆེན་པོར་གྱུར། ཨོཾ་ཨཱཿཧཱུྃ་ལན་གསུམ་
གྱིས་བྱིན་གྱིས་བརླབས། ཨོཾ་ཨཱརྱ་ལོ་ཀེ་ཤྭ་ར་ས་པ་རི་ཝ་ར་ཨི་དམ་བ་ལིང་ཏ་ཁ་ཁ་ཁ་ཧི་ཁ་ཧི་
ལན་གསུམ་གྱིས་འབུལ། མཆོད་བསྟོད་གོང་ལྟར་ཕུལ། གཏོར་མ་གཉིས་པ། ཨོཾ་ཀཱ་རོ་མུ་ཁཾ་སརྦ་དྷམཱ་
ཎཾ་ཨདྱ་ནུཏྤནྣ་ཏྭ་ཏ་ཨོཾ་ཨཱཿཧཱུྃ་ཕཊ་སྭཱ་ཧཱ། གསུམ་གྱིས་ཆོས་སྐྱོང་ལ་ཕུལ། དཔའ་བོ་མཁའ་
འགྲོ་ཆོས་སྲུང་རྣམས། །དམ་རྫས་གཏོར་མ་འདི་བཞེས་ལ། །འགལ་རྐྱེན་བར་ཆད་
ཞི་བ་དང༌། །བསམ་དོན་ཡིད་བཞིན་འགྲུབ་པར་མཛོད། ། ཅེས་འཕྲིན་ལས་བཅོལ།
ར་བ་ལྟ་
ས
=
+
325



མ
༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཏོར་མ་གསུམ་པ་ན་མསརྦ་ཏ་ཐཱ་ག་ཏ་ཨ་ཝ་ལོ་ཀི་ཏེ་ཨོཾ་སཾ་བྷ་ར་སཾ་བྷ་ར་ཧཱུཾ། གསུམ་གྱིས་
གཞི་བདག་ལ་ཕུལ། ཡུལ་ལྷ་གཞི་བདག་འཁོར་བཅས་ཀྱིས། །མཆོད་སྦྱིན་གཏོར་མ་འདི་
བཞེས་ལ། །ཀོ་ལོང་ཕྲག་དོག་མ་མཛད་པར། །ཆོས་ལྡན་འཕྲིན་ལས་ཚུལ་བཞིན་
མཛོད། ། ཅེས་བརྗོད། གོང་དུ་བསྙེན་པའི་སྐབས་བདག་བསྐྱེད་ཙམ་གྱིས་བཟླས་པ་བྱེད་ན་བཟླས་བའི་
མཐར། མཆོད་བསྟོད་ཀྱི་མཇུག་ཏུ། གཏོར་མ་བསངས་སྦྱངས། ཨོཾ་ལས་རིན་པོ་ཆེའི་སྣོད་ཡངས་
ཤིང་རྒྱ་ཆེ་བའི་ནང་དུ་ཨོཾ་འོད་དུ་ཞུ་བ་ལས་ཟག་པ་མེད་པའི་ཡེ་ཤེས་ཀྱི་བདུད་རྩིའི་རྒྱ་
མཚོར་གྱུར་པར་བསམ་ལ། ཨོཾ་ཨཱཿཧཱུྃ་ལན་གསུམ་གྱིས་བྱིན་གྱིས་བརླབས། རང་གི་ཐུགས་ཀའི་ཧཱུྃ་
ལས་འོད་ཟེར་འཕྲོས། འཕགས་པ་ཐུགས་རྗེ་ཆེན་པོའི་ལྷ་ཚོགས་མདུན་གྱི་ནམ་
མཁར་སྤྱན་དྲངས། ལྗགས་འོད་ཟེར་གྱི་སྦུ་གུས་གཏོར་མའི་བཅུད་ཐམས་ཅད་དྲངས་
ཏེ་གསོལ་བར་བསམ་ལ། ཨོཾ་ཨཱརྱ་ལོ་ཀེ་ཤྭ་ར་ས་པ་རི་ཝ་ར་བ་ལིང་ཏ་པྲ་ཏཱིཙྪ་ཡེ་སྭཱ་ཧཱ། ཞེས་
ལན་བདུན་ནམ་གསུམ་གྱིས་འབུལ། མཆོད་བསྟོད་སྔར་ལྟར་བྱས་ནས། བཅོམ་ལྡན་འདས་འཕགས་
པ་ཐུགས་རྗེ་ཆེན་པོའི་ལྷ་ཚོགས་འཁོར་དང་བཅས་པ་ཁྱེད་རྣམས་ཀྱིས་བདག་སོགས་
སེམས་ཅན་ཐམས་ཅད་ཀྱི་ལས་ཉོན་གྱི་སྒྲིབ་པ་མ་ལུས་པ་བྱང་ཞིང་མཆོག་དང་ཐུན་
མོང་གི་དངོས་གྲུབ་མ་ལུས་པ་བསྩལ་དུ་གསོལ། ཞེས་འདོད་དོན་ལ་གསོལ་བ་བཏབ། ཨོཾ་བཛྲ་
མུབདག་བསྐྱེད་ཀྱི་ཡེ་ཤེས་པ་དང་། གཏོར་མགྲོན་རང་གནས་སུ་གཤེགས་པར་གྱུར།
དགེ་བ་འདི་ཡིས་མྱུར་དུ་བདག །སྤྱན་རས་གཟིགས་དབང་འགྲུབ་གྱུར་ནས། །
ཞེས་སོགས་བསྔོ་སྨོན་བྱ་ཞིང་ཐུན་མཚམས་སུ་འཁྱེར་སོ་གསུམ་དང་མི་འབྲལ་བ་ལ་སློབ་པོ། ། བདག་མདུན་སོ་
སོར་སྒྲུབ་ཚེ། མཇུག་ཏུ་གཏོར་འབུལ་གྲུབ་རྗེས་བཟོད་གསོལ། བསྒྲུབ་གཞི་རས་བྲིས་ལ། འདིར་ནི་
གཟུགས་དང་ལྷན་ཅིག་ཏུ། །འགྲོ་བའི་དོན་དུ་བཞུགས་ནས་ཀྱང་། །ནད་མེད་ཚེ་
དང་དབང་ཕྱུག་དང་། །མཆོག་རྣམས་ལེགས་པར་བསྩལ་དུ་གསོལ། ། ཨོཾ་སུ་པྲ་
ཏིཥྛ་བཛྲ་ཡེ་སྭཱ་ཧཱ། ཞེས་བརྟན་བཞུགས་དང་། མཎྜལ་གྱི་ཚོམ་བུ་ཙམ་ལ་བརྟེན་པ་ཡིན་ན། ཨོ་ཁྱེད་
ཀྱིས་སེམས་ཅན་དོན་ཀུན་མཛད། །རྗེས་སུ་མཐུན་པའི་དངོས་གྲུབ་སྩོལ། །སངས་
326



༄༅ ། །ལྷག་ལྷ་དུ་མའི་སྒྲུབ་ཐབས་སོགས་ཀྱི་སྐོར།
རྒྱས་ཡུལ་དུ་གཤེགས་ནས་ཀྱང་། །སླར་ཡང་འབྱོན་པར་མཛད་དུ་གསོལ། ། བཛྲ་
མུཡེ་ཤེས་པ་རང་བཞིན་གྱི་གནས་སུ་གཤེགས། དམ་ཚིག་པའི་རྟེན་བརྟེན་པ་འོད་
དུ་ཞུ་ནས་རང་ལ་ཐིམ། རང་ཉིད་ཐུགས་རྗེ་ཆེན་པོ་ཞལ་གཅིག་ཕྱག་གཉིས་པར་
གསལ་བའི་སྤྱི་བོར་ཨོཾ་དཀར་བོ། མགྲིན་པར་ཨཱཿདམར་པོ། ཐུགས་ཀར་ཧཱུཾ་སྔོན་པོས་
མཚན་པར་གྱུར། ཅེས་བརྗོད་ལ་ཤིས་བརྗོད་ཀྱིས་མཐའ་བརྒྱན་པར་བྱའོ། ། ཞེས་འཕགས་པ་
ཐུགས་རྗེ་ཆེན་པོ་ཕྱག་བཞི་བའི་སྒྲུབ་ཐབས་མདོར་བསྡུས་འདི་ནི་དམ་པ་གོང་མའི་གསུང་བཞིན་བཀླག་ཆོག་ཏུ་
བགྱིས་ཏེ། ཆོས་སྡེ་ཆེན་པོ་དཔལ་ལྡན་བྱ་ཁྱུང་དུ་སྡོད་སྐབས་དཔྱོད་ལྡན་བློ་བཟང་ཡེ་ཤེས་ཀྱིས་བསྐུལ་བ་ལྟར་
སྐྱབས་མཆོག་འཇིགས་མེད་དབང་བོ་ཡབ་སྲས་ཀྱི་གཞུང་ལྟར་ཆོས་མེད་སྙོམ་ལས་པ་སྐལ་བཟང་ཆོས་ཀྱི་རྒྱལ་
མཚན་མིང་ནས་གཡར་ཁྲལ་དུ་བྲིས་པ་དགེའོ། །
༄༅། །ཐབས་ཤེས་གཅོད་ཀྱི་སྙིང་བོ་ལམ་ཟབ་
རྒྱུན་གྱི་རྣལ་འབྱོར་འཁྱེར་བདེ་
ཞེས་བྱ་བ་བཞུགས་སོ། །
༄༅། །བདེ་གཤེགས་ཀུན་དངོས་ཁྱབ་བདག་རྡོ་རྗེ་འཆང་། །
ཌཱ་ཀིའི་གཙོ་མོ་ལབ་ཀྱི་སྒྲོན་མ་དང་། །
དབྱེར་མེད་དཔལ་ལྡན་བླ་མའི་ཚོགས་རྣམས་ལ། །
གུས་པས་བཏུད་ནས་ཉམས་ལེན་མདོར་བསྡུས་འགོད། །
ལྟ་
འདིར་རྒྱུན་གྱི་ཉམས་ལེན་དུ་ལམ་ཟབ་བསྡུས་པའི་རྣལ་འབྱོར་སྐྱོང་བར་འདོད་པའི་གང་ཟག་གིས་ཐོག་
མར་དབང་སྡུད་ཟིལ་གནོན་བྱ་བ་ནི། ཕཊ འཁོར་འདུས་ཆོས་ཀུན་ངོ་བོ་སྟོང་བར་གྱུར། །
327



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རང་ཉིད་སྲིད་གསུམ་ཁྱབ་པའི་ཡུམ་ཆེན་གྱི། །བརྩེ་བའི་འོད་ཀྱིས་ལྷ་འདྲེའི་ཚོགས་
བཀུག་ནས། །འཇིགས་རུང་ཁྲོས་མ་མང་བོས་བསྐོར་བར་གྱུར། །ཕཊ༔ མདུན་གྱི་
ནམ་མཁར་པད་སྡོང་ཡངས་པའི་རྩེར། །རྒྱལ་བ་ཀུན་ཡུམ་ལབ་སྒྲོན་དབྱེར་མེད་
པའི། །སྤྱི་བོར་རྩ་བརྒྱུད་འདྲེན་གསུམ་བླ་མ་དང་། །མཐའ་སྐོར་དཀོན་མཆོག་ཆོས་
སྲུང་ཚོགས་ཀྱིས་བསྐོར། །གནོད་བྱེད་གདོན་དྲུག་ཕ་མས་གཙོར་གྱུར་པའི། །འགྲོ་
ཀུན་འཁོར་བའི་སྲིད་མཚོ་ལས་བསྒྲལ་ཕྱིར། །བླ་མ་མཆོག་གསུམ་ལྷ་ལ་སྐྱབས་འཆི་
ཞིང་། །རྫོགས་པའི་བྱང་ཆུབ་མཆོག་ཏུ་སེམས་བསྐྱེད་དོ། ། ལན་གསུམ། ཆོས་ཀུན་
མཚན་མ་ཀུན་བྲལ་འོད་གསལ་དབྱིངས། །ལོངས་སྤྱོད་རྫོགས་སྐུའི་གཤིས་སུ་ཡོངས་
ཤར་བའི། །ལབ་སྒྲོན་སྡེ་ལྔར་གསལ་བའི་མཐའ་སྐོར་དུ། །རང་འདྲའི་དམ་ཚིག་
ལས་ཀྱི་མཁའ་འགྲོ་མས། །བསྐོར་བའི་གནས་གསུམ་རྡོ་རྗེ་གསུམ་འོད་ཀྱིས། །ཡེ་
ཤེས་དབང་ལྷ་དང་བཅས་སྤྱན་དྲངས་ཏེ། །ཛཧཱུྃ་བཾ་ཧོ༔དམ་ཡེ་གཉིས་མེད་ཐིམ། །
དབང་ལྷས་དབང་བསྐུར་རིགས་ལྔས་དབུ་བརྒྱན་གྱུར། ། ཕཊ༔ རང་ལུས་གསང་
བ་སྒྱུ་མའི་ཕུང་བོ་ལ། །རང་བྱུང་ལྷན་སྐྱེས་སྐྱེ་མཆེད་ཡན་ལག་རྣམས། །གླིང་བཞི་རི་
རབ་ཉི་ཟླ་རིན་ཆེན་སོགས། །གྱུར་པ་འདི་བཞེས་འགྲོ་ཀུན་བྱིན་གྱིས་རློབས། །བླ་མ་
དཀོན་མཆོག་ཡི་དམ་ཚོགས་རྣམས་ལ། །གུས་པས་ཕྱག་འཚལ་མཆོད་འབུལ་སྡིག་
ལྟུང་བཤགས། །རྗེས་སུ་ཡི་རངས་བསྐུལ་ཞིང་གསོལ་ འདེབས་ཤིང་། ། དགེ་ཀུན་
རྫོགས་པའི་བྱང་ཆུབ་ཆེན་པོར་བསྔོ། །སྤྱི་གཙུག་པདྨ་ཉི་ཟླའི་གདན་སྟེང་དུ། །རྡོ་རྗེ་
འཆང་སོགས་རྩ་བརྒྱུད་ བླ་མ་ལ། །གསོལ་བ་འདེབས་ སོ་ བདག་ རྒྱུད་བྱིན་ གྱིས་
རློབས། །མཆོག་ཐུན་དངོས་གྲུབ་མ་ལུས་བསྩལ་དུ་གསོལ། །ཆོས་དབྱིངས་རྣམ་
དག་སྐྱེ་མེད་དབྱིངས་ཀྱི་ཡུམ། །འགག་མེད་རྩ་བྲལ་ སེམས་ཉིད་དོན་གྱི་ཡུམ། །
མཐའ་དབུས་མེད་པ་མཐའ་བྲལ་བློ་ལས་འདས། །ཡུམ་ཆེན་ཆོས་ཀྱི་སྐུ་ལ་གསོལ་བ་
*་
སE
328



ས
༄༅། །ལྷག་ལྷ་དུ་མའི་སྒྲུབ་ཐབས་སོགས་ཀྱི་སྐོར།
འདེབས། །འགལ་རྐྱེན་ལམ་དུ་ལོང་བར་བྱིན་གྱིས་རློབས། །མི་མཐུན་གྲོགས་སུ་
འཆར་བར་བྱིན་གྱིས་རློབས། །འཁྲུལ་བའི་གཞི་རྩ་ཆོད་པར་བྱིན་གྱིས་རློབས། །རང་
སེམས་སྐྱེ་མེད་རྟོགས་པར་བྱིན་གྱིས་རློབས། །དེ་ལྟར་གསོལ་བ་བཏབ་པས་མཁའ་
འགྲོའི་ཚོགས། །སྐུ་ལས་བདུད་རྩི་སྣ་ལྔའི་རྒྱུན་བབས་པས། །རང་གཞན་ཡོངས་ཀྱི་
སྤྱི་གཙུག་ནས་ཞུགས་ཏེ། །ལུས་སེམས་སྒྲིབ་སྦྱངས་ཤེལ་གོང་ལྟར་གྱུར་པའི། །དབུ་
མའི་མས་སྣར་རང་ སེམས་བྱེའུའི་སྒོང་ཙམ། །དཀར་འཚེར་འོད་ཀྱི་ཐིག་ལེ་སྐར་
མདའ་བཞིན། །སྤྱི་བོ་ནས་ཐོན་ཡུམ་ཆེན་ཐུགས་དང་འདྲེས། །གང་ཤར་བདེ་སྟོང་
ངང་དུ་འདུན་པ་བཟུང་། ། ཕཊ རང་སེམས་ལས་བྱེད་མཁའ་འགྲོ་སྐུ་མདོག་
དམར། །གྲི་ཐོད་འཛིན་པའི་རྣམ་པར་ཕྱིར་ཐོན་པའི། །མདུན་དུ་རླུང་མེ་བེམ་རོའི་
ཐོད་པའི་ནང༌། །ཤ་ཁྲག་དོན་སྙིང་བདུད་རྩིའི་རྒྱ་མཚོར་གྱུར། ། ཨོཾ་ཨཱཿཧཱུཾ། ལན་
གསུམ་གྱིས་བྱིན་གྱིས་བརླབས། ཕཊ གོང་འོག་མགྲོན་རྣམས་སྤྱན་དྲངས་སྙིང་ག་ནས། །
སྤྲོས་པའི་ཌཱ་ཀིས་བདུད་རྩིའི་རྒྱུན་ཕུལ་བས། །བླ་མ་ཡི་དམ་དཀོན་མཆོག་ཆོས་སྲུང་
དང་། །རིགས་དྲུག་གདོན་བགེགས་ཚོགས་རྣམས་མཉེས་གྱུར་ཅིག །ཕཊ༔ བེམ་
རིག་བྲལ་ཏེ་རང་རིག་ལབ་སྒྲོན་མར། །གསལ་བའི་མདུན་དུ་བདག་ལུས་མཁོ་དགུའི་
ཚོགས། །གྱུར་པ་འདི་ཉིད་གོང་འོག་མགྲོན་རྣམས་ཀྱིས། །བཞེས་ནས་བྱིན་རློབས་
སྒྲིབ་ཀུན་བྱང་གྱུར་ཅིག ། ཕཊ བེམ་རིག་བྲལ་ཞིང་རང་རིག་རྗེ་བཙུན་མར། །
གསལ་བའི་མདུན་དུ་ཤ་རུས་རི་ལྟར་སྤུངས། །ཁྲག་ཞག་རྒྱ་མཚོ་ལྟ་བུར་འཁྱིལ་བ་
ལ། །མགྲོན་རྣམས་མ་ལུས་སྤྲིན་ལྟར་འདུས་པར་གྱུར། །བླ་མ་ཡི་དམ་རྒྱལ་བ་ཞི་ཁྲོ་
དང༌། །དཔའ་བོ་དཔའ་མོ་ཆོས་སྲུང་ཚོགས་རྣམས་ལ། །དོན་སྙིང་རྣམ་ཤེས་དབང་
བོ་ལྔ་ལ་སོགས། ། ཤ་ཁྲག་རུས་གསུམ་ལུས་ཀྱི་མཆོད་པར་འབུལ། །ལྷ་ཀླུ་བཙན་
བདུད་རྒྱལ་བོ་གཤིན་རྗེ་དང༌། །ནད་བདག་འདྲེ་སྲིན་མ་མོ་གྲུལ་བུམ་ཚོགས། །
329



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རིགས་དྲུག་ལན་ཆགས་གདོན་བགེགས་ཚོགས་རྣམས་ལ། །སྒྱུ་ལུས་ཕུང་བོ་ཞེན་
ཆགས་མེད་པར་སྦྱིན། །རང་ལུས་ཟག་མེད་མཆོད་སྦྱིན་འདི་བྱས་པས། །བུ་ལོན་
ལན་ཆགས་ཤ་འཁོན་བྱང་བ་དང༌། །ཚོགས་གཉིས་རྫོགས་ཤིང་སྒྲིབ་གཉིས་དག་གྱུར་
ནས། །འགྲོ་ཀུན་ཕན་བདེ་མཆོག་ལ་འགོད་པར་ཤོག །དེ་ལྟར་སྣང་སྟོང་ཚོགས་པའི་
རོལ་བ་ལས། །འོངས་པའི་བསོད་ནམས་ཕུང་བོ་ཅི་མཆིས་བ། །བདེ་མེད་འགྲོ་བ་མ་
ལུས་བསྒྲལ་བའི་ཕྱིར། །ཟུང་འཇུག་རྡོ་རྗེ་འཆང་གི་རྒྱུ་རུ་བསྔོ། ། ཕཊ༔ སྦྱིན་པའི་
འཁོར་གསུམ་མི་དམིགས་རྒྱས་འདེབས་ཤིང༌། །ཚོགས་ཞིང་འོད་ཞུ་རང་ཉིད་ལ་ཐིམ་
པས། །རང་ཡང་འོད་གསལ་བདེ་ཆེན་ཆོས་སྐུའི་ངང་། །མཁའ་སྤྱོད་དབང་མོའི་ལྷ་
སྐུར་གསལ་བར་གྱུར། །སྨོན་ལམ་དང་ཤིས་བརྗོད་གང་རིགས་བྱའོ། ། ཞེས་
ཐབས་ཤེས་གཅོད་ཀྱི་སྙིང་བོ་ལམ་ཟབ་རྒྱུན་གྱི་རྣལ་འབྱོར་འཁྱེར་བདེ་འདི་ནི། དགེ་སློང་སྐལ་བཟང་ཆོས་
གྲགས་སོགས་མཆེད་གྲོགས་རྣམས་ཀྱིས་བསྐུལ་ངོར། ༧སྙོམ་ལས་པ་སྐལ་བཟང་ཆོས་ཀྱི་རྒྱལ་མཚན་པས་རྡོ་རྗེ་
འཆང་འཇིགས་མེད་འཕྲིན་ལས་རྒྱ་མཚོས་མཛད་པའི་རྒྱུན་འཁྱེར་ལ་སྒོ་བསྟུན་ནས་བྲིས་པ་ཛ་ཡནྟུ། བཀྲ་
ཤིས་ཤོག །
༄༅། །མ་ཅིག་ཁྲོས་མ་ནག་མོའི་སྒོ་ནས་བཀྲུ་བྱབས་
བསྲུང་གསུམ་བྱེད་ཚུལ་བདུད་རྩིའི་ཆུ་
རྒྱུན་ཞེས་བྱ་བ་བཞུགས་སོ། །
༄༅ ། །བླ་མ་ཡུམ་ཆེན་དབྱེར་མེད་པའི། །
མཁའ་འགྲོའི་ཚོགས་ལ་གུས་བཏུད་ནས། །
དེ་ཡི་སྒྲུབ་ཐབས་ཁྲུས་བཅས་པ། །
330



༄༅། །ལྷག་ལྷ་དུ་མའི་སྒྲུབ་ཐབས་སོགས་ཀྱི་སྐོར།
མདོར་བསྡུས་ཚུལ་དུ་འགོད་པར་བྱ། ། །
འདིར་མ་ཅིག་ཁྲོས་མ་ནག་མོ་སྒྲུབ་པར་འདོད་པས། སྐྱབས་འགྲོ་སེམས་བསྐྱེད་ཚད་མེད་བཞི་བསྒོམས་
པ་སྔོན་དུ་བཏང་ནས། ཨོཾ་ཤུ་ནྱ་ཏ་ཛྙཱ་ན་བཛྲ་སྭ་བྷཱ་ཝ་ཨཏྨ་ཀོཉ་ཧཾ། སྟོང་བ་ཉིད་དུ་གྱུར།
སྟོང་བའི་ངང་ལས་ཡེ་ཤེས་ཀྱི་རང་སྣང་ལས་གྲུབ་པའི་གཞལ་ཡས་ཁང་ཆེན་པོའི་དབུས་
སུ་པཾ་ལས་པདྨ་དམར་པོ་འདབ་མ་བཞི་བའི་དབུས་དང་ཕྱོགས་བཞིར། ཨ་ལས་ཟླ་བ།
རཾ་ལས་ཉི་མ། ཐཾ་ལས་རོའི་གདན་རེ་རེའི་སྟེང་དུ་དབུས་སུ་བི་ཡོངས་སུ་གྱུར་པ་ལས་
རང་ཉིད་མ་ཅིག་ཁྲོས་མ་སྐུ་མདོག་མཐིང་ནག་རྩ་ཞལ་འཛུམ་ཞིང་རབ་ཏུ་ཁྲོས་པ་སྤྱན་
གསུམ་པ། དབུ་སྐྲ་སེར་བོ་གྱེན་དུ་གྲོལ་བ། སྤྱི་བོ་ན་ཕག་ཞལ་སྔོན་པོ་ཁམས་གསུམ་
ཟ་བའི་ངུར་སྒྲ་སྒྲོགས་པ། ཐོད་སྐམ་ལྔས་དབུ་བརྒྱན་ཅིང་། ཕྱག་གཡས་གྲི་གུག་ནམ་
མཁའ་ལ་འཕྱར་ཞིང་གཡོན་པས་ཐོད་པ་ཁྲག་གིས་གང་བ་ཐུགས་ཀར་འཛིན་པ། གྲུ་
མོ་ན་དུག་གསུམ་རྩད་ནས་གཅོད་པའི་རྡོ་རྗེས་མཚན་པའི་ཁ་ཊཾ་ཀ་འཛིན་པ། སྐུ་སྟོད་
ལ་མི་ལྤགས་ཀྱི་གཡང་གཞི་གསོལ་ཞིང༌། མི་མགོའི་ཕྲེང་བའི་དོ་ཤལ་དང་། ཕྱག་རྒྱ་
ལྔས་བརྒྱན་པ། སྟག་གི་པགས་པའི་ཤམ་ཐབས་ཅན། ཞབས་གཡས་བསྐུམས་ཤིང་
གཡོན་བརྐྱངས་པའི་གར་སྟབས་ཀྱིས་རོའི་གདན་ལ་བཞུགས་པ། ཁམས་གསུམ་
དབང་དུ་སྡུད་ཅིང་། སྲིད་གསུམ་ཟིལ་གྱིས་གནོན་པའི་བདག་ཉིད་ཅན་དུ་གྱུར།
པདྨ་འདབ་མ་བཞི་བའི་ཤར་དུ་ཧི་ལས་སངས་རྒྱས་མཁའ་འགྲོ་སྐུ་མདོག་དཀར་མོ།
ལྷོར་རི་ལས་རིན་ཆེན་མཁའ་འགྲོ་སྐུ་མདོག་སེར་མོ། ནུབ་ཏུ་ནི་ལས་པདྨ་མཁའ་འགྲོ་
སྐུ་མདོག་དམར་མོ། བྱང་དུ་ས་ལས་ལས་ཀྱི་མཁའ་འགྲོ་སྐུ་མདོག་ལྗང་གུ་ཐམས་ཅད་
ཀྱང་རྒྱན་ཆ་ལུགས་གཙོ་མོ་དང་མཐུན་པ། རང་འདྲའི་འཁོར་འབུམ་སྡེའི་རེ་རེས་
བསྐོར་བ་རྣམ་སྤྲུལ་བསམ་གྱིས་མི་ཁྱབ་པ་དང་ལྡན་པར་གྱུར། དེ་རྣམས་ཀྱི་སྤྱི་བོར་ཨོ་
དཀར་བོ། མགྲིན་པར་ཨཱཿདམར་པོ། ཐུགས་ཀར་ཧཱུཾ་སྔོན་པོ། ཐུགས་ཀའི་ཧཱུྃ་ལས་
འོད་ཟེར་འཕྲོས་པས། རང་བཞིན་གྱི་གནས་ནས་རྒྱལ་བ་སྲས་དང་བཅས་པ་མ་ཅིག་
331



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མཁའ་འགྲོ་སྡེ་ལྔའི་རྣམ་པར་བཛྲ་ས་མ་ཛས་སྤྱན་དྲངས། ཛཧཱུྃ་བཾ་ཧོ༔གཉིས་སུ་མེད་པར་
གྱུར། སླར་ཡང་ཐུགས་ཀའི་ཧཱུྃ་ལས་འོད་ཟེར་འཕྲོས། དབང་གི་ལྷ་རིགས་ལྔ་འཁོར་
དང་བཅས་པ་བཛྲ་ས་མ་ཡ་ཛ༔ ཨོ་པཉྩ་ཀུ་ལ་ས་པ་རི་ཝ་ར་ཨགྷཾ་ནས་ཤཔྟའི་བར་གྱིས་
མཆོད། དེ་བཞིན་གཤེགས་པ་ཐམས་ཅད་ཀྱིས་བདག་ལ་མངོན་པར་དབང་བསྐུར་དུ་
གསོལ། ཞེས་གསོལ་བ་བཏབ་པས། ཨོཾ་སརྦ་ཏ་ཐཱ་ག་ཏ་ཨ་བྷི་ཀ་ཏ་ས་མ་ཡ་ཤྲི་ཡེ་ཧཱུཾ་
གིས་དབང་བསྐུར། སྐུ་གང་། དྲི་མ་དག ཆུའི་ལྷག་མ་ཡར་ལུད་པ་ལས་ཐམས་ཅད་
ལ་རྒྱལ་བ་རིགས་ལྔས་དབུ་བརྒྱན་པར་གྱུར། །
ཁྲུས་ཀྱི་དོན་དུ་བུམ་སྒྲུབ་བྱེད་པ་ལ། བུམ་པ་འདུ་བྱས་ནས་སུམ་གཉིས་ཙམ་བླ་མེད་བུམ་རྫས་ལྡན་པའི་
ཆུས་བཀང་ཞིང་། དུང་ཆོས་གཟུངས་རྡོར་ཡང་འཇོག བུམ་པ་ལྷར་བསྐྱེད་པ་ནི། ཤུ་ནྱ་ཏ་སོགས་ཀྱིས་
སྦྱངས། བུམ་པ་སྟོང་བ་ཉིད་དུ་གྱུར། སྟོང་བའི་ངང་ལས་བཾ་ལས་བྱུང་བའི་རིན་པོ་ཆེའི་
བུམ་པ་ཡངས་ཤིང་རྒྱ་ཆེ་བ། ལྟོ་བ་ལྡིར་བ། ཞབས་ཞུམ་པ། མགྲིན་པ་ཕྲ་བ་ལ་
སོགས་པ་མཚན་ཉིད་ཐམས་ཅད་དང་ལྡན་པ། ཕྱི་བུམ་པའི་རྣམ་པ་ལ་ནང་ལྷའི་
གཞལ་ཡས་ཁང་གྲུ་བཞི་སྒོ་བཞི་རྟ་བབས་བཞི་དང་ལྡན་པ། རྩིག་པ་འདོད་ཡོན་ཕ་གུ་
དྲ་བ་དྲ་ཕྱེད་འདའ་ཡབ་ལ་སོགས་པ་མཚན་ཉིད་ཐམས་ཅད་ཡོངས་སུ་རྫོགས་པ་རྡོ་རྗེ་
ར་བ་མེ་རི་དུར་ཁྲོད་དང་བཅས་པའི་དབུས་སུ་པཾ་ལས་པདྨ་དམར་བོ་འདབ་མ་བཞི་
བའི་དབུས་དང་། ཕྱོགས་བཞིར་ཞེས་པ་ནས་འདི་ལ་མངོན་པར་དབང་བསྐུར་དུ་
གསོལ། ཞེས་གསོལ་བ་བཏབ་པས། ཨོཾ་སརྦ་ཏ་ཐཱ་ག་ཏ་ནས་རྒྱལ་བ་རིགས་ལྔས་དབུ་
བརྒྱན་པར་གྱུར། བཟླས་པ་བྱ་བ་ནི། ཏིང་ངེ་འཛིན་སེམས་དཔའ་ཧཱུྃ་དང་བླ་མའི་མཐར།
ཨོ་ཨཱཿཧཱུྃ་གུ་རུ་བི་ཧ་རི་ནི་ས་སིདྷི་ཧཱུྃ། ཞེས་པའི་སྔགས་ཀྱིས་བསྐོར་བར་གྱུར། ས་བོན་
སྔགས་ཕྲེང་དང་བཅས་པ་ལས་འོད་ཟེར་འཕྲོས། སེམས་ཅན་ཐམས་ཅད་ཀྱི་སྡིག་
སྒྲིབ་སྦྱངས། སངས་རྒྱས་ཐམས་ཅད་ལ་མཉེས་པའི་མཆོད་པ་ཕུལ། དེ་རྣམས་ཀྱི་སྐུ་
གསུང་ཐུགས་ཀྱི་དངོས་གྲུབ་ཐམས་ཅད་རང་ལ་ཐིམ་པས་ཁམས་གསུམ་དབང་དུ་སྡུད་
ན་
ན་ས
332



༄༅། །ལྷག་ལྷ་དུ་མའི་སྒྲུབ་ཐབས་སོགས་ཀྱི་སྐོར།
ཅིང་སྲིད་གསུམ་ཟིལ་གྱིས་གནོན་པའི་བདག་ཉིད་ཅན་དུ་གྱུར་པ་དང་། སླར་ཡང་
རང་དང་བུམ་པའི་ལྷའི་ཐུགས་ཀའི་ཧཱུྃ་ལས་འོད་ཟེར་འཕྲོས། ཕྱོགས་བཅུའི་སངས་
རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་ཐུགས་ཀ་ནས་ཡེ་ཤེས་ཀྱི་བདུད་རྩི་
དཔག་ཏུ་མེད་པ་བཀུག་ནས་བུམ་པའི་ནང་གི་ཆུ་ལ་ཐིམ་པས། བསྒྲུབ་བྱའི་ནད་
གདོན་སྡིག་སྒྲིབ་གྲིབ་དང་མི་གཙང་བ་ཐམས་ཅད་དག་བྱེད་ཀྱི་བདུད་རྩིར་གྱུར་པར་
བསམ་ལ། གཟུངས་ཐག་ནས་བཟུང་བཞིན། ཨོཾ་ཨཱཿཧཱུྃ་གུ་རུ་བཾ་ཧ་རི་ནི་ས་སིདྡྷི་ཧཱུྃ། ཞེས་པ་ཅི་
འགྲུབ་བཟླས་མཐར། ཡིག་བརྒྱ་བརྗོད་ཅིང་གཟུངས་ཐག་བསྡུ། མཆོད་པ་བྱིན་རླབས་ནི། ཨོཾ་ཁཎྜ་རོ་ཧི་
ནི་ཧཱུཾ་ཧཱུཾ་ཕཊ་ཀྱིས་བསངས། སྭ་བྷཱ་ཝས་སྦྱངས། སྟོང་བ་ཉིད་དུ་གྱུར། སྟོང་བའི་ངང་ལས་
ཧཱུཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་ཨཱཿཧཱུཾ་འོད་དུ་ཞུ་བ་
ལས་བྱུང་བའི་མཆོད་ཡོན། ཞབས་བསིལ། མེ་ཏོག བདུག་སྤོས། སྣང་གསལ།
དྲི་ཆབ། ཞལ་ཟས། རོལ་མོ་ལ་སོགས་པ་རང་བཞིན་བདེ་སྟོང་རྣམ་པ་མཆོད་རྫས་
བྱེད་ལས་དབང་བོ་དྲུག་གི་སྤྱོད་ཡུལ་དུ་ཟག་པ་མེད་པའི་བདེ་བ་ཁྱད་པར་ཅན་བསྐྱེད་
པར་གྱུར། ཨོཾ་ཨགྷཾ་ནས་ཤཔྟའི་བར་དང་། རྭ་བ་ནས་སྤེན་དྷརྨ་ཨཱཧཱུྃ་གི་བར་བྱིན་གྱིས་བརླབས།
ཨོཾ་མ་ཧཱ་གུ་རུ་དེ་ཝ་ཌཱ་ཀི་ནི་ས་པ་རི་ཝཱ་ར་ཨགྷཾ་ནས་ཤཔྟའི་བར་དང་། རཱུ་བ་ནས་སྤརྦ་དྷརྨ་པྲ་
ཏི་ཙྪ་པཱུ་ཛ་མེ་གྷ་ས་མུ་དྲ་སྤུ་ར་ན་ས་མ་ཡེ་ཨཱཧུཾ་ཞེས་པའི་བར་སྔགས་ཀྱིས་ཕུལ། ནང་མཆོད་བྱིན་
རླབས་ནི། ཁཎྜ་རོ་ཧིས་བསངས། སྭ་བྷཱ་ཝས་སྦྱངས། སྟོང་བ་ཉིད་དུ་གྱུར། སྟོང་བའི་ངང་
ལས། ཡོལས་རླུང་། རཾ་ལས་མེ། ཀཾ་ལས་མི་མགོའི་སྒྱེད་པུ་གསུམ་གྱི་སྟེང་དུ་ཨ་ལས་
ཐོད་པ་ཕྱི་དཀར་ལ་ནང་དམར་བ་ཡངས་ཤིང་རྒྱ་ཆེ་བའི་ནང་དུ་ཤ་ལྔ། བདུད་རྩི་ལྔ།
ཡེ་ཤེས་ལྔ། ཨཱ་ལི་ཀཱ་ལི་དང་བཅས་པ་འོད་དུ་ཞི་བ་ལས་བྱུང་བའི་ཟག་མེད་ཀྱི་བདུད་
རྩིའི་རྒྱ་མཚོ་ཆེན་པོར་གྱུར། ཨོཾ་ཨཱཿཧཱུྃ་ཧ་ཧོ་ཧི༔ ཨོཾ་མ་ཧཱ་གུ་རུ་དེ་ཝ་ཌཱ་ཀི་ནི་ས་པ་རི་
ཝ་ར་ཨོཾ་ཨཱཿཧཱུྃ་གིས་ནང་མཆོད་འབུལ། ཨོཾ་སརྦ་ཏ་ཐཱ་ག་ཏ་ཨ་ནུ་རཱ་ག་ན་བཛྲ་སྭ་བྷཱ་ཝ་ཨཏྨ་
333



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པན་པས
ཀོཉ་ཧཾ། ཞེས་པས་གསང་མཆོད་དང་། སྒྲིབ་པའི་སྒྲིབ་པ་ཀུན་བསལ་ཞིང་། །རྟོག་པ་ཀུན་
ལས་རྣམ་གྲོལ་བའི། །བླ་ན་མེད་པའི་བྱང་ཆུབ་སེམས། །བདེ་བ་ཆེན་པོས་མཉེས་
གྱུར་ཅིག །ཅེས་དེ་ཁོ་ན་ཉིད་ཀྱིས་མཆོད། བསྟོད་པ་ནི། ཧཱུྃ། དུག་ལྔ་བསྒྲལ་བའི་གདན་སྟེང་
དུ། །སྐུ་ལྔ་ལྷུན་རྫོགས་མཁའ་འགྲོའི་སྐུ། །ཡེ་ཤེས་ལྔ་ལྡན་འཕྲིན་ལས་མཛད། །
མཁའ་འགྲོ་སྡེ་ལྔ་ལ་ཕྱག་འཚལ། ། ཞེས་པས་བསྟོད། ཨོཾ་ཨཱཿཧཱུྃ་བཛྲ་མུ། ཞེས་དུང་ཆོས་ཀྱི་
ཆུ་བུམ་པར་བླུགས་ཏེ། བུམ་པའི་ལྷ་ཡེ་ཤེས་པ་རང་བཞིན་གྱི་གནས་སུ་གཤེགས། དམ་
ཚིག་པ་འོད་དུ་ཞུ་ནས་བུམ་པའི་ཆུ་དང་རོ་གཅིག་ཏུ་གྱུར་པར་བསམ་མོ། །
དེ་ནས་བཀྲུ་བྱབས་བསྲུང་གསུམ་བྱ་བ་ནི། བསྒྲུབ་བྱ་མདུན་དུ་བཞག་ལ། དང་བོ་བཀྲུ་བ་ནི། བླ་མ་
དང་ཡུམ་ཆེན་མོ་ཐ་མི་དད་པའི་མ་ཅིག་ཁྲོས་མ་ནག་མོའི་ལྷ་ཚོགས་འོད་དུ་ཞུ་བ་ལས་
བྱུང་བའི་བུམ་པའི་ཆུས་ཁྱེད་རང་རྣམས་ཀྱི་སྤྱི་བོ་ནས་རྐང་མཐིལ་གྱི་བར་གྱི་ཕྱི་ནང་
ཐམས་ཅད་ཁྱབ་པར་བཀྲུས་པས་ནད་གདོན་སྡིག་སྒྲིབ་དང་མི་གཙང་བ་ཐམས་ཅད་
དབང་བོའི་སྒོ་དང་བ་སྤུའི་བུ་ག་ཐམས་ཅད་ནས་དུད་ཁུ་དང་སོལ་ཁུའི་རྣམ་པར་ཕྱིར་
ཐོན་ཏེ་བྱང་ཞིང་དག་པར་གྱུར་པའི་མོས་པ་མཛོད་ཅིག ཇི་ལྟར་བལྟམས་པ་ཙམ་
གྱིས་ནི། ། ཞེས་པ་ནས། དེ་བཞིན་བདག་གིས་ཁྲུས་བགྱིའོ། ། ཨོ་ཨཱཿཧཱུྃ་གུ་རུ་བཻ་ཧ་
རི་ནི་ས་སིདྡྷི་ཧཱུྃ། བསྒྲུབ་བྱ་མིང་འདི་ཞེས་བགྱི་བའམ། སྦྱིན་པའི་བདག་པོའི་སྡིག་པ་
དང་སྒྲིབ་པ་ཐམས་ཅད་ཤཱནྟི་ཀུ་རུ་ཡེ་སྭཱ་ཧཱ། ཞེས་བརྗོད་ཅིང་བསྒྲུབ་བྱའི་ལུས་བུམ་པའི་ཆུས་བཀྲུ།
དེ་བཞིན་དུ་སྦྱར་ཏེ། ནད་ཐམས་ཅད་ཤཱནྟི་ཀུ་རུ་ཡེ་སྭཱ་ཧཱ། རིམས་ཐམས་ཅད་ཤཱནྟི་ཀུ་རུ་ཡེ་
སྭཱ་ཧཱ། གདོན་ཐམས་ཅད་ཤཱནྟི་ཀུ་རུ་ཡེ་སྭཱ་ཧཱ། ཉེར་བར་འཚེ་བ་ཐམས་ཅད་ཤཱནྟི་ཀུ་རུ་
ཡེ་སྭཱ་ཧཱ། དུས་མ་ཡིན་པར་འཆི་བ་ཐམས་ཅད་ཤཱནྟི་ཀུ་རུ་ཡེ་སྭཱ་ཧཱ། འཁོན་ཐམས་
ཅད་ཤཱནྟི་ཀུ་རུ་ཡེ་སྭཱ་ཧཱ། གྲིབ་ཐམས་ཅད་ཤཱནྟི་ཀུ་རུ་ཡེ་སྭཱ་ཧཱ། བྱད་ཐམས་ཅད་ཤཱནྟི་ཀུ་
རུ་ཡེ་སྭཱ་ཧཱ། བྱུར་ཐམས་ཅད་ཤཱནྟི་ཀུ་རུ་ཡེ་སྭཱ་ཧཱ། བསྐལ་བ་ངན་པ་ཐམས་ཅད་ཤཱནྟི་ཀུ་
334



༄༅། །ལྷག་ལྷ་དུ་མའི་སྒྲུབ་ཐབས་སོགས་ཀྱི་སྐོར།
རུ་ཡེ་སྭཱ་ཧཱ། ལྟས་ངན་པ་ཐམས་ཅད་ཤཱནྟི་ཀུ་རུ་ཡེ་སྭཱ་ཧཱ། མཚན་མ་ངན་པ་ཐམས་
ཅད་ཤཱནྟི་ཀུ་རུ་ཡེ་སྭཱ་ཧཱ། རྨི་ལམ་ངན་པ་ཐམས་ཅད་ཤཱནྟི་ཀུ་རུ་ཡེ་སྭཱ་ཧཱ། རྒྱལ་བོ་དང་
བསེན་མོའི་གནོད་པ་ཐམས་ཅད་ཤཱནྟི་ཀུ་རུ་ཡེ་སྭཱ་ཧཱ། བཀྲ་མི་ཤིས་པ་ཐམས་ཅད་ཤཱནྟི་
ཀུ་རུ་ཡེ་སྭཱ་ཧཱ། ཉེར་བར་འཚེ་བ་ཐམས་ཅད་ཤཱནྟི་ཀུ་རུ་ཡེ་སྭཱ་ཧཱ། མཚན་མོ་ནག་མོའི་
གདོན་ཐམས་ཅད་ཤཱནྟི་ཀུ་རུ་ཡེ་སྭཱ་ཧཱ། བདུད་ཀྱི་ཞགས་པ་ཐམས་ཅད་ཤཱནྟི་ཀུ་རུ་ཡེ་སྭཱ་
ཧཱ། གཤིན་རྗེ་ཕོ་ཉ་ཐམས་ཅད་ཤཱནྟི་ཀུ་རུ་ཡེ་སྭཱ་ཧཱ། བགེགས་དང་ལོག་འདྲེན་ཐམས་
ཅད་ཤཱནྟི་ཀུ་རུ་ཡེ་སྭཱ་ཧཱ། བར་གཅོད་མི་མཐུན་པའི་ཕྱོགས་ངན་པ་ཐམས་ཅད་ཤཱནྟི་ཀུ་
རུ་ཡེ་སྭཱ་ཧཱ། ཞེས་ལན་གསུམ་སོགས་བརྗོད་ཅིང་མང་དུ་བཀྲུའོ། ། ཡང་ན་མེ་ལོང་དུ་བྱད་བཞིན་ཤར་བ་
ལ་བཀྲུས་པས་ཀྱང་རུང་ངོ༌། །
གཉིས་པ་བྱབས་པ་ནི། དྲི་གླུད་དང་ཆངས་བུ་བཟོས་པ་དྲི་ཆུའི་སྣོད་དུ་བཞག་ལ། བསྒྲུབ་བྱ་རྣམས་རང་
རང་གི་ཁར་ཆུ་ཅུང་ཟད་རེ་འཛིན་དུ་བཅུག་ནས། རྨ་བྱའི་སྒྲོའི་དབུས་སུ་ཉི་མ་ལ་གནས་པའི་ཧཱུྃ་
ཡིག་སྔགས་ཕྲེང་དང་བཅས་པ་ལས་འོད་ཟེར་འཕྲོས། བཀྲུས་པས་མ་དག་པའི་ནད་
རིམས་གདོན་བགེགས་གྲིབ་དང་མི་གཙང་བ་ཐམས་ཅད་རྡོ་ཁབ་ལེན་གྱིས་ལྕགས་ཕྱེ་
ལེན་པ་ལྟར་འོད་ཟེར་གྱིས་བས་ཤིང་དེད་པས་ཁ་ནང་གི་ཆུ་ལ་ཐིམ་པར་གྱུར་པའི་མོས་པ་
མཛོད་ཅིག བསྒྲུབ་བྱའི་གཡས་གཡོན་མདུན་རྒྱབ་ལ། རྨ་བྱའི་སྒྲོའི་ཆུན་པོས་བྱབས་པའི་སྟངས་ཀ་བྱ་ཞིང་།
ཨོ་ཨཱཿཧཱུྃ་གུ་རུ་བཻ་སོགས་ཀྱི་མཐར། སྦྱིན་པའི་བདག་པོའི་སྡིག་པ་དང་སྒྲིབ་པ་ཐམས་ཅད་
ཨ་བ་ན་ཡེ་སྭཱ་ཧཱ། ཞེས་བསྒྱུར་ནས་ནད་ཐམས་ཅད་ཨ་བ་ན་ཡེ་སྭཱ་ཧཱ་ནས་བར་གཅོད་མི་
མཐུན་པའི་ཕྱོགས་ངན་པ་ཐམས་ཅད་ཨ་བ་ན་ཡེ་སྭཱ་ཧཱ་ཞེས་པའི་བར་བརྗོད་ནས། ཁར་བཟུང་
བའི་དྲི་ཆུ་དེ་དྲི་གླུད་ཀྱི་སྟེང་དུ་འདོར་དུ་གཞུག ན་མོ་རྗེ་བཙུན་རྩ་བ་དང་བརྒྱུད་པར་བཅས་པའི་
དཔལ་ལྡན་བླ་མ་དམ་པ་རྣམས་ཀྱི་བཀའ་བདེན་པ་དང༌། སངས་རྒྱས་ཀྱི་བཀའ་
བདེན་པ་དང༌། ཆོས་ཀྱི་བཀའ་བདེན་པ་དང་། དགེ་འདུན་གྱི་བཀའ་བདེན་པ་དང༌།
བཅོམ་ལྡན་འདས་མ་མ་ཅིག་ཁྲོས་མ་ནག་མོའི་ལྷ་ཚོགས་ཀྱི་སྐུ་གསུང་ཐུགས་ཀྱི་གསང་
335



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བ་བླ་ན་མེད་པའི་བདེན་པ་ཆེན་པོ་ལ་བརྟེན་ནས་སྦྱིན་པའི་བདག་པོ་འདི་ལ་གནོད་
ཅིང་འཚེ་བར་བྱེད་པའི་གདོན་བགེགས་ཐམས་ཅད་དྲི་གླུད་དང་དྲི་ཆུ་འདིས་ཚིམ་པར་
གྱིས་ལ་རང་རང་སོ་སོའི་གནས་སུ་སོང་ཞིག ཨོཾ་སུམྦྷ་ནི་སུམྦྷ་ཧཱུྃ། གྲིཉྩ་གྲིཉྩ་ཧཱུྃ། གྲིཉྩ་
པ་ཡ་ཧཱུྃ། ཀྲྀཏྟཱ་པ་ཡ་ཧཱུྃ། ཨཱ་ན་ཡ་ཧོ་བྷ་ག་ཝན་བི་ར་ཛཱ་ཧཱུཾ་ཕཊ། ཞེས་བརྗོད་ཅིང་གུ་གུལ་
གྱིས་བདུག ཡུངས་ཀར་གྱིས་བྲབ། རོལ་མོའི་སྒྲ་དང་བཅས་དྲི་གླུད་ཕྱིར་དོར་རོ། ། སངས་རྒྱས་རྣམས་
ནི་བདུད་ལས་རྒྱལ། །ཆོས་ནི་ཆོས་མ་ཡིན་ལས་རྒྱལ། །དགེ་འདུན་མུ་སྟེགས་རྣམས་ལས་
རྒྱལ། །དབང་བོ་ལྷ་མིན་རྣམས་ལས་རྒྱལ། །ལྷ་མིན་ཟླ་བ་རྣམས་ལས་རྒྱལ། །ནམ་མཁའ་ལྡིང་
ནི་རྒྱ་མཚོ་ལས། །མེ་ནི་ཤིང་རྣམས་ཀུན་ལས་རྒྱལ། །ཆུ་ནི་མེ་ལས་རྒྱལ་བ་སྟེ། །རླུང་ནི་སྤྲིན་
ལས་རྒྱལ་བར་འགྱུར། །རྡོ་རྗེ་ཡིས་ནི་རིན་ཆེན་ཕུག །ལྷ་རྣམས་བདེན་པར་རབ་ཏུ་གནས། །
ས་ཡང་བདེན་པར་གནས་པ་ལ། །སངས་རྒྱས་དང་ནི་ཆོས་ཀྱང་བདེན། །བདེན་པ་རྒྱལ་གྱུར་
རྫུན་མ་ལགས། །བདེན་པ་དང་བདེན་པའི་ཚིག་འདི་དག་གིས་སྦྱིན་པའི་བདག་པོ་བདུད་དང་
མི་མཐུན་པའི་ཕྱོགས་ཐམས་ཅད་ལས་རྒྱལ་བར་གྱུར་ཅིག ཛ་ཡ་ཛ་ཡ། སིདྷི་སིདྡྷཾ། ཕ་ལ་
ཕ་ལ་ཧོ༔
གསུམ་པ་བསྲུང་བ་བྱ་བ་ནི། རང་གི་ཐུགས་ཀར་ཉི་མ་ལ་གནས་པའི་ཧཱུཾ་ལས་འོད་ཟེར་
འཕྲོས། སྦྱིན་པའི་བདག་པོའི་ལུས་ཀྱི་ཕྱི་ནང་བར་གསུམ་ཐམས་ཅད་ཁྱབ། ཤ་སྐྱི་
པགས་མཚམས་ཐམས་ཅད་འོད་ཟེར་ལས་གྲུབ་པའི་རྡོ་རྗེའི་རྡུལ་ཕྲ་རབ་ཀྱི་རང་
བཞིན་དུ་གྱུར་པས་ནད་གདོན་སྡིག་སྒྲིབ་ཐམས་ཅད་ཀྱིས་མི་ཚུགས་པའི་རྡོ་རྗེའི་གོ་
ཁྲབ་གྱོན་པའི་མོས་པ་མཛོད་ཅིག ལག་ཏུ་རྡོ་རྗེ་ཐོགས་པས། སྤྱི་བོ་དང་ལུས་ཀྱི་མདུན་རྒྱབ་དཔུང་
བ་གཡས་གཡོན། དཔྱི་གཡས་གཡོན་རྣམས་སུ་རེག་པའི་ཚུལ་བྱས་ནས། ཨོཾ་ཨཱཿཧཱུྃ་གུ་རུ་བཻ་སོགས་ཀྱི་
མཐར། བསྒྲུབ་བྱའམ་སྦྱིན་པའི་བདག་པོའི་སྡིག་པ་དང་སྒྲིབ་པ་ཐམས་ཅད་ལས་རཀྵ་
རཀྟ་ཞེས་སྦྱར་ནས། བར་གཅོད་མི་མཐུན་པའི་ཕྱོགས་ངན་པ་ཐམས་ཅད་ལས་རཀྵ་རཀྵ་
ཞེས་པའི་བར་གོང་བཞིན་བརྗོད་དེ། རྒྱལ་བ་སྲས་བཅས་བདེན་པའི་བྱིན་རླབས་དང་། །མ་
336



༄༅། །ལྷག་ལྷ་དུ་མའི་སྒྲུབ་ཐབས་སོགས་ཀྱི་སྐོར།
ཅིག་ཁྲོས་མ་ནག་མོའི་མཐུ་སྟོབས་ཀྱིས། །འགྲོ་བ་འདི་དག་བདག་གིས་བསྲུངས་ཟིན་
གྱི། །འདི་ལ་སུས་ཀྱང་གནོད་པ་མ་བྱེད་ཅིག ། བཛྲ་རཀྵ་རཀྟ་ཞེས་བརྗོད་ཅིང་བཀྲ་ཤིས་
ཀྱིས་མཐའ་བརྒྱན་པར་བྱའོ། ། མཇུག་ཆོག་ལ་མཆོད་བསྟོད་མདོར་བསྡུས་བྱས་ནས་ཡིག་བརྒྱ་བརྗོད་ཅིང་།
མ་འབྱོར་བ་དང་ཉམས་པ་དང་། ། ཞེས་སོགས་ཀྱིས་བཟོད་པར་གསོལ། བདག་བསྐྱེད་ཀྱི་
ཡེ་ཤེས་པ་རང་བཞིན་གྱི་གནས་སུ་གཤེགས། དམ་ཚིག་པ་བདག་ཉིད་ལ་ཐིམ་པར་
གྱུར་པར་བསམ། བསྔོ་སྨོན་བཀྲ་ཤིས་ཅི་རིགས་པ་བརྗོད་པར་བྱའོ། །
ད་པར་བསམ་
ས
སྨྲས་པ།
མཆོག་མཐུན་དངོས་གྲུབ་སྩོལ་མཛད་ཐུགས་རྗེའི་གཏེར། །
ཡི་དམ་ཁྲོས་མ་ནག་མོའི་སྒྲུབ་ཐབས་དང་། །
བསྒྲུབ་བྱར་བཀྲུ་བྱབས་བསྲུང་བ་བྱ་བའི་ཚུལ། །
འདོན་བདེར་བཀོད་འདིས་གཞན་ཕན་འབྱུང་བར་སྨོན། །
་་
ཞེས་པ་འདི་ནི་གསོ་རིག་ལ་མཁྱེན་དཔྱོད་ཡངས་པ་པདྨས་ལྷ་རྫས་བཅས་བསྐུལ་ངོར། ༧སྐྱེ་སྤྲུལ་གྱི་མིང་
འཛིན་པ་སྐལ་བཟང་ཆོས་ཀྱི་རྒྱལ་མཚན་གྱིས་བྲིས་པ་དགེའོ། །
༄༅། །འཇམ་དབྱངས་དམར་སེར་གྱི་
རྗེས་ཆོག་བསྡུས་པ།
༄༅ ། །འཇམ་དབྱངས་དམར་སེར་གྱི་རྗེས་གནང་ལ། ཁྲུས་དང་མཎྜལ།
ཀུན་མཁྱེན་ཡེ་ ཤེས་ ཕུང་བོ་ ཅན། ། ཞེས་ སོགས་ ལན་ གསུམ་ རྗེས་ ཟློས་ དང་།
337



བ་ལ་་་
•ས་
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དཀོན་མཆོག་གསུམ་སོགས་ལན་གསུམ་རྗེས་ཟློས་མཛད། རྗེས་གནང་གི་དངོས་
གཞི་བསྐུར་བ་ལ། བསྒྲུབ་བྱ་ལྷར་བསྐྱེད་པ་ལ་ཚིག་རིས་ལྟར་གྱི་དམིགས་པ་ x སློབ་
མ་སྐད་ཅིག་གིས་རྗེ་བཙུན་འཇམ་པའི་དབྱངས་ x ལྷར་བསྐྱེད། དང་བོ་སྐུའི་རྗེས་
གནང་དོན་དུ་གསོལ་བ་འདེབས་པ་ x མཛོད། དུས་གསུམ་སངས་རྒྱས་ཐམས་ཅད་
ཀྱི། །ངོ་བོ་དཔལ་ལྡན་བླ་མ་ཡིས། །བདག་ལ་རྗེ་བཙུན་འཇམ་དབྱངས་ཀྱི། །སྐུ་ཡི་
རྗེས་གནང་བསྩལ་དུ་གསོལ། ལན་གསུམ། གང་ཚེ་ལྟ་བར་ x མཇལ་བར་ཤོག
ལན་གཅིག་རྗེས་ཟློས་བྱ། རང་གི་ཐུགས་ཀའི་ས་བོན་ལས་འོད་ཟེར་ཕྱོགས་བཅུར་
འཕྲོས། ཕྱོགས་བཅུའི་རྒྱལ་བ་སྲས་བཅས་ཐམས་ཅད་རྗེ་བཙུན་འཇམ་པའི་དབྱངས་
ཀྱི་སྐུའི་རྣམ་པར་སྤྱན་དྲངས་ལ། སློབ་མ་རྗེ་བཙུན་འཇམ་པའི་དབྱངས་སུ་གསལ་
བའི་ལུས་ལ་ཐིམ་པས་འཇམ་པའི་དབྱངས་དངོས་སུ་གྱུར། ཛ་ཧཱུཾ་བཾ་ཧོ༔ ཅེས་མེ་ཏོག་
འཐོར། སངས་རྒྱས་ཀུན་གྱི་སྐུ་ཆེ་བ། །སངས་རྒྱས་ཀུན་གྱི་སྐུ་ཡིན་ཏེ། ། སངས་
རྒྱས་སྐུ་ཡི་བྱིན་རླབས་ཀྱིས། །འཇམ་པའི་དབྱངས་ཀྱི་སྐུ་ཐོབ་ཤོག ། ཅེས་རྗེས་ཟློས་
བྱེད། རྗེ་བཙུན་འཇམ་པའི་དབྱངས་ཀྱི་སྐུའི་རྗེས་གནང་ ཐོབ། ཐོག་མེད་ནས་
བསགས་པའི་ལུས་ཀྱི་སྒྲིབ་པ་རྣམས་སྦྱང་བ། རྗེ་བཙུན་འཇམ་དབྱངས་ x རྣལ་
འབྱོར་སྒོམ་པ་ལ་དབང་བར་བྱས། གནས་སྐབས་སུ་ལུས་ཀྱི་ཉེར་འཚེ་ཞི་ཞིང་གཟི་
བརྗིད་ཆེ་བ་དང་། འགྲོ་བ་གཞན་གྱིས་མཐོང་བ་ཙམ་གྱིས་དད་པར་འགྱུར་བ་དང་།
མཐར་ཐུག་མཚན་དཔེའི་བརྒྱན་པའི་སྐུ་འཐོབ་པར་འགྱུར་བའི་ཕན་ཡོན་འབྱུང་བར་
གསུངས་པས་དགའ་བ་བསྒོམ། ཕྱིན་ཆད་སྐུའི་དམ་ཚིག་ལ་གནས་པར་བྱ་དགོས་
སོ། ། གཉིས་པ་གསུང་གི་རྗེས་གནང་གི་དོན་དུ་གསོལ་འདེབས་ནི། བརྩེ་ལྡན་
ཁྱོད་ཀྱི་མཁྱེན་རབ་ འོད་ ཟེར་ གྱིས། །བདག་བློའི་ གཏི་མུག་མུན་པ་རབ་བསལ་
ནས། །བཀའ་དང་བསྟན་བཅོས་གཞུང་ལུགས་རྟོགས་པ་ཡི། །བློ་གྲོས་སྤོབས་པའི་
གྲོ
ལག-
338



༄༅། །ལྷག་ལྷ་དུ་མའི་སྒྲུབ་ཐབས་སོགས་ཀྱི་སྐོར།
གནང་བ་བསྩལ་དུ་གསོལ། ། ཞེས་རྗེས་ཟློས་མཛད། བླ་མ་དང་རྗེ་བཙུན་འཇམ་
པའི་དབྱངས་དབྱེར་མ་མཆིས་པའི་ཐུགས་ཀ་ནས་སྔགས་ཀྱི་ཕྲེང་བ་བྱུང་། ཞལ་ནས་
ཐོན་ཏེ་སློབ་མའི་སྙིང་གར་ཞུགས། སྙིང་གའི་འཁོར་ལོ་རྩིབས་དྲུག་པའི་ལྟེ་བར་ཨོ་
དམར་སེར། དེའི་རྩིབས་དྲུག་གི་སྟེང་དུ་ཨ་ར་པ་ཙ་ན་དྷཱིཞེས་པའི་ཡི་གེ་དྲུག་བཀོད་
པ་དེ་ལ་ཐིམ་པར་བསྒོམ། སྔགས་ཀྱི་རྗེས་ཟློས་ལན་བདུན་བྱ། དེའི་གསུང་གི་རྗེས་
གནང་ཐོབ། ཐོགས་མེད་ x ངག་གི་ x རྗེ་བཙུན་ x གཟུངས་སྔགས་ x བཟླ་བ་
དང་། དེའི་སྒོ་ནས་ཤེས་རབ་བློ་འཕེལ་སོགས་ལས་རབ་འབྱམས་སྒྲུབ་པ་ལ་དབང་
བར་བྱས། གནས་ སྐབས་ སུ་ ངག་ སྨྲ་ བརྗོད་ དག་ པ་དང་། མཐར་ ཐུག་ གསུང་
དབྱངས་ཡན་ལག་དྲུག་ཅུ་འཐོབ་པར་འགྱུར་བའི་ x ཕྱིན་ཆད་གསུང་གི་དམ་ཚིག་ x
བྱ་དགོས་སོ། ། གསུམ་པ་དེ་ནས་ཐུགས་ཀྱི་ རྗེས་གནང་ གི་དོན་དུ་ གསོལ་བ་
འདེབས་པ་ x། དུས་གསུམ་སངས་རྒྱས་ x ངོ་བོ་ x བདག་ x ཐུགས་ཀྱི་ x ཞེས་
ལན་གསུམ་རྗེས་ཟློས་བྱ། ཤེས་པས་སྲིད་ལ་མི་གནས་ཤིང་། །སྙིང་རྗེ་ཞི་ལ་མི་གནས་
པ། །འཁོར་དང་མྱ་ངན་འདས་མི་གནས། །འཇམ་དབྱངས་ཐུགས་ལ་གསོལ་བ་
འདེབས། ། ཞེས་རྗེས་ཟློས། དེ་ནས་སློབ་མའི་རྐང་བ་རྡོ་རྗེ་དཀྱིལ་ཀྲུང་དང་།
ལག་གཉིས་མཉམ་བཞག སྒལ་ཚིགས་དྲང་བོར་བསྲང་། མིག་སྣ་རྩེར་ཕབ། མདུན་
གྱི་ནམ་མཁར་སངས་རྒྱས་ཐམས་ཅད་ཀྱི་ངོ་བོ་ཨོཾ་ཡིག་དམར་སེར་དྲི་མ་མེད་པ་གཅིག་
གསལ་བཏབ་ལ་ ཨ་ཉི་ཤུ་རྩ་གཅིག་བརྗོད་དུ་བཅུག་ནས་མཐར་ཨ་དེ་རང་ལ་ཐིམ།
རང་ཉིད་མེ་ལོང་ལ་ཧ་བཏབ་པ་བཞིན་དུ་འོད་དུ་ཞུ་ནས་སྟོང་བ་ཉིད་དུ་གྱུར་པའི་ངང་
ལ་ཅི་ནུས་མཉམ་པར་བཞག་པར་བྱེད། སློབ་མའི་སྤྱི་བོར་མེ་ཏོག་བཞག་ལ། འབྲུ་
གསུམ་བརྗོད་པས། རྣམ་པར་མི་རྟོག་པའི་ཏིང་ངེ་འཛིན་བརྟན་པོར་གྱུར་པར་བསམ་
མོ། ། དེའི་ཐུགས་ཀྱི་རྗེས་གནང་ཐོབ། ཐོགས་མེད་ནས་བསགས་ x ཡིད་ཀྱི་ x
339



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྗེ་བཙུན་ x ཐུགས་ཀྱི་རྣལ་འབྱོར་སྒོམ་པ་ལ་དབང་བར་བྱས། གནས་སྐབས་སུ་
སེམས་ཀྱི་ཉེར་འཚེ་ཞི་བ་དང་། མཐར་ཐུག་བདེན་གཉིས་མངོན་སུམ་དུ་རྟོགས་པའི་
ཡེ་ཤེས་མྱུར་དུ་ཐོབ་པའི་ཕན་ཡོན་ x བསྒོམ། ཕྱིན་ཆད་ཐུགས་ཀྱི་དམ་ཚིག་ལ་
གནས་པར་བྱ་དགོས་སོ། ། དེ་ནས་བཞི་བ་ཡོན་ཏན་འཕྲིན་ལས་ཀྱི་རྗེས་སུ་གནང་
བའི་དོན་དུ་གསོལ་བ་འདེབས་པ་ནི། དུས་འདི་ནས་ནི་བཟུང་ནས་ནི། །ཇི་སྲིད་
བྱང་ཆུབ་མ་ཐོབ་པར། །བཅོམ་ལྡན་འཇམ་དབྱངས་མགོན་གྱིས་ནི། །བདག་གི་བླ་
མ་མཛད་དུ་གསོལ། ། ཞེས་ལན་གསུམ་རྗེས་ཟློས། སློབ་མའི་ལག་ཏུ་མཚན་བརྗོད་
སྦྱིན། གླེགས་བམ་འདིར་འཇམ་དཔལ་གྱི་རྒྱུད་བཞུགས་པས། རང་གིས་ཉམས་སུ་
ལེན་པ་དང་། སྐལ་ལྡན་གཞན་ལའང་སྟོན་ཅིག རང་གཞན་ཀུན་ལ་ཕན་ཐོགས་
པར་འགྱུར་རོ་ཞེས་གཏད། དེས་ཡོན་ཏན་འཕྲིན་ལས་ཀྱི་རྗེས་གནང་ཐོབ། འཇམ་
པའི་དབྱངས་ཀྱི་རྒྱུད་ཉན་པ་དང་འཆད་པ་ལ་དབང་བར་བྱས། གནས་སྐབས་སུ་
རིག་པའི་གནས་ལྔ་ལ་མཁས་པ་དང་། མཐར་ཐུག་རྗེ་བཙུན་འཇམ་དབྱངས་དང་
མཉམ་པའི་ཡོན་ཏན་འཕྲིན་ ལས་འཐོབ་པར་འགྱུར་ བའི་ ཕན་ཡོན་འབྱུང་བར་
གསུངས་པས་དགའ་བ་སྒོམས། ཕྱིན་ཆད་རྒྱུད་འདི་ནས་གསུངས་པའི་དམ་ཚིག་ལ་
གནས་པར་བྱ་དགོས་སོ། ། དམ་ཚིག་ཁས་བླངས་པ། གཙོ་བོས་ཇི་ལྟར་བཀའ་ x
ལུས་བྲན་དུ་འབུལ་བ་ལ། དེང་ནས་བརྩམ་སྟེ་ x ཞེས་སོགས་དང་མཎྜལ་ཕུལ་ཏེ་
འཇུག་བསྡུ་བར་བྱའོ། །
340



༄༅། །ལྷག་ལྷ་དུ་མའི་སྒྲུབ་ཐབས་སོགས་ཀྱི་སྐོར།
Rམ་
༄༅། །འཇམ་དབྱངས་ནག་པོའི་སྒྲུབ་ཐབས་
བསྡུས་པ་ཉམས་གྲིབ་ཀུན་
སེལ་བཞུགས་སོ། །
༄༅ ། །རྒྱལ་བའི་མཁྱེན་རབ་གཅིག་བསྡུས་འཇམ་དཔལ་དབྱངས། །མིག་
སྨན་མདངས་འཛིན་ཁྲོ་བོའི་སྐུར་བཞེངས་པ། །འཇམ་དབྱངས་ནག་པོའི་ཞབས་ལ་
གུས་བཏུད་ནས། །གང་དེའི་སྒྲུབ་ཐབས་འཕྲིན་ལས་མདོར་བསྡུས་བྲི། །
དེ་ལ་འདིར་འཇམ་དབྱངས་ནག་པོའི་སྒོམ་བཟླས་བྱ་བར་འདོད་པའི་གང་ཟག་གིས་སྐྱབས་སེམས་སྔོན་
དུ་བཏང་ནས། ཧཱུྃ། ཆོས་ཀུན་སྤྲོས་བྲལ་སྟོང་བའི་ངང་ཉིད་ལས། །བཾ་ལས་པད་མ་རཾ་
ལས་ཉི་དཀྱིལ་སྟེང་། །རང་སེམས་ངོ་བོ་དྷིཡིག་མཐིང་ནག་ལས། །འོད་ཟེར་ཡོངས་
འཕྲོས་འཕགས་ པའི་ཚོགས་རྣམས་མཆོད། ། སེམས་ཅན་དོན་བྱས་ཚུར་འདུས་
ཡོངས་གྱུར་ལས། །རང་ཉིད་འཕགས་པ་འཇམ་དཔལ་སྐུ་མདོག་ནག ། ཁྲོ་བོའི་
ཉམས་ཅན་དབུ་སྐྲ་སྤྱི་བོར་བཅིངས། །ཞལ་གཅིག་ཕྱག་གཉིས་གཡས་པ་རལ་གྲི་
ཡིས། །གནོད་བྱེད་དགྲ་བགེགས་ཚོགས་ལ་བསྣུན་པར་བྱེད། །ཕྱག་གཡོན་ཨུཏྤལ་ཡུ་
བ་ཐུགས་ཀར་བཟུང་། །འདབ་མ་སྙན་གྱི་ཐད་ཀར་ཕྱེ་བའི་སྟེང་། །སྟོང་ཕྲག་བརྒྱ་
བའི་གླེགས་བམ་བསྣམས་པ་དང་། །སྤྱན་གསུམ་དམར་ཟླུམ་ལྗགས་འདྲིལ་མཆེ་བ་
ག གས། །རུས་པའི་རྒྱན་དང་རིན་ཆེན་རྒྱུན་མང་མཛེས། །དར་གྱི་ཅོད་པན་སྟོད་
གཡོག་སྨད་གཡོག་གསོལ། །ཡེ་ཤེས་མེ་དཔུང་འབར་བའི་ཀློང་དཀྱིལ་ན། །ཞབས་
གཉིས་རྡོ་རྗེ་སྐྱིལ་མོ་ཀྲུང་བཞུགས་པའི། །སྤྱི་བོར་རིགས་བདག་མི་བསྐྱོད་དབུ་བརྒྱན་
341



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གྱུར། ། དེ་ནས་མཆོད་པ་ཨ་མྲྀ་ཏས་བསངས། སྭཱ་བྷཱ་ཝས་སྟོང་བར་སྦྱངས། སྟོང་བའི་ངང་ལས་
མཆོད་རྫས་རྣམས་ཀུན་ཏུ་བཟང་བོའི་མཆོད་པའི་སྤྲིན་ཕུན་སུམ་ཚོགས་པར་གྱུར།
ཨོ་ཨགྷཾ་ནས་ཤབྟ་ཨཱཿཧཱུྃ་གི་བར་བྱིན་གྱིས་བརླབས་ཏེ། ཨོ་ཨཱརྱ་མཉྫ་ཤི་ཨགྷཾ་སོགས་ཀྱིས་མཆོད།
བསྟོད་པ་ནི། མི་འགྱུར་ཆོས་དབྱིངས་ངང་ནས་སྐུར་བཞེངས་པའི། །བཅོམ་ལྡན་འཇམ་
དཔལ་ནག་པོ་ཁྲོས་པའི་ཞལ། །མི་མཐུན་ཉེར་འཚེའི་གཡུལ་ལས་རྣམ་རྒྱལ་བ། །ཡི་
དམ་ལྷག་པའི་ལྷ་ཁྱོད་བསྟོད་པར་བགྱི། ། དེ་ནས་བཟླས་པ་ནི། ནངས་སྔ་བར་སྐྱ་རེངས་མ་ཤར་
བའི་དུས། ཕྱི་སྒོ་མ་ཕྱེ་གོང་དུ་རྟེན་འབྲེལ་གྱི་རྫས་ཁྱད་པར་བ་ཕྱུག་པ་དང༌། རྐན་སྒྲ་དྲག་པོ་ལན་གསུམ་གདབ་
སྟེ། བཟློག་པ་ཐེམ་རྒྱའི་གནད་དང་བཅས། ཁ་ཤར་དུ་ཕྱོགས་ཤིང་། སྐྱིལ་ཀྲུང་གིས་འདུག་ཅིང་སྒལ་ཚིགས་
དྲང་བོར་བསྲངས་ནས། རླུང་རོ་བསལ་ཞིང་ནད་གདོན་གྲིབ་རིགས་ཐམས་ཅད་ཕྱིར་ཐོན་པའི་དམིགས་པ་དང་
བཅས། རང་ལྷར་གསལ་བའི་ཐུགས་ཀའི་ས་བོན་གྱི་མཐར་བཟླས་བྱའི་སྔགས་ཀྱི་ཕྲེང་
བས་བསྐོར་བ་ལས་འོད་ཟེར་དུས་མཐའི་མེ་དཔུང་ལྟ་བུ་འཕྲོས། རང་གཞན་སེམས་
ཅན་ཐམས་ཅད་ཀྱི་བར་གཅོད་མི་མཐུན་པའི་ཕྱོགས་ཐམས་ཅད་ལས་རྣམ་པར་རྒྱལ་
བའི་འཕྲིན་ལས་མཛད་དུ་གསོལ། ཞེས་དམིགས་རྣམས་གསོལ་འདེབས་སྒོས་གནད་བཅུ་གཅིག་
དང་ལྡན་པས་ཉམས་སུ་བླངས་ཤིང་བཟླས་པ་བྱ་བ་ནི། ཨོཾ་བྲ་སོད། ཆུ་སོད། དུར་ཏ་སོད། སྙིང་
མགོ་ལ་ཆོད། ཁ་ལ་ཛ། ཀཾ་ཤཾ་ཏྲཾ་རྦད་ཕཊ་སྭཱ་ཧཱ། ཞེས་པ་དང་། ཡང་ལུགས་གཅིག་ལ། ཨོ་
ཨ་པྲ་སོད། ཆུ་སོད། དུར་ཏ་སོད། དུར་མི་སོད། སྙིང་མགོ་ལ་ཆོད། ཁ་ལ་ཛ༔ ཀཾ་
ཤཾ་ཏྲཾ་རྦད་ཕཊ་སྭཱ་ཧཱ། ཞེས་པའི་སྔགས་འདི་གཉིས་གང་རུང་ཞིག་ཅི་འགྲུབ་བཟླས་མཐར། རྩ་སྔགས་ཀྱི་
ཤམ་བུར། རིམས་ལ་སརྦ་ཛ་ར། ནད་ལ་རོ་གཱ གདོན་ལ་དུཏྟན། བགེགས་ལ་བིབྷཱུན། གཞན་གྲུབ་རིགས་
སོགས་ཐུན་མོང་དུ་ཨུ་པ་དྲ་བྱཤིནྟཾ་ཀུ་རུ་ཡེ་སྭཱ་ཧཱ། ཞེས་སོ་སོར་གདགས་པ་ཅི་ནུས་བཟླས་པའི་མཐར། ཡིག་
བརྒྱས་ལྷག་ཆད་བསྐང་ཞིང་། མཆོད་བསྟོད་བྱས་ཏེ། བཅོམ་ལྡན་འདས་བདག་དང་སེམས་ཅན་
ཐམས་ཅད་ལ་བར་གཅོད་མི་མཐུན་པའི་ཕྱོགས་ཐམས་ཅད་ལས་རྣམ་པར་རྒྱལ་བའི་
དངོས་གྲུབ་ཐམས་ཅད་བསྩལ་དུ་གསོལ། ཞེས་འདོད་དོན་ལ་གསོལ་བ་བཏབ་ནས། དགེ་བ་
342



༄༅ ། །ལྷག་ལྷ་དུ་མའི་སྒྲུབ་ཐབས་སོགས་ཀྱི་སྐོར།
འདི་ཡིས་མྱུར་དུ་བདག །འཇམ་དཔལ་ནག་པོ་འགྲུབ་གྱུར་ནས། །ཞེས་སོགས་ཀྱིས་སྨོན་
ལམ་གདབ་པོ། ། དེ་ལྟར་ཉམས་སུ་བླངས་པས། ཕ་རོལ་གྱི་རྦོད་གཏོང་དང་། རིམས་ནད། གཉན་ནད།
གདོན་ནད། ཕྱོགས་དང་གཟའ་སྐར་ངན་པར་འགྲོ་བ། ཧིཾ་དང་རོ་སྲེག་བྱེད་པ། གཏོར་ཟོར་འཕེན་པ་སོགས་
དྲག་པོའི་ལས་ལ་བརྩོན་པ། རོ་བག་གི་གྲིབ་དང་། མི་གཙང་བའི་གྲིབ་རིགས་ཐམས་ཅད་དང་། སྐྱེས་སྣ་ངན་
པར་འཕྲད་པ། གྲིབ་ཅན་གྱི་གོས་གྱོན་པ། རོའི་ཤུལ་དུ་ཉལ་བ། འདྲེ་ཅན་གདོང་ཐུག་གི་གནོད་པ་ཐམས་ཅད་
ཀྱིས་མི་ཚུགས་ཤིང་། ཁྱད་པར་རྨི་ལམ་ངན་པའི་འབྲས་བུ་མི་འབྱུང་བ་ལ་བསྔགས་པ་དང་། ས་གཉན་བརྐོས་
པ། ཤིང་གཉན་བཅད་པ། རྡོ་གཉན་གཅོག་པ། ཆུ་གཉན་དཀྲུགས་པ། ས་བཙན་དུ་མཁར་ལས་གསར་དུ་
བྱེད་པ། གནས་པ་ཅན་གྱི་ཁང་རྙིང་སོགས་བཤིག་པ། བཟའ་མི་རུང་བའི་གྲིབ་ཅན་ཟོས་པ། གཉེར་མི་བཏུབ་པ་
གཉེར་བ། རྫས་ངན་འཆང་མི་རུང་བ་འཆང་བ་སོགས། མདོར་ན་རྣམ་རྟོག་ངན་པ་ཅི་བྱུང་ཡང་ཚུགས་པར་མི་
འགྱུར་བའི་སྔགས་རྒོད་ཟབ་མོ་འཕྲིན་ལས་མྱུར་བ་ས་སྐུའི་དབུ་སྙུང་བཞེས་པའི་བྱིན་རླབས་མྱོང་བས་གྲུབ་པ་གསང་
བའི་མན་ངག་ཁྱད་པར་བ་ཡིན་ནོ། ། ཞེས་པ་འདི་ཡང་། དད་བརྩོན་བློ་གྲོས་ལྡན་པ་དབུ་མཛད་
འཇིགས་མེད་ཀྱིས་ཡང་ཡང་བསྐུལ་བའི་ངོར། ༧ཤིང་བཟའ་སྐྱེ་མིང་བས་གཡར་ཁྲལ་ཙམ་དུ་བྲིས་པ་ཛ་ཡནྟུ། །
༄༅༅། །རྗེ་བཙུན་རྡོ་རྗེ་རྣལ་འབྱོར་མའི་སྒོམ་
བཟླས་བཞུགས་སོ། །
༄༅ ། །མཁའ་ཁྱབ་ཞིང་གི་རྒྱལ་བ་མ་ལུས་པ། །གཅིག་བསྡུས་ལྷག་པའི་ལྷ་
ཡི་ངོ་བོ་ཉིད། །ཐུབ་དབང་ཉི་མའི་གཉེན་དང་དབྱེར་མེད་པའི། །ཡོངས་འཛིན་བླ་
མ་རྣམས་ཀྱིས་བདག་སྐྱོངས་ཤིག །འགྲོ་ཀུན་སྲིད་མཚོ་ཆེ་ལས་སྒྲོལ་བའི་ཕྱིར། །རྗེ་
བཙུན་རྣལ་འབྱོར་དབང་མོ་མཆོག་ཉིད་ནི། །སྤྱི་བོར་བླ་མའི་རྣམ་པར་བཞུགས་པ་
ལས། །མོས་གུས་དྲག་པོའི་ཡིད་ཀྱིས་གསོལ་བ་འདེབས། །རང་ལ་ཐིམ་པས་སྙིང་
གར་བི་ཡིག་གྱུར། །དེ་ལས་འོད་འཕྲོས་ཡོངས་སུ་གྱུར་པ་ལས། །རང་ཉིད་རྗེ་བཙུན་
343



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ག
བ
རྡོ་རྗེ་རྣལ་འབྱོར་མ། །སྐུ་མདོག་དམར་མོ་ཞལ་གཅིག་ཕྱག་གཉིས་མ། །གཡས་པས་
གྲི་གུག་ཐུར་དུ་གདེངས་པ་དང་། །ཕྱག་གཡོན་ཐོད་པའི་བདུད་རྩི་ཞལ་དུ་གསོལ། །
མཆན་ཁུང་ཁ་ཊཾ་བསྣམས་ཤིང་དབུ་སྐྲ་གསིལ། །གཅེར་མོ་རུས་པའི་རྒྱན་གྱིས་བརྒྱན་
པ་དང། །ཞབས་གཡས་བརྐྱངས་ཤིང་ཞབས་གཡོན་བསྐུམས་པ་ཡིས། །འཇིགས་
བྱེད་དུས་མཚན་གདན་དུ་མནན་བྱས་ཏེ། །མེ་དཔུང་འབར་བའི་དབུས་ན་བཞུགས་
པ་ཡི། །གནས་གསུམ་ཡི་གེ་གསུམ་མཚན་ཧཱུཾ་འོད་ཀྱིས། །སྒོམ་པ་ཉིད་དང་འདྲ་བའི་
ཡེ་ཤེས་པ། །དབང་ལྷ་དང་བཅས་སྤྱན་དྲངས་ནམ་མཁར་བཞུགས། །ཕོ་ཞེས་ཛཧཱུྃ་
ཐཾ་ཧོ༔གཉིས་མེད་བསྟིམ། །དབང་ལྷས་དབང་བསྐུར་རྣམ་སྣང་དབུ་བརྒྱན་གྱུར། །
མཆོད་པ་དང་ནང་མཆོད་འབྲུ་གསུམ་གྱིས་བྱིན་གྱིས་བརླབས་ལ། ཨོཾ་སརྦ་ཏ་ཐཱ་ག་ཏ་བཛྲ་བཱ་ར་ཧི་ས་
པ་རི་ཝཱ་ར་ཨགྷཾ་ནས་ཤཔྟའི་བར་གྱིས་མཆོད། ཨོ་ཨཧཱུྃ་གིས་ནང་མཆོད་ཕུལ། དཔལ་ལྡན་ཡེ་
ཤེས་མཁའ་འགྲོ་མ། །མཁའ་འགྲོ་མ་ཡི་འཁོར་ལོས་བསྒྱུར། །ཡེ་ཤེས་ལྔ་དང་སྐུ་
གསུམ་ཉིད། །འགྲོ་བ་སྐྱོབ་ལ་ཕྱག་འཚལ་ལོ། ། ཞེས་པས་བསྟོད། རང་གི་སྙིང་གར་ཟླ་
གདན་ལ། །བཻ་དང་ཧཱུཾ་གིས་མཚན་པའི་མཐར། ། ཨོ་ཨོ་ཨོ། སརྦ་བུདྡྷ་ཌཱ་ཀི་ནཱི་ཡེ།
བཛྲ་བརྞ་ནཱི་ཡེ། བཛྲ་བཻ་རོ་ཙ་ནཱི་ཡེ། ཧཱུཾ་ཧཱུཾ་ཧཱུཾ། ཕཊ་ཕཊ་ཕཊ་སྭཱ་ཧཱ། ཞེས་པས་བསྐོར་བ་
ལ་དམིགས་ནས། སྤྲོ་ཞིང་བསྡུ་བའི་མཛད་པར་གྱུར། སྔགས་དེ་ཉིད་མང་དུ་བཟླའོ། ། འདིའི་རྫོགས་རིམ་
བསྒོམ་པ་ལ་བཟླས་པའི་མཇུག་ཏུ། རང་ཉིད་རྗེ་བཙུན་རྣལ་འབྱོར་མར་གསལ་བའི། །སྙིང་
གའི་དབུ་མའི་ནང་དུ་མི་ཤིགས་པའི། །ཐིག་ལེ་དགའ་འཁྱིལ་ དཀར་དམར་འོད་
འབར་ལ། །རང་སེམས་ཞུགས་པ་བཞིན་དུ་དམིགས་བྱས་ནས། །བྱིངས་རྒོད་བྲལ་
བར་རྩེ་གཅིག་ཉིད་དུ་བསྒོམ། ། མཇུག་ཏུ་དགེ་བ་ཡོངས་སུ་བསྔོ་བ་དང་། །རྣལ་འབྱོར་ཟབ་མོ་
གསང་སྟེ་ཉམས་སུ་ལེན། ། ཞེས་པ་འདི་ཡང་། མེ་བྱི་ཧོར་ཟླ་བཅུ་བའི་ཉེར་བདུན་ལ། །ཐེ་གོའི་
མན་གོར་སླེབས་ཤིང་བགྲོད་ལམ་ནས། །འཇའ་འོད་འཁྱིལ་བར་རྣལ་འབྱོར་དབང་མོ་ཡི། །གཟུགས་སྐུའི་
ཉམས་སྣང་བྱུང་བས་རྐྱེན་བྱས་ནས། །ལམ་ལ་བག་ཆགས་ཐེབས་ཕྱིར་འདི་ཐལ་ལོ། །
།
344



༄༅ ། །ལྷག་ལྷ་དུ་མའི་སྒྲུབ་ཐབས་སོགས་ཀྱི་སྐོར།
༄༅། །ནཱ་ག་རཀྟའི་རྒྱུན་འཁྱེར་བསྡུས་པ།
༄༅ ། །ན་མོ་གུ་རུ། ནཱ་ག་རཀྵའི་རྒྱུན་འཁྱེར་བསྡུས་པ་ཉམས་སུ་ལེན་པར་འདོད་པས་འདི་ལྟར།
སྐྱབས་སེམས་སྔོན་དུ་བཏང་ནས། ཕེ་རཀྵ་ཀུ་རུ་ཧཱུཾ། ས་བདག་ཀླུ་གཉན་གདན་དུ་བཏིང་
བའི་སྟེང༌། །རང་ཉིད་ནཱ་ག་རཀྵ་སྐུ་མདོག་ནག །དབུ་དགུ་རྩ་ཞལ་ནག་པོ་ཤིན་ཏུ་
ཁྲོས། །སྦྲུལ་མགོ་དགུ་བ་བར་སྣང་ཁམས་སུ་འཕྱོ། །སྦྲུལ་མགོ་དབུས་མར་མི་བསྐྱོད་
རིགས་ཀྱིས་བརྒྱན། །བཅོ་བརྒྱད་ཕྱག་མངའ་གཡས་བརྒྱད་གྲི་གུག་འཕྱར། །གཡོན་
པ་བརྒྱུད་ཀྱིས་སྦྲུལ་གྱི་ཞགས་པ་འཛིན། །དང་བོའི་རྩེ་ཕྱག་རྣམ་གཉིས་ཐུགས་ཀར་
བསྣོལ། །སྲིན་པོའི་སྐུ་ལུས་རི་རབ་རྒྱབ་བརྟེན་ཞིང་། །སྐུ་སྨད་སྦྲུལ་མཇུག་རྒྱ་མཚོའི་
གཏིང་དུ་འཁྱིལ། །ཞལ་ནས་དྲག་པོ་ཨིག་ཤའི་སྒྲ་སྒྲོགས་ཤིང་། །རལ་བ་སྤྲུགས་པས་
སྲོག་ཆགས་ཚ་ཚ་འཕྲོ། །ཀླུ་ཆེན་བརྒྱད་ཀྱིས་སྐུ་ལུས་བརྒྱན་པ་དང༌། །ཟས་སུ་ཀླུ་
རིགས་ཐམས་ཅད་ཞལ་དུ་གསོལ། །གདོལ་བ་ནག་པོ་འོག་ཏུ་མནན་བྱས་ནས། །མེ་
དཔུང་འབར་བའི་དབུས་ན་བཞུགས་པར་གྱུར། །སྙིང་གར་ཡེ་ཤེས་སེམས་དཔའ་
སྦྲུལ་དཀར་བོ། །འཁྱིལ་ཞིང་གདེངས་ཀ་བྱས་པའི་སྙིང་དབུས་སུ། །ཏིང་འཛིན་
སེམས་དཔའ་ཉི་མ་ལ་གནས་པའི། །ཕོ་ཡིག་ནག་པོ་སྔགས་ཀྱིས་བསྐོར་བར་གྱུར། །
ཨོ་ཕེ་ལཾ་ཧཱུྃ། ཞེས་ཡིག་འབྲུ་བཞི་བ་བཟླ་ཞིང་། ནག་པོ་ཏི་བ་ཙ་ནཱ་ག་རཀྵ་ཨོ་ཕེ་ལཾ་ཧཱུྃ། ཞེས་
པའི་དྲག་སྔགས་ཡང་ཅུང་ཟད་བཟླ། ཡིག་བརྒྱ་བརྗོད། མཆོད་བསྟོད་མདོར་བསྡུས་བྱས་ཏེ། མཇུག་བསྡུ་བ་
ཡོངས་གྲགས་ལྟར་ཁ་བསྒྱུར་ནས་བཀྲ་ཤིས་ཀྱིས་མཐའ་བརྒྱན་པར་བྱའོ། ། ཞེས་ནཱ་ག་རཀཱའི་རྒྱུན་
ཁྱེར་བསྡུས་པ་འདི་ནི། བདག་གི་རིམ་གྲོར་བླ་མ་དམ་པ་འགའི་མཚན་ལམ་དུ་བབས་པ་སྒྲུབ་ཆེད་སྨྲས་པའོ། །
345



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༄༅། །ཁྱུང་ནག་གི་རྒྱུན་འཁྱེར་བསྡུས་
པ་བཞུགས་སོ། །
༄༅། །ན་མོ་གུ་རུ་བཛྲ་པ་ཎི་ཡེ། འདིར་ཁྱུང་ནག་གི་རྒྱུན་འཁྱེར་བསྡུས་པ་ཉམས་སུ་ལེན་པར་འདོད་
པས་འདི་ལྟར། སྐྱབས་སེམས་སྔོན་དུ་བཏང་སྟེ། ཆོས་དབྱིངས་ངང་ལས་དུག་མཚོ་ཁོལ་མའི་
དབུས། །རི་རབ་སྟེང་དུ་པད་ཉི་ གདོན་གསུམ་ཁྲིར། །རང་སེམས་ཧཱུྃ་ཡིག་མཐིང་
ནག་ཡོངས་གྱུར་ལས། །མཁའ་ལྡིང་ནག་པོ་ཞལ་གཅིག་ཕྱག་གཉིས་པ། །ཕྱག་ཟུང་
སྦྲུལ་ནག་ བཟུང་ ནས་ ཞལ་ དུ་ གསོལ། ། ལྕགས་ ཀྱི་ མཆེ་ སྡེར་ རྭ་ བར་ནོར་ བུས་
མཚན། །གསེར་མིག་འཁྱིལ་ཞིང་ཞལ་ལ་དུང་སོས་བརྒྱན། །གཤོག་ཟུང་རྡོ་རྗེ་མེ་ཡི་
ཚ་ཚ་འཕྲོ། །མགྲིན་པ་ནས་བཟུང་མི་ཡི་རྣམ་པ་ལ། །པུས་མོར་སླེབས་ནས་རྐང་བ་
བྱ་ཡི་སྡེར། །སྐུ་ལས་གནམ་ལྕགས་ཁྱུང་ནག་ཡོངས་སྤྲོས་པས། །ས་བདག་ཀླུ་གཉན་
དབང་དུ་བྱས་པ་ཡི། །གནས་གསུམ་ཡི་གེ་གསུམ་གྱིས་མཚན་པ་ལས། །འོད་འཕྲོས་
ཡེ་ཤེས་དབང་ལྷ་སྤྱན་དྲངས་ནས། །དམ་ཡེ་དབྱེར་མེད་དབང་ལྷས་དབང་བསྐུར་
ཞིང༌། །སྤྱི་བོར་མི་བསྐྱོད་རིགས་ཀྱིས་དབུ་བརྒྱན་གྱུར། ། ཨོཾ་བཛྲ་ག་རུ་ཊ་ཨགྷོ་
སོགས་ཀྱིས་མཆོད། སྟོང་གསུམ་གཡོ་བའི་གཤོག་སྒྲོ་ཡིས། །གར་མཛད་འབར་བའི་མཆུ་
སྡེར་ཅན། །དྲན་པ་ཙམ་གྱིས་གདོན་གསུམ་ཀུན། །ཚར་གཅོད་མཁའ་ལྡིང་དབང་
བོར་བསྟོད། ། ཅེས་སྤྱི་ལྟར་བསྟོད་པ་བྱའོ། ། འཛབ་ནི། རང་གི་ཐུགས་ཀར་ཉི་མའི་དཀྱིལ་
འཁོར་སྟེང་། །ཧཱུྃ་ཡིག་ནག་པོར་སྔགས་ཕྲེང་བསྐོར་བ་ལས། །འོད་འཕྲོས་ཕྱོགས་
བཅུའི་རྒྱལ་རྣམས་ཡོངས་མཆོད་ཅིང༌། །བྱིན་མཐུ་མ་ལུས་ཚུར་བསྡུས་བདག་ལ་
ཐིམ། །སླར་ཡང་འོད་འཕྲོས་འགྲོ་ཀུན་སྒྲིབ་སྦྱངས་ཤིང༌། །རྡོ་རྗེའི་མཁའ་ལྡིང་གོ་
346



༄༅། །ལྷག་ལྷ་དུ་མའི་སྒྲུབ་ཐབས་སོགས་ཀྱི་སྐོར།
འཕང་མཆོག་ལ་བཀོད། །སྔགས་ཀྱི་འོད་ཟེར་དུས་མཐའི་མེ་ལྟ་བུས། །བདག་གི་
ལུས་གང་སྡིག་སྒྲིབ་གཞོབ་ཀྱིས་བསྲེག །འོད་ཟེར་ཕྱིར་འཕྲོས་སྟེང་འོག་བར་གསུམ་
གྱི། །གདོན་བགེགས་གདུག་པ་ཅན་རྣམས་ཚར་བཅད་ནས། །བརྟན་གཡོ་ཐམས་
ཅད་མེ་དཔུང་རང་བཞིན་དུ། །གྱུར་ལས་སྔགས་སྒྲ་འབྲུག་ལྟར་སྒྲོགས་པར་གྱུར། །
ཨོཾ་མ་ཎི་ཁྱུང་ཁྱུང་ཐུམ་ཐུམ་ཆད་ཅད་སྭཱ་ཧཱ། ཞེས་པའི་སྔགས་ཅི་ནུས་བཟླ་བ་དང་། གཤམ་དུ།
ནཱ་ག་པོ་ཀཱ་ལ་རཀྵ་རྦད་རྦད། སོད་སོད། ཁྱུང་ཁྱུང་། སྤུ་གྲི་ཟིང་ཟིང༌། ལྕགས་ཀྱི་
སྡེར་མོས་སྙིང་ཕྱུངས། གནོད་བྱེད་གདུག་པའི་ཤ་ལ་ཟོ། ཨོཾ་ལྷང་ལྷང་། ཙེར་ཙེར།
འབ་འུབ་སོད། ཅེས་པ་ཅི་རིགས་བཟླ། མཐར་ཡིག་བརྒྱ་བརྗོད། མཆོད་སྟོད་མདོར་བསྡུས་བྱས་ཏེ།
འདོད་དོན་ལ་གསོལ་བ་གང་རིགས་འདེབས། བདག་གིས་བཟླས་བསྒོམས་མཆོད་ཅིང་གསོལ་
བཏབ་མཐུས། །ལྷག་པའི་ལྷ་ཁྱོད་བརྩེ་བས་རྗེས་བཟུང་ནས། །མཆོག་དང་ཐུན་
མོང་དངོས་ གྲུབ་ རྩོལ་ བ་ དང་། ། བར་ ཆད་ ནད་ གདོན་ ཉེར་ ཞིའི་ འཕྲིན་ ལས་
མཛོད། ། ཉེར་བསྡུ་ནི། རང་ཉིད་ལྷར་གསལ་རིམ་གྱིས་འོད་ཞུ་ནས། །མི་དམིགས་
སྟོང་བའི་ངང་དུ་གྱུར་པ་དང་། །སླར་ཡང་ལྷ་སྐུར་བཞེངས་པའི་གནས་གསུམ་དུ། །
ཡི་གེ་གསུམ་གྱིས་རིམ་བཞིན་མཚན་པར་གྱུར། །དགེ་བ་འདི་ཡིས་མྱུར་དུ་བདག །
ལྷག་པའི་ལྷ་མཆོག་འགྲུབ་གྱུར་ནས། །འགྲོ་བ་གཅིག་ཀྱང་མ་ལུས་པ། །དེ་ཡི་ས་ལ་
འགོདཔར་ཤོག ། ཅེས་སོགས་བསྔོ་སྨོན་གྱིས་རྒྱས་གདབ་པར་བྱའོ། ། ཞེས་ཁྱུང་ནག་གི་
རྒྱུན་འཁྱེར་བསྡུས་པ་འདི་ནི། འཚོ་མཛད་སྨན་པ་བཟོད་པས་ལྷ་རྫས་བཅས་བསྐུལ་ངོར། ཀལྤ་བྷ་དྲ་དྷརྨ་སྱཱ་དྷཱ་
ཛས་རྒྱལ་ཁའི་སྤྱི་གླིང་དང་ཉེ་བའི་མཚོ་སྔོན་མགྲོན་ཁང་དུ་བྲིས་པའོ། །
ནས་ས་
. . "
347



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༄༅། །བྱབས་ཁྲུས་བསྡུས་པ།
༄༅ ། །བགྲང་ཡས་བདེ་གཤེགས་རྒྱལ་བའི་གསང་གསུམ་ལས། །ངོ་མཚར་
སྒྱུ་མའི་རོལ་གར་རྩེན་པའི་ དཔལ། ། སྤྲུལ་ བའི་ བཀོད་ པ་ རབ་ འབྱམས་ ཞི་ ཁྲོའི་
ཚོགས། །གུས་པས་བཏུད་ནས་ཁྲུས་ཀྱི་གདམས་པ་བྲི། ། དེ་ཡང་སྣོད་གཙང་མའི་ནང་དུ་
ཆུ་བླུགས་ལ། རང་ལྷ་གང་ཡིན་གྱི་ང་རྒྱལ་ལ་གནས་ནས། འདི་ལྟར། ཆོས་རྣམས་རང་བཞིན་སྟོང་
བའི་ངང་ཉིད་དུ། །བདག་ཉིད་ལྷར་གསལ་ཐུགས་ཀའི་ས་བོན་ལས། །འོད་འཕྲོས་
ཕྱོགས་བཅུའི་བདེ་གཤེགས་རྒྱལ་སྲས་དང༌། །ཉན་རང་མཁའ་འགྲོ་ཆོས་སྐྱོང་སྲུང་
ཚོགས་ཀྱི། །སྐུ་གསུང་ཐུགས་ཀྱི་བྱིན་རླབས་བདུད་རྩིའི་རྒྱུན། །ཡོངས་སུ་བཀུག་
ནས་དྭངས་བསིལ་ཆུ་འདི་ལ། །ཐིམ་པས་ནད་གདོན་སྡིག་སྒྲིབ་མི་གཙང་གྲིབ། །
དག་པར་བྱེད་པའི་ཡེ་ཤེས་བདུད་རྩིར་གྱུར། ། གཟུངས་གང་རིགས་ཅི་འགྲུབ་བཟླས་ལ། བཀྲུ་
བ་ནི། སྡིག་ སྒྲིབ་ནད་ རིམས་ གདོན་བགེགས་ཉེར་ འཚེ་ དང་། །འཁོན་གྲིབ་ལྟས་
མཚན་ངན་དང་རྨི་ལམ་ངན། །བཀྲ་མི་ཤིས་དང་བར་གཅོད་མི་མཐུན་ཚོགས། །
སྤྲོས་བྲལ་དབྱིངས་སུ་ཤིནྟི་ཀུ་རུ་སྭཱ་ཧཱ། །རྒྱལ་བ་སྲས་བཅས་བདེན་པའི་བྱིན་རླབས་
དང༌། །ཆོས་ཉིད་རྣམ་པར་དག་པའི་མཐུ་སྟོབས་ཀྱིས། །འགྲོ་བ་འདི་རྣམས་བདག་
གིས་བསྲུངས་ཟིན་གྱི། །འདི་ལ་སུས་ཀྱང་གནོད་པ་མ་བྱེད་ཅིག ། ཨོཾ་བཛྲ་རཀྵ་
རཀྟ་ཡེ་སྭཱ་ཧཱ། ཞེས་པ་འདི་ནི། ཤིང་བཟའ་སྐྱེ་མིང་བ་སྐལ་བཟང་ཆོས་ཀྱི་རྒྱལ་མཚན་གྱིས་
སུག་བྲིས་སུ་བགྱིས་པའོ། །
348



༄༅། །ལྷག་ལྷ་དུ་མའི་སྒྲུབ་ཐབས་སོགས་ཀྱི་སྐོར།
༄༅། །སྒྲོལ་མ་བསྡུས་པ།
༄༅ ། །ཨོཾ་རྗེ་བཙུན་མ་འཕགས་མ་སྒྲོལ་མ་ལ་ཕྱག་འཚལ་ལོ། །ཕྱག་འཚལ་
སྒྲོལ་མ་སྣ་ཚོགས་སྐུ་མངའ། །མྱུར་མ་དཔའ་མོ་ཞི་བ་ཆེན་མོ། །གསེར་མདོག་རྣམ་
རྒྱལ་ཧཱུཾ་སྒྲ་སྒྲོག་མ། །འཇིག་རྟེན་གསུམ་རྒྱལ་ གཞན་མཐུ་འཇོམས་མ། །བདུད་
འཇོམས་དཀོན་མཆོག་གསུམ་མཚོན་ཕྱག་རྒྱུ། །དབང་སྡུད་ཕོངས་སེལ་བཀྲ་ཤིས་
འབྱུང་མ། །མེ་ལྟར་འབར་མཛད་ཁྲོ་གཉེར་ཅན་མ། །ཞི་བ་ཆེན་མོ་རིག་པ་ཧཱུཾ་སྒྲོག །
འཇིག་རྟེན་གསུམ་གཡོ་དུག་སེལ་བྱེད་མ། །སྡུག་བསྔལ་བསྲེག་མཛད་རིམས་ནད་
སེལ་མ། །འཕྲིན་ལས་ཀུན་འགྲུབ་ཡོངས་རྫོགས་བྱེད་མ། །ཕྱག་འཚལ་བ་ནི་ཉི་ཤུ་རྩ་
གཅིག ། ། ཅེས་པ་འདི་ནི་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱིས་སྦྱར་བའོ། །
༄༅། །ཚ་གསུར་བསྡུས་པ། །
༄༅། །ཚ་གསུར་ཤིན་ཏུ་བསྡུས་པ་བྱེད་པར་འདོད་པས། སྐྱབས་སེམས་དང་། རང་ཉིད་སྤྱན་རས་
གཟིགས་སུ་གསལ་བ་སྔོན་དུ་སོང་ནས། གསུར་རྫས་རྣམས་ཨོཾ་ཨཱཧཱུྃ་གིས་བྱིན་གྱིས་བརླབས་ལ། བླ་མ་ཡི་
དམ་མཁའ་འགྲོ་ཆོས་སྐྱོང་དང་། །དྲི་ཟ་རིགས་དྲུག་བར་དོའི་ཚོགས་རྣམས་ལ། །
ཟག་མེད་གསུར་གྱི་མཆོད་སྦྱིན་འདི་ཕུལ་མཐུས། །རང་གཞན་དོན་གཉིས་ལྷུན་གྱིས་
འགྲུབ་པར་ཤོག ། ཅེས་པ་འདི་ནི་དཔྱོད་ལྡན་ཡེ་ཤེས་རྒྱ་མཚོས་སྐྱེ་བོ་མང་བོའི་འདོད་
མོས་ལ་དམིགས་ནས་བསྐུལ་ངོར། ཤིང་བཟའ་སྐྱེ་མིང་པས་སྤེལ་བའོ། །
349



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༄༅། །རྒྱལ་མཚན་རྩེ་མོའི་དཔུང་རྒྱན་བསྡུས་པ།
༄༅ ། །འཕགས་པ་རྒྱལ་མཚན་རྩེ་མོས་ཐུགས་རྗེས་གཟིགས། །བདག་ཅག་
བྱེས་སུ་འགྲོ་བའི་དོན་རྣམས་ཀུན། །ལེགས་པར་འགྲུབ་ཅིང་ཉེས་ཚོགས་ཞི་བ་
དང་། །མཐུན་རྐྱེན་འདོད་པའི་དོན་རྣམས་ལྷུན་གྲུབ་ཤོག ། ཅེས་པ་འདི་
ནི་ལམ་གྱི་ཉེར་འཚེ་ཞི་བའི་དོན་དུ། པོས་ཧན་ཅང་ཁྲིན་མགྲོན་ཁང་དུ་བྲིས་ནས་གསོལ་བ་བཏབ་པའོ། །
350



༄༅། །བླ་མའི་རྣལ་འབྱོར་བྱིན་རླབས་མཆོག་
སྟེར་ཞེས་བྱ་བ་བཞུགས་སོ། །
༄༅། །རང་ལ་ཆོས་འབྲེལ་ཡོད་པའི་བླ་མ་དམ་པ་གང་གི་བླ་མའི་རྣལ་འབྱོར་ཉམས་སུ་ལེན་པར་འདོད་
པས་འདི་ལྟར། རང་གི་སྤྱི་བོར་པདྨ་ཉི་ཟླའི་སྟེང་། །མཆོག་གསུམ་ཀུན་འདུས་བླ་མ་རྡོ་རྗེ་
འཆང་། །སེམས་དཔའ་ གསུམ་གྱི་བདག་ཉིད་བཞུགས་པ་ཡི། །ཐུགས་ ཀ་ནས་
འཕྲོས་འོད་ཀྱི་ཡེ་ཤེས་པ། །དབང་ལྷ་དང་བཅས་སྤྱན་དྲངས་དམ་ཡེ་བསྟིམས། །
དབང་ལྷས་དབང་བསྐུར་རིགས་བདག་དབུ་བརྒྱན་ཞིང་། །བཞུགས་པའི་སྐུ་གསུང་
ཐུགས་ཀྱི་གནས་རྣམས་ནས། །འོད་དང་བདུད་རྩིའི་རྒྱུན་བབས་རང་ལུས་གང་། །
སྡིག་སྒྲིབ་ཉེས་ལྟུང་སྦྱངས་ཤིང་དག་གྱུར་ཅིག ། ཨོཾ་ཨཱཿགུ་རུ་བཛྲ་དྷ་ར་སིདྡྷི་ཧཱུཾ་ཧཱུཾ།
ཞེས་ཅི་ནུས་དང་། གསོལ་འདེབས་ཀྱང་བསྒྲག ཕྱག་འཚལ་བ་དང་ཞེས་སོགས་ཡན་ལག་བདུན་པ་ཕུལ་
ནས། མཎྜལ་རྒྱས་བསྡུས་གང་རིགས་བྱ། དོན་ཆེན་པོ་གསུམ་གྱི་སྒོ་ནས་གསོལ་བ་འདེབས་པ་དང་། ཡང་།
ངེས་འབྱུང་བསམ་པ་རིན་པོ་ཆེ། །མ་སྐྱེས་པ་རྣམས་སྐྱེ་གྱུར་ཅིག །སྐྱེས་པ་ཉམས་པ་
མེད་པར་ཡང་། །གོང་ནས་གོང་དུ་འཕེལ་བར་ཤོག །བྱང་ཆུབ་སེམས་མཆོག་རིན་པོ་
ཆེ། །མ་སྐྱེས་པ་རྣམས་སྐྱེ་གྱུར་ཅིག །སྐྱེས་པ་ཉམས་པ་མེད་པར་ཡང་། །གོང་ནས་
གོང་དུ་འཕེལ་བར་ཤོག །སྟོང་ཉིད་ལྟ་བ་རིན་པོ་ཆེ། །མ་སྐྱེས་པ་རྣམས་སྐྱེ་གྱུར་
ཅིག །སྐྱེས་པ་ཉམས་པ་མེད་པར་ཡང་། །གོང་དུ་གོང་དུ་འཕེལ་བར་ཤོག །སྐྱེ་ཞིང་
སྐྱེ་བ་དག་ནི་ཐམས་ཅད་དུ། །རིགས་བཟང་བློ་གསལ་ང་རྒྱལ་མེད་པ་དང་། །སྙིང་རྗེ་
ཆེ་ཞིང་བླ་མ་ལ་གུས་པས། །དཔལ་ལྡན་བླ་མའི་དམ་ཚིག་ལ་གནས་ཤོག །དཔལ་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལྡན་བླ་མ་ཁྱེད་སྐུ་ཇི་འདྲ་དང་། །འཁོར་དང་སྐུ་ཚེའི་ཚད་དང་ཞིང་ཁམས་དང༌། །
ཁྱེད་ཀྱི་མཚན་མཆོག་བཟང་བོ་ཇི་འདྲ་བ། །དེ་འདྲ་ཁོ་ནར་བདག་སོགས་འགྱུར་བར་
ཤོག །ཁྱེད་ལ་བསྟོད་ཅིང་གསོལ་བ་བཏབ་མཐུས། །བདག་སོགས་གང་དུ་གནས་
པའི་ས་ཕྱོགས་དེར། །ནད་དང་དབུལ་ཕོངས་འཐབ་རྩོད་ཞི་བ་དང༌། །ཆོས་དང་
བཀྲ་ཤིས་འཕེལ་བར་མཛད་དུ་གསོལ། །དཔལ་ལྡན་རྩ་བའི་བླ་མ་རིན་པོ་ཆེ། །
བདག་གི་སྙིང་ཁར་པདྨའི་སྟེང་བཞུགས་ལ། །བཀའ་དྲིན་ཆེན་པོའི་སྒོ་ནས་རྗེས་
བཟུང་སྟེ། །སྐུ་གསུང་ཐུགས་ཀྱི་དངོས་གྲུབ་བསྩལ་དུ་གསོལ། ། ཞེས་བླ་མའི་
རྣལ་འབྱོར་བྱིན་རླབས་མཆོག་སྟེར་ཞེས་བྱ་བ་འདི་ནི། དད་བརྩོན་ལྡན་པ་ཡེ་ཤེས་རྒྱ་མཚོ་ནས་བདོག་པའི་དངོས་
པོ་དུ་མ་བཅས་བསྐུལ་ངོར་། སྙོམ་ལས་པ་ཀལྤ་བྷ་དྲས་བྲིས་པ་ཛ་ཡནྟུ། ཡི་གེ་བ་ནི་དགེ་སློང་སིདྷི་ས་རའོ། །
ག་
༄༅། །བླ་མའི་རྣལ་འབྱོར་བྱིན་རླབས་མྱུར་འཇུག
༄༅ ། །ན་མོ་གུ་རུ་བུདྡྷཱ་བོ་དྷི་ས་ཏྭཱ་ཡ། འདིར་བླ་མའི་རྣལ་འབྱོར་བསྒོམ་པ་ལ། སྐྱབས་སེམས་ཡིད་
འཁུལ་ངེས་བྱས་ནས། ཆོས་དབྱིངས་མི་དམིགས་བདེ་ཆེན་སྟོང་བའི་ངང་། །མདུན་གྱི་
ནམ་མཁར་སེང་ཁྲི་པད་ཉི་དང༌། །ཟླ་བའི་གདན་ལ་གསུམ་ལྡན་བླ་མ་རྗེ། །རྣམ་པ་
ཁྱབ་བདག་རྡོ་རྗེ་འཆང་དབང་ཉིད། ། དབང་སྔོན་མདངས་ལྡན་ཞལ་གཅིག་ཕྱག་
གཉིས་ཀྱིས། །རྡོར་དྲིལ་བསྣམས་ནས་དབྱིངས་ཕྱུག་མ་ལ་འཁྱུད། །ཞལ་འཛུམ་
མཚན་དཔེའི་མེ་ཏོག་རབ་རྒྱས་ཤིང༌། །རིན་ཆེན་རྒྱན་ཕྲེང་གཟི་འོད་འབར་བས་
བརྒྱན། །འཇམ་མཉེན་སྲབ་ཡང་ལྷ་རྫས་ན་བཟས་བཀླུབས། །འཇའ་ཚོན་སྣ་ལྔས་
ཡོངས་སུ་བསྐོར་བའི་དབུས། །སྐྱིལ་ཀྲུང་ཚུལ་གྱིས་བཞུགས་པའི་གནས་གསུམ་དུ། །
རྡོ་རྗེ་གསུམ་གྱིས་ལེགས་པར་མཚན་པ་ཡི། །ཐུགས་ཀའི་འོད་ཟེར་ལྕགས་ཀྱུ་ལྟར་
352



༄༅། །བླ་མའི་རྣལ་འབྱོར་དང་བསྟོད་སྨོན་སོགས་ཀྱི་སྐོར།
འཕྲོས་པས། །རྩ་བརྒྱུད་བླ་མ་དཀོན་མཆོག་རྣམ་གསུམ་པོ། །སྤྱན་དྲངས་ཛཧཱུཾ་བཾ་
ཧོ༔དབྱེར་མེད་བསྟིམ། །དབང་ལྷས་དབང་བསྐུར་རིགས་བདག་དབུ་བརྒྱན་གྱུར། །
དུས་གསུམ་རྒྱལ་ཀུན་འདུས་པའི་ངོ་བོ་ཉིད། །དམ་ཆོས་བརྒྱད་ཁྲི་བཞི་སྟོང་འབྱུང་
བའི་གནས། །འཕགས་ཚོགས་དགེ་འདུན་ཀུན་གྱི་འདྲེན་པ་མཆོག །རྡོ་རྗེ་ཅན་
ཞབས་པདྨོར་ཕྱག་འཚལ་ལོ། །ཕྱི་ནང་གསང་བའི་མཆོད་སྤྲིན་ཀུན་འབུལ་ཞིང་། །
ཐོགས་མེད་ནས་བསགས་སྡིག་ལྟུང་སོ་སོར་བཤགས། །སྐྱེ་འཕགས་རྣམ་དཀར་དགེ་
ལ་རྗེས་ཡི་རང་། །ཟབ་རྒྱས་ཆོས་ཀྱི་འཁོར་ལོ་བསྐོར་བར་བསྐུལ། །མྱ་ངན་མི་འདའ་
རྟག་པར་བཞུགས་སུ་གསོལ། །དགེ་ཀུན་བླ་མེད་རྫོགས་པའི་བྱང་ཆུབ་བསྔོ། །སྐྱབས་
གསུམ་ཀུན་འདུས་རྡོ་རྗེ་འཆང་དབང་ལ། །གསོལ་བ་འདེབས་སོ་བདག་རྒྱུད་བྱིན་
གྱིས་རློབས། ། ཨོཾ་ན་མོ་གུ་རུ་བཛྲ་དྷ་ར་མུ་ནི་སརྦ་སིདྡྷི་ཧཱུྃ་ཧཱུྃ། ཞེས་མཚན་སྔགས་ཅི་
འགྲུབ་བཟླས་ནས་གསོལ་བ་འདེབས་པ་དང་། དེ་ནས། དེ་ལྟར་ གསོལ་བ་བཏབ་པས་བླ་མ་
ལྷའི། །སྐུ་ལས་འོད་ཟེར་དཀར་དམར་མཐིང་གའི་ཚོགས། །རིམ་དང་གཅིག་ཆར་
བྱུང་ནས་བདག་ལ་ཐིམ། །སྒྲིབ་བཞི་དག་ཅིང་རྣམ་དག་དབང་བཞི་ཐོབ། །སྐུ་བཞི་
ཐོབ་ཅིང་སླར་ཡང་བླ་མ་ལྷ། །དགྱེས་བཞིན་རང་གི་སྤྱི་བོ་ནས་བྱོན་ཞིང་། །སྙིང་གའི་
པདྨོའི་ཟེ་འབྲུའི་དབུས་ཉིད་དུ། །འབྲལ་མེད་བཞུགས་ཤིག་ཏིཥྛ་བཛེ་ཧོ། ། མཇུག་
ཏུ། འདི་ལྟར་བགྱིས་པའི་རྣམ་དཀར་དགེ་བ་ཡང་། །དུས་གསུམ་བདེ་གཤེགས་སྲས་
བཅས་ཐམས་ཅད་ཀྱི། །མཛད་པ་སྨོན་ལམ་མ་ལུས་བསྒྲུབ་པ་དང༌། །ལུང་རྟོགས་
དམ་ཆོས་འཛིན་པའི་རྒྱུ་རུ་བསྔོ། །དེ་ཡི་མཐུ་ལས་ཚེ་རབས་ཀུན་ཏུ་བདག །ཐེག་
མཆོག་འཁོར་ལོ་བཞི་དང་མི་འབྲལ་ཞིང༌། །ངེས་འབྱུང་བྱང་སེམས་ཡང་དག་ལྟ་བ་
དང༌། །རིམ་གཉིས་ལམ་གྱི་བགྲོད་པ་མཐར་ཕྱིན་ཤོག ། ཅེས་བསྔོ་བ་སྨོན་ལམ་བྱའོ། །
ཞེས་པ་འདི་ནི་ཐེ་གོ་རྒྱལ་ཁམས་ཀྱི་རྒྱལ་ས་མན་གོ་ནས་བོད་མེ་བྱི་ལོའི་ཟླ་བཅུ་བའི་ཚེས་ཉེར་བརྒྱད་
ཉིན། མཆོད་རྟེན་ལྷ་ཁང་བཅས་ལ་མཇལ་སྐབས་རང་གི་ཉམས་ལེན་དུ་སྤེལ་བའོ། །
353



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༄༅། །བླ་མའི་བཀའ་དྲིན་དྲན་པའི་གསོལ་
འདེབས་དད་པའི་དབྱངས་སྙན་
ཞེས་བྱ་བ་བཞུགས་སོ། །
༄༅ ། །རབ་འབྱམས་རྒྱལ་བ་ཀུན་གྱི་གསང་བའི་མཛོད། །འཛིན་མཛད་
ཐུགས་རྗེའི་བདག་ཉིད་ལྷག་པའི་ལྷ། །མི་ཡི་ཟོལ་བཟུང་རྡོ་རྗེ་འཆང་དབང་རྗེ། །
ཡོངས་འཛིན་བླ་མའི་ཞབས་རྡུལ་སྤྱི་བོས་བསྟེན། །དུས་གསུམ་སངས་རྒྱས་ཀུན་གྱི་
བདག་ཉིད་མཆོག །བདེན་གཉིས་ངོ་བོ་དམ་ཆོས་འབྱུང་བའི་གནས། །དགེ་འདུན་
འཕགས་པའི་དབུས་ན་ཡོངས་མཛེས་པ། །སྐྱབས་གསུམ་ཀུན་འདུས་བླ་མ་རྣམས་ལ་
འདུད། །རྒྱལ་བའི་འཕྲིན་ལས་བླ་ན་མེད་པའི་མཛོད། །མི་ཉམས་སྤེལ་བའི་རྒྱལ་
ཐབས་བླ་མེད་པ། །ས་སྟེང་ཆོས་ཀྱི་འཁོར་ལོས་བསྒྱུར་བའི་མགོན། །ཡོངས་འཛིན་
བླ་མ་རྣམས་ལ་ཕྱག་འཚལ་ལོ། །སྐྱབས་གནས་ཀུན་འདུས་བླ་མ་མཆོག་རྣམས་ལ། །
གཞོན་ནུའི་དུས་ནས་བསམ་སྦྱོར་གུས་མཆོད་མཐུས། །རྟེན་འདིར་ལེགས་བྱས་དགེ་
བའི་རྩ་བ་ཚུགས། །དམ་པའི་ཆོས་སྒོར་ཞུགས་སོགས་བླ་མའི་དྲིན། །ཉམས་ལེན་
སྙིང་བོ་གནད་ལ་གཞོལ་དཀའ་ཡང་། །བྱང་ཆུབ་ལམ་གྱི་རིམ་པའི་སྤྱི་ཁོག་ཏུ། །པོ་ཏི་
ལྔ་ཡི་འཆད་ཉན་ཐོས་བསམ་ལ། །འབད་པ་གང་ནུས་བྱུང་འདི་བླ་མའི་དྲིན། །རིག་
པའི་གནས་མཁྱེན་ཟླ་མེད་བཤེས་རྣམས་ལས། །སུམ་རྟགས་སྙན་ངག་སྨན་གྱི་རྒྱུད་
བཞི་བསླབས། །འགྲོ་བ་ནད་པའི་སྡུག་བསྔལ་ཅུང་ཙམ་བསལ། །འདི་ཡང་བླ་མ་
རྣམས་ཀྱི་བཀའ་དྲིན་ཡིན། །མཚན་ལྡན་བླ་མ་རྡོ་རྗེ་འཆང་རྣམས་ལ། །རྒྱུད་སྡེ་རྣམ་
354



༄༅ ། །བླ་མའི་རྣལ་འབྱོར་དང་བསྟོད་སྨོན་སོགས་ཀྱི་སྐོར།
བཞིའི་དབང་རྗེས་ལུང་ཁྲིད་སོགས། །ཟབ་ལམ་རིམ་གཉིས་རྣལ་འབྱོར་སྒོམ་པའི་
ཚུལ། །ལེགས་པར་ཐོབ་པས་རྒྱུད་སྨིན་བླ་མའི་དྲིན། །མཚར་སྡུག་འཇིག་རྟེན་སྒྱུ་
མའི་གྲོང་ཁྱེར་འདི། །མཐོང་ཚད་དངོས་པོའི་གཤིས་སུ་མ་གྲུབ་ཅིང་། །ཐ་སྙད་ཙམ་
དུ་སྣོད་བཅུད་དཀྱིལ་འཁོར་ཉིད། །རྟེན་དང་བརྟེན་པར་ཤར་འདི་བླ་མའི་དྲིན། །
སྟོན་མཆོག་ཤཱཀྱའི་རྒྱལ་བོའི་གསང་བ་གསུམ། །བརྗོད་པར་མི་ནུས་དཀྱིལ་འཁོར་
ཡོངས་དག་པ། །ཐམས་ཅད་བླ་མའི་རྣམ་པར་སྤྲུལ་བ་རུ། །སེམས་ལ་ངེས་རྙེད་བྱུང་
འདི་བླ་མའི་དྲིན། །འཇིག་རྟེན་དག་ན་བདེ་ཞིང་སྐྱིད་པ་འདི། །ཐམས་ཅད་བླ་མ་
བསྟེན་པའི་མཐུ་ལས་བྱུང༌། །བྱ་བ་གང་ཡང་ལེགས་གྲུབ་བྱུང་བ་ནི། །བླ་མའི་བཀའ་
དྲིན་ཉིད་ལས་གཞན་དུ་མིན། །བླ་མ་མེད་པར་ལྷག་པའི་ལྷ་ཡང་མེད། །ལྷག་པའི་ལྷ་
རྣམས་བླ་མའི་སྤྲུལ་བ་ཡིན། །བྱིན་རླབས་འབྱུང་སྒོ་བླ་མ་ཡིན་པས་ན། །བླ་མའི་
བྱིན་རླབས་སེམས་ལ་འཇུག་པར་ཤོག །སྐྱེ་བ་ཀུན་ཏུ་བླ་མ་ལྷ་ཁྱོད་ཀྱི། །གསུང་གི་
བདུད་རྩིའི་རོ་ཡིས་འཚོ་བ་དང་། །ཁྱོད་མཉེས་བགྱིད་ཅིང་གསང་བ་ཀུན་བཟུང་
ནས། །ས་ལམ་རྟོགས་པ་མྱུར་དུ་མཐར་ཕྱིན་ཤོག ། ཅེས་པ་འདི་ནི། སྟོན་པས་ཞབས་ཀྱིས་
བཅགས་པའི་ས་ཕྱོགས་ཞིས་ཧྲང་པཱ་ནའི་གྲོང་ཁྱེར་དུ་སྡོད་སྐབས། སྟོན་པ་མཆོག་དང་བླ་མ་རྣམས་ཀྱི་བཀའ་
དྲིན་དྲན་ནས་མིག་ལ་མཆི་མ་འཁྲིགས་བཞིན་གསོལ་བ་བཏབ་པ་ཛ་ཡནྟུ། །
༄༅། །སྟོན་པ་ཐུབ་པའི་དབང་བོ་ལ་གསོལ་
འདེབས་བསྟོད་ཚིག
༄༅། །མཚན་དཔེའི་མེ་ཏོག་བྱེ་བའི་མདངས་མཛེས་ཤིང་། །འགྲོ་བའི་མིག་
གི་དཔྱིད་ དུ་ སྨིན་ པའི་ སྐུ་ ། དྲུག་ ཅུའི་ དབྱངས་ རྫོགས་ རྣམ་ གྲོལ་ བདུད་ རྩིའི་
355



༄༅། རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གསུང༌། །ཐམས་ཅད་མཁྱེན་མངའ་དེ་ལ་ཕྱག་འཚལ་ལོ། །མཉམ་མེད་སྟོན་པ་ཐུབ་
པའི་དབང་བོ་ཡི། །ཐུགས་རྗེ་ཟེར་ གྱིས་ སྨིན་པའི་གདུལ་བྱའི་ཚལ། ། སྨོན་ལམ་
མཛད་པ་བཟང་བོའི་འོད་སྟོང་གིས། །རྒྱས་མཛད་འགྲོ་བའི་མིག་གཅིག་ཁྱོད་ལ་
འདུད། །འགྲོ་ཀུན་སྐྱོབ་པ་ཉིད་གཟིགས་ཡེ་ཤེས་སྐུའི། །བྱིན་རླབས་བདག་ཅག་
དད་པའི་ཟླ་ཤེལ་གྱི། །རང་རིག་ལྷ་སྐུར་གསལ་བའི་རྒྱན་གྱུར་པ། །འཆར་ནུབ་
སྤངས་པའི་སྣང་བ་བརྟན་ པར་ ཤོག ། ལྷར་བཅས་འགྲོ་བ་ཡོངས་ཀྱི་མཆོད་པའི་
གནས། །གང་འདིར་རྫོགས་སངས་རྒྱས་ཀྱི་རིང་བསྲེལ་ནོར། ། སྐྱེ་འགྲོའི་བསོད་
ནམས་ཞིང་དུ་བཞུགས་པ་ལ། །དགའ་གུས་ཡིད་མཚོ་འཕྱུར་བཞིན་ ཕྱག་བགྱིད་
དོ། །ཚད་མར་གྱུར་པའི་སྟོན་པ་ཕུལ་བྱུང་བ། །ཚངས་དབང་ནོར་བུའི་གཙུག་གིས་
གུས་བསྟེན་པའི། །བཅོམ་ལྡན་ཐུབ་དབང་མཆོག་གི་བསྟན་པ་ལ། །རབ་ཏུ་བྱུང་
བའི་སྐལ་བཟང་ཐོབ་པས་སྤྲོ། །འོན་ཀྱང་སོ་སོར་ཐར་བའི་བསླབ་གཞི་མཆོག །ཚེ་ཡི་
མཐའ་ཅན་བསྲུང་བའི་སྐལ་མེད་པ། །སྙིང་ཁོང་རུས་པའི་གཏིང་ནས་འགྱོད་གྱུར་
པས། །བཤགས་བསྡམ་ལས་ལ་འབད་དོ་ཐུགས་རྗེས་ཟུངས། ། སེམས་ཀྱི་གླང་བོ་
དམ་དུ་མ་ཐོགས་པས། །སྒོ་གསུམ་སྤྱོད་པ་བག་མེད་གྱུར་པ་ཡིས། །ལུས་ཀྱིས་སྡིག་
པ་མི་ དགེ་ སྣ་ ཚོགས་ བགྱིས། ། ངག་ གིས་ བརྙས་ སྨོད་ རྫུན་ དང༌ ངག་ འཆལ་
བསགས། །ཡིད་ཀྱིས་བརྣབ་ སེམས་ གནོད་སེམས་ང་རྒྱལ་བཟུང༌། །དུག་ གསུམ་
དབང་གྱུར་ཡིད་ཀྱི་ལས་ལམ་ཀུན། །ཐོགས་མེད་ནས་བསགས་སྡིག་ལྟུང་ཆབས་ཅིག་
པར། །སྙིང་ནས་བཤགས་སོ་ལྷན་ཆད་སྡོམ་པར་བགྱི། །མཆོད་ཚོགས་ཀུན་འབུལ་
དགེ་ལ་རྗེས་ཡི་རངས། །མྱ་ངན་མི་འདའ་རྟག་ཏུ་བཞུགས་ནས་ཀྱང་། །བདག་
སོགས་འགྲོ་ལ་ཆོས་འཁོར་བསྐོར་དུ་གསོལ། །རང་གཞན་དགེ་ཚོགས་བྱང་ཆུབ་ཆེན་
པོར་བསྔོ། །སྐྱེ་ནས་སྐྱེ་བར་ཚེ་རབས་ཀུན་ཏུ་བདག །བླ་མ་ཐུབ་པའི་དབང་བོས་
ངས་
356



༄༅ ། །བླ་མའི་རྣལ་འབྱོར་དང་བསྟོད་སྨོན་སོགས་ཀྱི་སྐོར།
རྗེས་བཟུང་སྟེ། །སྡོམ་གསུམ་བཅས་མཚམས་འདའ་བར་མི་འགྱུར་ཞིང་། །མདོ་
སྔགས་ལམ་བཟང་བགྲོད་པ་མཐར་ཕྱིན་ཤོག །འགྲོ་ཀུན་དོན་དུ་སྐུ་བཞི་མཆོག་ཐོབ་
ནས། །ཕྱིན་དྲུག་བསྡུ་བཞིས་འགྲོ་རྣམས་སྨིན་བྱས་ཤིང་། །ས་ལམ་བགྲོད་པའི་ཐེམ་
སྐས་ལ་འཛེགས་ཏེ། །ངེས་ལེགས་ལྷ་དབང་གདན་སར་མྱུར་བསྐྱོད་ཤོག །
ཅེས་པ་འདི་ནི་ཤིས་ཨན་གྱི་ཧྥ་མིན་ཟིའམ་ཆོས་འབྱུང་དགོན་པའི་མཆོད་རྟེན་འོག་གཞིར་ལྷ་ཁང་ཟླུམ་པོའི་
ལྟེ་བར་དེ་བཞིན་གཤེགས་པའི་རིང་བསྲེལ་ཕྱག་མཛུབ་ཀྱི་རུས་པ་བཞུགས་པར། སྤྱི་ལོ་ ༡༩༩༧ལོའི་ལུགས་
གསར་ཚེས་ཉེར་གཅིག་དང་། ལུགས་རྙིང་ཟླ་གསུམ་པའི་ཚེས་བཅོ་ལྔའི་ཉིན་མཇལ་སྐབས་ངག་ནས་གསོལ་བ་
བཏབ་པ་ལགས་སོ། །
༄༅། །གླང་ཆེན་འགྱིང་རི་ནས་བྲིས་པའི་སྨོན་ཚིག
༄༅ ། །བདེ་གཤེགས་སྟོབས་བཅུ་མངའ་བ་ཆོས་འཕགས་ཞབས། །འགྲོ་ལ་
རྗེས་ཆགས་ཐུགས་རྗེའི་བདག་ཉིད་ཅན། །ནམ་ཡང་མི་འདོར་མཛད་བཟང་བསིལ་
ཡབ་ཀྱིས། །སྐྱེ་རྒུ་སྲུང་བའི་འདྲེན་པ་མཆོག་དེས་སྐྱོངས། །ཁྱོད་སྐུའི་ཚེམས་ཀྱི་རིང་
བསྲེལ་རིན་ཆེན་ནོར། །ལྷར་བཅས་འཇིག་རྟེན་ཀུན་གྱིས་མཆོད་འོས་པ། །ཀུན་
བཟང་ཞིང་འདིར་བཞུགས་པའི་འཕྲིན་ལས་ནི། །གདུལ་བྱའི་རེ་སྐོང་བསམ་འཕེལ་
ཐུགས་རྗེ་རྨད། །རྟག་ཏུ་ངུ་ཡིས་ཁྱོད་སྐུ་བསྟེན་པ་ལྟར། །བདག་སོགས་སྐྱེ་བའི་ཚེ་
རབས་ཐམས་ཅད་དུ། །བཤེས་གཉེན་དམ་པའི་ཞབས་པད་གཙུག་བསྟེན་ནས། །
བཀའ་བཞིན་སྒྲུབ་པའི་མཆོད་པས་མཉེས་གྱུར་ཅིག །བརྩེ་བས་ཉེར་དགོངས་ཐུགས་
རྗེ་གཞན་དབང་གིས། །མཐའ་ཀླས་འགྲོ་བའི་ཁམས་དང་རྗེས་མཐུན་པར། །གསང་
གསུམ་ལེགས་པའི་མཛད་བཟང་བགྲང་ཡས་པས། །བདག་སོགས་མར་གྱུར་འགྲོ་
357



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ་
ཀུན་རྗེས་འཛིན་མཛོད། ། ཅེས་པ་འདི་ནི། རྨ་ལྷོ་བོད་རིགས་རང་སྐྱོང་ཀྲིག་སྲིད་གྲོས་
ལྟ་སྐོར་ཚོགས་པ་གླང་ཆེན་འགྱིང་རིའི་ཁྲི་ལོ་དགོན་(7/E: *) པར། བདེ་བར་གཤེགས་པ་སངས་རྒྱས་ཆོས་
འཕགས་ཆེན་པོའི་ཚེམས་རིང་ཐུང་མཐོ་དོ་བ་དང་། སྲིད་དུ་མཐོ་གང་། མཐུག་སྲབ་སོར་དྲུག་པ་ཞིག་བཞུགས་
པ་ལ་མཇལ་ཞུ་ཞུས་སྐབས་ཡིད་དད་པས་ཀུན་ནས་བསླངས་ཏེ། གསར་ལུགས་༡༩༨༤ལོའི་ཟླ་༤ཚེས་༢༩ཡི་སྔ་
དྲོའི་ཆུ་ཚོད་བཅུ་གཅིག་པར་མཇལ་ཞོར་གསོལ་འདེབས་ཀྱི་ཚུལ་དུ་བྲིས་སོ། ། སླར་ཡང་ལོ་རྒྱུས་རིང་བ་ཤིང་
ཤུན་ལ་བྲིས་པའི་དཔེ་ཆ་སྣ་རིང་བཞུགས་པ་ཡ་མཚན་ཅན་དང་། མེན་ཁྲོ་གོང་མ་ཝན་ལིས་ཀྱི་ཕྱག་ཐམ་བཅས་
ལ་ལྟ་སྐོར་བྱས་སོ། །
༄༅། །ཞིས་ཧྲང་པཱ་ན་ནས་བྲིས་པའི་སྨོན་ཚིག
༄༅། །ཨོཾ་སྭ་སྟི། མཚན་དཔེའི་མུ་ཏིག་ཚོམ་བུ་རྫོགས་སངས་རྒྱས། །ཞི་
གྱུར་དམ་ཆོས་བདུད་རྩིའི་སྒོ་བརྒྱ་སྤྱོད། །ཞིང་གི་མཆོག་རབ་དགེ་འདུན་རིན་ཆེན་
གཏེར། །མཆོག་གསུམ་བསླུ་བ་མེད་པས་འགྲོ་འདི་སྲུངས། །ཡངས་པའི་ས་ཆེན་
འདི་ན་ཞིས་ཧྲང་པཱ་ན་ཞེས་གྲགས་སྙན་པའི་ཡུལ་ལྗོངས་མཛེས་དགའ་བསྐྱེད་པའི་
གཞིར། །འགྲོ་བའི་བསོད་ནམས་ཞིང་དུ་ཐུགས་བསྐྱེད་མངོན་འཕགས་སྐྱ་རེངས་
ཀྱིས་བསུས་ཞོག་པའི་ཉི་རྩེ་བཞད་ཉེ་ཚེ། །ཐུབ་དབང་འཇིག་རྟེན་མིག་གཅིག་ཡུལ་
འདིར་ཞབས་ཀྱིས་བཅགས་ནས་བྱོན་ཞེས་དེང་དུས་ན་ཡང་ཀུན་གྱིས་གླེང་། །གང་གི་
བྱིན་རླབས་འོད་ཟེར་རྩེ་དགས་ལེགས་མཚན་གནས་འདིར་ཅིན་དཔོང་ཞེས་བྱའི་
མཚན་སྙན་མེ་ཏོག་གསལ། །ཁོར་ཡུག་རྩི་ཤིང་ལྗོན་པ་རྣམ་མཛེས་པས། །ཡོངས་སུ་
བསྐོར་བ་མྱ་ངན་མེད་པའི་ལྗོངས། །ངོ་མཚར་རྫོགས་པ་ཕུལ་བྱུང་ཡུལ་གྲུ་ཉིད། །
འཛམ་གླིང་ཟིན་ཐོར་བཀོད་ཅེས་མཚན་སྙན་བྱུང། །དེ་ཕྱིར་བདག་ཅག་ལྟ་སྐོར་
358



༄༅ ། །བླ་མའི་རྣལ་འབྱོར་དང་བསྟོད་སྨོན་སོཔ་གས་ཀྱི་སྐོར།
ཚོགས་རྣམས་ཀྱང་། །རྒྱལ་བས་ཞབས་བཅགས་གནས་འདིར་མཇལ་བས་སྤྲོ། །ལྷ་
ཡུལ་ས་ལ་འཕོས་འདྲ་མཐོང་བས་སྤྲོ། །སྨན་རིགས་ལྗོན་པའི་དགའ་ཚལ་བལྟས་པས་
སྤྲོ། །གནས་ཀྱི་ཡོན་ཏན་དྲན་པས་དད་པ་འཕེལ། །གཅོད་ཡུལ་ཉམས་སུ་བླངས་
ནས་གནས་འབྲེལ་བཞག །ལྷ་ཁང་མཆོད་རྟེན་རྣམས་ལ་ཕྱག་བསྐོར་བྱས། །ཡུལ་
འདིར་ལྷགས་ནས་དགེ་སྒྲུབ་བསྔོ་སྨོན་བྱས། །ལྷག་བསམ་དག་པའི་དགེ་རྩ་འདི་ཡི་
མཐུས། །འཁོར་བ་ཡ་ངའི་རླབས་ཕྲེང་གཡོ་བའི་མཚོར། །འཁྱམས་པའི་ཉམ་ཐག་
མར་གྱུར་འགྲོ་བ་ཀུན། །གཏན་བདེ་འཆི་མེད་གོ་འཕང་མཆོག་ཐོབ་ནས། །མཁའ་
མཉམ་འགྲོ་བའི་དོན་ཀུན་བྱེད་ནུས་ཤོག ། ཅེས་པ་འདི་ཡང་། ཞིས་ཧྲང་པཱ་ནའི་
མན་ཐེན་ཀུང་ཡན་དུ་ཤར་མར་བྲིས་པའོ། །
༄༅། །སྨོན་དོན་མྱུར་འགྲུབ།
༄༅། །ངོ་མཚར་མཚན་དཔེ་གསེར་གྱི་མེ་ ཏོག་མཛེས། ། གསུང་གསང་
བསམ་མི་ཁྱབ་པས་འགྲོ་ཀུན་སྨིན། ། ཤེས་བྱའི་གནས་ཀུན་གཟིགས་པའི་ཐུགས་
མངའ་བ། །རྣམ་འདྲེན་ཤཱཀྱའི་རྒྱལ་བོའི་ཞབས་ལ་འདུད། །ཐུགས་རྗེ་དཀྱིལ་འཁོར་
རྫོགས་པའི་མཁའ་དབྱིངས་ལས། །བྱིན་རླབས་སྤྲིན་གྱི་མེ་ཏོག་དང་འགྲོགས་པའི། །
བདེན་བཞིའི་ཆོས་འཁོར་རྔ་གསང་སྙན་པའི་སྒྲ། །རྣ་བའི་བཅུད་དུ་སྒྲོག་མཁས་ཁྱོད་
ལ་བསྟོད། །སྐུ་ཡི་དངོས་ཀྱི་གདུལ་བྱ་ཚིམས་བྱས་ནས། །རྡོ་རྗེའི་སྐུ་ཡང་ཞི་བའི་
དབྱིངས་གཟིམས་བསྟན། །རྟག་འཛིན་ཅན་རྣམས་ཆོས་ལ་བསྐུལ་བའི་ཕྱིར། །མྱ་
ངན་འདས་སྟོན་མཛད་ལ་ཕྱག་འཚལ་ལོ། ། ཤི་བྷར་མའི་ཡུལ་དང་གྲོང་ཁྱེར་དུ། །
མཁའ་ལ་ གསེར་འོད་འབུམ་ གྱིས་རྣམ་མཛེས་པའི། །བདེ་ གཤེགས་ རིང་ བསྲེལ་
359



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བརྒྱས་བཀང་མཆོད་པའི་རྟེན། །དེ་ལའང་ཡིད་ནས་གུས་པས་ཕྱག་འཚལ་ལོ། །བསླུ་
མེད་འཇིག་རྟེན་མིག་གཅིག་རྒྱལ་བའི་སྐུར། །སྒོ་གསུམ་གུས་པས་གསོལ་བ་བཏབ་
པའི་མཐུས། །སྐྱེ་བའི་ཕྲེང་བར་མགོན་ཁྱོད་བཤེས་མཛད་ནས། །འབྲལ་མེད་བརྩེ་
བས་རྗེས་སུ་འཛིན་གྱུར་ཅིག །མདོར་ན་ཐུབ་པའི་གསུང་རབ་མདོ་སྔགས་ཀུན། །
ཚིག་དོན་ཇི་བཞིན་འབྱེད་པའི་རྣམ་དཔྱོད་ཀྱིས། །སྲས་བཅས་རྒྱལ་བའི་མཛད་
འཕྲིན་སྒྲུབ་པ་ལ། །བྱམས་དང་འཇམ་དབྱངས་ལྟ་བུར་འགྱུར་བར་ཤོག །བསླུ་མེད་
བླ་མ་མཆོག་གསུམ་ཡི་དམ་དང་། །མཁའ་འགྲོ་ཆོས་སྐྱོང་སྲུང་མའི་ཚོགས་རྣམས་
ཀྱིས། །ཇི་ལྟར་སྨོན་པའི་གནས་རྣམས་མ་ལུས་པ། །གེགས་མེད་བདེ་བླག་ཉིད་དུ་
འགྲུབ་གྱུར་ཅིག ། ཅེས་པ་འདི་ནི། མེན་ཏེན་རྒྱལ་ཁབ་ཀྱི་མང་ལ་གྲོང་ཁྱེར་དུ་མྱང་འདས་
སྟོན་པ་མཇལ་སྐབས་ངག་ནས་གང་བྱུང་ཤར་མར་བྲིས་པ་ཛ་ཡནྟུ། །
༄༅། །པར་བྱང་སྨོན་ཚིག
༄༅། །ཨོཾ་སྭ་སྟི། རྒྱལ་ཀུན་ཐུགས་རྗེ་བཻཌཱུར་ཞུན་མའི་ཁམས། །གདུལ་བྱའི་
ཞིང་སར་གྲུ་ཆར་འཇོ་བའི་དཔྱིད། །ངོ་མཚར་མཚན་དཔེའི་སྣང་བརྙན་མཛེས་སྐུའི་
བདག །སྨན་པའི་རྒྱལ་བོར་མངོན་བཞེངས་བླ་མར་འདུད། །འཚོ་བྱེད་དབང་བོ་
ལྷག་བསམ་ སྟོབས་མངའ་ བ། ། གང་ དེའི་ ལྗགས་རྩོམ་ དཔག་ བསམ་ ལྗོན་ པའི་
འབྲས། །དེང་གི་ དུས་ སུ་ སྨིན་པའི་རྩེ་ དགའ་ཡིས། །བརྒྱུད་ འཛིན་བསྐལ་བར་
འགེངས་ལ་སུ་མི་གུས། །མངའ་རིས་གསེར་གླིང་ཁབ་ནས་གདན་བཏེགས་པའི། །
རབ་བརྗིད་མདོ་སྨད་འགོ་ལོག་གསེར་ལྡན་ལྗོངས། །གསོ་རིག་མཁས་དབང་བྱོན་པ་
ཉི་ཟླའི་ཕྲེང་། །རྨད་བྱུང་རྣམ་ཐར་བཀོད་འདིས་ཡིད་རབ་དྲངས། །དེ་ལྟའི་ཁོག་
360



༄༅ ། །བླ་མའི་རྣལ་འབྱོར་དང་བསྟོད་སྨོན་སོགས་ཀྱི་སྐོར།
འབུག་ཡོངས་འདུའི་ གཙུག་ལག་ལྗོན། ། གསོ་རིག་ལེགས་བཤད་ཉི་མ་འབུམ་གྱི་
གཟིས། །ལུས་ཅན་རྒྱུ་འབྲས་ནད་མུན་རྒུད་པའི་དཔུང༌། །མཐར་བྱེད་ཕན་བདེ་
སྣང་བས་སྐྱོང་གྱུར་ཅིག །བླ་མ་མཆོག་གསུམ་བདེན་པའི་བྱིན་རླབས་དང་། །བཀའ་
སྲུང་ཞང་བློན་མ་གཟའ་རྡོར་གསུམ་གྱིས། །ཇི་ལྟར་སྨོན་པའི་གནས་རྣམས་འགྲུབ་པ་
ལ། །གེགས་མེད་བདེ་བླག་ཡིད་བཞིན་འགྲུབ་པར་ཤོག ། ཅེས་འཚོ་མཛད་
དབང་ཆེན་སྟོབས་རྒྱལ་བས་ཁོག་འབུག་ཐ་ནུའི་ཕྲེང་བ་བགྱིས་པ་འདི་པར་འགོད་བྱེད་པར། སྨོན་ཚིག་འདི་
འདྲ་ཞིག་དགོས་ཞེས་གསོ་རིག་པ་འགའི་འདོད་མོས་བཞིན། སྨན་པའི་མིང་ཙམ་ཐོགས་པ་ཀལྤ་བྷ་དྲས་བྲིས་
པ་ཛ་ཡནྟུ། །
༄༅། །ཇོ་སྐུ་མཐོང་བ་དོན་ལྡན་གྱི་རྟེན་ཐོ་གར་
གྱིས་དྲངས་པའི་མཛུབ་ཆུང་ཞེས་
བྱ་བ་བཞུགས་སོ། །
༄༅ ། །གསང་བ་མི་ཟད་ཕྱོགས་ཀྱི་འཁོར་ལོའི་མཚོན། །བདུད་དཔུང་ཀླད་
ལ་སྲིད་དུ་རྫོགས་པའི་གར། །བསྒྱུར་བ་སྟོབས་བཅུའི་དཔལ་ལ་མངའ་བརྙེས་པ། །
འོག་མིན་ གཙོ་བོ་ ཤཱཀྱ་སེང་གེས་སྐྱོངས། །ཐུབ་པའི་ལུང་ལྟར་བློ་ བཟང་ རྒྱལ་བ་
ཡིས། །ལུང་རྟོགས་བསླབ་གསུམ་མཛོད་ཀྱི་སྔོན་མེད་གཏམ། །གྲགས་པའི་ལྷ་རྔ་
ཕྱོགས་སུ་རང་ལྡིར་བས། །བསིལ་ལྗོངས་རྣམ་ཀུན་འོག་མིན་དཔལ་དང་བསྡེབས། །
རབ་འབྱམས་རྒྱལ་བའི་བརྩེ་ཆེན་འཛུམ་པའི་འོད། །བསིལ་ལྡན་ཞིང་འདིར་གཅིག་
ཏུ་བསྡུས་པའི་དཔལ། །གཙུག་ན་ལྷན་ཅིག་བཞད་པའི་རྡོ་རྗེའི་ཞབས། །འབྲལ་
མེད་སྙིང་གི་པད་མཚོར་བཞུགས་སུ་གསོལ། །བློ་གྲོས་ཀུན་བཟང་འོད་ལྔའི་ལྡིང་ཁང་
361



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལས། །བཀྲ་ཤིས་ཆོས་ཀྱི་སྦྲང་ཆར་བདེ་ལེགས་རྒྱུན། །ལེགས་འབེབས་བཤད་སྒྲུབ་
རྒྱ་ མཚོ་འཁྱིལ་ བའི་ རླབས། ། ཡོངས་ འདུའི་གླིང་ གི་ ལེགས་ བྱས་ སྟོབས་ ཀྱིས་
འཕྱོ། །བསྐུལ་བར་མ་གྱུར་ལུང་རྟོགས་འོད་ཀྱི་རླབས། །རླབས་ཆེན་ཀུན་བཟང་སྤྱོད་
པའི་རྫུ་འཕྲུལ་ཅན། །ཆོས་ཀྱི་ཁྲི་ལ་ཆོས་ཀྱི་འཁོར་ལོས་དབང་། །དབང་ཕྱུག་བརྒྱད་
ལྡན་རྒྱལ་བའི་མཚན་དང་འགྲོགས། ། གང་གི་མཛད་བཟང་པད་དཀར་བཞད་
པའི་ཚལ། ། རང་བསྟན་འོ་མའི་རྒྱ་མཚོར་ རབ་སྤེལ་བས། །རྒྱལ་མཆོག་དགྱེས་
འཛུམ་ཉིན་མཚན་རེས་མོས་ཀྱིས། །འཕྲོ་བ་ས་འདིར་ཉི་ཟླའི་མིང་གིས་བརྗོད། །ལྔ་
རིག་ཞིང་ཞེས་སྙན་པའི་མཚན། །མཚན་ཙམ་རང་དགར་མ་བཞག་པར། །པིར་གྱི་
རྐང་བའི་འདེགས་འཇོག་ཀྱང༌། །ཤེས་བྱའི་ས་ལ་མིའུ་ཐུང་བཞིན། །སྔོན་རབས་
ཐུགས་བསྐྱེད་བི་ཤྭ་ལྷས། །ལེགས་བཀོད་གངས་ཅན་མཚོ་ཡི་སྤུན། ། ཙི་ནའི་བས་
མཐའ་མ་བརྒྱུད་པ། །བྱིན་རླབས་གཏེར་དུ་བཞུགས་ཚུལ་བྲི། །
དེ་ཡང་ཇོའི་སྐུ་འདིའི་གཟུངས་གཞུག་གི་རིམ་པ་ནི། གཟུངས་གཞུག་རྒྱས་པ་
ཚར་གཅིག བསྡུས་པ་ཚར་བཅོ་བརྒྱད། བྱིན་རྟེན་གཙོ་བོ། ཇོ་བོ་མི་བསྐྱོད་རྡོ་རྗེའི་
གཟུངས་གཞུག་སངས་རྒྱས་འོད་སྲུང་གི་གདུང་ཐལ་འཁྲུལ་མེད་བཞུགས་སུ་གསོལ་བ་
དང༌། དེ་ལས་གཞན་ཇོ་བོ་ལོ་ཀེ་ཤྭ་རའི་བཞུགས་གདན། རྒྱལ་དབང་བཅུ་བཞི་བའི་
ཕྱག་ཚ་ཐུབ་སྐུ། ཆོས་རྗེ་དོན་གྲུབ་རིན་པོ་ཆེའི་སྣམ་སྦྱར་ཚལ་བུ། འཇམ་མགོན་བླ་
མའི་དབུ་ལྗོན། རྒྱལ་དབང་སྐུ་འཕྲེང་གསུམ་པ། ལྔ་བ། དྲུག་པ། བདུན་པ།
བརྒྱད་པ། བཅུ་གཉིས་པ། བཅུ་བཞི་བ་སོགས་ཀྱི་ན་བཟའི་ཚལ་བུ། པཎ་ཆེན་སྐུ་
ཕྲེང་གཉིས་པ། གསུམ་པ། དྲུག་པ། བདུན་པ། བཅུ་བ། བཅུ་གཅིག་པ་སོགས་
ཀྱི་ན་བཟའ། རྗེ་སྐལ་ལྡན་རྒྱ་མཚོའི་སྣམ་སྦྱར་ཚལ་བུ། སྐྱབས་མགོན་སྐུ་ཕྲེང་གསུམ་
པ་དང་དྲུག་པའི་ན་བཟའ། རྗེ་གསེར་ཁང་བའི་དབུ་ཞྭའི་ཚལ་བུ། ཁྲི་དཔལ་ལྡན་
362



༄༅། །བླ་མའི་རྣལ་འབྱོར་དང་བསྟོད་སྨོན་སོགས་ཀྱི་སྐོར།
སེངྒེའི་གོས་བེར་ཆ་ཤས། བདེ་ཆེན་ལྷོ་བྲག་གོང་མའི་ན་བཟའ། རྗེ་ཤེས་རབ་རྒྱ་
མཚོའི་ན་བཟའ། ཨ་རོལ་རིན་པོ་ཆེའི་ན་བཟའ། བསེ་ངག་དབང་བཀྲ་ཤིས་པའི་སྐུ་
སྐྱེ་བློ་བཟང་དཔལ་ལྡན་ཆོས་ཀྱི་རྡོ་རྗེའི་ན་བཟའ། སྐུ་འབུམ་གསེར་སྡོང་གི་ཙནྡན་
ཤིང་། དགའ་ལྡན་མཁན་པ། རྭ་སྒྲེང་ཤུག་པ་སོགས་བཞུགས་པ་དང་། གཞན་ཡང་
བྱང་ཆུབ་མཆོད་རྟེན་ཆིག་སྟོང་ཆིག་བརྒྱ་དྲུག་ཅུ། རྒྱུད་གཞུང་ཚར་གཅིག ཡིག་བརྒྱ་
ཚར་ལྔ་བརྒྱ། ཐུབ་པ་ཡབ་སྲས་གསུམ་དང་འོད་དཔག་མེད་རྣམས་ཀྱི་སྣང་བརྙན་རེ་
རེ་ནས་ཆིག་སྟོང་ཆིག་བརྒྱ་དྲུག་ཅུ། གནས་བརྟན་བཅུ་དྲུག་དང་། རིག་བྱེད་མ་ཆིག་
སྟོང་སུམ་ཅུ། འཇམ་དབྱངས་དམར་སེར་ལྔ་སྟོང་དོན་ལྔ། རྒྱ་བོད་བལ་གསུམ་གྱི་ས་
སྣ་ཆུ་སྣ། རིན་ཆེན་ཕྱེ་མ། རི་བོ་རྩེ་ལྔ་དང་ནན་ཧེའི་པོ་ཏ་ལའི་རྟེན་སྣ་སོགས། རིང་
བསྲེལ་རྣམ་བཞིའི་རྟེན་གྱིས་བྱུར་བུར་གཏམས་པའི་བྱིན་རླབས་འོད་ཀྱི་ལྡིང་ཁང་དུ་
བཞུགས་པ་རང་ལགས་སོ། །
སྨྲས་པ། །
འདིར་འབད་ལེགས་བྱས་ཀུན་གྱི་གཙུག་ནོར་དུ། །རབ་དཀར་སིལ་མ་གཡོ་
བའི་རིན་ཆེན་གདུགས། །མེ་ཏོག་ཕོག་པའི་བླ་མ་ལྷ་ཡི་ལྷ། །བཀྲ་ཤིས་དང་བོའི་དགེ་
ལེགས་ཆར་ལྟར་སྙིལ། །སྤངས་རྟོགས་འཆི་མེད་བདུད་རྩིའི་བྱང་ཆེན་མཚོ། །ཐུགས་
རྗེ་བུམ་བཟང་གཅིག་ཏུ་རབ་རྫོགས་པས། །འཕྲིན་ལས་ཀླུང་བརྒྱུར་སྤྲོ་བ་འཇིག་རྟེན་
མཁྱེན། །བཀྲ་ཤིས་གཉིས་པའི་མེ་ཏོག་ཅི་ཡང་ཕོབས། །སྲིད་ཞིའི་གཡུལ་ངོ་མིང་
གིས་འཇོམས་པའི་མཚོན། །མི་རྩུབ་མི་འཚེ་ཀུན་ལས་རྒྱལ་བའི་མཆོག །དྲི་མེད་རྣམ་
བྱང་རྡོ་རྗེས་མཚན་པའི་ཆོས། །བཀྲ་ཤིས་གསུམ་པའི་བདེ་ལེགས་ཅི་ཡང་སྤེལ། །
ལུང་རྟོགས་ འོ་མའི་རྒྱ་མཚོ་འཁྱིལ་བའི་ ཀླུང༌། ། བསྟན་འགྲོར་ གཅིག་ ཏུ་ མཛའ་
བའི་གསེར་མིག་གིས། །དོན་གཉིས་སྒྲུབ་པའི་གྲོགས་སུ་ལྷམ་པའི་སྐྱབས། །བཀྲ་
363



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཤིས་བཞི་བའི་ལེགས་ཚོགས་མཚོ་ལྟར་སྐྱིལ། །མི་ཤིགས་སྙིང་གི་པད་མའི་ཟེའུ་འབྲུ་
ལ། །གཞོམ་མེད་རྟག་བརྟན་རྫོགས་པའི་རང་སྣང་ལས། །དངོས་གྲུབ་མཆོག་སྦྱིན་
ཟད་མེད་ནམ་མཁའ་མཛོད། །བཀྲ་ཤིས་ལྔ་བའི་ཕུན་ཚོགས་མེ་ལྟར་སྦྱོར། །དམ་
ཚིག་རྡོ་རྗེའི་གཞི་ལ་གནས་བཅས་ཏེ། །རྣམ་བཞིའི་འཕྲིན་ལས་གློག་ལྟར་མྱུར་སྒྲུབ་
པ། །མགོན་ཆོས་སྲུང་མའི་མཛད་བཟང་དུང་གི་སྒྲས། །བཀྲ་ཤིས་དྲུག་པའི་དཔལ་
ཡོན་རླུང་ལ་སྐྱོན། །ཐ་ཚིག་མི་འགྱུར་སྙིང་གི་དཔལ་བེའུའི་མདུད། །བསྟན་སྲུང་
དྲེགས་མགོན་ ཐ་འོག་ཆོས་ཀྱི་རྒྱལ། ། ཕྱི་ནང་ གསང་བའི་བཀའ་ཉན་དཔུང་ གི་
ཚོགས། །བཀྲ་ཤིས་བདུན་པའི་རྔམ་བརྗིད་ཐོག་ལྟར་ཤོམས། །བླ་མ་མཆོག་གསུམ་
ཡི་དམ་སྲུང་མར་བཅས། །དམ་ལྡན་དྲེགས་པ་འབྲེལ་ཡོད་རིགས་དྲུག་གི །སྡེ་བཞིའི་
རྫོགས་ ལྡན་ དགའ་སྟོན་ཆེན་པོ་ཡིས། ། བཀྲ་ ཤིས་འཁོར་ ལོས་ ས་སྟེང་ཁྱབ་ པར་
མཛོད། །
ཅེས་དཔལ་གྱི་དགོན་ཆེན་བདེ་ཆེན་ཆོས་ཚུལ་རྣམ་པར་རྒྱལ་བའི་གླིང་ནས་རྟེན་འབྱུང་བསླུ་བ་མེད་པའི་
མེ་ཏོག་གི་མཆོད་སྤྲིན་རབ་འབྱམས་རྒྱ་མཚོའི་མཐའ་ལ་སྤྲོས་ཏེ་ཕུལ་བ་ཛ་ཡནྟུ། །
364



༄༅ ། །བླ་མའི་རྣལ་འབྱོར་དང་བསྟོད་སྨོན་སོགས་ཀྱི་སྐོར།
༄༅༅། །ནན་ཧེའི་པོ་ཏ་ལར་འཕགས་པ་ཐུགས་རྗེ་
ཆེན་པོར་གསོལ་འདེབས་འདོད་གསོལ་
གྱི་བསྟོད་ཚིག་མེ་ཏོག་ཆུན་པོ་ཞེས་
བྱ་བ་བཞུགས་སོ། །
༄༅ ། །ཟག་མེད་བདེ་ཆེན་ནམ་མཁའ་མཛོད་ཡངས་སུ། །གསང་གསུམ་
རྒྱུན་གྱི་འཁོར་ལོར་མངོན་བཞེངས་པའི། །རིགས་ཀྱི་བདག་པོ་འོད་མཐའ་ཡས་པའི་
ཞབས། །སྲིད་ཞིའི་དགེ་མཚན་བླ་ན་འབར་གྱུར་ཅིག ། །
འཇིག་རྟེན་གསུམ་གྱི་འདྲེན་པ་མ་ལུས་པའི། །ཐུགས་རྗེ་སྒྱུ་འཕྲུལ་གཅིག་ཏུ་
བསྡུས་པའི་གར། །བསྒྱུར་བའི་ཐུབ་བསྟན་གདུགས་དཀར་འདེགས་པའི་དཔུང་། །
འཛིན་མཁས་རྒྱལ་བ་རྒྱ་མཚོའི་མགོན་དེས་སྐྱོངས། །བརྩེ་ཆེན་ག་བུར་ཆུ་ལས་བསྐྱོད་
པ་ཡི། །མཛད་འཕྲིན་ཧ་རི་ཙན་དན་འཁྲི་ཤིང་གང་། །དྲི་བསུང་ཕྱོགས་བརྒྱར་གཡོ་
བས་སྐྱེ་དགུ་ཡི། །ཀུན་ཉོན་ཚ་བའི་གདུང་བ་གཞིལ་གྱུར་ཅིག །ཐུགས་རྗེ་སྤྱན་གྱིས་
ཀུན་ནས་གཟིགས་པའི་མགོན། །རྒྱལ་ཀུན་སྙིང་རྗེའི་བདག་ཉིད་ལྷག་པའི་ལྷས། །
བྱིན་རླབས་མེ་ཏོག་མནྡ་ར་ཡི་ཆར། །མཐའ་ཡས་འགྲོ་ཁམས་ཞིང་དུ་བསྙིལ་བར་
མཛོད། །འཕགས་མཆོག་སྤྱན་རས་གཟིགས་དབང་མགོན་ཁྱོད་ཀྱི། །གསང་གསུམ་
མཛད་པ་བསམ་མི་ཁྱབ་པའི་ཞིང་། །དཔལ་ལྡན་འོག་མིན་སྟུག་པོ་བཀོད་པ་མཆོག །
ས་ལ་འཕོས་པ་ནན་ཧེའི་པོ་ཏ་ལ། །ཡིད་འོང་མཚོ་གླིང་འཇིག་རྟེན་མཛེས་དགའི་
དཔྱིད། །ཕུན་ཚོགས་ཀུན་གྱི་ངོ་མཚར་བསྡུས་པའི་ཞིང་། །སྲིད་འདིར་རི་བོ་གྲུ་
365



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འཛིན་གཉིས་པ་ཞེས། །བསྔགས་པའི་རི་མོ་བྱེ་བའི་གནས་སུ་མཐོ། །སྤྱན་རས་
གཟིགས་དབང་ཐུགས་བསྐྱེད་ཤིང་རྟ་ཆེས། །རྫོགས་ལྡན་ཕུན་ཚོགས་འཆི་མེད་ལམ་
འདྲེན་པར། །ལུང་རྟོགས་རིན་ཆེན་བདུན་གྱིས་མཁར་འཕགས་ནས། །སྲིད་གསུམ་
མྱ་ངན་མེད་ པའི་བྱིན་ཆེན་ཕོབས། །མགོན་པོ་ གང་དེའི་འཕྲིན་ལས་ ལྷག་པའི་
ལྷར། །ཡོངས་བཟུང་མཛེས་སྐུའི་སྣང་བརྙན་ཏ་རེ་མ། །མྱུར་མགྱོགས་ཐུགས་ཀྱི་
འོད་ཞགས་ཉེར་བསྐྱངས་ནས། །བདག་བློའི་རྨོངས་མུན་ སོལ་ ཅིག་མཁྱེན་པའི་
གཏེར། །འཇིག་རྟེན་འདི་ན་མཆོད་འོས་དངོས་པོ་ཀུན། །བདག་གི་རྣམ་དཀར་
དགེ་དང་ཆབས་ཅིག་པར། །ཡོངས་སྤྲོས་ཀུན་བཟང་མཆོད་པས་ལེགས་མཆོད་ན། །
ཕྱག་ན་པདྨ་འཁོར་བཅས་མཉེས་གྱུར་ཅིག །སྙིང་རྗེས་འགྲོ་བ་མི་གཏོང་ཐུགས་རྗེའི་
གཏེར། །མཚན་དཔེའི་དཔལ་རྫོགས་ཕྱག་ན་པདྨོ་མཆོག །ཞལ་གྱི་དཀྱིལ་འཁོར་
མཐོང་བ་དོན་ལྡན་པ། །འདྲེན་བྱེད་དབང་བོར་ཡོངས་སྨིན་སྐལ་བཟང་སྩོལ། །
མགོན་ཁྱོད་བྱམས་བརྩེའི་ཆུ་འཛིན་ཕང་བ་ལས། །ཐུགས་རྗེ་གློག་གི་རྩེ་དགའ་དང་
འགྲོགས་པའི། །འཕྲིན་ལས་བྱིན་ཆེན་སྤྲིན་གྱི་རྔ་བོ་ཆེ། །མ་རིག་གཉིད་ལས་སློང་
མཁས་སྒྲ་འབྱིན་ཤོག །སྲིད་འབྱོར་བདེ་དགའི་རིན་ཆེན་འབྱུང་གནས་སུ། །མི་རྟག་
ཆུ་སྲིན་འཇིགས་རུང་ཁྲོས་པའི་ཁར། །བག་མེད་གུ་ཡངས་སྤྱོད་པའི་བསམ་མེད་
པོ། །བདག་དང་བདག་འདྲའི་བློ་ཁ་ཆོས་སུ་སྒྱུར། །མགོན་ཁྱོད་ཡེ་ཤེས་ཤེས་བྱ་ཀུན་
ནས་གཟིགས། །མཁའ་ཁྱབ་འགྲོ་ཀུན་ཀུན་ནས་རྗེས་བཟུང་ཞིང་། །ཐུགས་རྗེ་ཆར་
རྒྱུན་རྒྱུན་མར་ལེགས་ཕབས་ཏེ། །རིགས་དྲུག་གནས་འདྲེན་འདྲེན་པ་མཆོག་དེས་
སྐྱོངས། །ཟླ་མེད་ཐུགས་རྗེ་མུ་ཁྱུད་དཀར་བོ་ཡིས། །ཡོངས་བཟུང་འགྲོ་ཁམས་བྱེ་
བའི་ཀུན་དའི་ཚལ། །རྣམ་གྲོལ་ཟླ་བའི་རྔ་ཡབ་འཕུར་ལྡིང་གིས། །སྒྲིབ་གཉིས་མུན་
པའི་དྲི་མ་སངས་པར་མཛོད། །བདག་ སོགས་མཁའ་མཉམ་མར་ གྱུར་ འགྲོ་བ་
366



༄༅། །བླ་མའི་རྣལ་འབྱོར་དང་བསྟོད་སྨོན་སོགས་ཀྱི་སྐོར།
ཀུན། །ཁྱོད་ ཐུགས་བྱམས་བརྩེའི་སྲུང་བའི་འཁོར་ལོའི་ལྟོར། །རྗེས་འཛིན་འོད་
ཞགས་རིང་བོས་ཉེར་བཅིངས་ནས། །བདུད་བཞིའི་གཡུལ་ལས་རྒྱལ་བའི་དཔའ་སྤོ་
ཞིག །ཞིང་མཆོག་ཁྱོད་ལ་གསོལ་བཏབ་མཐུ་ཆེན་འདིས། །སྐྱེ་ཞིང་སྐྱེ་བར་ཁྱོད་
ཞབས་གཙུག་བསྟེན་ནས། །ཟབ་རྒྱས་ཆོས་ཀྱི་དཔལ་ལ་རྟག་སྤྱོད་ཅིང་། །རྒྱལ་བའི་
བསྟན་ལ་བྱ་བ་བྱེད་གྱུར་ཅིག །དེ་ལྟར་དད་གུས་ཐེམ་སྐས་ཉེར་བཙུགས་ནས། །
ངེས་ལེགས་ཐར་བའི་ཁང་བཟང་ལ་འཛེགས་ཤིང་། །མགོན་ཁྱོད་གསུང་གི་དབུགས་
དབྱུང་རྩེ་དགའ་ཡིས། །ཡོངས་གྲོལ་ཐར་བ་བླ་མེད་མཆོག་བརྙེས་ཤོག །བསྟོད་ཚིག་
འདོད་གསོལ་ མེ་ ཏོག་ཆུན་པོ་འདི། །སྙིང་ནས་དད་པས་སྙིམ་པ་ དཔངས་མཐོ་
བའི། །སྤྱི་བོར་བཏེགས་ཏེ་གུས་པས་འབུལ་ལགས་ན། །ཡེ་ཤེས་སྤྱན་གྱིས་གཟིགས་
ཞེས་བསྟོད་ཚིག་འདོད་གསོལ་མེ་ཏོག་ཆུན་པོ་ཞེས་བྱ་བ་འདི་
ནི། ༧ཀུན་གཟིགས་པཎ་ཆེན་ཆོས་ཀྱི་ཉི་མ་དཔལ་བཟང་བོ་མཆོག་ཉིད། སྤྱི་ལོ་ ༡༩༢༥ལོར་ནན་ཧེའི་པོ་ཏ་
ལར་ཞབས་ཀྱི་པདྨོ་མངོན་པར་བཀོད་སྐབས། རྡོ་རིང་བཙུགས་པའི་ཐོག་ཏུ། རྒྱུ་མཚོའི་འཇིངས་ཀྱི་རི་བོ་ངོ་
མཚར་ཅན། །དེ་ཡི་རྩེ་མོའི་གནས་ནི་ཁྱད་དུ་འཕགས། །བདག་དང་འགྲོ་བ་ཀུན་གྱི་སྒྲིབ་པ་རྣམས། །སེལ་
བར་མཛོད་ཅིག་རྗེ་བཙུན་སྒྲོལ་མ་ཀྱི། ། ཞེས་བསྔགས་བརྗོད་ཀྱི་མེ་ཏོག་སིལ་མ་འཐོར་བའི་གནས་མཆོག་ཁྱད་
པར་བ། ལྷ་རི་རྩེའི་གནས་ཁྱད་འཕགས་ཧྥས་ཅི་ཟི་དགོན་པར། སྤྱི་ལོ་༡༩༨༤ཟླ་༥ཚེས་༢༨ ཀྱི་སྔ་དྲོར། མཚོ་
སྔོན་རྨ་ལྷོ་ཀྲིག་སྲིད་གྲོས་ལྟ་སྐོར་ཚོགས་པ་མཇལ་ཞུའི་སྐབས། ༧ ཤིང་བཟའ་སྐལ་བཟང་ཆོས་ཀྱི་རྒྱལ་མཚན་
པས་རང་ཉིད་ཀྱི་དད་པས་མཚམས་སྦྱར་ཏེ་རེ་སྨོན་གྱི་ཞུ་ཚིག་ ཏུ་ གུས་པས་ཕུལ་ ཏེ་ གསོལ་ བ་བཏབ་པ་
ལགས་སོ། །
367



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༄༅། །ཐུགས་རྗེ་ཆེན་པོའི་ལྷ་ཁང་མཐོང་བ་དོན་ལྡན་
གྱི་དཀར་ཆག་དབུགས་དབྱུང་དྲི་ཟའི་རྒྱུད་
མང་ཞེས་བྱ་བ་བཞུགས་སོ། །
༄༅ ། །རྨད་བྱུང་ཐུགས་བསྐྱེད་བཟང་བོས་ཉེར་བསྐྲུན་པའི། །རླབས་ཆེན་
ཚོགས་གཉིས་རྒྱ་མཚོ་བསྲུབས་པ་ལས། །ལེགས་འཁྲུངས་མཚན་དཔེའི་ ཟླ་སྣང་
འབུམ་སྤྲོ་བ། ། འཕགས་མཆོག་ཕྱག་ན་པདྨོས་དགེ་ལེགས་སྩོལ། ། ལྷར་བཅས་
འཇིག་རྟེན་ཀུན་ན་མཚུངས་མེད་པའི། །བསྟན་པ་འདི་ལ་ཐུབ་པའི་མཛད་བཟང་
ཅན། །བློ་བཟང་རྒྱལ་བ་གཉིས་པར་འཛམ་གླིང་འདིར། །གྲགས་པའི་མཚན་སྙན་
ཁྱབ་པ་གང་དེར་འདུད། །བརྩེ་ཆེན་སྙིང་རྗེས་ཡོངས་གང་རྟ་བདུན་དབང༌། །ཐུབ་
བསྟན་གླིང་བཞིའི་མཁའ་ ལ་ རྟག་རྩེན་པའི། ། གདུལ་བྱའི་འཛིན་མར་ འོད་ སྣང་
བཞད་མཛད་པ། །ལུས་ཅན་རྒྱ་མཚོའི་སྐྱབས་གཅིག་མཆོག་དེས་སྐྱོངས། །བློ་བཟང་
རྒྱལ་བའི་འཕྲིན་ལས་ལྷུན་གྲུབ་ཅིང༌། །ཆོས་སྲིད་དཔལ་གྱི་ཕྱོགས་ལས་རྣམ་རྒྱལ་
བའི། །མཚན་སྙན་སྲིད་པ་གསུམ་ན་མངོན་མཐོ་བ། །ཀུན་གཟིགས་སྣང་བ་མཐའ་
ཡས་གཙུག་ཏུ་བསྟེན། །བློ་བཟང་རྒྱལ་ཀུན་གསང་གསུམ་ཡོན་ཏན་གཏེར། །བ་
སྤུའི་ཆ་ཤས་རེར་ཡང་ཡོངས་རྫོགས་པའི། །དཔལ་ལྡན་ས་གསུམ་འགྲོ་བའི་སྐྱབས་ཀྱི་
རྗེ། །བཀའ་དྲིན་མཚུངས་མེད་བླ་མ་མཆོག་དེས་སྐྱོངས། ། རིགས་དྲུག་ཐར་བའི་
གནས་སུ་འདྲེན་མཁས་པའི། །གངས་ཅན་ལྷ་སྐལ་ཐུགས་རྗེ་ཆེན་པོ་ཡི། །ལྷ་ཁང་
རྟེན་བཅས་བསོད་ནམས་ཞིང་མཆོག་ཏུ། །མི་ཕྱེད་དད་པས་ལེགས་སྒྲུབ་སྐལ་བཟང་
368



༄༅ ། །བླ་མའི་རྣལ་འབྱོར་དང་བསྟོད་སྨོན་སོགས་ཀྱི་སྐོར།
ཐོབ། །ཨེ་མ་སྤྱན་རས་གཟིགས་དབང་ཐུགས་རྗེའི་གཏེར། །མཛེས་སྐུའི་སྣང་བརྙན་
སྟོང་ཕྲག་བཞེངས་པ་དང༌། །བྱིན་རྟེན་སྣ་ཚོགས་བྱུར་བུར་གཏམས་པ་ཡི། །རྣམ་
དཀར་དགེ་ཚོགས་བསགས་འདིར་ཡིད་སེམས་སྤྲོ། །དེ་ལྟའི་ལྷ་ཁང་མཛེས་པའི་ལྕོག་
རྣམས་ལས། །གསུང་སྙན་དྲིལ་ཆུང་རང་སྒྲ་དགོད་པ་བཞིན། །ནང་རྟེན་དཀར་ཆག་
ཡོངས་ལ་གསལ་བའི་གཏམ། །དབུགས་དབྱུང་དྲི་ཟའི་རྒྱུད་མང་འདི་ན་སྤྲོ། །
(དཀར་ཆག་དངོས་གཞིའི་དཔེ་ལག་ཏུ་མ་ཆུད། ཅེས་སྒྲིག་པ་པོས།)
འདིར་སྨྲས་པ།
ཚོགས་གཉིས་རྒྱ་མཚོའི་འཇིངས་ལས་ལེགས་ཐོན་པའི། །ཡིད་འཕྲོག་མཚན་
དཔེའི་སྣང་བརྙན་འབུམ་སྤྲོ་ཞིང༌། །ཐུགས་རྗེ་ཟླ་བ་དཀར་བོའི་འཛུམ་ཞལ་ཅན། །
ཕྱག་ན་པདྨོས་སླར་ཡང་སྙན་དགོངས་ཞུ། །གང་སྐུ་རྟེན་དང་བརྟེན་པར་བཅས་པ་
ཡི། །ཞིང་མཆོག་དམ་པ་བསྐྲུན་འདིའི་དགེ་བའི་ཚོགས། །རབ་ ཏུ་དཀར་བ་འོ་
མཚོའི་ཀླུང་ཆེན་པོ། །བྱང་ཆེན་རྒྱ་མཚོར་གཅིག་ཏུ་འདྲིལ་བའི་མཐུས། །བདག་
སོགས་མཁའ་མཉམ་མར་གྱུར་འགྲོ་བ་ཀུན། །དེང་ནས་བྱང་ཆུབ་སྙིང་བོར་མཆིས་ཀྱི་
བར། །མགོན་ཁྱོད་སྙིང་རྗེའི་ཐུགས་དམ་ལྟོ་བ་རུ། །མཁྱེན་བརྩེ་དོན་ཡོད་ཞགས་
པས་ཉེར་བཅིངས་ནས། །མཐའ་ཡས་འགྲོ་བའི་ཁམས་དང་བསམ་པ་བཞིན། །དེ་
སྙེད་ཆོས་ཀྱི་སྒོ་ལ་རབ་གཞུག་སྟེ། །སྐྱེ་ཞིང་སྐྱེ་བར་མགོན་ཁྱོད་བཤེས་གཉེན་དང༌། །
མི་འབྲལ་གསུང་གི་བདུད་རྩི་མྱང་བ་ཡིས། །བླང་དོར་གནས་ལ་འཐོམ་པའི་མིག་
འབྱེད་ཅིང་། །སྣ་ཚོགས་ཐབས་ཀྱིས་འགྲོ་ཀུན་རྗེས་བཟུང་སྟེ། །སྒྲིབ་གཉིས་བྱང་
ཞིང་ཚོགས་གཉིས་རྫོགས་པ་དང་། །བླ་མེད་བྱང་ཆུབ་གོ་འཕང་མྱུར་ཐོབ་ཤོག །དེར་
མ་སོན་པའི་ཚེ་རབས་ཕྲེང་རྣམས་སུ། །ཐེག་མཆོག་བཤེས་ཀྱི་ཞབས་རྡུལ་གཙུག་
བསྟེན་ཅིང་། །བཀའ་པོད་རྣམ་ལྔར་འཆད་རྩོད་རྩོམ་གསུམ་དང་། །ཚུལ་གནས་
369



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཐོས་བསམ་སྒོམ་པ་མཐར་ཕྱིན་ཤོག །ཐེག་མཆོག་རིགས་ཅན་རྒྱལ་སྲས་བགྲོད་པའི་
ལམ། །ངེས་འབྱུང་བྱང་སེམས་ལྟ་བས་རྒྱུད་ཕྱུག་ཅིང་། །ཕྱིན་དྲུག་བསྡུ་བཞིའི་སྤྱོད་
པ་ཡོངས་རྫོགས་ནས། །ཟབ་ལམ་རྡོ་རྗེ་ཐེག་པར་མྱུར་འཇུག་ཤོག །གཞི་ཡི་སྐྱེ་ཤི་
བར་དོ་ལྕགས་ཀྱི་ཁམས། །སྐུ་གསུམ་རིན་ཆེན་གསེར་དུ་བསྒྱུར་བའི་འཕྲུལ། །ཕྲ་
རགས་རིམ་པ་དང་བོའི་རྣལ་འབྱོར་གྱི། །ལམ་གྱི་རྟོགས་པ་མཆོག་རྣམས་སྐྱེ་བར་
ཤོག །ལྷན་སྐྱེས་བདེ་བས་རྒྱལ་རྣམས་མཆོད་པ་དང་། །རྡོ་རྗེ་གསུམ་གྱི་སྙིང་བོར་
ཡོངས་བཟླས་ཤིང༌། །དབེན་གསུམ་སྒྱུ་ལུས་ཟུང་དུ་འཇུག་པ་ལས། །གསལ་རྫོགས་
མཚན་དཔེའི་རང་ཞལ་ལྷུན་འགྲུབ་ཤོག །རྣལ་འབྱོར་གསང་མཐའི་ཐེམ་སྐས་ཉེར་
བཙུགས་ནས། །སྐུ་བཞི་ཡེ་ཤེས་ལྔ་ལྡན་ཁང་བཟང་དུ། །འཛེགས་ནས་ས་ལམ་
བགྲོད་པའི་རྩེ་དགའ་ཡིས། །འགྲོ་ལ་དབུགས་འབྱུང་དགའ་སྟོན་འགྱེད་གྱུར་ཅིག །
ཡང་དར་བསྟན་པ་གངས་ཀྱི་རི་བོ་ལས། །བབས་པའི་ལྔ་རིག་བདུད་རྩིའི་ཆུ་རྒྱུན་
འབུམ། །འཐུང་བའི་མཁས་མང་ཨུ་དམ་ཝ་རའི་ཚལ། །ཐུབ་བསྟན་རྒྱུན་དུ་འདབ་
སྟོང་བཞད་གྱུར་ཅིག །བསྟན་འཛིན་འབུམ་སྡེའི་ཞབས་པད་གཡུང་དྲུང་རིས། །མི་
ཤིགས་རྟག་བརྟན་གསེར་གྱི་རྡོ་རྗེའི་ཁམས། །ངོ་བོར་འཕོས་པ་སྐྱེ་དགུའི་གཙུག་རྒྱན་
དུ། །ཉམས་པ་མེད་པའི་རྩེ་དགའ་རྒྱས་གྱུར་ཅིག །ཡངས་པའི་འཇིག་རྟེན་བཅུ་
གཉིས་དཀྱིལ་འཁོར་ཁྱོན། །རྒྱལ་བསྟན་ཉིན་བྱེད་གསེར་འོད་བཞད་པ་དང༌། །འགྲོ་
ཀུན་ཕན་བདེའི་དགའ་ཚལ་སྤྱོད་པ་ཡིས། །ཆོས་འབྱོར་བདེ་དགའི་ཡིད་རབ་ཚིམ་
གྱུར་ཅིག །བླ་མ་མཆོག་གསུམ་དམ་པའི་བྱིན་རླབས་དང༌། །ཆོས་སྲུང་དམ་ཅན་རྒྱ་
མཚོའི་མཐུ་སྟོབས་ཀྱིས། །བདག་ཅག་ སྨོན་པའི་ གནས་རྣམས་འགྲུབ་ པ་ལ། །
མཐུན་རྐྱེན་འདོད་པ་འཇོ་བའི་འཕྲིན་ལས་མཛོད། །དེ་སྐད་བསྔོ་སྨོན་འདོད་གསོལ་
སྤོས་ཀྱི་གླང་། །དོན་སྙིང་རྒྱལ་གསུང་ནོར་བུའི་འཕྱང་འཕྲུལ་ཅན། །དད་གསུམ་རྫི་
370



༢
༄༅ ། །བླ་མའི་རྣལ་འབྱོར་དང་བསྟོད་སྨོན་སོགས་ཀྱི་སྐོར།
བོ་མཁས་པས་མདུན་བསུས་ཏེ། །བླ་མེད་བྱང་ཆུབ་ལམ་བཟང་ཆེ་ལ་གཤེགས། །བླ་
མ་མཆོག་གསུམ་དམ་པའི་བྱིན་རླབས་དང་། །ཆོས་སྲུང་དམ་ཅན་རྒྱ་མཚོའི་བྱིན་
མཐུ་ཡིས། །བདག་ཅག་སྨོན་པའི་གནས་རྣམས་འགྲུབ་པ་ལ། །བར་ཆད་བགེགས་ཀྱི་
མཚན་མ་ཞི་བ་དང་། །མཐུན་རྐྱེན་བསམ་དོན་ཡིད་བཞིན་འགྲུབ་གྱུར་ཅིག །
ཅེས་བྱ་བ་ནི་བསྔོ་སྨོན་གྱི་ཚིགས་སུ་བཅད་པའོ། ། །
༄༅། །རྗེའི་བསམ་པ་ལྷུན་གྲུབ་མ་བཞུགས་སོ། །
༄༅ ། །རིགས་གསུམ་ཀུན་འདུས་རྒྱལ་ཀུན་ཆོས་སྐུའི་བདག །སྣ་ཚོགས་
ལོངས་སྤྱོད་རྫོགས་སྐུ་ཀུན་ཏུ་གཟིགས། །རྒྱལ་བ་མཆོག་སྤྲུལ་སེངྒེ་ང་རོའི་སྐུ། །སྐུ་
གསུམ་ལྷུན་ གྲུབ་ བླ་ མ་ རྡོ་ རྗེ་ འཆང་། ། རྒྱལ་ བ་ བློ་ བཟང་ གྲགས་ ལ་ གསོལ་ བ་
འདེབས། །བསམ་པ་ལྷུན་གྱིས་འགྲུབ་པར་བྱིན་གྱིས་རློབས། །རྒྱ་བོད་པཎ་གྲུབ་
སྐྱེས་བུ་མཆོག་རྣམས་དང་། །ལྷག་པའི་ལྷ་ཚོགས་བྱེ་བ་བགྲང་ལས་འདས། །བཀའ་
སྡོད་ཆོས་སྲུང་དམ་ཅན་ཀུན་གྱི་དངོས། ། སྐྱབས་ཡུལ་བླ་མ་རྒྱལ་རྣམས་ཀུན་གྱི་
བདག །རྒྱལ་བ་བློ་བཟང་གྲགས་ལ་གསོལ་བ་འདེབས། །བསམ་པ་ལྷུན་གྱིས་འགྲུབ་
པར་བྱིན་གྱིས་རློབས། །མི་མཇེད་འཛམ་གླིང་འཛིན་མའི་ཁྱོན་ཀུན་ཏུ། །ཞྭ་སེར་
བསྟན་པའི་རིང་ལུགས་ཁྱབ་གདལ་ཆེར། །སྤེལ་བའི་ཐུགས་བསྐྱེད་དགོངས་སྨིན་ལྷུན་
གྲུབ་པས། །བསྟན་དང་བསྟན་འཛིན་སྦྱིན་བདག་འཕེལ་གནས་པ། །རྒྱལ་བ་བློ་
བཟང་གྲགས་ལ་གསོལ་བ་འདེབས། །བསམ་པ་ལྷུན་གྱིས་འགྲུབ་པར་བྱིན་གྱིས་
རློབས། །སྔོན་ཚེ་ཤཱཀྱའི་རྒྱལ་བོ་ཟས་གཙང་སྲས། །བར་དུ་གྲུབ་དབང་མཚོ་སྐྱེས་རྡོ་
རྗེ་དང་། །ཐ་མར་རྒྱལ་ཡུམ་ལབ་ཀྱི་སྒྲོལ་མ་སོགས། །ལྷ་བླའི་བདེན་གསུང་ལུང་
371
Art
སྨག



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བསྟན་མཆོག་བརྙེས་པ། །རྒྱལ་བ་བློ་བཟང་གྲགས་ལ་གསོལ་བ་འདེབས། །བསམ་
པ་ལྷུན་གྱིས་འགྲུབ་པར་བྱིན་གྱིས་རློབས། །བྱེས་སུ་འགྲོ་ཚེ་ དགྲ་ཇག་ཆོམ་རྐུན་
སོགས། །འཇིགས་པ་ཀུན་བྲལ་བསམ་ སར་ སླེབས་ པ་ དང་། ། ཆོས་སྲིད་ལུགས་
བརྒྱའི་འདོད་དོན་མ་ལུས་པ། །བསམ་པ་ཇི་བཞིན་འགྲུབ་པའི་བྱིན་རླབས་མཆོག །
རྒྱལ་བ་བློ་བཟང་གྲགས་ལ་གསོལ་བ་འདེབས། །བསམ་པ་ལྷུན་གྱིས་འགྲུབ་པར་བྱིན་
གྱིས་རློབས། །ཚེ་འདིར་ནད་མེད་བདེ་སྐྱིད་ལེགས་ལྡན་ཞིང་། །འཆི་ཁར་གནད་
གཅོད་བར་དོའི་འཇིགས་ཞི་ནས། །དགའ་ལྡན་མཁའ་སྤྱོད་བདེ་ལྡན་ཞིང་རྣམས་
སུ། །སྐྱེ་བའི་སྐལ་བཟང་མངོན་གྱུར་འཕྲིན་ལས་ཆེ། །རྒྱལ་བ་བློ་བཟང་གྲགས་ལ་
གསོལ་བ་འདེབས། །བསམ་པ་ལྷུན་གྱིས་འགྲུབ་པར་བྱིན་གྱིས་རློབས། །དེ་ལྟར་
གདུང་ཤུགས་དྲག་པོས་རྩེ་གཅིག་ཏུ། །གསོལ་བཏབ་བདེན་ཚིག་མགོན་ཁྱོད་བྱིན་
རླབས་མཐུས། །གནས་སྐབས་མཐར་ཐུག་བསམ་དོན་མ་ལུས་པ། །འབད་མེད་
ལྷུན་གྱིས་གྲུབ་པའི་བྱིན་རླབས་མཆོག ། རྒྱལ་བ་ བློ་བཟང་ གྲགས་ ལ་ གསོལ་ བ་
འདེབས། །བསམ་པ་ལྷུན་གྱིས་འགྲུབ་པར་བྱིན་གྱིས་རློབས། ། ཞེས་སྨོན་
ཚིག་རྗེའི་བསམ་པ་ལྷུན་གྲུབ་མ་བསྡུས་པ་འདི་འདྲ་ཞིག་དགོས་ཞེས་ཉེ་གནས་བློ་བཟང་བསམ་གཏན་གྱིས་རིན་
ཆེན་གཉིས་པའི་མཎྜལ་དང་བཅས་བསྐུལ་བ་ལ་བརྟེན་ནས། ༧ ཤིང་བཟའ་སྐྱེ་མིང་འཛིན་པས་ཚད་མའི་རྡོ་
གཏེར་ནས་བྲིས་པ་དགེའོ། །
372



༄༅ ། །བླ་མའི་རྣལ་འབྱོར་དང་བསྟོད་སྨོན་སོགས་ཀྱི་སྐོར།
༄༅༅། །རྗེའི་བསམ་པ་ལྷུན་གྲུབ་བསྡུས་པ།
༄༅ ། །རྒྱལ་ཀུན་ངོ་བོ་བླ་མ་རྡོ་རྗེ་འཆང་། །ཡི་དམ་སངས་རྒྱས་བྱང་སེམས་
འདུས་པའི་གཙོ། ། དཔའ་བོ་མཁའ་འགྲོ་ཆོས་སྲུང་ཀུན་གྱི་དངོས། །རྒྱལ་བ་བློ་
བཟང་གྲགས་ལ་གསོལ་བ་འདེབས། །བསམ་པ་ལྷུན་གྱིས་འགྲུབ་པར་བྱིན་གྱིས་
རློབས། །བྱེས་སུ་འགྲོ་ཚེ་དགྲ་ཇག་ཆོམ་རྐུན་དང་། །གཅན་གཟན་མེ་ཆུ་ཚེས་གྲངས་
གཟའ་སྐར་གྱི། །མི་འཕྲོད་སྐྱོན་བྲལ་བསམ་སར་སླེབས་པ་དང༌། །ཆོས་དང་སྲིད་
ཞིའི་འདོད་དོན་མ་ལུས་པ། ། གང་ བསམ་ འབད་ མེད་ འགྲུབ་ པའི་བྱིན་རླབས་
མཆོག །རྒྱལ་བ་བློ་བཟང་གྲགས་ལ་གསོལ་བ་འདེབས། །བསམ་པ་ལྷུན་གྱིས་འགྲུབ་
པར་བྱིན་གྱིས་རློབས། །དེ་ལྟར་གདུང་ཤུགས་དྲག་པོས་གསོལ་བཏབ་མཐུས། །
གནས་སྐབས་མཐར་ཐུག་དགོས་འདོད་མ་ལུས་པ། །འབད་མེད་ལྷུན་གྲུབ་བྱིན་
རླབས་དབྱར་གྱི་མཚོ། །ཡངས་པའི་འཇིག་རྟེན་ཀུན་ཏུ་རྒྱས་གྱུར་ཅིག ། ཞེས་པ་
འདི་ནི་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱིས་སྦྱར་བའོ། །
༄༅། །འཕགས་པ་སའི་སྙིང་བོའི་བསྟོད་པ།
༄༅ ། །རྒྱ་ཆེན་ཚོགས་གཉིས་རྩ་བ་རབ་བརྟན་ཞིང་། ། གཞན་ཕན་གྲིབ་
བསིལ་སྐྱེ་འགྲོའི་ གདུང་བ་སེལ། །མཚན་དཔེའི་མེ་ ཏོག་ སྐུ་ གསུམ་འབྲས་བཟང་
བརྗིད། །ཐུབ་དབང་དཔག་བསམ་དབང་བོའི་ཞབས་ལ་འདུད། །བདེར་གཤེགས་
ཚེ
373



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྐུ་གསུམ་གོ་འཕང་མཆོག་བརྙེས་ཀྱང་། །རྒྱལ་བའི་སྲས་མཆོག་སེམས་དཔའི་ཚུལ་
བཟུང་བ། །འཕགས་པ་ས་ཡི་སྙིང་བོའི་ཞབས་པད་ལ། །མི་ཕྱེད་དད་པས་ལན་
བརྒྱུར་སྙིང་ནས་འདུད། །ཞིང་མཆོག་གངྒཱའི་བྱེ་སྙེད་གྲངས་འདས་ཤིང་། །དེ་ཉིད་
ཆུ་རྡུལ་གྲངས་ཀྱིས་གཞལ་བ་ཡང་། ། ཚད་ དུ་མི་སྤོབས་བྱིན་རླབས་ཐུགས་རྗེའི་
སྤྲིན། །རྫོགས་སྨིན་སྦྱང་གསུམ་ཞིང་དག་ཡོངས་སུ་སྦྱངས། །དེ་ཕྱིར་ས་སྙིང་སྤྲུལ་བ་
འབྱམས་ཀླས་པ། །དཔལ་གྱི་རི་དགུའི་གནས་མཆོག་དམ་པ་འདིར། །གང་འདུལ་
སྒྱུ་འཕྲུལ་ཟླ་སྣང་འཆར་བ་བཞིན། །ས་སྙིང་ཞིང་ཞེས་བསྔགས་པའི་རོལ་མོ་འཁྲོལ། །
ངོ་མཚར་གསེར་འོད་འབུམ་གྱི་མདངས་མཛེས་ཤིང་། །ཞལ་གྱི་དཀྱིལ་འཁོར་ཞི་
འཛུམ་སྤྱན་རྩ་དམར། །མེ་ཏོག་སྔོན་པོའི་ཕྲེང་བས་དབུ་རྒྱན་གསོལ། །མཐོང་བས་
ཡིད་རབ་འཕྲོག་མཛད་ཁྱོད་ཕྱག་འཚལ། །འགྲོ་བའི་རེ་སྐོང་ཕྱག་གཡས་ཤིང་ཏོག་
དང་། །ཕྱག་གཡོན་པདྨའི་སྟེང་ན་ནོར་བུ་བསྣམས། །ཞབས་ཟུང་སེམས་དཔའི་
སྐྱིལ་ཀྲུང་ཚུལ་གྱིས་བཞུགས། །ས་བཅུའི་དབང་ཕྱུག་ཁྱོད་ལ་ཕྱག་འཚལ་ལོ། །སྐུ་ལ་
རིན་ཆེན་རྒྱུན་གསོལ་ན་བཟས་བཀླུབས། །འོད་ཟེར་ལྗང་ཁུ་འཕྲོས་པས་ཡོངས་
མཛེས་ཤིང་། །རྡོ་རྗེ་ས་འོག་ལ་སོགས་འཁོར་གྱིས་བསྐོར། །ས་སྙིང་གཙོ་འཁོར་
བཅས་ལ་ཕྱག་འཚལ་ལོ། །ས་སྙིང་དཀར་བོ་ཞི་བའི་ཉམས་ལྡན་པ། །ཕྱག་གཡས་
རིན་ཆེན་མྱུ་གུ་ཐུགས་ཀར་འཛིན། །ཕྱག་གཡོན་དྲིལ་བུ་དཀུར་བརྟེན་འགྱིང་བའི་
ཚུལ། །ཞབས་ཕྱེད་སྐྱིལ་ཀྲུང་མཛད་ལ་ཕྱག་འཚལ་ལོ། །ས་སྙིང་སེར་བོ་ཞལ་གཅིག་
ཕྱག་གཉིས་པ། །ཕྱག་གཡས་རི་དྭགས་རྟགས་ཅན་ཐུགས་ཀར་བསྣམས། །ཕྱག་
གཡོན་མཆོག་སྦྱིན་འབྲས་སྙེ་བརྐྱངས་ནས་འཛིན། །སྐྱིལ་ཀྲུང་ཚུལ་གྱིས་བཞུགས་པ་
ཁྱོད་ལ་བསྟོད། །གནས་འདིར་བཞེངས་པའི་ས་སྙིང་སྐུ་མདོག་དཀར། །ཞལ་དཀྱིལ་
ཞི་འཛུམ་ཕྱག་གཉིས་མཉམ་བཞག་སྟེང་། །ནོར་བུའི་ཤིང་ཏོག་དམར་འོད་འབར་བ་
374



༄༅ ། །བླ་མའི་རྣལ་འབྱོར་དང་བསྟོད་སྨོན་སོགས་ཀྱི་སྐོར་།
བསྣམས། །ཞབས་གཉིས་སྐྱིལ་ཀྲུང་ཚུལ་བཞུགས་དེ་ལ་བསྟོད། །མདོར་ན་སྤྲུལ་བའི་
བཀོད་པ་འབྱམས་ཀླས་པའི། །ངོ་མཚར་སྣ་ཚོགས་བཀོད་པའི་འཇིག་རྟེན་ཞིང་། །
གསང་གསུམ་མཛད་པས་རྗེས་བཟུང་ ས་ཡི་སྙིང༌། །སྣ་ཚོགས་ཚུལ་གྱིས་བཞུགས་
མཛད་ཁྱོད་ལ་བསྟོད། །བྱང་ཆུབ་སེམས་དཔའ་ས་ཡི་སྙིང་བོ་མཆོག །ཞིང་འདིར་
ཐུགས་རྗེ་སྤྲུལ་བས་ཡོངས་བཟུང་ཕྱིར། །སྨོན་ལམ་དབང་གིས་རྒྱལ་སྲས་གཞོན་ནུའི་
ཚུལ། །དཔལ་གྱི་རི་དགུའི་གནས་བཞུགས་ཁྱོད་ལ་བསྟོད། །ལུང་རྟོགས་བསྟན་པའི་
ཉི་འོད་འབུམ་ཕྲག་གིས། །རྒྱ་ཡུལ་འགྲོ་བའི་ཕན་བདེའི་པདྨོའི་ཚལ། །སྤེལ་མཛད་
ཞན་ལོ་ཝང་སྲས་ཅིན་ཞོ་ཅོ། །ས་སྙིང་རྣམ་པར་སྤྲུལ་བ་ཁྱོད་ལ་འདུད། །ལྷག་པའི་ལྷ་
མཆོག་ས་ཡི་སྙིང་བོ་ཡི། །ཟབ་མོའི་མན་ངག་བསྙེན་སྒྲུབ་ལས་གསུམ་སོགས། །
བསྟེན་ཅིང་མཆོད་པའི་ལྷ་སྔགས་ཏིང་འཛིན་གྱི། །དཀྱིལ་འཁོར་འཁོར་ལོའི་སྒོམ་
བཟླས་མྱུར་འགྲུབ་ཤོག །ས་ཡི་སྙིང་བོ་མཆོག་ལ་གསོལ་བཏབ་མཐུས། །བདག་ཅག་
ས་ཕྱོགས་གང་དུ་གནས་པ་དེར། །ས་ཆེན་གཡོ་མེད་རྩི་བཅུད་ལོ་འབྲས་འཕེལ། །
དགེ་མཚན་བརྒྱ་བས་ས་སྟེང་ཁྱབ་གྱུར་ཅིག །ས་བཅུད་ཉམས་དང་ས་དགྲ་དཔྱད་
ངན་དང་། །ས་བརྐོས་རྡོ་སློག་རྩི་ཤིང་བཅད་པ་ཡིས། །ཕོག་ཐུག་ཉེས་བྱུང་གཟའ་
སྐར་དུས་སྦྱོར་སོགས། །མི་མཐུན་ཉེས་པའི་ཚོགས་རྣམས་ཞི་གྱུར་ཅིག །འཛམ་གླིང་
སྐྱེ་འགྲོའི་ཡིད་ཀྱི་ཞིང་ས་རུ། །དགེ་བའི་ས་བོན་དྲོད་གཤེར་སྨིན་པ་ལས། །སངས་
རྒྱས་བསྟན་པའི་མྱུ་གུ་ལེགས་སྨིན་ཞིང་། །ཕན་བདེའི་འབྲས་བཟང་ལོངས་སུ་སྤྱོད་
གྱུར་ཅིག །མདོར་ན་དེང་ནས་ཚེ་རབས་ཐམས་ཅད་དུ། །བླ་མ་ལྷག་པའི་ལྷ་ཁྱོད་
དབྱེར་མེད་པར། །བསྟེན་པའི་མཐུ་ལས་ས་ཕྱོགས་གང་གནས་ཀྱང༌། །ས་ཁམས་
རྣམ་དག་ ས་སྙིང་འགྲུབ་གྱུར་ཅིག ། རིན་ཆེན་བྲག་རི་ གངས་རིས་ཡོངས་བསྐོར་
ཞིང་། །གཞལ་མེད་ཁང་ཆེན་སེར་བོ་མཛེས་པའི་དབུས། །ས་ཡི་སྙིང་བོའི་ཐུགས་
་བ
375



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཀའི་ཧཱུཾ་ཡིག་ལས། །འོད་ཟེར་སྤྲོ་བསྡུས་དངོས་གྲུབ་ཀུན་སྩོལ་ཤོག །མིག་ལ་ས་སྙིང་
འཛུམ་ཞལ་ ཟླ་ལྟར་གསལ། ། སེམས་ལ་བྱིན་རླབས་ཉི་མའི་དྲོད་སྐོར་འཆར། །
ཞབས་རྗེས་མཇལ་བས་དད་པ་གཏིང་ནས་ཐོབ། །བདག་སོགས་འགྲོ་བ་ཀུན་ལ་
ཐུགས་རྗེས་གཟིགས། ། ཞེས་མ་ཧཱ་ ཙིནའི་ནང་བསྟན་གནས་རི་ཆེན་པོ་བཞིར་གྲགས་
པའི་ནང་ཚན་། ཨན་ཧུའི་ཅིག་ཧྭ་ཧྲན་ཞེས་པ་ཏིས་ཙང་ཝང་ངམ་སའི་སྙིང་བོར་གྲགས་པའི་གནས་སུ་བསྔགས་
པ་འདི་ཉིད་ཡིན། སའི་སྙིང་བོ་འཁོར་ལོ་བཅུ་བའི་མདོ་སོགས་ས་སྙིང་གི་གཟུངས་མདོ་རྣམས་དང༌། མཚན་
བརྒྱ་བ། བཀའ་དང་མན་ངག་ནི་ཡིག་རྙིང་རྣམས་སུ་ཡོད། དེ་ཡང་ལོ་རྒྱུས་ཐོག་ཀོ་ལི་ཞེས་ཁྲོ་ཞན་ལ་ཀོ་བས།
ཁྲོ་ཞན་ལྷོ་མའི་རྒྱལ་བོ་ཞན་ལོ་ཝང་གི་རྒྱལ་སྲས་ཅིན་ཞོན་ཅོ་( tiཙོ ན # # # % )ཞེས་པའི་མཚན་ཅན་གྱི་
བླ་མས་ཡུལ་འདིའི་ས་བདག་ཆེན་པོ་ལ་ཆོས་གོས་གཅིག་གིས་ཁེབས་ཚད་ཀྱི་ས་བསླངས་པས། སྟེར་བར་ཁས་
བླངས་པ་ན། ཆོས་གོས་གནམ་དུ་འཕངས་པས། ཅིག་ཧྭ་ཧྲན་བཀབ་པས་མི་ཚད་མཐའི་སྡེ་བ་འགའ་ཡང་
བཀབ་པ་ན། ས་བདག་ཆོས་ལ་དད་པ་ཅན་ཡིན་པས། ཆོས་གོས་ཀྱིས་ཁེབས་ཚད་ཕུལ་བས། སྤྱི་ལོ་༧༩༥བ་
བོད་མེ་མཁའ་རྒྱ་མཚོའི་༡༧༥ ཤིང་ཕག་ལོར་དགོན་གནས་བཏབ་པ་ཡིན་པས། ད་ལོ་སྤྱི་ལོ་༡༩༩༧པ་བོད་རབ་
བྱུང་བཅུ་བདུན་པའི་མེ་གླང་ཟླ་བ་གསུམ་པའི་ཚེས་༡ ༡ཉིན། ཅིག་ཧྭ་ཧྲན་རི་རྩེའི་ལྷ་ཁང་གཙོ་བོ་གཉིས་ལས་ས་
སྙིང་གི་སྐུ་དང་ཞབས་རྗེས་ལ་མཇལ་སྐབས་གསོལ་བ་འདེབས་བཞིན་སྨྲས་པའོ། །
༄༅། །འཕགས་མ་རིག་བྱེད་མའི་བསྟོད་པ་བྱིན་
རླབས་འདོད་དགུ་འབྱུང་བའི་གཏེར་
ཆེན་ཞེས་བྱ་བ་བཞུགས་སོ། །
།
༄༅ ། །ན་མོ་གུ་རུ་ཀུ་རུ་ཀུལླེ་བྱུ། དངོས་གྲུབ་ཀུན་འབྱུང་བདེ་གཤེགས་རྡོ་རྗེ་
འཆང་། །རྗེ་བཙུན་མ་དང་ལྷན་སྐྱེས་རོལ་བའི་ཞབས། །སྐྱབས་གནས་ཀུན་འདུས་
དངོས་བརྒྱུད་བླ་མ་ལྷར། །སྒོ་གསུམ་གུས་མཆོད་དགེ་མཚན་ཆར་དུ་བསྙིལ། །བདེ་
376



༄༅། །བླ་མའི་རྣལ་འབྱོར་དང་བསྟོད་སྨོན་སོགས་ཀྱི་སྐོར།
ཆེན་སོ་སོར་རྟོགས་པའི་ཡེ་ཤེས་མདངས། །འཇོ་སྒེག་ལྷ་མོའི་གཟུགས་སུ་ཤར་བ་
ཡི། །བཅོམ་ལྡན་རྗེ་བཙུན་རིག་བྱེད་དབང་མོ་ལ། །དད་གསུམ་གུས་པའི་ཡིད་ཀྱིས་
ཕྱག་འཚལ་ལོ། །འདབ་སྟོང་ཉིན་བྱེད་དབུགས་བྲལ་གདན་གྱི་སྟེང་། །བརྐྱངས་
བསྐུམས་གར་གྱིས་འགྱིང་ཞིང་བཞུགས་མཛད་པའི། ། ཁམས་གསུམ་འཇིག་རྟེན་
ཀུན་ནས་དབང་མཛད་མ། །གཟི་ལྡན་ལྷ་མོ་ཁྱོད་ལ་ཕྱག་འཚལ་ལོ། །ཆུ་འཛིན་འོ་
འཛིན་རབ་ཏུ་རྒྱས་པ་དང་། །སྟག་ལྤགས་སྡེར་ཕྲེང་གཡོ་བའི་ཤམ་ཐབས་གསོལ། །
རུས་པའི་རྒྱུན་ལྔ་རིན་ཆེན་རྒྱན་མང་གིས། །ཀུན་ནས་མཛེས་པ་ཁྱོད་ལ་ཕྱག་འཚལ་
ལོ། །རྩ་ཕྱག་ཟུང་གིས་ཨུཏྤལ་མདའ་གཞུ་འགེངས། །ཁམས་གསུམ་སྙིང་འབུགས་
བརྟན་པ་འཕྲོག་མཛད་ཅིང་། །ཕྱག་འོག་ཨུཏྤལ་ལྕགས་ཀྱུ་ཞགས་པ་ཡིས། །གདུལ་
བྱའི་ཚོགས་ཀུན་སྡུད་ལ་ཕྱག་འཚལ་ལོ། །ཡིད་འཕྲོག་ལང་ཚོ་བཅུ་དྲུག་མཛེས་སྐུའི་
བདག །དམར་བའི་འོད་ཆགས་པདྨ་ར་གའི་ཞལ། །མཆེ་ག ཙིགས་ལྗགས་འདྲིལ་
སྤྱན་གསུམ་ཟུར་མིག་གིས། །ལུས་ཅན་རྗེས་སུ་འཛིན་ཁྱོད་ལ་ཕྱག་འཚལ། །ཁྲོ་
ཆགས་སྒེག་པའི་ཉམས་ཀྱིས་མཛེས་པ་ལ། །རིགས་ལྔའི་རང་བཞིན་ཐོད་སྐམ་ལྔས་
བརྒྱན་ཅིང་། །དབུ་སྐྲ་གྱེན་བརྫེས་ཐོད་རློན་དོ་ཤལ་འཕྱང་། །ཡེ་ཤེས་སྐུ་ཅན་མ་ལ་
ཕྱག་འཚལ་ལོ། །རྒྱ་ཆེན་ཚོགས་གཉིས་དཔལ་གྱིས་ལེགས་བྱིན་པའི། །གར་དབང་
བླ་མ་རིགས་བདག་བཞུགས་པ་ཡི། །ཟག་མེད་བདེ་ཆེན་རྒྱལ་ཡུམ་ལྷ་མོ་ཞེས། །
འཇིག་རྟེན་རྫོགས་ལྡན་འགོད་མཁས་ཁྱོད་ཕྱག་འཚལ། །པད་རག་ཉིན་བྱེད་བྱེ་བའི་
མདངས་ཀྱིས་སྒེག །མཚན་དཔེ་མེ་ཏོག་རྒྱན་གྱིས་རྣམ་མཛེས་ཤིང་། །ཞལ་གཅིག་
ཕྱག་བཞི་ཞབས་གཉིས་སྤྲུལ་བའི་གར། །གསལ་སྟོང་འཛིན་མེད་སྐུ་ལ་ཕྱག་འཚལ་
ལོ། །སྙན་འཇེབས་མགྲིན་པའི་པི་ཝང་ལས་འོངས་པའི། །དྲུག་ཅུའི་དབྱངས་ཀྱི་གླུ་
ཡིས་འགྲོ་ཀུན་ཡིད། །ཚིམ་མཛད་རིག་བྱེད་ཕུག་པའི་རྗེ་བཙུན་མའི། །འགག་མེད་
377



བ
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཟབ་མོའི་ གསུང་ ལ་ ཕྱག་ འཚལ་ ལོ། ། རྒྱལ་ བའི་ཡེ་ ཤེས་ གཅིག་ བསྡུས་རྗེ་བཙུན་
མའི། །སྒྲིབ་བྲལ་མཁྱེན་པའི་དཀྱིལ་འཁོར་ངོས་ཡངས་ལས། །ཐུགས་རྗེ་བརྩེ་བའི་
འཛུམ་ཞགས་འཕྲོ་བ་ཡི། །རིག་བྱེད་ལྷ་མོའི་ཐུགས་ལ་ཕྱག་འཚལ་ལོ། །སྙོགས་བྲལ་
ཡིད་མཚོར་དྭངས་པའི་དཀྱིལ་འཁོར་ལ། །ཁྱོད་སྐུའི་སྣང་བརྙན་སྒོམ་བཟླས་བྱིན་
རླབས་ཤིང་། །དངོས་གྲུབ་རྒྱ་མཚོ་མགྲོན་དུ་འབོད་མཁས་པའི། །འཕགས་མ་ཀུ་རུ་
ཀུལླེ་ལ་ཕྱག་འཚལ། །གསང་སྔགས་ཡི་གེ་བརྒྱད་པའི་འཕྲོ་འདུ་ལས། །ངོ་མཚར་
རྟེན་འབྲེལ་འདོད་དགུའི་དཔལ་སྦྱིན་ཞིང་། །བརྟན་གཡོ་རབ་འབྱམས་འཕྲིན་ལས་
མཆོག་བསྩལ་ནས། །དག་པའི་ཡེ་ཤེས་རང་ཞལ་མྱུར་མཇལ་ཤོག །ཚེ་ཡི་མཐར་ཡང་
རིག་བྱེད་དབང་མོ་ཡིས། །འབྲལ་མེད་ཐུགས་རྗེ་ལྕགས་ཀྱུས་ཉེར་དྲངས་ཏེ། །སྐུ་
བཞི་བླ་ན་མེད་པའི་ཕོ་བྲང་ཆེར། །སྒྲོལ་བའི་ས་མཁན་མཆོག་ཏུ་བདག་གྱུར་ཅིག །
འཕགས་མར་བསྟོད་པའི་བསོད་ནམས་མཐུ་ཆེན་འདིས། །ཕྱོགས་བཅུའི་བསྟན་
འཛིན་ཐུགས་བཞེད་འགྲུབ་པ་དང༌། །བསྟན་པའི་སྦྱིན་བདག་མངའ་ཐང་འབྱོར་
འཕེལ་ནས། །ཆོས་སྲིད་དཔལ་གྱིས་ཡུལ་ཁམས་མཛེས་གྱུར་ཅིག ། ཅེས་
འཕགས་མ་རིག་བྱེད་མ་ལ་བསྟོད་པ་བྱིན་རླབས་འདོད་དགུ་འབྱུང་བའི་གཏེར་ཆེན་ཞེས་བྱ་བ་འདི་ནི། སྟག་
ཚང་དཔལ་གྱི་ལྷ་མོ་དགའ་ལྡན་བཤད་སྒྲུབ་གླིང་གི་དགེ་འདུན་འདུས་པའི་ཞབས་བརྟན་གྱི་ཆེད། ལས་རུང་གི་
བསྙེན་པ་བྱེད་སྐབས་མི་ཕྱེད་དད་པའི་བསྟོད་ཚིག་འདི་ནི་རང་ལོ་བཅུ་བཞི་བ་ས་སྟག་ལོའི་ཟླ་བཞི་བའི་ཚེས་
བདུན་ལ་ཐུན་གསེང་ནས་ཐལ་ལོ། །
378



༄༅། །བླ་མའི་རྣལ་འབྱོར་དང་བསྟོད་སྨོན་སོགས་ཀྱི་སྐོར།
༄༅། །དམ་བཅའ་འགྲུབ་པའི་སྨོན་ཚིག
༄༅ ། །ཕྱོགས་འདིའི་མེ་ཏོག་ཕོག་པའི་ལྷ་སྐལ་མཆོག །སྐྱབས་གཅིག་ཁྲི་
ཆེན་སྐུ་ཚེ་ཕྲེང་བརྒྱུད་ཀྱིས། །འདིར་ཚོགས་སེར་སྐྱ་ཕོ་མོ་ཐམས་ཅད་ཀྱི། །དམ་
བཅའ་མཐའ་རུ་ཕྱིན་པའི་སྐྱབས་འཇུག་མཛོད། །གནས་བདག་དཔལ་ལྡན་ལྷ་མོ་ལ་
སོགས་པའི། །བསྟན་སྲུང་དམ་ཅན་རྒྱ་མཚོའི་ཚོགས་རྣམས་ཀྱིས། །འདིར་ཚོགས་
སེར་སྐྱ་ཕོ་མོ་ཐམས་ཅད་ཀྱི། །དམ་བཅའ་མཐའ་རུ་ཕྱིན་པའི་འཕྲིན་ལས་མཛོད། །
ཡུལ་འདིའི་གཞི་བདག་ལ་དགོ་ལ་སོགས་པའི། །དམ་ལྡན་དཀར་ཕྱོགས་སྐྱོང་བའི་
ཚོགས་རྣམས་ཀྱིས། །འདིར་ཚོགས་སེར་སྐྱ་ཕོ་མོ་ ཐམས་ཅད་ཀྱི། ། དམ་བཅའ་
མཐའ་རུ་ཕྱིན་པའི་སྡོངས་གྲོགས་མཛོད། ། ཅེས་པ་འདི་ནི་ཆོ་འཕྲུལ་ཟླ་བའི་ཚེས་
བཅོ་ལྔའི་ཉིན་མ་ཎི་ལུང་གནང་སྐབས་ཤེས་བྱའི་མཁའ་དབྱིངས་མའི་མཇུག་ཏུ་སྦྱོར་རྒྱུ་འདི་ལྟ་བུ་ཞིག་དགོས་ཞེས་
འདུས་སྤྱི་ཐུན་མོང་ནས་བསྐུལ་ངོར། ཤིང་བཟའ་སྐྱེ་མིང་བ་སྐལ་བཟང་ཆོས་ཀྱི་རྒྱལ་མཚན་གྱིས་སྦྱར་བའོ། །
༄༅། །དུས་འཁོར་སྨོན་ཚིག་བྱིན་རླབས་དངོས་
གྲུབ་མཆོག་སྩོལ་ཞེས་བྱ་བ་
བཞུགས་སོ། །
༄༅ ། །སྟོང་གཟུགས་མཚན་དཔེའི་དཀྱིལ་འཁོར་རྫོགས་པའི་སྐུ། །ཟབ་
གསང་ནཱ་དའི་དབྱངས་སུ་སྒྲོག་པའི་གསུང་། །ཨེ་ཝཾ་ཟུང་འཇུག་མྱ་ངན་འདས་པའི་
379



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཐུགས། །དཔལ་ལྡན་དུས་ཀྱི་འཁོར་ལོས་དགེ་ལེགས་སྩོལ། །རྣམ་ཀུན་མཆོག་ལྡན་
དམིགས་མེད་སྙིང་རྗེའི་བདག །ཡོངས་གང་ཟུང་འཇུག་དང་བོའི་མགོན་པོ་དང་། །
དབྱེར་མེད་ཁྱབ་བདག་སྣང་བ་མཐའ་ཡས་ཞབས། །དཀྱིལ་འཁོར་བྱེ་བའི་གཙོ་བོ་
མཆོག་དེར་འདུད། །རིགས་ལྡན་མགོན་ཁྱོད་ཤམ་བྷ་ལར་བྱོན་ནས། །རྒྱལ་ཕྲན་བྱེ་
བའི་གཙུག་ཏུ་ཞབས་བསྟེན་ཞིང་། །བདག་འཛིན་འགོང་བོ་ཀླ་ཀློའི་ཚོགས་བཅོམ་
སྟེ། །དུམ་བུ་བཅུ་གཉིས་ས་ཡི་དཀྱིལ་འཁོར་དུ། །དུས་བཞི་ཕྱི་མའི་རྫོགས་ལྡན་ཉིན་
བྱེད་དབང་། །གསར་དུ་བཞད་པའི་དགའ་སྟོན་འགྱེད་པའི་ཚེ། །འཁོར་གྱི་ཐོག་མ་
ཉིད་དུ་རྗེས་བཟུང་ཞིང་། །རིགས་ལྡན་གསུང་གི་བདུད་རྩིའི་རོ་མྱངས་ནས། །རྡོ་རྗེ་
རྣལ་འབྱོར་ཡན་ལག་དྲུག་བསྒོམས་པས། །ཉི་ཁྲི་ཆིག་སྟོང་དྲུག་བརྒྱའི་ལས་རླུང་
ཚོགས། །ཨ་ཝ་དྷཱུ་ཏིའི་ལམ་ནས་རྒྱུ་བ་ལས། །བེམ་ཆོས་ཀུན་སྦྱངས་སྟོང་གཟུགས་
མཆོག་ཐོབ་ཤོག །ཤེས་རྒྱུད་ཉོན་མོངས་གདོན་གྱིས་བརླམས་པ་ཡི། །འཁོར་བར་
འཕྱན་པའི་མར་གྱུར་མགོན་མེད་འགྲོ། །ཁྱོད་ལ་སྙིང་ནས་བརྩེ་བས་སྐྱབས་གསོལ་
ན། །ཐུགས་རྗེ་ལྕགས་ཀྱུས་མྱུར་དུ་དྲངས་པར་མཛོད། །ཚེ་འདིའི་སྣང་བ་འགག་ལ་
མངོན་ཕྱོགས་ཚེ། །བླ་མ་དུས་ཀྱི་འཁོར་ལོས་དབུག་དབྱུང་ཞིང༌། །འདབ་བརྒྱུད་
པདྨའི་དབྱིབས་ལྡན་ཤམ་བྷ་ལར། །བདེ་བླག་བགྲོད་པའི་ས་མཁན་མཆོག་མཛོད་
ཅིག །བསླུ་མེད་བླ་མ་མཆོག་གསུམ་བྱིན་རླབས་དང༌། །རྟེན་འབྲེལ་ཆོས་དབྱིངས་
ལྷག་བསམ་བདེན་པའི་མཐུས། ། བདག་ ཅག་ སྐྱབས་ གསོལ་ སྨོན་ པའི་ རེ་འབྲས་
རྣམས། །གེགས་མེད་ལྷུན་གྱིས་འགྲུབ་པའི་དངོས་གྲུབ་སྩོལ། ། ཅེས་དུས་ཀྱི་
འཁོར་ལོའི་སྨོན་ཚིག་བྱིན་རླབས་དངོས་གྲུབ་མཆོག་སྩོལ་ཞེས་བྱ་བ་འདི་ནི། བྲག་དམར་ཞིང་སྡེ་གཞུང་ནས་
བསྐུལ་ཏེ་དུས་འཁོར་དབང་བགྱིས་སྐབས་དེ་ཀའི་གཙོ་འགན་པ་བེ་ཤ་ལ་སོགས་ཀྱི་འདོད་མོས་བཞིན། ཀལྤ་གྷ་
དྲ་དྷརྨ་སྱ་དྷ་ཛས་༡༩༩༣ལོའི་ཟླ་༦ཚེས་༤ལ་སྤེལ་བ་དགེའོ། །
380



༄༅། །བླ་མའི་རྣལ་འབྱོར་དང་བསྟོད་སྨོན་སོགས་ཀྱི་སྐོར།
༄༅། །དུས་འཁོར་སྨོན་ལམ་བདེན་ཚིག་གྲུབ་
པའི་དབྱངས་སྙན་བཞུགས་སོ། །
༄༅ ། །སྟོང་ཆེན་ཡིག་ལྔའི་རང་བཞིན་བདེ་ཆེན་གདངས། །ཐིག་ལེ་ཡིག་
དྲུག་ཕྱག་རྒྱུར་མཉམ་སྦྱོར་བའི། །ཨེ་ཝཾ་ཟུང་འཇུག་དུས་ཀྱི་འཁོར་ལོ་ཆེ། །སྟོང་ཉིད་
སྙིང་རྗེའི་བདག་ ཉིད་ དེ་ལ་འདུད། ། དང༌ བོའི་ སངས་ རྒྱས་ སྐུར་ བཞེངས་རྡོ་ རྗེ་
འཛིན། །གསང་ཆེན་བསྟན་པའི་རྒྱལ་རྔ་སྲིད་རྩེའི་བར། །བསྒྲགས་པའི་རྣམ་ཐར་
སྲིད་ཞིའི་ཁམས་ན་སྙན། །བཀའ་བབས་བརྒྱུད་པའི་བླ་མ་རྣམས་ཀྱིས་སྐྱོངས། །
རྣལ་འབྱོར་གསང་མཐའི་རྒྱུད་ཀྱི་སྙིང་བོའི་བཅུད། །ས་གསུམ་སྒྲོན་མེ་དཔལ་ལྡན་
དུས་འཁོར་ལོའི། །བྱིན་རླབས་བརྒྱུད་པའི་དབང་མཆོག་བཅུ་གཅིག་གིས། །རིམ་
གཉིས་སྒོམ་པའི་སྨིན་བྱེད་ལེགས་ཐོབ་ཤོག །སྣོད་རུང་གསུམ་གྱིས་བདག་རྒྱུད་ཉེར་
སྦྱངས་ནས། །སྦྱང་གཞི་སྦྱོང་བྱེད་རིམ་པར་བཅས་པ་ཡི། །བསྙེན་པའི་ཡན་ལག་
དཀྱིལ་འཁོར་རྒྱལ་མཆོག་སོགས། ། བསྐྱེད་རིམ་རྟོགས་པ་མཆོག་རྣམས་སྐྱེ་བར་
ཤོག །རྡོ་རྗེ་རྣལ་འབྱོར་ཡན་ལག་དྲུག་བསྒོམས་ཤིང་། །སེམས་ལ་གནད་དུ་བསྣུན་
པའི་ཐབས་མཁས་ཀྱིས། །མི་འགྱུར་བདེ་བ་ཆེ་ལས་སྟོང་གཟུགས་སྐུ། །ཡབ་ཡུམ་
མཉམ་པར་སྦྱོར་བའི་ཞལ་བརྙེས་ཤོག །ཚེ་འདིར་མངོན་དུ་བྱེད་པར་མ་གྱུར་པར། །
འདིར་སྣང་འགག་པར་གྱུར་ཚེ་བླ་མ་ལྷས། །བརྩེ་ཆེན་ཐུགས་རྗེ་ཞགས་པས་ཉེར་
བཏབ་ནས། །རིང་མིན་ས་ལམ་བགྲོད་པ་མཆོག་ཐོབ་ཤོག །ཁྱད་པར་དུས་བཞི་ཕྱི་
མའི་རྫོགས་ལྡན་ལ། །བྱེ་བ་དགུ་བཅུ་རྩ་དྲུག་གྲོང་ཁྱེར་མཆོག །ཀ་ལཱ་བ་ཡི་ཕོ་བྲང་
ཉམས་དགའ་བར། །བདག་སོགས་མཁའ་མཉམ་ཡིད་ཅན་མ་ལུས་ཀུན། །རིགས་
Ai
381



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལྡན་འཁོར་ལོའི་གསུང་གིས་དབུགས་དབྱུང་སྟེ། །བླ་མེད་དུས་ཀྱི་འཁོར་ལོའི་བདུད་
རྩིའི་བཅུད། །སྙིང་གི་ཟུངས་སུ་ཐོབ་ནས་རིམ་གཉིས་ཀྱི། །ཉམས་ལེན་རབ་རྫོགས་
དོན་གཉིས་མཐར་ ཕྱིན་ ཤོག །འདིར་འབད་ དགེ་ བས་ཡངས་པའི་ རྒྱལ་ ཁམས་
འདིར། །ཆོས་སྲིད་དཔལ་ཡོན་དར་བའི་རྫོགས་ལྡན་སྤྲིན། །སྲིད་ཞིའི་མཁའ་ལ་བླ་
བྲེར་མངོན་འཕགས་ནས། །དངོས་གྲུབ་སྦྲང་ཆར་སིལ་མས་ཡོངས་འཚོ་ཤོག །རྒྱལ་
བསྟན་རིན་ཆེན་ཕན་བདེ་ནོར་བུའི་མཛོད། ། སྐྱེ་དགུའི་རེ་བ་སྐོང་བའི་འོད་བརྒྱ་
བ། །འཇིག་རྟེན་ཁམས་སུ་ཉིན་མོར་བྱེད་པའི་དཔལ། །སྣང་བ་སྲིད་གསུམ་སྒྲོན་མེ་
རྟག་འབར་ཤོག ། ཅེས་དུས་འཁོར་སྨོན་ལམ་བདེན་ཚིག་གྲུབ་པའི་དབྱངས་སྙན་ཞེས་བྱ་
བ་འདི་ནི། སྤྱི་ལོ་ ༡༩༨༩ལོ་དང་། ལུགས་རྙིང་རབ་བརྒྱན་མེ་སྦྲུལ་ལོའི་ཧོར་ཟླ་བཞི་བའི་ཚེས་བཅོ་ལྔར།
མཛོད་ད་གེ་ཨ་ སྐྱིད་བཀྲ་ ཤིས་ ཐང་དུ་ དུ་ས་ཀྱི་འཁོར་ལོ་རྡོ་རྗེ་སློབ་དཔོན་བདག་པོ་ཆེན་པོའི་དབང་གི་ཉིན།
དཔྱོད་ལྡན་དགེ་སློང་བློ་བཟང་ཡེ་ཤེས་དང་། རང་གྲྭ་འཇིགས་མེད་རྒྱུ་མཚོ་དང་། ཚུལ་ཁྲིམས་རྒྱ་མཚོ་སོགས་
ཀྱིས་བདོག་པའི་དངོས་པོ་དུ་མ་བཅས་དུས་འཁོར་སྨོན་ལམ་བསྡུས་པ་ཞིག་དགོས་ཞེས་བསྐུལ་བ་ལྟར་བྲིས་ཤིང་།
དབང་གྲུབ་རྗེས་ཨ་སྐྱིད་ཤོག་ཁ་སྤྱི་གཞུང་ནས་ཤམ་བྷ་ལའི་ཞིང་དུ་སྐྱེ་བ་འཛིན་པའི་སྨོན་ཚིག་ཅིག་དགོས་ཞེས་
སྐུལ་མ་བྱུང་བ་ལྟར། གོང་གསལ་དེ་དང་ལྷན་འཐུས་སུ་མཇུག་གྲུབ་པར་བགྱིས་པ་འདི་ནི། ཤིང་བཟའ་སྐྱེ་མིང་
བ་ཀལྤ་བྷ་དྲ་དྷམ་སྱ་དྷ་ཛས་སྤེལ་བའོ། །
-
༄༅། །ཡིད་བཞིན་འཁོར་ལོའི་བསྟོད་པ།
༄༅ ། །ཚེ་དང་ཡེ་ཤེས་སྣང་བ་སྩོལ་མཛད་པའི། །ཟླ་གཞོན་འཕགས་མ་ཡིད་
བཞིན་འཁོར་ལོ་ཡིས། ། མི་ཤིས་རྒུད་པའི་རྨོངས་པ་ཀུན་སེལ་ནས། །ཚེ་དཔལ་
མཆོག་ཐུན་འདོད་པ་འཇོ་བར་མཛོད། ། ཅེས་པ་འདི་ཡང་ཚུལ་ཁྲིམས་རྒྱ་མཚོའི་
འདོད་མོས་ལྟར་སྦྱར་བའོ། །
382



༄༅། །བླ་མའི་རྣལ་འབྱོར་དང་བསྟོད་སྨོན་སོགས་ཀྱི་སྐོར།
་་
༄༅། །དབྱངས་ཅན་མའི་བསྟོད་པ།
༄༅ ། །སྙིང་རྗེའི་རླབས་ཕྲེང་ཡོལ་མེད་ཐུགས་གསང་མཚོར། །ཟླ་གཞོན་
ལང་ཚོར་སྨིན་པའི་མཛེས་སྡུག་མ། །ཟབ་གསང་སྙན་འགྱུར་རྒྱུད་མང་སྦྲེང་མཁས་
པ། །རྡོ་རྗེ་དབྱངས་ཀྱི་རྒྱལ་མོས་ཤིས་པ་སྩོལ། །ལྷག་པའི་ལྷ་མཆོག་ཁྱེད་ལ་གསོལ་
བཏབ་པས། །སྐྱེ་བའི་ཚེ་རབས་འཕྲེང་བ་ཀུན་ཏུ་ཡང་། །དབྱངས་ལྡན་ལྷ་མོ་ཁྱོད་
ཀྱིས་རྗེས་བཟུང་ནས། །ངག་ལ་ཚངས་དབྱངས་གསུང་གི་དངོས་གྲུབ་སྩོལ། །།
སྐལ་བཟང་ཆོས་ཀྱི་རྒྱལ་མཚན་ནས་༡༩༨༣ལོའི་ཟླ་༣ཚེས་༡༤ཉིན་བྲིས། །
་
，，
，
，
，
་་་་་་་་
་
，་，་，
383
་,



༄༅། །གྲུབ་པའི་དབང་ཕྱུག་ཆེན་པོ་རྗེ་བཙུན་སྐལ་
བཟང་དོན་གྲུབ་རྒྱ་མཚོ་དཔལ་བཟང་བོའི་
གསང་བ་མཆོག་གི་རྣམ་པར་ཐར་བ་
བྱིན་རླབས་མྱུར་འཇུག་ཅེས་
བྱ་བ་བཞུགས་སོ། །
༄༅ ། །སྒྲིབ་བྲལ་ཟག་མེད་བདེ་བ་དམ་པའི་ཐུགས། །དག་པའི་ཡེ་ཤེས་རང་
མདངས་རྡོ་རྗེའི་སྐུ། །རིགས་ཀུན་ཁྱབ་བདག་ཀལྤ་བྷ་དྲའི་ཞབས། །བྱང་ཆུབ་བར་
དུ་ འབྲལ་ མེད་ སྤྱི་ བོས་ བསྟེན། ། ངོ༌ མཚར་སྐལ་ བཟང་ སྣང་ བ་ དམ་ པའི་
གཏེར། །དོན་ཀུན་གྲུབ་པའི་ཆོས་ཚུལ་པདྨོའི་གཉེན། །སྨྲ་བའི་ཉི་མ་གདུལ་བྱ་རྒྱུ་
མཚོའི་མགོན། །མཚུངས་མེད་དཔལ་ལྡན་བླ་མ་རྒྱལ་གྱུར་ཅིག །མཐའ་ཡས་འགྲོ་
བློའི་ཁམས་ཀྱི་རྫིང་བུ་རུ། །གང་འཚམས་འདོད་དགུར་བསྒྱུར་བའི་ཟླ་སྣང་འབུམ། །
ཡ་མཚན་སྤྲུལ་བའི་བཀོད་པ་ཆ་རེར་ཡང་། །རྒྱལ་ཀུན་གསང་གསུམ་རྣམ་ཐར་གཅིག་
ཏུ་རྫོགས། །སྲས་བཅས་རྒྱལ་བས་བསྔགས་འོས་ངོ་མཚར་གཏམ། །དང་བས་སྲིད་
མཐའི་བར་དུ་དབྱངས་བསྒྲགས་པས། །གང་གི་རྨད་བྱུང་རྣམ་ཐར་ཆ་ཙམ་ཞིག །
བརྗོད་པའི་བསོད་ནམས་མཐའ་མེད་ཡིད་རབ་སྤྲོ། །སྔོན་ཚེ་ཤཱཀྱའི་རྒྱལ་བོའི་སྤྱན་སྔ་
རུ། །སྟོབས་ཆེན་ རྒྱུད་ དུ་ གྱུར་ནས་ཐུགས་བསྐྱེད་བཞིན། །དུས་མཐར་བསམ་
བཞིན་སྤྲུལ་བ་ཉེར་བཟུང་ནས། །ཐུབ་བསྟན་སྤེལ་བའི་མཛད་བཟང་མཐུ་གྲུབ་པ། །
དཔལ་ལྡན་བླ་མའི་ཞབས་ལ་གསོལ་བ་འདེབས། །འཕགས་པའི་ཡུལ་དང་གངས་
.



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ya
ཅན་ལྗོངས་རྣམས་སུ། །ནག་པོ་སྤྱོད་པ་རྒྱལ་སྲས་མི་རུབ་བཙན། །ཕྲ་ལ་རིང་བ་རོང་
ཟོམ་ཆོས་བཟང་སོགས། །བསྟན་ལ་ཕྱག་རྗེས་དཀར་བའི་རྣམ་པར་བསྒྱུར། །དཔལ་
ལྡན་བླ་མའི་ཞབས་ལ་གསོལ་བ་འདེབས། །སྐབས་གསུམ་བདག་པོ་ཀོང་པོ་ཟིལ་
གནོན་རྗེ། །དྭགས་སྟོད་སྔགས་འཆང་རྡོ་རྗེ་རབ་བརྟན་དང་། །སངས་རྒྱས་གླིང་བ་
ཚ་རོང་སྣང་མཛད་རྒྱལ། །བྱང་ཆུབ་རྡོ་རྗེ་སོགས་ཀྱི་རྣམ་འཕྲུལ་བསྟན། །དཔལ་
ལྡན་བླ་མའི་ཞབས་ལ་གསོལ་བ་འདེབས། །ཡུལ་འདིར་གྲུབ་དབང་ཆོས་འཛིན་རྒྱ་
མཚོ་དང་། །འགྲོ་བའི་སྐྱབས་གཅིག་བླ་མ་ལྷག་པའི་ལྷ། །རྗེ་བཙུན་སྐལ་བཟང་
ཐབས་མཁས་རྒྱ་མཚོ་སྟེ། །འཁྲུངས་རབས་གསེར་རིའི་ཕྲེང་བ་ཚར་དུ་དངར། །
དཔལ་ལྡན་བླ་མའི་ཞབས་ལ་གསོལ་བ་འདེབས། །སླར་ཡང་བྱོན་པ་རྒྱལ་སྲས་གཞོན་
ནུ་གང་། །རབ་རྒྱལ་དཔའ་བོ་ས་ཟླའི་ཉེར་གཉིས་ལ། །མ་ཅིག་སྐྱབས་དང་བཀྲ་ཤིས་
སྐྱིད་ཀྱི་སྲས། །དཔའ་བོའི་སྟག་ཤམ་མཚན་བཟང་བརྒྱན་བཞིན་འཁྲུངས། །དཔལ་
ལྡན་བླ་མའི་ཞབས་ལ་གསོལ་བ་འདེབས། །དབུས་ནས་ཆ་རྒྱུར་གཟིགས་པ་ལྔས་
གཟིགས་ཏེ། །ཀཱ་མ་ཏཱ་ནའི་ཁྲིད་འབྱོན་ལྷུམས་ཞུགས་གསུངས། །གོང་མའི་ཕྱག་
ཕྲེང་མ་ནོར་བཞེས་པ་སོགས། །རྒྱལ་བའི་མྱུ་གུ་ཕྲ་ཡང་མཁྱེན་རྩལ་ངོམ། །དཔལ་
ལྡན་བླ་མའི་ཞབས་ལ་གསོལ་བ་འདེབས། །མཚུངས་མེད་བྱམས་བརྩེའི་གཟིགས་པ་
སྦྲང་རྩིའི་བཅུད། །ལྷན་སྐྱེས་ཉིད་ནས་སྨིན་པ་གཞོན་ནུ་ཡིས། །གང་གང་སྡུག་
བསྔལ་མནར་ ཚུལ་ གསན་ པ་ ན། ། སྤྱན་ ཆབ་ འབྱུང་ ཞིང་ བཟོད་ མེད་ སྙིང་ རྗེ་
གནང་། །དཔལ་ལྡན་བླ་མའི་ཞབས་ལ་གསོལ་བ་འདེབས། །སྐུ་ཡི་ན་ཚོད་ཕྲ་ཡང་
སྔོན་གོམས་མཐུས། ། གོང་མའི་བཞུགས་ གནས་སུམ་འཕེལ་མཚམས་ཁང་དུ། །
ཞབས་ཀྱིས་བཅགས་ཚེ་སྔོན་རབས་རྣམ་པར་ཐར། །ཇི་བཞིན་བརྗོད་ པས་དེར་
གནས་ངོ་མཚར་བསྐྱེད། །དཔལ་ལྡན་བླ་མའི་ཞབས་ལ་གསོལ་བ་འདེབས། །ཐ་
386



༄༅ ། །བརྟན་གསོལ་དང་ཚེ་རབས་རྗེས་འཛིན་སོགས་ཀྱི་སྐོར།
མལ་བྱིས་པའི་སྤྱོད་པ་ཡོངས་བཟུང་སྐབས། །ཉེར་འཚེ་ གཟིགས་ནས་མཁའ་ལ་
སྡིགས་མཛུབ་བསྒྲེངས། །ཁྱིམ་བརྒྱད་གནམ་ལྕགས་འཇིགས་པས་ཉེན་པའི་ཚེ། །
ལས་ཀྱིས་མནར་བ་མ་གཏོགས་ཡོངས་སུ་བསྐྱབས། །དཔལ་ལྡན་བླ་མའི་ཞབས་ལ་
གསོལ་བ་འདེབས། །ཀུན་མཁྱེན་ལྔ་བའི་སྒྲིབ་མེད་ཡེ་ཤེས་ཀྱིས། །ཤིང་སྤྲེལ་དབོ་
ཟླའི་བཅུ་ གཅིག་ལུང་བསྟན་ཉིན། ། གཞོན་ནུ་ འདིས་ ཀྱང་ཡང་སྲིད་ཞལ་བཞེས་
ནས། །ཁྲིར་བཞུགས་ཕྱག་དབང་མཛད་ཚུལ་ངོ་མཚར་གནང་། །དཔལ་ལྡན་བླ་
མའི་ཞབས་ལ་གསོལ་བ་འདེབས། ། སྐུ་རྩེད་ གཡེང་སྐབས་དབུས་མཇལ་འགྲོ་མི་
བཞིས། །གསལ་བར་མ་སྨོས་བསམ་པ་འགྲུབ་མིན་ཞུས། །ལམ་གཉིས་གང་བརྒྱུད་
ཇོ་བོ་མཇལ་ཐུབ་ཅེས། །ཡིད་ཀྱི་དྲི་བ་དངོས་སུ་མཁྱེན་ཚུལ་བསྟན། །དཔལ་ལྡན་བླ་
མའི་ཞབས་ལ་གསོལ་བ་འདེབས། །འདུལ་འཛིན་བྱེ་བའི་གཙུག་རྒྱན་ཐམས་ཅད་
མཁྱེན། །རྗེ་བཙུན་སྐལ་བཟང་དཀོན་མཆོག་རྒྱ་མཚོ་ལས། །དྲུག་པའི་ཚེས་བཞིར་
ངུར་སྨྲིག་རྒྱལ་མཚན་བཞེས། །སྐལ་བཟང་དོན་གྲུབ་རྒྱ་མཚོ་མཚན་དུ་གསོལ། །
དཔལ་ལྡན་བླ་མའི་ཞབས་ལ་གསོལ་བ་འདེབས། །ལྷ་བབས་ཚེས་ལ་དམ་ཆོས་གླིང་
མཆོག་ཏུ། །བགྲང་ཡས་སྲས་བཅས་འཛོམས་པས་མདུན་བསུས་ཏེ། །མི་འཇིགས་
ཆོས་ཀྱི་ཁྲི་ལ་མངའ་གསོལ་བས། །ཨེ་མ་འཇིག་རྟེན་མགོན་དང་བཅས་པར་གྱུར། །
དཔལ་ལྡན་བླ་མའི་ཞབས་ལ་གསོལ་བ་འདེབས། །ཐུབ་དབང་ཉི་མའི་གདུང་འཚོབ་
ཆོས་ཀྱི་རྗེ། །རྡོ་རྗེ་འཆང་དབང་དཀོན་མཆོག་རྒྱ་མཚོའི་སྡེ། །རིགས་ཀྱི་ཅོད་པཎ་
གཙུག་ཏུ་ཉེར་མཆོད་དེ། །ཀློག་སློབ་ནས་བཟུང་ཆོས་བཀའ་མཐའ་དག་གསན། །
དཔལ་ལྡན་བླ་མའི་ཞབས་ལ་གསོལ་བ་འདེབས། །ན་ཚོད་སྒོ་ངའི་སྦུབས་རྒྱ་མ་གྲོལ་
ཀྱང་། །ལྗགས་རྩེ་གློག་གི་རྩེ་དགའི་རོལ་རྩེད་ཀྱི། །ལེགས་བཤད་གཏམ་གྱིས་ཡིད་
རབ་དྲངས་པ་ཡི། །དམ་པའི་རྣམ་ཐར་གཙང་མ་མཆོག་ཏུ་བསྟན། །དཔལ་ལྡན་བླ་
387



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མའི་ཞབས་ལ་གསོལ་བ་འདེབས། །གོང་མའི་ཐུགས་ དམ་རྟེན་མཆོག་ལབ་སྒྲོན་
སྐུར། །མཇལ་ཚེ་དགྱེས་པའི་འཛུམ་བཞད་གཟིགས་སྣང་བྱུང་། །ནེ་ཙོ་སངས་རྒྱས་
འཛིན་སོགས་འཁྲུངས་རབས་ཚུལ། །རྗེས་དྲན་ཞལ་བཞེས་གསུང་གི་གད་རྒྱངས་
བསྒྲགས། །དཔལ་ལྡན་བླ་མའི་ཞབས་ལ་གསོལ་བ་འདེབས། །དེ་ཚེ་འདི་ན་མ་ལུས་
མཁས་པའི་ཡིད། །དབང་མེད་འཕྲོག་པའི་ཞི་དུལ་བག་ཡོད་ཀྱི། །བརྟུལ་ཞུགས་
ལེགས་མཛད་ཉམས་བཞེས་ཞབས་སྐྱེས་རྡུལ། །དྲེགས་ལྡན་རལ་བའི་གཙུག་ཏུ་ངལ་
གསོ་མཛད། ། དཔལ་ལྡན་བླ་མའི་ཞབས་ལ་གསོལ་བ་འདེབས། ། གང་གི་བྱམས་
བརྩེ་ལྕགས་ཀྱུས་ཡོངས་བཟུང་ སྟེ། ། ཐུགས་སྲས་ སྐལ་ བཟང་ བློ་ གྲོས་བསྲུང་ བ་
གནང་། །རི་ དྭགས་ ཟ་བྱེད་ གཏུམ་ པོའི་ ཚོགས་ ལས་ རྒྱལ། །མཁྱེན་ དང་ བརྩེ་
གཟིགས་དེ་ འདྲ་བསམ་ལས་འདས། ། དཔལ་ ལྡན་བླ་མའི་ཞབས་ལ་ གསོལ་ བ་
འདེབས། །བསགས་སྦྱང་བརྩོན་པ་སྐལ་བཟང་དོན་གྲུབ་ལ། །ཕྱག་ཌར་ཕཊ་སྒྲ་མ་
ལ་ཉོན་ཞེས་གདམས། །མི་ཐོས་ཞུས་པས་ཕྱག་མཆོད་སྒྲིབ་སྦྱོང་གསུངས། །ཡུན་
རིང་འབད་པས་ཕཊ་སྒྲའང་གསལ་ཐོས་བྱུང་། །དཔལ་ལྡན་བླ་མའི་ཞབས་ལ་གསོལ་
བ་འདེབས། །དགུང་ལོ་བརྒྱད་པར་འཇིགས་མཛད་གསར་བསྙེན་ཚེ། །ཕྱོགས་སྐྱོང་
ཞིག་གིས་ཐོད་པ་ཁྲག་བཀང་ཕུལ། །འཇིགས་བྱེད་ཞལ་ཕྱག་ཡོངས་རྫོགས་ཡུམ་
བཅས་པའི། །སྣང་བ་རྨི་ལམ་མེ་ལོང་དངོས་སུ་གཟིགས། །དཔལ་ལྡན་བླ་མའི་
ཞབས་ལ་གསོལ་བ་འདེབས། །ཕྱག་ན་རྡོ་རྗེ་སྣང་སྟོང་སྲིན་པོའི་སྐུར། །བཞེངས་པ་
དམ་ཅན་ཤེལ་ཕྲེང་ཅན་དེ་ཡིས། །འདུ་འབྲལ་མེད་པར་སྐུ་ཡི་རྗེས་འབྲང་ནས། །
གཡེལ་མེད་འཕྲིན་ལས་སྒྲུབ་པར་ཞལ་བཞེས་མཛད། །དཔལ་ལྡན་བླ་མའི་ཞབས་ལ་
གསོལ་བ་འདེབས། །དགུང་གྲངས་བཅུ་གསུམ་བཞེས་པ་ཆུ་འབྲུག་ལོར། །དགེ་ལྡན་
བཀྲ་ཤིས་གཡས་འཁྱིལ་ཆོས་གྲྭར་ཞུགས། །གཞུང་བརྒྱ་སྨྲ་བ་བསྟན་འཛིན་རྒྱ་མཚོ་
388



༄༅ ། བརྟན་གསོལ་དང་ཚེ་རབས་རྗེས་འཛིན་སོགས་ཀྱི་སྐོར།
ལས། །བཀའ་པོད་རབ་འབྱམས་གཞུང་ལ་སློབ་གཉེར་མཛད། །དཔལ་ལྡན་བླ་མའི་
ཞབས་ལ་གསོལ་བ་འདེབས། །སྐྱབས་གསུམ་ཀུན་འདུས་ཡོངས་འཛིན་རྣམ་གཉིས་
ལ། །སངས་རྒྱས་དངོས་སུ་མཐོང་བའི་དད་གུས་སྐྱེས། །བསམ་པ་དག་པས་མཉེས་
པ་རྣམ་གསུམ་གྱིས། །བསྙེན་བཀུར་མཆོད་པས་བཀྲ་ཤིས་འོད་སྣང་ཁྱབ། །དཔལ་
ལྡན་བླ་མའི་ཞབས་ལ་ གསོལ་བ་འདེབས། །བཀའ་པོད་རྣམ་ལྔའི་ གཞུང་བཟང་
སིནྡྷའི་མགྲོན། །བློ་གྲོས་ཁྱིམ་དུ་བསུ་བའི་དགའ་སྟོན་སླད། །དགེ་བའི་བཤེས་དང་
གྲོགས་མཆོག་ལ་བརྟེན་ནས། །རྩོད་པའི་རིགས་ལམ་ཉིན་བཞིན་སྒྲོག་པས་བྲེལ། །
དཔལ་ལྡན་བླ་མའི་ཞབས་ལ་གསོལ་བ་འདེབས། །འཇམ་དབྱངས་དཀར་བོའི་བསྙེན་
སྒྲུབ་མཛད་པའི་ཚེ། །སྒྲོན་མེ་ཕུལ་བས་མེ་འོད་མཆེད་པ་ཡིས། །སྐུ་ལུས་དང་ནི་ཞལ་
ཐང་འབར་བ་རྨིས། །བར་ཆད་ཀུན་ཞི་ཤེས་རབ་མཆོག་རྒྱས་བྱུང་། །དཔལ་ལྡན་བླ་
མའི་ཞབས་ ལ་ གསོལ་ བ་ འདེབས། །འདུལ་ བ་ འབུམ་སྡེའི་ གངས་ རི་ ལ་ གནས་
ཤིང༌། །ཆོས་མངོན་ཚད་མའི་རིགས་ལམ་མཆེ་སྡེར་བསྒྲད། །དབུ་ཕར་དོན་དམ་
དབྱངས་ཀྱི་ང་རོ་མཐོ། །དཔལ་ལྡན་སྨྲ་བའི་སེངྒེའི་ལུས་རྩལ་རྫོགས། །དཔལ་ལྡན་
བླ་མའི་ཞབས་ལ་གསོལ་བ་འདེབས། །ཐུན་མོང་ཐ་སྙད་རིག་པའི་ཆུ་ཀླུང་དང་། །
ཐུན་མོང་མིན་པའི་གྲུབ་མཐའ་རྒྱ་མཚོའི་འཇིངས། །རྣམ་དཔྱོད་བརྩོན་པའི་གསེར་
གྱི་གྲུས་བརྒལ་ཏེ། །མང་ཐོས་ནོར་གྱིས་འགྲོ་བའི་རེ་སྐོང་མཛད། །དཔལ་ལྡན་བླ་
མའི་ཞབས་ལ་གསོལ་བ་འདེབས། །རྒྱལ་དབང་མཆོག་དང་པཎ་ཆེན་ཐམས་ཅད་
མཁྱེན། །བཞད་པའི་རྡོ་རྗེ་དཀོན་མཆོག་རྒྱ་མཚོའི་སྡེ། །བསྟན་འཛིན་ཞབས་སོགས་
བཤེས་གཉེན་མང་ བསྟེན་ནས། ། མདོ་ སྔགས་ གདམས་ པ་ ཀུན་ གྱི་ བདག་ པོར་
གྱུར། །དཔལ་ལྡན་བླ་མའི་ཞབས་ལ་གསོལ་བ་འདེབས། །བརྒྱད་ཁྲི་བཞི་སྟོང་ཆོས་
ཀྱི་སྙིང་བོའི་བཅུད། །ཆེ་བ་བཞི་ལྡན་ལེགས་བཤད་གངྒཱའི་ཀླུང་། །ཐུགས་གསང་
༡
389



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཤེལ་གྱི་བུམ་བཟང་ལ་བསྐྱིལ་བས། །འཇམ་མགོན་རྒྱལ་བའི་བསྟན་པའི་སྲོག་སྙིང་
བཟུང༌། །དཔལ་ལྡན་བླ་མའི་ཞབས་ལ་གསོལ་བ་འདེབས། །མཛེས་སྡུག་གཅིག་
བསྡུས་ཚངས་སྲས་ཟླ་ཞལ་མ། །སྙན་འགྱུར་རྒྱུད་མང་སྒྲ་ལས་ཆོས་ཚུལ་ཀུན། །
ལེགས་འདོམས་རྒྱལ་ཡུམ་དབྱངས་ཀྱི་རྒྱལ་མོ་ཡིས། །རྗེས་སུ་བཟུང་བས་རྩོམ་ངག་
མདུད་རྒྱ་གྲོལ། །དཔལ་ལྡན་བླ་མའི་ཞབས་ལ་གསོལ་བ་འདེབས། །ཐོས་བསམ་
བདུད་རྩིའི་གཏེར་མཛོད་འཁྱིལ་བའི་དབུས། །མཁྱེན་རབ་རི་བོས་བསྲུབས་སྐྱེས་
མདོ་སྔགས་ལམ། །ཉམས་དང་རྟོགས་པའི་ཉི་ཟླས་ཐུགས་ཀྱི་མཁའ། །འོད་གསལ་
སྣང་བ་ དམ་ པའི་ དཔྱིད་ དུ་ རྫོགས། ། དཔལ་ ལྡན་ བླ་ མའི་ ཞབས་ ལ་ གསོལ་ བ་
འདེབས། །ཨ་མ་ལབ་སྒྲོན་ཐུགས་བཅུད་ཐབས་ཤེས་གཅོད། །ཕུང་བོ་གཟན་བསྒྱུར་
ན་དགའ་ ཤི་སྐྱིད་ཆོས། །བདུད་བཞིའི་འཆིང་བ་དབྱིངས་སུ་བསྐྲད་དང་ལྷན། །
གཟུང་འཛིན་རྣམ་རྟོག་ཆོ་འཕྲུལ་རང་སར་ཞི། །དཔལ་ལྡན་བླ་མའི་ཞབས་ལ་གསོལ་
བ་འདེབས། །རྗེ་བཙུན་རྡོ་རྗེ་རྣལ་འབྱོར་དབང་ཕྱུག་མའི། །ཟབ་ལམ་རིམ་གཉིས་
སྒོམ་པ་རྗེས་བསྐྱངས་པས། །མཁའ་སྤྱོད་ དབང་མོའི་ ཞལ་ བཟང་ལེགས་མཇལ་
ཞིང་། །གང་སྣང་དག་པའི་རོལ་བ་འབྱམས་སུ་ཀླས། །དཔལ་ལྡན་བླ་མའི་ཞབས་ལ་
གསོལ་བ་འདེབས། །རབ་འབྱམས་རྒྱུད་སྡེ་རྒྱ་མཚོར་མངའ་བརྙེས་ཤིང་། །བསྙེན་
སྒྲུབ་ཕོ་ཉས་བཀུག་པའི་རྟེན་འབྲེལ་ལས། །དངོས་གྲུབ་ཀུན་འབྱུང་ཡི་དམ་ལྷ་སྲུང་
སོགས། །དངོས་ཉམས་རྨི་ལམ་ཚུལ་གྱིས་རྒྱུན་དུ་གཟིགས། །དཔལ་ལྡན་བླ་མའི་
ཞབས་ལ་གསོལ་བ་འདེབས། །ཀྱེ་རྡོར་འདུ་ཁང་མེ་སྐྱོན་བཞེས་པའི་ལྟས། །ཙིའུ་
དམར་བོས་རྨི་ལམ་གསང་བརྡ་བསྟན། །དེ་དང་དེ་འདྲའི་ལུང་བསྟན་གསལ་བྱུང་
རྣམས། །ཡོངས་འཛིན་མཆོག་གིས་བཀག་རྒྱའི་དགོངས་པ་མཛད། །དཔལ་ལྡན་བླ་
མའི་ཞབས་ལ་གསོལ་བ་འདེབས། །གོང་མ་དབུས་སུ་བྱོན་ཁར་སྐུ་མདུན་པར། །
390



༄༅ ། །བརྟན་གསོལ་དང་ཚེ་རབས་རྗེས་འཛིན་སོགས་ཀྱི་སྐོར།
ཛམ་སྐུ་བཞེངས་དང་རབ་གནས་ངས་བྱ་གསུངས། །འདི་བ་ཕར་ཕྱིན་འབུལ་སྡུད་
བྱོན་པའི་དུས། །རབ་གནས་ཁས་བླང་དེ་རིང་བྱ་ཞེས་བསྩལ། །དཔལ་ལྡན་བླ་མའི་
ཞབས་ལ་གསོལ་བ་འདེབས། །ལན་གཅིག་ཕེབས་ལམ་རྨ་དར་ལྷུང་ཉེན་ཚེ། །ཆོས་
སྲུང་གྲོགས་མཛད་ཉེས་སྐྱོན་མེད་ཅེས་ཕེབས། །ཆུ་འགྲམ་བྱོན་རྗེས་རྨ་དར་ཞིག་ནས་
སོང༌། །འདི་འདྲའི་ངོ་མཚར་རྟགས་མཚན་མང་དུ་གནང་། །དཔལ་ལྡན་བླ་མའི་
ཞབས་ལ་གསོལ་བ་འདེབས། །རིགས་བརྒྱའི་ཁྱབ་བདག་དཀོན་མཆོག་རྒྱ་མཚོའི་
སྡེས། །དཔལ་ལྡན་དུས་ཀྱི་འཁོར་ལོའི་དབང་བསྐུར་ཚེ། །མཐའ་ཡས་གདུལ་བྱའི་
འཁོར་སློབ་ དབུས་ ཉིད་ ནས། ། གསང་ ཆེན་ རྒྱུད་ ཀྱི་ བདག་ པོར་ མངའ་ གསོལ་
མཛད། །དཔལ་ལྡན་བླ་མའི་ཞབས་ལ་གསོལ་བ་འདེབས། །འདུས་པའི་སྡེ་དང་སེར་
སྐྱ་བགྲང་ཡས་པར། །གསོལ་བཏབ་ཇི་བཞིན་དམ་ཆོས་ཆར་ཕབ་ཅིང་། །ཚོགས་ཀྱི་
ཞིང་དང་བླ་མ་དགེ་འདུན་ལ། །བསྙེན་ཞིང་བཀུར་བ་བཀའ་གདམས་ཕྱག་བཞེས་
མཛད། །དཔལ་ལྡན་བླ་མའི་ཞབས་ལ་གསོལ་བ་འདེབས། །འདའ་དུས་བཟང་བོར་
དགོངས་ནས་བསྣུན་པའི་ཚེ། །ཐུབ་བསྟན་བདག་པོར་མངོན་བཞེངས་ཀུན་གཟིགས་
རྗེས། །བཀའ་ཡིས་གནང་བ་མ་བསྩལ་ རིམ་དྭངས་བྱུང༌། ། སྐྱེ་འཆི་རང་དབང་
མངའ་བའི་རྟགས་མཚན་གྲུབ། །དཔལ་ལྡན་བླ་མའི་ཞབས་ལ་གསོལ་བ་འདེབས། །
ས་ཁྱིར་བསྟན་ལ་ཉམས་ཆག་བྱུང་བའི་སྐབས། །ཡབ་སྲས་རྣམ་གཉིས་དབུས་གཙང་
ལྗོངས་སུ་བྱོན། །ཇོ་ཤཱཀ་གསུམ་དང་གདན་ས་ཆེ་རྣམས་སུ། །ཐུགས་སྨོན་ཟབ་
ཡངས་རྒྱ་མཚོས་མཚམས་སྦྱོར་མཛད། ། དཔལ་ལྡན་བླ་མའི་ཞབས་ལ་གསོལ་བ་
འདེབས། །ཡབ་སྲས་ཟུང་གིས་ལྷ་མོའི་བླ་མཚོར་མཇལ། །གདན་སའི་རུང་ཁང་ཡང་
ཡང་ཤར་བ་གཟིགས། །སྣང་བ་མཐའ་ཡས་ ཀུན་མཁྱེན་རྣམ་གཉིས་བྱོན། །དེ་
འདྲའི་སྐལ་བཟང་མངོན་གྱུར་ལུང་བསྟན་བརྙེས། །དཔལ་ལྡན་བླ་མའི་ཞབས་ལ་
391



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གསོལ་བ་འདེབས། །སྐྱབས་རྗེའི་ཐུགས་དགོངས་གཞན་དུ་གཏད་ཉེའི་ཚེ། །གང་གི་
བཀའ་ལུང་ལྗགས་ཡངས་པདྨོ་ལས། །མདོ་སྨད་གདན་སའི་རང་བསྟན་ཁུར་ཆེན་
དེ། །གཏད་ནས་མདོ་སྨད་བསྟན་པའི་སྔོན་བསུར་བརྫངས། །དཔལ་ལྡན་བླ་མའི་
ཞབས་ལ་གསོལ་བ་འདེབས། །སྤྲུལ་བའི་ཆོས་སྐྱོང་འོད་ལྡན་རྒྱལ་བོ་དང༌། །དམ་
ཅན་སྐྱེས་བུ་ཆེན་པོ་རྣམ་གཉིས་ཀྱིས། །ཆོས་སྒོ་སྔ་ཕྱིར་འབྱེད་པའི་ལུང་བསྟན་ཚིག །
མཚན་ལམ་རི་མོར་བབས་པ་བསྟན་འགྲོའི་གསོས། །དཔལ་ལྡན་བླ་མའི་ཞབས་ལ་
གསོལ་བ་འདེབས། །ཁྲིམས་གཅོད་ཡ་ངའི་འཇིགས་རུང་རྒྱར་ཚུད་ཀྱང་། །ཐུགས་
དགོངས་ཟབ་ ཡངས་སྐུ་ བརྗིད་ སྔར་ བས་མཛེས། ། སེ་ ལི་ ཚང་ སོགས་ དམ་ པའི་
གཟིགས་སྣང་ལ། །མཁའ་སྤྱོད་དབང་མོ་སོགས་ཀྱི་སྐུ་རུ་མཐོང་། །དཔལ་ལྡན་བླ་
མའི་ཞབས་ལ་གསོལ་བ་འདེབས། །གྲོགས་པོ་བཙོན་བུ་ནད་ཀྱིས་འཆི་ཉེན་ཚེ། །
ཁང་མཚེའི་བུ་ག་ཞིག་ནས་ཞལ་ཕུ་ གནང༌། །ད་ནས་འཆི་བ་བཟློག་ཅེས་གསུང་
བཞིན་སོས། །སྐྱེ་དགུའི་དཔུང་གཉེན་ཁྱོད་ནི་སྲིད་ཞིའི་སྐྱབས། །དཔལ་ལྡན་བླ་
མའི་ཞབས་ལ་གསོལ་བ་འདེབས། །ཁྲིམས་སར་བཀག་རྣམས་རྩིག་རྡོ་བཤིག་པའི་
སྐབས། །ཉིན་ཞིག་པུ་ཤུད་ལས་ཀ་བྱེད་རིང་བབས། །ཁོང་ནས་ངེད་ཀྱི་ཆོས་སྐྱོང་
ཡིན་ཞེས་གསུངས། ། ལས་མཚམས་བཞག་འཕྲལ་བྲག་རི་ཉིལ་བ་བྱུང་། །དཔལ་
ལྡན་བླ་མའི་ཞབས་ལ་གསོལ་བ་འདེབས། །བཙོན་གྲོགས་སྐལ་ཁོ་མུ་གེས་གཟིར་ནས་
ཞུས། །ཁོང་གི་བཞེས་སྐལ་གནང་བ་བསྟེན་པའི་མཐུས། །བཟའ་བཏུང་ཅུང་ཙམ་
རྙེད་པས་ལྟོགས་སྐོམ་བྲལ། །ཕན་བདེའི་འབྱུང་གནས་འགྲོ་བའི་རེ་སྐོང་ཉིད། །
དཔལ་ལྡན་བླ་མའི་ཞབས་ལ་གསོལ་བ་འདེབས། །ཆུ་སྟག་ཆོས་སྒོ་ཐེངས་གཅིག་ཕྱེས་
པའི་སྐབས། །བསྟན་པ་མྱུར་རྒྱས་རྟེན་འབྲེལ་ལེགས་གཟིགས་ནས། །ཐུགས་སྟོབས་
སྤོབས་པ་མཆོག་གི་མཐུ་བསྐྱེད་དེ། །སྨོན་ལམ་ཟུང་ཆོས་མགོན་མཛད་ཐུགས་སྨོན་
392



༄༅། །བརྟན་གསོལ་དང་ཚེ་རབས་རྗེས་འཛིན་སོགས་ཀྱི་སྐོར།
གནང་། །དཔལ་ལྡན་བླ་མའི་ཞབས་ལ་གསོལ་བ་འདེབས། །ཀླུ་ཆུའི་སྲིད་གྲོས་
ཕྱུགས་འཚོའི་ལས་གནང་ཚེ། །སྔོ་ལྗང་རི་ཁུལ་མཛེས་པར་བྱོན་པ་ན། །ཡུལ་དེའི་ལྷ་
གཉན་དག་གིས་གསོལ་སྟོན་དྲངས། །ངོ་མཚར་མཛད་པ་གདུལ་བྱའི་མཐོང་སྣང་
བྱུང༌། །དཔལ་ལྡན་བླ་མའི་ཞབས་ལ་གསོལ་བ་འདེབས། །མདོ་སྔགས་ཟབ་གསང་
གདམས་པ་གང་གསན་རྣམས། །ཉམས་བཞེས་རྒྱ་མཚོའི་འཇིངས་ལ་རབ་ཞུགས་
ཏེ། །ཐོས་དོན་སྒྲུབ་པ་རྩེ་གཅིག་གཞོལ་བ་ཡིས། །ཐུགས་དམ་ཏིང་འཛིན་མཆོག་ལ་
རོལ་བར་མཛད། །དཔལ་ལྡན་བླ་མའི་ཞབས་ལ་གསོལ་བ་འདེབས། །གསང་གསུམ་
མཛད་པའི་ངོ་མཚར་མཐའ་ཡས་པ། །འཇིག་རྟེན་ཀུན་ཏུ་དགེ་བའི་དབྱངས་སྙན་
པོས། །ཁྱོད་ཡོན་བསྔགས་པའི་སྤྲིན་ཆེན་དཀྲིགས་པ་ཡིས། །རབ་ཡངས་མཁའ་ཡི་
ལམ་འདི་དོག་པོར་བསྒྲིབས། །དཔལ་ལྡན་བླ་མའི་ཞབས་ལ་གསོལ་བ་འདེབས། །
རྒྱལ་ཀུན་ཐུགས་རྗེའི་བདག་ཉིད་བླ་མ་ལྷ། །མཆོག་གསུམ་ཡོངས་འདུས་གཅོད་པ་
རིན་པོ་ཆེ། །མཚན་སྙན་གངས་རིའི་ཁྲོད་ན་ལྷང་ངེ་བ། །ཡུམ་ཆེན་བསྟན་པའི་
བདག་པོ་ཁྱོད་མིན་སུ། །དཔལ་ལྡན་བླ་མའི་ཞབས་ལ་གསོལ་འདེབས། །ཁྱོད་ཀྱི་
གསང་གསུམ་ཉི་ཟླའི་འོད་རླབས་ཀྱིས། །གདུལ་བྱའི་གཏན་བདེའི་ས་བོན་ལེགས་
སྨིན་ཞིང༌། །ཀུན་ཕན་གསེར་གྱི་སྙེ་མ་གཡུར་ཟ་བས། །གང་འཚམས་ཡིད་ཀྱི་རེ་སྨོན་
ཚུལ་བཞིན་བསྐངས། །དཔལ་ལྡན་བླ་མའི་ཞབས་ལ་གསོལ་བ་འདེབས། །དོན་དམ་
སྤྲོས་བྲལ་ཡེ་ཤེས་རྡོ་རྗེའི་སྐུ། །སྐྱེ་འཇིག་སྤྲོས་པའི་མཚན་མ་ཀུན་བྲལ་ཡང་། །སླར་
ཡང་སྤྲུལ་བའི་ཉི་གཞོན་དགྱེས་འཛུམ་གར། །མྱུར་བྱོན་བདེན་ཚིག་བསླུ་མེད་ཞར་ལ་
ཕེབས། །དཔལ་ལྡན་བླ་མའི་ཞབས་ལ་གསོལ་བ་འདེབས། །གང་ཚེ་འཆི་བདུད་
གཡུལ་ལས་རྒྱལ་བའི་སྐུ། །མཆོག་གི་མཛད་པ་བཅུ་གཉིས་སྤྲུལ་བའི་གར། །མ་ལུས་
སྟོན་འདི་དུས་གསུམ་གཟིགས་པ་ཡི། །བདེར་གཤེགས་རྒྱལ་བ་རྣམས་ཀྱི་གཤིས་སུ་
393



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ར
གྲུབ། །དཔལ་ལྡན་བླ་མའི་ཞབས་ལ་གསོལ་བ་འདེབས། །མེ་འབྲུག་ཧོར་ཟླ་བརྒྱད་
པའི་ཚེས་བཅུ་ལ། །སྐུ་ཚེའི་ལྷག་མ་བསྟན་པ་རྒྱས་ཕྱིར་དུ། །ཡོངས་བསྔོ་མཛད་ནས་
གཟུགས་སྐུ་ཆོས་དབྱིངས་སུ། །ཉེ་བར་བསྡུས་ཏེ་གཟིམ་ཁྲིའི་མཐའ་ཅན་བསྟན། །
དཔལ་ལྡན་བླ་མའི་ཞབས་ལ་གསོལ་བ་འདེབས། །རྗེས་གཞུག་བསྡུ་རིམ་ཏིང་འཛིན་
མཆོག་གི་མཐུས། ། ཐམས་ཅད་སྟོང་བ་འོད་ གསལ་ ཕྱག་ རྒྱ་ཆེར། །མཉམ་པར་
བཞག་པས་ཟུང་འཇུག་སྒྱུ་མའི་འཕྲུལ། །མངོན་པར་བྱང་ཆུབ་མཆོག་ གི་ ས་ ལ་
གཤེགས། །དཔལ་ལྡན་བླ་མའི་ཞབས་ལ་གསོལ་བ་འདེབས། །དེ་ཚེ་འཆི་མེད་ལམ་
དུ་འཇའ་ཚོན་འཁྲིགས། །མཆོད་རྫས་དབྱིབས་ཅན་ཆུ་འཛིན་ལང་ལོང་གཡོ། །
དཔའ་བོ་དཔའ་མོའི་བསུ་བ་མངོན་གྱུར་སོགས། །ངོ་མཚར་ལྟས་ཀྱིས་གདུལ་བྱའི་
ཡིད་རབ་དྲངས། །དཔལ་ལྡན་བླ་མའི་ཞབས་ལ་གསོལ་བ་འདེབས། །བྱིན་རླབས་
ཆར་ཆེན་འབེབས་མཛད་བླ་མ་དང་། །དངོས་གྲུབ་ཀུན་སྩོལ་ཡི་དམ་ལྷག་པའི་ལྷ། །
བར་ཆད་ཀུན་སེལ་མཁའ་འགྲོ་ཆོས་སྐྱོང་སྟེ། །བསླུ་མེད་སྐྱབས་གསུམ་ཀུན་འདུས་
བདག་ཉིད་མཆོག །དཔལ་ལྡན་བླ་མའི་ཞབས་ལ་གསོལ་བ་འདེབས། །དེ་ལྟར་སྒོ་
གསུམ་གུས་པས་གསོལ་བཏབ་མཐུས། །བདག་སོགས་དེང་ནས་བྱང་ཆུབ་སྙིང་བོའི་
བར། །སྐྱེ་ཞིང་སྐྱེ་བར་ཁྱོད་ཀྱིས་རྗེས་བཟུང་སྟེ། །རྒྱལ་བའི་དམ་ཆོས་འཛིན་པར་
བྱིན་གྱིས་རློབས། །སྲིད་ལས་ངེས་འབྱུང་སྙིང་རྗེ་བྱང་ཆུབ་སེམས། །ཡང་དག་ལྟ་
དང་རིམ་གཉིས་ལམ་གྱི་གནད། །ངེས་པ་རྙེད་ནས་ཁྱོད་གསུང་སྒྲུབ་པ་ཡིས། །
བདེར་གཤེགས་ཁྱོད་ཀྱི་སྲས་ཀྱི་ཐུ་བོར་ཤོག །སྡུག་ཀུན་ཉེས་བརྒྱས་གཙེས་པའི་འགྲོ་
བ་རྣམས། །མུ་མེད་འཁོར་བའི་རྒྱ་མཚོར་བྱིངས་པ་ལས། །སྐུ་གསུམ་རིན་ཆེན་ནོར་
བུའི་གླིང་མཆོག་ཏུ། །བགྲོད་པའི་དེད་དཔོན་མཆོག་ཏུ་བདག་གྱུར་ཅིག །རིས་མེད་
རྒྱལ་བསྟན་འཛིན་ པའི་ སྐྱེས་ བུ་ ཀུན། །སྐུ་ཚེ་བརྟན་ཅིང་བཞེད་ དགུ་འགྲུབ་པ་
394



；，，་，
" ་
....
...…་་་ ་ : ..
་：
：་：
： .： ...
༄༅། །བརྟན་གསོལ་དང་ཚེ་རབས་རྗེས་འཛིན་སོགས་ཀྱི་སྐོར།
དང་། །ཕྱོགས་བཅུའི་དགེ་འདུན་སྡེ་རྣམས་ཐུགས་མཐུན་ཞིང་། །བཤད་སྒྲུབ་བྱ་བ་
དབྱར་མཚོ་ལྟར་འཕེལ་ ཤོག །ཡངས་པའི་འཇིག་ རྟེན་རྒྱལ་ ཁམས་གླིང་ བཞིའི་
མཁར། །ཆོས་སྲིད་འོད་སྣང་རྩེ་དགའི་རོལ་བ་ཡི། །ཀུན་བཟང་ཞིང་གི་ཉི་མ་འོད་པོ་
ཆེ། །འཆར་ནུབ་དང་བྲལ་ཕན་བདེས་མཛེས་གྱུར་ཅིག ། །
ཅེས་དུས་གསུམ་རྒྱལ་བའི་སྤྱི་གཟུགས་ངེས་པ་དོན་གྱི་གྲུབ་བའི་དབང་ཕྱུག་ཆེན་པོ་༧རྗེ་བཙུན་སྐལ་
བཟང་དོན་གྲུབ་རྒྱ་མཚོ་དཔལ་བཟང་བོའི་གསང་བ་མཆོག་གི་རྣམ་པར་ཐར་བ་བྱིན་རླབས་མྱུར་འཇུག་ཅེས་བྱ་
བ་འདི་ནི། བསྔགས་འོས་ཡོན་ཏན་གྱིས་མཛེས་པ་དགེ་སློང་བློ་ཁོ་བཀྲ་ཤིས་ཀྱིས་སྔ་ཕྱིར་དམངས་སྒོར་བརྒྱ་ཕྲག་
ལྔ་དང་བཅས་ཡང་ཡང་ནན་ཆེན་པོས་བསྐུལ་བ་དང༌། རིག་པའི་གནས་ལ་མཁྱེན་རྒྱུ་ཡངས་པ་དགེ་སློང་སྐལ་
བཟང་ཆོས་འཛིན་ནས་ཀྱང་བདོག་པའི་དངོས་པོ་གང་མང་དང༌། ལན་མང་བོར་དངོས་འབྱོར་བྱས་ནས་བསྐུལ་
པ་ལྟར། དང་དུ་བླངས་ཏེ་མགོན་པོ་གང་གི་སྐུ་སྔ་ཕྱིའི་ཞབས་རྡུལ་སྤྱི་བོས་རེག་པའི་བཀའ་དྲིན་གྱིས་འཚོ་བ།
ཤིང་བཟའ་སྐྱེ་མིང་བ་སྐལ་བཟང་ཆོས་ཀྱི་རྒྱལ་མཚན་གྱིས་སྦྱར་བའི་ཡི་གེ་བ་ནི་དགེ་སློང་བློ་གསལ་རྒྱ་མཚོས་
བགྱིས་པ་འདིས་ཀྱང་བསླུ་མེད་བླ་མ་མཆོག་གིས་རྗེས་སུ་འཛིན་པའི་རྒྱུར་གྱུར་ཅིག ། སརྦ་མངྒ་ལཾ། །
!
..…. .....་ ：：་,་་་
༄༅༅། །བཀའ་དྲིན་མཚུངས་མེད་རྗེ་བཙུན་སྐལ་བཟང་
དཀོན་མཆོག་རྒྱ་མཚོ་དཔལ་བཟང་བོའི་གསང་
བའི་རྣམ་པར་ཐར་བ་དད་ལྡན་ཡིད་ཀྱི་
པད་ཚལ་བཞད་པའི་ཉིན་བྱེད་
ཅེས་བྱ་བ་བཞུགས་སོ། །
༄༅ ། །ཟག་པའི་བེམ་ཆོས་ཀུན་བྲལ་རྡོ་རྗེའི་སྐུ། །ཆོས་ཀུན་རྫོགས་པར་
འདོམས་མཛད་དྲུག་ཅུའི་གསུང་། །བདེ་ཆེན་རྣམ་པར་མི་རྟོག་ཡེ་ཤེས་ཐུགས། །
395



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཁྱབ་བདག་དཔལ་ལྡན་བླ་མ་རྒྱལ་གྱུར་ཅིག །ཁྱོད་ཀྱི་གསང་གསུམ་ངོ་མཚར་ཡོན་
ཏན་ཀུན། །བློ་དམན་བྱིས་པས་དཔོག་པར་མི་ནུས་མོད། །སྐལ་བར་ཐོབ་པའི་རྣམ་
ཐར་ཆ་ཤས་ཙམ། །གཏམ་དུ་གླེང་ལ་ཡིད་ནི་སྤྲོ་བས་དྲངས། །ཉིན་བྱེད་རྩེ་དགས་
འཁྱུད་པའི་གསེར་རི་བཞིན། །སྐལ་བཟང་རྒྱལ་སྲས་དབུས་ན་པད་དཀར་ལྟར། །
ཡོངས་སུ་བསྔགས་པ་དཀོན་མཆོག་ཀུན་འདུས་ཞབས། །དཀྱིལ་འཁོར་རྒྱ་མཚོའི་
བདག་ཉིད་བླ་མ་རྒྱལ། །སྔོན་ཚེ་རྒྱལ་བའི་དབང་བོའི་སྤྱན་སྔ་རུ། །བི་ཏ་བ་ལ་དྷརྨ་
རཏྣ་དང་། །འཕགས་པའི་གནས་བརྟན་བ་ཀུ་ལ་ལ་སོགས། །རྒྱལ་བསྟན་ཕྱོགས་
མཐར་སྐྱོང་ བའི་ རྣམ་ འཕྲུལ་ ཅན། ། དཔལ་ ལྡན་ བླ་ མའི་ ཞབས་ ལ་ གསོལ་ བ་
འདེབས། །དེ་ནས་གདུལ་བྱའི་སྣང་བ་དང་འཚམ་པར། །སེམས་དཔའ་དྲི་མེད་ཏོག་
དང་ཆོས་ཀྱི་དད། །དགེ་འདུན་འབངས་དང་ཆོས་རྒྱལ་མཚོ་སྐྱོང་དང་། །རྒྱལ་བ་
དེད་དཔོན་ཞབས་སོགས་རྣམ་པར་བཞེངས། །དཔལ་ལྡན་བླ་མའི་ཞབས་ལ་གསོལ་
བ་འདེབས། །ཁྱད་པར་གངས་རིས་བསྐོར་བའི་ཡུལ་ལྗོངས་འདིར། །རྒྱལ་བསྟན་
སྣང་བ་འདྲེན་མཛད་མུ་ ཏིག་བཙན། ། རྣལ་ འབྱོར་ དབང་ ཕྱུག་ ཤེས་རབ་རྡོ་ རྗེ་
དང་། །བྱང་ཆུབ་རྡོ་རྗེ་ཁྲོ་ཕུ་བྱམས་པའི་དཔལ། །དཔལ་ལྡན་བླ་མའི་ཞབས་ལ་
གསོལ་བ་འདེབས། །བློ་བཟང་རྒྱལ་བའི་དབང་བོའི་ཐུགས་ཀྱི་སྲས། །བཤད་སྒྲུབ་
མཛོད་འཛིན་དཔལ་ལྡན་དོན་གྲུབ་མཆོག །ཟབ་ལམ་སྔགས་འཆང་སངས་རྒྱས་རྡོ་རྗེ་
དང༌། །ཉམས་རྟོགས་མཐར་སོན་དཔལ་ལྡན་འོད་ཟེར་ཞབས། །དཔལ་ལྡན་བླ་
མའི་ཞབས་ལ་གསོལ་བ་འདེབས། །འཇམ་དཔལ་དབྱངས་དངོས་ཧ་ས་བཛ་རྗེའི། །
དགོངས་བཞེད་ཐུབ་བསྟན་ནོར་བུའི་མཛོད་འཛིན་ཅིང་། །སྐུལ་བ་ལྡན་པའི་གདུལ་
བྱ་སྨིན་མཛད་པ། །མཉམ་མེད་བླ་མ་རྗེ་བཙུན་ཆོས་ཀྱི་རྗེ། །དཔལ་ལྡན་བླ་མའི་
ཞབས་ལ་གསོལ་བ་འདེབས། །བློ་བཟང་རིང་ལུགས་བཤད་སྒྲུབ་གདུགས་དཀར་
396



༄༅ ། བརྟན་གསོལ་དང་ཚེ་རབས་རྗེས་འཛིན་སོགས་ཀྱི་སྐོར་
གྱི། །ཕན་བདེའི་བསིལ་གྲིབ་སྦྱིན་མཁས་ཐུགས་རྗེའི་གཏེར། །མཁྱེན་རབ་དབང་
ཕྱུག་ཚུལ་ ཁྲིམས་ རྒྱ་ མཚོ་ ཞེས། ། ཧོར་ཡུལ་ གདུལ་ བྱའི་ མགོན་ མཛད་ སྐྱབས་ ཀྱི་
མཆོག །དཔལ་ལྡན་བླ་མའི་ཞབས་ལ་གསོལ་བ་འདེབས། །དེ་ལྟའི་འཁྲུངས་རབས་
གསེར་རིའི་ཕྲེང་མཛེས་པའི། །སྤྲུལ་བའི་ཟློས་གར་འདི་ཡང་གོང་མ་ནས། །རྡོར་
རྒྱལ་ཆོས་ཤུལ་རིགས་སུ་བཟང་ངོ་ཞེས། །བཀའ་ལུང་འགྱུར་བ་མེད་པའི་ཞལ་བཞེས་
མཛད། །དཔལ་ལྡན་བླ་མའི་ཞབས་ལ་གསོལ་བ་འདེབས། །དེ་ནས་གཟིགས་པ་ལྔ་
ཡིས་གཟིགས་བཞིན་དུ། །མ་གཅིག་མཚན་ལྡན་ཡུམ་གྱི་ལྷུམས་ཞུགས་ཚེ། །འདོད་
ཁམས་བདག་མོ་རྣམ་སྲས་མདུང་དམར་སོགས། །བསྟན་སྲུང་ཚོགས་ཀྱིས་གཡེལ་
མེད་བྱ་ར་མཛད། །དཔལ་ལྡན་བླ་མའི་ཞབས་ལ་གསོལ་བ་འདེབས། །མཛེས་མའི་
མངལ་རྒྱའི་ཆུ་འཛིན་གྲོལ་བ་ལས། །ཡ་མཚན་ཁྱེ་འུ་ཟླ་ཚེས་གསར་བཞད་ཚེ། །ལྷ་ཡི་
ཆར་བབས་འཇའ་ཚོན་ནམ་མཁའ་གང་། །དཀར་ཕྱོགས་སྐྱོང་བ་རྣམས་ཀྱིས་སྲི་ཞུ་
མཛད། །དཔལ་ ལྡན་ བླ་ མའི་ ཞབས་ལ་ གསོལ་ བ་འདེབས། །འཁྲུངས་ནས་མ་
འགྱངས་གངས་སྐོར་བྱོན་པའི་སྐབས། །དགེ་སྦྱོང་ཞིག་གིས་ཁྱེ་འུ་སྤྱི་བོར་བཟུང་། །
གསོལ་འདེབས་བཀྲ་ཤིས་ཚིགས་བཅད་མང་དུ་བསྒྲགས། །དེ་འཕྲལ་དགེ་སྦྱོང་དེ་
ཡང་མི་སྣང་གྱུར། །དཔལ་ལྡན་བླ་མའི་ཞབས་ལ་གསོལ་བ་འདེབས། །ལེགས་སྨོན་
དཔལ་གྱིས་མཐོ་བ་སུམ་མཆོག་གིས། །དེ་ཚེ་རྒྱལ་བར་འོ་མ་བསྲུབས་པ་ལས། །མར་
གྱི་ཚེ་རིལ་འཁྲུངས་པས་ཡོངས་གང་བ། །འཕགས་མས་རྗེས་བཟུང་ཚེ་ཡི་དངོས་གྲུབ་
བརྙེས། །དཔལ་ལྡན་བླ་མའི་ཞབས་ལ་གསོལ་བ་འདེབས། །ལང་ཚོ་གསར་བའི་ཟླ་
བ་ཆེས་ཕྲ་ཡང༌། །མཁྱེན་རབ་རི་བོང་མཚན་མ་ཡོངས་རྫོགས་པས། །སྔོན་གནས་
རྗེས་སུ་ དྲན་ པའི་ གསུང་ གླེང་ སོགས། ། དད་ ལྡན་ ཡིད་ ལ་ ངོ༌ མཚར་ ཚད་ མེད་
བསྐྲུན། །དཔལ་ལྡན་བླ་མའི་ཞབས་ལ་གསོལ་བ་འདེབས། །འཛམ་གླིང་མཁས་
397



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དགུའི་གཙུག་གིས་གུས་བསྟེན་པའི། །སྐྱབས་མཆོག་སྐལ་བཟང་ཐུབ་བསྟན་དབང་
ཕྱུག་སྡེའི། །ཡེ་ཤེས་སྤྱན་གྱིས་གོང་མའི་ཡང་སྲིད་དུ། །འཁྲུལ་བྲལ་འགྱུར་མེད་ཚད་
མའི་ལུང་གིས་བསྟན། །དཔལ་ལྡན་བླ་མའི་ཞབས་ལ་གསོལ་བ་འདེབས། །སྐལ་
ལྡན་བློ་གསལ་ཡིད་ཀྱི་དད་པའི་མཁར། །ངོ་མཚར་མཛད་བཟང་སྣང་བའི་མུ་ཁྱུད་
ཅན། །མཆོག་སྤྲུལ་ཉི་མ་གཞོན་ནུའི་ཞབས་ཟུང་རིས། །འཇིགས་མེད་ཆོས་ཀྱི་ཁྲི་ལ་
མངའ་གསོལ་མཛད། །དཔལ་ལྡན་བླ་མའི་ཞབས་ལ་གསོལ་བ་འདེབས། །དགུང་
གྲངས་ལོ་འདབ་བདུན་དུ་འཛུམ་པའི་དུས། །ཀུན་གཟིགས་སྤྱན་སྔར་ངུར་སྨྲིག་རྒྱལ་
མཚན་བཞེས། །མེ་རྟའི་ཚེས་བཞིར་བཀྲ་ཤིས་གཡས་འཁྱིལ་བའི། །རྨད་བྱུང་ཐོས་
བསམ་ གླིང་ གི་ ཆོས་ གྲྭར་ ཞུགས། ། དཔལ་ ལྡན་ བླ་ མའི་ ཞབས་ ལ་ གསོལ་ བ་
འདེབས། །སྐྱབས་གསུམ་ཀུན་དངོས་ཡོངས་འཛིན་མཆོག་གི་རྗེ། །མཐའ་ཡས་རྒྱུ་
མཚོའི་ཞབས་སྐྱེས་བསམ་འཕེལ་ནོར། །དྲི་བྲལ་བསམ་སྦྱོར་དག་པའི་རྒྱལ་མཚན་
གྱི། །རྩེ་མོར་མངོན་མཆོད་ལེགས་བྱས་རྩ་བ་བཙུགས། །དཔལ་ལྡན་བླ་མའི་ཞབས་
ལ་གསོལ་བ་འདེབས། །རིག་གཞུང་ནོར་བུའི་སྒོ་བརྒྱ་འབྱེད་མཛད་པའི། །བསྡུས་
སྦྱོར་རིག་པའི་འཕྲུལ་གྱི་ལྡེ་མིག་གིས། །གཞན་ལས་སྡེ་སྣོད་དགོངས་དོན་ཐུགས་ཆུད་
ཅིང་། །མཁྱེན་རབ་དབང་ ཕྱུག་ ཕྱག་མཚན་ཉིད་ དུ་ཐོབ། །དཔལ་ལྡན་བླ་མའི་
ཞབས་ལ་ གསོལ་བ་འདེབས། །བྱམས་ཆོས་ཐུགས་ འཛིན་ གནང་ སྐབས་ གསན་
དགོངས་བཞེས། །དགའ་ལྡན་ན་ཡང་ཚིག་འདི་ཐོས་ཞེས་གསུངས། །གཞན་ཡང་
གང་ན་ ཆོས་ གསུང་ ཐོས་ པ་ ཡི། ། རྣ་ བའི་ མངོན་ ཤེས་ མངའ་ བའི་ ཞལ་ བཞེས་
མཛད། །དཔལ་ལྡན་བླ་མའི་ཞབས་ལ་གསོལ་བ་འདེབས། །སྲིད་པའི་ཉེས་བརྒྱའི་
འཆིང་བ་རབ་གཅོད་པའི། །མདོ་དང་སྡེ་བདུན་རྟོགས་དཀའི་གཞུང་གི་གནད། །
རིགས་པས་སྒྲུབ་པ་ཚད་མའི་སྐྱེས་བུའི་ལམ། །སྟོན་མཁས་ཕྱོགས་གླང་ཡབ་སྲས་རྗེས་
398



༄༅ ། །བརྟན་གསོལ་དང་ཚེ་རབས་རྗེས་འཛིན་སོགས་ཀྱི་སྐོར།
སཞལ
སུ་ཞུགས། །དཔལ་ལྡན་བླ་མའི་ཞབས་ལ་གསོལ་བ་འདེབས། །གཞུང་ལམ་འབྲས་
བུའི་ཤེར་ཕྱིན་མཆོག་གི་དོན། །མི་ཕམ་ཞལ་ལུང་རྒྱ་ཆེན་སྤྱོད་པའི་ལམ། །སྦས་དོན་
མངོན་རྟོགས་རྐྱང་ཁུག་བཤད་པའི་རྒྱུན། །རྒྱལ་བ་ཡབ་སྲས་བརྒྱུད་པའི་གཞུང་ལ་
སྦྱངས། །དཔལ་ལྡན་བླ་མའི་ཞབས་ལ་གསོལ་བ་འདེབས། །ཟབ་དོན་དགོངས་
བཞེད་མཐའ་བྲལ་དབུ་མའི་གཞུང༌། །བསམ་གཏན་ཤེས་བྱའི་རྣམ་གྲངས་མངོན་
པའི་མཛོད། །སྤྱོད་པའི་བླང་དོར་ལེགས་ཕྱེས་འདུལ་བ་སྟེ། །དེ་དག་མཁས་པའི་
གཞུང་བཞིན་ཀུན་ལ་སྦྱངས། །དཔལ་ལྡན་བླ་མའི་ཞབས་ལ་གསོལ་བ་འདེབས། །
དགུང་གྲངས་བཅུ་དགུར་བསྙུང་ཚེ་སྐྱབས་མགོན་ བཀས། ། ཟླ་ གསུམ་སྨན་ལུང་
བཞུགས་པར་དགེ་འདུན་ཞབས། །བསྟེན་ནས་སྒྲ་སྙན་སྡེབ་སྦྱོར་ལན་ཝར་སོགས། །
གསན་པ་ཙམ་གྱིས་མཁས་པའི་མཆོག་ཏུ་གྱུར། །དཔལ་ལྡན་བླ་མའི་ཞབས་ལ་གསོལ་
བ་འདེབས། །དེ་ནས་སྐྱབས་རྗེ་ཐར་བ་རྩེ་རུ་མཇལ། །གང་གི་བཀའ་བཞིན་སྒྲོལ་
དཀར་འདོད་གསོལ་ཕུལ། །དགྱེས་པའི་གསེར་ཞལ་པདྨོའི་འཛུམ་དང་བཅས། །
སླད་ནས་བསྟན་བཅོས་རྩོམ་པའི་བཀའ་གནང་བསྩལ། །དཔལ་ལྡན་བླ་མའི་ཞབས་
ལ་གསོལ་བ་འདེབས། །རྗེ་བཙུན་ངག་དབང་བསྟན་པའི་རྒྱ་མཚོ་ལས། །རྒྱ་བོད་
སྐར་རྩིས་སྐོར་དང་དབྱངས་འཆར་མནོས། །ཐུབ་པའི་ཞལ་སྐྱིན་བློ་གྲོས་རྒྱ་མཚོ་
ལས། །བཤད་ཁྲིད་མན་ངག་གདམས་པའི་རྒྱུན་བཟང་གསན། །དཔལ་ལྡན་བླ་
མའི་ཞབས་ ལ་ གསོལ་ བ་ འདེབས། ། ཁྲི་ཆེན་ འཇམ་ དབྱངས་ བསྟན་ པའི་ ཉི་ མ་
དང༌། །མཁན་ཆེན་སྒོ་མང་མཆོག་ དང་བདེ་ ཐང་ཞབས། ། དབལ་མང་པཎྜི་ཏ་
སོགས་གུས་བསྟེན་ནས། །དབང་རྗེས་ལུང་ཁྲིད་གདམས་པའི་བདག་པོར་གྱུར། །
དཔལ་ལྡན་བླ་མའི་ཞབས་ལ་གསོལ་བ་འདེབས། །དེ་ལྟར་མཁས་མང་ཞབས་པད་
གཙུག་བསྟེན་ཅིང་། །མདོ་སྔགས་ལམ་གྱི་དཀའ་གནད་སྙིང་བོའི་བཅུད། །ཉིན་རེ་
399



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཞིན་ཡང་ལེགས་བཤད་བདུད་རྩིའི་ཆུས། །ཐུགས་ཀྱི་བུམ་བཟང་ཡོངས་སུ་གང་
བར་བྱས། །དཔལ་ལྡན་བླ་མའི་ཞབས་ལ་གསོལ་བ་འདེབས། །དགུང་གྲངས་བཅུ་
ཕྲག་ཟུང་བཞེས་རཀྵ་སར། །ཀུན་གཟིགས་སྤྱན་སྔར་སྤོང་བདུན་ཁྲིམས་བཞེས་ཏེ། །
ཐུབ་བསྟན་ཡོངས་ཀྱི་བདག་པོར་མངའ་གསོལ་ཞིང་། །ས་སྟེང་འདུལ་འཛིན་ཀུན་གྱི་
གཙུག་ཏུ་བཀོད། ། དཔལ་ལྡན་བླ་མའི་ཞབས་ལ་གསོལ་བ་འདེབས། །འཕགས་
མའི་སྣང་བརྙན་ཕུལ་བྱུང་གསར་བཞེང་སྐབས། །རྟོགས་བརྗོད་ལོ་རྒྱུས་གཏམ་གྱི་
འཁྲི་ཤིང་ཞེས། །ཉམས་འགྱུར་སྟོང་གིས་སྤུད་པའི་བཀའ་རྩོམ་ལ། །རིག་བྱེད་རྒན་
པོས་སྙན་དབང་འཕྲོག་ཅེས་བསྟོད། ། དཔལ་ ལྡན་ བླ་ མའི་ ཞབས་ ལ་ གསོལ་ བ་
འདེབས། །སྐྱབས་མཆོག་དམ་པའི་ཐུགས་སྨོན་བཀའ་ལུང་བཞིན། །དགེ་ལྡན་དམ་
ཆོས་ཀུ ན་ནས་རྒྱས་པའི་གླིང་། ། ཕྱག་འདེབས་གནང་ཞིང་འདུ་ཁང་རྟེན་བཅས་
བསྐྲུན། །གཞི་གསུམ་ལག་ལེན་དུས་འཁོར་གསར་ཚུགས་མཛད། །དཔལ་ལྡན་བླ་
མའི་ཞབས་ལ་གསོལ་བ་འདེབས། །ཆེན་པོ་ཧོར་གྱི་ཡུལ་གྲུར་གདན་སའི་མཐིལ། །
ཞབས་སོར་རེག་པའི་ཆུ་སྐྱེས་ཐོག་མར་བཞད། །འགྲོ་མང་ཡིད་ཀྱི་དད་པའི་ཞིང་ས་
རུ། །ལེགས་བྱས་སྙེ་མ་དར་བའི་ས་བོན་བསྐྲུན། །དཔལ་ལྡན་བླ་མའི་ཞབས་ལ་
གསོལ་བ་འདེབས། །ཡུལ་ དེར་དབྱངས་ཅན་དམར་མོ་གསང་སྒྲུབ་ཀྱི། །ལྗགས་
བསྙེན་མཛད་ཚེ་སྒྲ་དབྱངས་ལྷ་མོ་ཡིས། །དངོས་སུ་ཞལ་གཟིགས་མཛད་དེ་དབུགས་
དབྱུང་ནས། །འཕགས་མའི་ཞལ་ལུང་བསྩལ་པ་བསྟོད་པར་བཞུགས། །དཔལ་ལྡན་
བླ་མའི་ཞབས་ལ་གསོལ་བ་འདེབས། །མདོ་སྨད་གདན་སས་རྫོང་བརྡ་མཛད་པ་
ཡི། །དད་ལྡན་སློབ་མ་རིང་ནས་འོང་བའི་ཚེ། །མཁྱེན་པའི་སྤྱན་གྱིས་གཟིགས་ནས་
སྔོན་བརྡ་མཛད། །དེ་དང་དེ་འདྲ་ཐོལ་བྱུང་ཚུལ་གྱིས་གསུངས། །དཔལ་ལྡན་བླ་
མའི་ཞབས་ ལ་ གསོལ་ བ་ འདེབས། ། ཐུན་ མོང་ འཁོར་ ལ་ བསླུ་ མེད་ མངོན་ ཤེས་
400



༄༅ ། །བརྟན་གསོལ་དང་ཚེ་རབས་རྗེས་འཛིན་སོགས་ཀྱི་སྐོར།
པ
ཀྱིས། །དེ་རིང་གཉན་རྗེ་དྭངས་རི་བསུ་བར་སླེབས། །སྤྲིན་ནག་གཏིབ་ཅིང་ཆར་
དྲག་འབྱུང་ཞེས་གསུངས། །ཡང་དག་གཟིགས་པ་མ་སྦས་མཚོན་པར་མཛད། །
དཔལ་ལྡན་བླ་མའི་ཞབས་ལ་གསོལ་བ་འདེབས། །དེ་ནས་སླར་ཡང་མདོ་སྨད་གདན་
ས་རུ། །གདུལ་བྱའི་འདུན་པའི་ཡུར་བ་ལ་ཆགས་ཏེ། །ལེགས་སྐྱེས་རྒྱ་མཚོ་འཁྱིལ་བ་
ལས་དྲངས་ཤིང༌། །ངོ་མཚར་རྟེན་གསུམ་མཆོད་རྫས་མཚོ་རུ་བསྐྱིལ། །དཔལ་ལྡན་
བླ་མའི་ཞབས་ལ་གསོལ་བ་འདེབས། །སྡེ་འདིའི་ཆོས་ཁྲིར་ཞབས་སེན་ཉེར་བཀོད་
དེ། །ཆོ་འཕྲུལ་སྨོན་ལམ་གསུང་ཆོས་ཞིག་གི་སྐབས། །འཇམ་དབྱངས་དཀར་བོས་
མངོན་སུམ་རྗེས་བཟུང་བས། །མཁྱེན་པའི་ཀློང་རྡོལ་ལེགས་བཤད་ཆར་དུ་བསྙིལ། །
དཔལ་ལྡན་བླ་མའི་ཞབས་ལ་གསོལ་བ་འདེབས། །བཀྲ་ཤིས་ལུང་བའི་མདའ་རུ་
བཞུགས་པའི་སྐབས། །ངག་ གི་ དཔལ་སྟེར་ དབྱངས་ཅན་དཀར་མོའི་ཞབས། །
མངོན་སུམ་ཞལ་མཇལ་བསྟོད་ཚིག་འདོད་གསོལ་ཕུལ། །མདོ་རྒྱུད་གཞུང་ལུགས་མི་
བརྗེད་གཟུངས་མཆོག་ཐོབ། །དཔལ་ལྡན་བླ་མའི་ཞབས་ལ་གསོལ་བ་འདེབས། །
ཐང་སྐོར་ཞེས་བྱར་དུས་འཁོར་བསྩལ་པའི་སྐབས། །བགེགས་བསྐྲད་གནང་ནས་ཤ་
སྦྲང་འཚེ་བ་ཆད། །ཆོས་འཁོར་མཚན་མོར་གཟིམ་གུར་དཀྱིལ་འཁོར་བར། །འཇའ་
འོད་དཀར་བོས་འབྲེལ་བ་ཀུན་གྱིས་མཐོང་། །དཔལ་ལྡན་བླ་མའི་ཞབས་ལ་གསོལ་བ་
འདེབས། །ཡབ་གཞིས་རིམ་གྲོར་ཆུ་དཀར་མཚོ་ལུང་དུ། །ཟུང་ལྡན་རྭ་བར་ཞི་དྲག་
རྨི་ལྟས་གཟིགས། །ནང་བར་བྲག་ངོས་འདམ་སེང་ལྔ་འཛེགས་པ། །ཀུན་གྱིས་
མཐོང་བ་རྣམ་རྒྱལ་ལྟས་སུ་སྨྲ། །དཔལ་ལྡན་བླ་མའི་ཞབས་ལ་གསོལ་བ་འདེབས། །
སྨད་དུ་ཆིབས་བསྒྱུར་གཉིས་པ་གནང་བའི་སྐབས། །པཎ་ཆེན་ཆོས་ཀྱི་ཉི་མའི་གསེར་
ཞལ་མཇལ། །ཀུན་འཁོར་གཟིགས་པས་བསྔགས་བརྗོད་མེ་ཏོག་འཐོར། །རྗེ་བཙུན་
ཆོས་ཀྱི་ རྒྱལ་ བོའི་མཚན་ཡང་བསྩལ། ། དཔལ་ལྡན་བླ་མའི་ཞབས་ ལ་ གསོལ་བ་
401



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འདེབས། །དབུས་གཙང་ཆོས་ཀྱི་ཞིང་དུ་ཞབས་བསྐྱོད་དེ། །ཇོ་ཤཱཀ་ཟུང་དང་གདན་
ས་ཆེ་རྣམས་དང༌། །ཀུན་མཁྱེན་མཆོག་དང་བླ་སྤྲུལ་བགྲང་ཡས་པར། །རྒྱ་ཆེན་
བསྙེན་བཀུར་ཐུགས་སྨོན་རྣམ་དག་མཛད། །དཔལ་ལྡན་བླ་མའི་ཞབས་ལ་གསོལ་བ་
འདེབས། །བཀྲ་ཤིས་འཁྱིལ་གྱི་ཆོས་ཁྲིར་ཞབས་བཀོད་ནས། །རྩི་བཞག་གང་གནང་
ལན་གཅིག་གཟིགས་པས་མཁྱེན། །གསུང་ཆོས་བཀའ་གདམས་གཞུང་དྲུག་སྦྱར་
བཤད་མཛད། །འཆད་རྩོད་རྩོམ་པའི་མིག་དཔེ་ཟླ་དང་བྲལ། །དཔལ་ལྡན་བླ་མའི་
ཞབས་ལ་གསོལ་བ་འདེབས། །མཁའ་དབྱིངས་ ཟླ་འཛིན་ ཤར་བའི་ དུས་བསྟུན་
པར། །འཇམ་པའི་དབྱངས་ཀྱི་བསྙེན་སྒྲུབ་གནང་བའི་སྐབས། །སྙེ་མ་འཁྲུངས་པས་
ཞལ་ཁྱིམ་ཁེབས་པ་བྱུང༌། །སྒྲུབ་པའི་རྟགས་མཚན་ངོ་མཚར་བསམ་ལས་འདས། །
དཔལ་ལྡན་བླ་མའི་ཞབས་ལ་གསོལ་བ་འདེབས། །ལྷག་ལྷ་དུ་མའི་བསྙེན་སྒྲུབ་གནང་
བ་ཡི། །སྐབས་ཤིག་བདུན་མཚམས་གཅིག་གི་དུས་ཀྱི་ཚེ། །གཟིམས་དང་གསོལ་
བཞེས་གུང་ གསེང་མ་མཛད་ པར། ། མི་ གཡོ་ བསམ་ གཏན་ ཏིང་འཛིན་ངང་ལ་
བཞུགས། །དཔལ་ལྡན་བླ་མའི་ཞབས་ལ་གསོལ་བ་འདེབས། །གདན་ས་རང་དུ་
དུས་འཁོར་གནང་བའི་སྐབས། །མེ་ ཏོག་ཕོག་རྣམས་རྡོ་རྗེའི་རིགས་འདུས་པ། །
འཇམ་དཔལ་གྲགས་པས་དྲང་སྲོང་ཕྲག་ཕྱེད་བཞི། །རྡོ་རྗེའི་རིགས་བསྡུས་རྟེན་
འབྲེལ་མཚུངས་ཞེས་གསུངས། །དཔལ་ལྡན་བླ་མའི་ཞབས་ལ་གསོལ་བ་འདེབས། །
ཐག་རིང་ལམ་དུ་ཞུགས་པའི་དད་ལྡན་ཞིག །ནོར་སྐྱོང་མཆེ་བའི་དུག་གིས་ཟིན་པ་
ལ། །བཅོས་ཀ་འབྱོར་རིང་བསྲུང་མདུད་གནང་བས་ཐུབ། །དེ་དང་དེ་འདྲའི་ངོ་
མཚར་བརྗོད་ཐབས་བྲལ། །དཔལ་ལྡན་བླ་མའི་ཞབས་ལ་གསོལ་བ་འདེབས། །བཅུ་
ཕྲག་ཟུང་གི་ཆོས་ཀྱི་སྡེ་རྣམས་སུ། །དབང་རྗེས་ལུང་ཁྲིད་གདམས་པའི་རྒྱུན་གནང་
ཞིང་། །འཁོར་ལོ་གསུམ་གྱིས་སྐྱོང་བར་མཛད་པ་ཀུན། །གཞན་ཕན་བསྟན་འགྲོའི་
402



༄༅ ། །བརྟན་གསོལ་དང་ཚེ་རབས་རྗེས་འཛིན་སོགས་ཀྱི་སྐོར།
དོན་བཟང་ ཁོ་ནར་ངེས། །དཔལ་ལྡན་བླ་མའི་ཞབས་ལ་ གསོལ་བ་འདེབས། །
དབང་ལུང་མན་ངག་ཆོས་ཀྱི་སྤྲིན་ཆེན་ལས། །མདོ་དབུས་རྒྱ་སོག་ཡུལ་གྲུ་མཐའ་ཡས་
པར། །དམ་ཆོས་རིན་ཆེན་དབྱིག་ གི་ཆར་ཕབ་པས། །གདུལ་བྱའི་ཡིད་མཁར་
གཏན་བདེའི་ས་བོན་བསྐྲུན། །དཔལ་ལྡན་བླ་མའི་ཞབས་ལ་གསོལ་བ་འདེབས། །
འཁོར་ལོ་གསུམ་གྱི་མཛད་འཕྲིན་མཁའ་དང་མཉམ། །འཆད་རྩོད་རྩོམ་པས་བསྟན་
ལ་ཕྱག་རྗེས་བཞག །གསང་ཆེན་ཆོས་ཀྱི་རྒྱལ་རྔ་ཕྱོགས་བཅུར་བརྡུང་། །དགེ་ལྡན་
རྣམ་ཐར་གཙང་བཞེས་ཐུབ་པ་མཆོག །དཔལ་ལྡན་བླ་མའི་ཞབས་ལ་གསོལ་བ་
འདེབས། །ཞིང་འདིའི་གདུལ་བྱ་རྫོགས་ཁར་དབུས་སུ་བྱོན། །དེ་ཚེ་རྒྱལ་དང་རྒྱལ་
སྲས་མཁའ་འགྲོའི་ཚོགས། །མཁའ་སྤྱོད་དག་པའི་ཞིང་དུ་སྤྱན་འདྲེན་པའི། །ཡ་
མཚན་བསུ་བའི་གཟིགས་མོ་ཅི་ཡང་བསྟར། །དཔལ་ལྡན་བླ་མའི་ཞབས་ལ་གསོལ་བ་
འདེབས། །སྐྱེ་འཆིའི་རྒུད་པ་ཀུན་ལས་རྣམ་གྲོལ་ཡང༌། །ཐ་མལ་གདུལ་བྱའི་སྣང་བ་
དང་འཚམས་པར། །མྱ་ངན་འདས་ཞིའི་མཛད་པ་ལྷུར་བླངས་ནས། །བདེ་ཆེན་
གར་བརྒྱས་རོལ་བའི་ ས་ ལ་ གཤེགས། །དཔལ་ལྡན་བླ་མའི་ཞབས་ལ་གསོལ་བ་
འདེབས། །རྩོད་དུས་ཡིད་ཀྱི་ར་བར་མི་ཤོང་བའི། །སྔོན་བྱོན་མཁས་དགུའི་ལེགས་
མཛད་བཟང་བོ་ཀུན། །བདག་གིར་བཞེས་པའི་རྣམ་ཐར་རྨད་བྱུང་བ། །བསམ་
བཞིན་སྲིད་འདིར་སྟོན་པ་སྲིད་ཞིའི་རྒྱན། །དཔལ་ལྡན་བླ་མའི་ཞབས་ལ་གསོལ་བ་
འདེབས། །དེ་ལྟར་རྣམ་ཐར་དྲན་པས་གསོལ་བཏབ་ནས། །སྒོ་གསུམ་གུས་པ་ཆེན་
པོས་ཕྱག་འཚལ་ཞིང༌། །ཀུན་བཟང་མཆོད་སྤྲིན་ལྷ་ལམ་མཉམ་པར་འབུལ། །ཐོག་
མེད་ནས་བསགས་སྡིག་ལྟུང་སྙིང་ནས་བཤགས། །སྐྱེ་འཕགས་དགེ་ཚོགས་ཀུན་ལ་
རྗེས་ཡི་རང་། །ཆོས་ཀྱི་འཁོར་ལོ་རྟག་ཏུ་བསྐོར་བར་སྐུལ། །ཇི་སྲིད་མྱ་ངན་མི་འདའ་
བཞུགས་པར་གསོལ། །དགེ་ཀུན་བླ་མེད་རྫོགས་སངས་རྒྱས་ཕྱིར་བསྔོ། །དེ་ཡི་མཐུ་
403



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ། །
ལས་ཚེ་རབས་ཐམས་ཅད་དུ། །དལ་འབྱོར་རྟེན་གྱི་གྲུ་གཟིངས་ལ་བརྟེན་ཅིང་། །
སྒྲོལ་བའི་དེད་དཔོན་ཁྱོད་ཀྱིས་རྗེས་བཟུང་ནས། །བཀའ་བཞིན་སྒྲུབ་པས་ ཁྱོད་
མཉེས་བགྱིད་པ་དང༌། །ངེས་འབྱུང་བྱང་ཆུབ་སེམས་དང་ཡང་དག་ལྟ། །ཟུང་དུ་
འབྲེལ་བའི་ལམ་བཟང་མངོན་གྱུར་ནས། །རྣལ་འབྱོར་གསང་མཐའི་སྔགས་ཀྱི་སྒོར་
ཞུགས་ཏེ། །རིམ་གཉིས་མཐར་ཕྱིན་རྡོ་རྗེ་འཆང་ཐོབ་ཤོག །དགེ་ལྡན་དམ་ཆོས་
ཀུན་རྒྱས་གླིང་མཆོག་འདིར། །ཡང་སྲིད་ཉི་ཟླ་གཞོན་ནུའི་ཞབས་བརྟན་ཅིང་། །
དགེ་འདུན་ཐུགས་མཐུན་བསླབ་ཁྲིམས་ཆོས་སྤྱོད་འཕེལ། །འཕྲིན་ལས་སྣང་བས་
ཡུལ་ཁམས་སྐྱོང་གྱུར་ཅིག །མགོན་ཁྱོད་ཡབ་སྲས་ཐུགས་རྗེའི་གྲིབ་བསིལ་དུ། །འཚོ་
བའི་ཡུལ་ལྗོངས་འདིས་མཚོན་འཇིག་རྟེན་ཁམས། །རྒུད་པ་ཀུན་ཞི་ཆོས་འབྱོར་
ཡོངས་རྒྱས་ནས། །བདེ་སྐྱིད་དཔལ་གྱིས་ས་གསུམ་ཁྱབ་གྱུར་ཅིག ། ཅེས་
དུས་གསུམ་རྒྱལ་བ་ཡོངས་ཀྱི་སྤྱི་གཟུགས་རིགས་ཀུན་ཁྱབ་བདག་རྡོ་རྗེ་འཆང་ཆེན་པོ་བཀའ་དྲིན་མཚུངས་ཟླ་མ་
མཆིས་པ་༧རྗེ་བཙུན་སྐལ་བཟང་དཀོན་མཆོག་རྒྱ་མཚོ་དཔལ་བཟང་བོའི་གསང་བའི་རྣམ་པར་ཐར་བ་དད་ལྡན་
ཡིད་ཀྱི་པད་ཚལ་བཞད་པའི་ཉིན་བྱེད་ཅེས་བྱ་བ་འདི་ནི། རྗེ་བླ་མ་མཆོག་གི་ཞལ་སློབ་བསྔགས་འོས་མཁྱེན་
དཔྱོད་ཡངས་པ་དགེ་སློང་སྐལ་བཟང་བློ་གྲོས་ཀྱིས་དངོས་པོའི་སྐྱེས་དང་བཅས་ཁ་གསལ་བའི་གསང་རྣམ་ཞིག་
དགོས་ཞེས་བསྐུལ་བ་དང་། འདུས་སྡེའི་ཁྲི་གནང་མཁན་ལུང་རྟོགས་ཡོན་ཏན་གྱི་མཛོད་འཛིན་རྗེ་སྐལ་བཟང་
ཚུལ་ཁྲིམས་དཔལ་བཟང་བོ་དང་། དགོན་པའི་ལས་སྣེ་ལྷན་རྒྱུས་བཅས་ནས་ནན་གྱིས་བསྐུལ་བ་ལྟར། མགོན་
པོ་གང་གི་ཞབས་རྡུལ་སྤྱི་བོར་འཛིན་པ། ཤིང་བཟའ་སྐྱེ་མིང་བ་སྐལ་བཟང་ཆོས་ཀྱི་རྒྱལ་མཚན་ནས་ཀྱང་དད་
པས་མཚམས་སྦྱར་ཏེ། རྩེ་གཞུང་སྐྱིད་པའི་སྨན་ལྗོངས་ཡངས་པར་སྦྱར་བ་འདིས་ཀྱང་འགྲོ་ཀུན་བཤེས་གཉེན་
དམ་པ་མཆོག་གིས་རྗེས་སུ་འཛིན་པའི་རྒྱུར་གྱུར་ཅིག ། མངྒ་ལཾ། །
404



༄༅ ། །བརྟན་གསོལ་དང་ཚེ་རབས་རྗེས་འཛིན་སོགས་ཀྱི་སྐོར།
༄༅། །ཐུ་མེད་གསེར་ཁྲི་རིན་པོ་ཆེའི་སྐྱེས་ཕྲེད་
གསོལ་འདེབས་བཞུགས་སོ། །
༄༅ ། །རྨད་བྱུང་བརྩེ་ཆེན་ནོར་འཛིན་ཡངས་པའི་གཞིར། །གསང་གསུམ་
མཛད་པ་རྒྱ་མཚོ་འཁྱིལ་བའི་ལྟོར། །སྐུ་བཞིའི་བང་རིམ་མཆོག་ཏུ་མངོན་མཐོ་བ། །
ཐུབ་དབང་ལྷུན་པོ་གཙུག་ན་རྒྱལ་གྱུར་ཅིག །སྤངས་རྟོགས་ཡོན་ཏན་བྱེ་བའི་བདག་
ཉིད་ཆེ། །རིགས་བརྒྱའི་ཁྱབ་བདག་གསུམ་ལྡན་རྡོ་རྗེ་འཛིན། ། དཀྱིལ་འཁོར་རྒྱ་
མཚོ་སྤྲོ་ཞིང་བསྡུ་བའི་གཙོ། །ཁྲི་ཆེན་ཆོས་ཀྱི་རྒྱལ་བོར་གསོལ་བ་འདེབས། །ངག་
གི་དབང་ཕྱུག་འཇམ་དཔལ་སྙིང་བོ་ཡི། །བཤད་སྒྲུབ་བསྟན་པའི་རྒྱལ་མཚན་འཛིན་
པའི་རྗེ། །བསླུ་མེད་སྐྱབས་གསུམ་འདུས་པའི་ངོ་བོ་ཉིད། །བཀའ་དྲིན་མཚུངས་མེད་
བླ་མར་ གསོལ་བ་འདེབས། །འཁོར་འདས་སེམས་ལ་ སེམས་ཉིད་ཆོས་ཀྱི་སྐུ། །
འགག་མེད་སྙིང་རྗེའི་དཔལ་དང་ཟུང་འཇུག་ལམ། །མངོན་གྱུར་སྐུ་གསུམ་གོ་འཕང་
བརྙེས་པ་ཡི། །སྐྱེས་མཆོག་རྡོ་རྗེའི་སྐུ་ལ་གསོལ་བ་འདེབས། །བློ་བཟང་རྒྱལ་བའི་
རིང་ལུགས་དྲི་མེད་པ། །བཤད་སྒྲུབ་འཁོར་ལོ་གསུམ་གྱི་བསྟན་པ་མཆོག །རབ་
འབྱམས་ཕྱོགས་བཅུར་སྤེལ་ཞིང་རྒྱུས་མཛད་པའི། །ཐུགས་རྗེའི་བདག་ཉིད་བླ་མར་
གསོལ་བ་འདེབས། །བློ་ཆེན་རྒྱལ་བ་བཟང་བོའི་སྒྱུ་འཕྲུལ་གར། །བསྟན་འཛིན་བྱེ་
བའི་གཙུག་རྒྱན་མཁས་པའི་མཆོག །མཐའ་ཡས་གདུལ་བྱ་རྒྱུ་མཚོའི་མགོན་གཅིག་
བུ། །མཚུངས་མེད་དཔལ་ལྡན་བླ་མར་གསོལ་བ་འདེབས། །ཐུགས་བསྐྱེད་གསེར་གྱི་
ས་ གཞི་ཡངས་པོའི་ གཞིར། །ཚོགས་ གཉིས་ དངུལ་དཀར་འཁྲི་ ཤིང་བཞད་ པའི་
405



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྩེར། །མཛད་འཕྲིན་སྙེ་མ་བཀྲ་བས་མངོན་མཛེས་པ། །མཆོག་སྤྲུལ་དཔག་བསམ་
དབང་བོར་གསོལ་བ་འདེབས། །སྐྱེས་ཕྲེང་མ་ལ་ཡ་ཡི་སྐྱེད་ཚལ་དུ། །མཛད་བཟང་
ལྗོན་པའི་འབྲས་བུའི་ཁུར་གྱིས་བརྗིད། །འཕྲིན་ལས་དྲི་བསུང་ཕྱོགས་བརྒྱར་འགེངས་
པ་ཡི། །འཁྲུངས་རབས་གསེར་རིའི་ཚོགས་ལ་གསོལ་བ་འདེབས། །དེ་ལྟར་མགོན་
ཁྱོད་ཞབས་སྐྱེས་འཁོར་ལོའི་རིས། །འཇིག་རྟེན་ལྷ་མིར་བཅས་པའི་སྤྱི་གཙུག་ཏུ། །
བཀོད་པའི་དགེ་མཚན་མཆོག་གི་རྒྱལ་མཚན་འདིས། །སྐྱེ་དགུ་བདུད་བཞིའི་གཡུལ་
ལས་རྒྱལ་གྱུར་ཅིག །ཁྱད་པར་བདག་སོགས་ཚེ་རབས་ཐམས་ཅད་དུ། །མགོན་ཁྱོད་
བརྩེ་ཆེན་ཞགས་པས་རྗེས་བཟུང་ནས། །ཟབ་རྒྱས་ཆོས་ཀྱི་དཔལ་ལ་སྤྱོད་པ་དང༌། །
ས་ལམ་རིམ་བགྲོད་ཟུང་འཇུག་སྐུ་བརྙེས་ཤོག །མ་མགོན་ལྕམ་དྲལ་སྲོག་བདག་ཧོར་
མོ་སོགས། །བསྟན་སྲུང་དམ་ཅན་རྒྱ་མཚོའི་ཚོགས་རྣམས་ཀྱིས། །རྣམ་བཞིའི་
འཕྲིན་ལས་གཡེལ་མེད་སྒྲུབ་པ་དང་། །སྨོན་པའི་གནས་རྣམས་ཡིད་བཞིན་འགྲུབ་
གྱུར་ཅིག ། ཅེས་ཐུབ་བསྟན་གསལ་བའི་སྒྲོན་མེ་ཐུ་མེད་གསེར་ཁྲི་རིན་པོ་ཆེ་བློ་བཟང་བསྟན་
འཛིན་རྒྱ་མཚོ་དཔལ་བཟང་བོའི་སྐྱེས་ཕྲེང་གསོལ་འདེབས་འདི་ལྟ་བུ་ཞིག་དགོས་ཞེས། དད་བརྩོན་ལྡན་པ་
ཆོས་ཀྱི་མིང་ཅན་ནས་ལྷ་རྫས་དང་བདོག་པའི་དངོས་པོ་དུ་མ་བཅས་ཡང་ཡང་བསྐུལ་ངོར། ༧སྐལ་བཟང་ཆོས་
རྒྱན་མིང་ནས་དད་གུས་ཀྱིས་མཚམས་སྦྱར་ཏེ་བྲིས་པ་དགེའོ། །
406



༄༅། །བརྟན་གསོལ་དང་ཚེ་རབས་རྗེས་འཛིན་སོགས་ཀྱི་སྐོར།
༄༅། །གཉན་རྩེ་དཔོན་སློབ་མཁན་ཆེན་ངག་དབང་
ཆོས་འཕེལ་རིན་པོ་ཆེའི་འཁྲུངས་རབས་
གསོལ་འདེབས་བཞུགས་སོ། །
༄༅། །རྒྱ་ཆེན་ཚོགས་གཉིས་སྤྱོད་པ་མཐར་ཕྱིན་པའི། །རྣམ་དག་གསང་བ་
གསུམ་གྱི་ཡེ་ཤེས་གར། །བརྩེ་ཆེན་སྒྱུ་འཕྲུལ་རབ་བསྒྱུར་དང་བོའི་མགོན། ། ཁྱབ་
བདག་རྡོ་རྗེ་འཆང་གིས་བྱིན་ཆེན་ཕོབས། །རྨད་བྱུང་ཐུགས་བསྐྱེད་མཆོག་གི་མཐུ་
གྲུབ་པས། །འཕགས་པའི་ཡུལ་དང་གངས་ཅན་ལྗོངས་རྣམས་སུ། །སྣ་ཚོགས་སྤྲུལ་
བའི་ཟློས་ གར་ ལྷུར་ བཞེས་ པའི། ། མཚུངས་མེད་ རྗེ་ བཙུན་ བླ་ མར་ གསོལ་ བ་
འདེབས། །རྣམ་འདྲེན་སྟོབས་བཅུ་མངའ་བའི་ཐུགས་ཀྱི་སྲས། །ས་བཅུ་སེམས་
དཔའི་ཚུལ་བཟུང་མི་ཕམ་མགོན། །གནས་བརྟན་འཕགས་པའི་མཆོག་གྱུར་བ་ཀུ་
ལ། །དགྲ་བཅོམ་འདུལ་བ་འཛིན་ལ་གསོལ་བ་འདེབས། །དག་པའི་སྟོང་གཟུགས་
ཕྱག་རྒྱའི་རྣམ་རོལ་ལས། །འཕོ་མེད་བདེ་བ་མཆོག་གི་ཡེ་ཤེས་གར། །དང་བོའི་
སངས་རྒྱས་ལམ་བཟང་གསལ་མཛད་པའི། །རིགས་ལྡན་འཇམ་དཔལ་གྲགས་ལ་
གསོལ་བ་འདེབས། །ཧེ་རུ་ཀ་ཡིས་རྗེས་བཟུང་བྱིན་བརླབས་པས། །གྲུབ་པ་མཆོག་
བརྙེས་རྣལ་འབྱོར་ཡོངས་ཀྱི་རྗེ། །ལཱུ་ཨི་བ་ཞེས་སྙན་པའི་ང་རོ་ཡིས། །ས་གསུམ་ཁྱབ་
པར་མཛད་ལ་གསོལ་བ་འདེབས། །མ་སྨད་སྙིང་སྟོབས་མཆོག་གི་གོ་བགོས་ཏེ། །
བསྟན་ལ་རྒྱལ་བའི་མཛད་ པ་སྒྲུབ་མཛད་པའི། །ཟབ་མོའི་སྲོལ་འབྱེད་འཕགས་
མཆོག་ཀླུ་ཡི་ཞབས། །རྒྱལ་སྲས་དཔའ་བོ་མཆོག་ལ་གསོལ་བ་འདེབས། །བགྲང་
407



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཡས་སྲས་བཅས་རྒྱལ་བས་བྱིན་བརླབས་ཤིང༌། །མཁའ་འགྲོས་རྗེས་བཟུང་དཀྱིལ་
འཁོར་སྤྲོ་བསྡུའི་བདག །རིགས་ཀུན་བྱེད་པོ་སློབ་དཔོན་ཨ་བྷ་ཡ། །རྣལ་འབྱོར་
དབང་ཕྱུག་ཞབས་ལ་ གསོལ་བ་འདེབས། ། གུས་ རྟག་བརྩོན་པས་སྦྱང་བ་མཐར་
མཛད་ཅིང་། །མདོ་ སྔགས་ བཤད་ སྒྲུབ་ གསེར་སྦྱངས་འཁོར་ ལོ་ ཆེས། ། ས་ཆེན་
ཕྱོགས་ཀུན་ཁྱབ་མཛད་སྤེལ་བའི་མགོན། །ལོ་ཆེན་འགོས་ཀྱི་ཞབས་ལ་ཕྱག་འཚལ་
ལོ། །དཀོན་མཆོག་རྒྱལ་བའི་ཆོས་ཀྱི་ཕན་བདེའི་མཛོད། །སྙན་བརྒྱུད་གདམས་པའི་
སྒོ་འཕར་ཡོངས་ཕྱེ་བའི། །སྣང་མཐའི་གར་མཛད་བློ་བཟང་ཆོས་རྒྱན་ཞེས། །བསྟན་
པའི་སྲོག་ཤིང་འཛིན་ལ་གསོལ་བ་འདེབས། །ངག་གི་དབང་ཕྱུག་རྗེ་བཙུན་ཙོང་ཁ་
བའི། །བཤད་ སྒྲུབ་ཆོས་ཀྱི་རྒྱལ་མཚན་འཛིན་པ་ལ། ། ཐུགས་བཞེད་མཚོ་ལྟར་
འཕེལ་ བའི་ སེམས་ དཔའ་ མཆོག ། རྗེ་ བཙུན་ ཆོས་ རྗེའི་ ཞབས་ ལ་ གསོལ་ བ་
འདེབས། །ངག་དབང་རྒྱལ་བསྟན་འཛིན་མའི་ཁྱོན་ཡངས་པོར། ། བཤད་ སྒྲུབ་
འདབ་སྟོང་པདྨ་དཀར་བོའི་འཛུམ། །བཞད་པའི་གཉེན་གྱུར་འཕྲིན་ལས་འོད་སྟོང་
ཆེ། །གཟི་བྱིན་སྣང་བ་འབར་ལ་གསོལ་བ་འདེབས། །ངག་གི་དབང་ཕྱུག་བློ་བཟང་
རྒྱལ་བ་ཡི། །མདོ་སྔགས་ཆོས་ཚུལ་སྤེལ་བའི་ཐུགས་བསྐྱེད་མཐུས། །ཁྲིམས་ལྡན་
གདུལ་ བྱ་ རྒྱ་ མཚོའི་ མགོན་ གྱུར་ པ། ། རྗེ་ བཙུན་ བླ་ མའི་ ཞབས་ ལ་ གསོལ་ བ་
འདེབས། །ངག་དབང་བློ་བཟང་རྒྱལ་བའི་ཐུགས་རྗེའི་བཅུད། །རྣམ་དག་ཚུལ་
ཁྲིམས་གཙང་མའི་བདུད་རྩིའི་ཆབ། །སྐལ་ལྡན་གདུལ་བྱ་རྒྱ་མཚོར་འགྲེམས་མཛད་
པ། །མཚུངས་མེད་རྗེ་བཙུན་བླ་མར་གསོལ་བ་འདེབས། །དྲི་བྲལ་རླུང་སེམས་དག་
པའི་མེ་ལོང་ངོར། །བདེ་སྟོང་འཇའ་སྤྲིན་རིམ་ལྔས་ཉེར་འཁྱུད་པའི། །འགག་མེད་
སྤྲུལ་བའི་ཟློས་གར་འབུམ་སྤྲོ་ བ། ། བློ་བཟང་བསྟན་པའི་རྒྱལ་ མཚན་ གསོལ་ བ་
འདེབས། །བློ་བཟང་ཡེ་ཤེས་འཇམ་དབྱངས་མཁྱེན་པའི་གཏེར། །གཅིག་བསྡུས་
408



༄༅ ། །བརྟན་གསོལ་དང་ཚེ་རབས་རྗེས་འཛིན་སོགས་ཀྱི་སྐོར།
ཐུབ་བསྟན་འཛིན་པའི་ཆོས་ཀྱི་རྗེ། །མི་འཇིགས་སྟོབས་བཅུའི་དཔལ་བརྙེས་སྐྱབས་
ཀྱི་མགོན། །རྗེ་བཙུན་བརྩོན་འགྲུས་རྒྱ་མཚོར་གསོལ་བ་འདེབས། །དེ་ལྟར་འཁྲུངས་
རབས་གསེར་རིའི་འཕྲེང་མཛེས་ལ། །མི་ཕྱེད་ དད་ པའི་ ཡིད་ ཀྱིས་གསོལ་བཏབ་
མཐུས། །ཁྱོད་ཞབས་གཡུང་དྲུང་གཤིས་སུ་ལྷུན་ཆགས་ཤིང་། །མཛད་འཕྲིན་ཉི་
ཟླའི་འོད་ཀྱིས་ཁྱབ་གྱུར་ཅིག །བདག་ཅག་སྐྱེ་བའི་ཚེ་རབས་ཕྲེང་བ་རུ། །མགོན་ཁྱོད་
གསང་གསུམ་རྣམ་ཐར་མཛད་པ་ཀུན། །ལེགས་པར་མཐོང་ནས་འབྲལ་མེད་གུས་
བསྟེན་ཏེ། །མྱུར་དུ་ས་ལམ་རིམ་བགྲོད་མཐར་ཕྱིན་ཤོག །སྡེ་འདིར་ཁྲིམས་ལྡན་ངུར་
སྨྲིག་འདུས་ པའི་ ཚོགས། ། དབྱར་མཚོ་ ལྟར་ འཕེལ་ ཐུགས་མཐུན་ ཁྲིམས་ གཙང་
ཞིང་། །ཆོས་སྲིད་ལུགས་བརྒྱའི་འཁོར་ལོ་རྣམ་གསུམ་གྱི། །དགེ་མཚན་དཔལ་གྱིས་
སྲིད་གསུམ་ཁྱབ་གྱུར་ཅིག ། ཅེས་གཉན་རྩེ་དཔོན་སློབ་རིན་པོ་ཆེ་ངག་དབང་ཆོས་
འཕེལ་གྱི་སྐུ་ཕྲེང་རིམ་བརྒྱུད་ཀྱི་འཁྲུངས་རབས་གསོལ་འདེབས་འདི་འདྲ་ཞིག་དགོས་ཞེས། སྒོ་མང་རྒྱུད་གྲྭའི་
འཚོ་བྱེད་པ་རྩེ་བ་སོགས་དད་ལྡན་འགའ་ཞིག་གིས་བསྐུལ་བའི་འདོད་མོས་བཞིན། རང་གིས་ཀྱང་དད་པས་
མཚམས་སྦྱར་ཏེ། ༧ཞྭ་སེར་ཅོད་པཎ་འཛིན་པ་སྐལ་བཟང་ཆོས་ཀྱི་རྒྱལ་མཚན་པའི་མིང་ནས་སྦྱར་བའི་ཡི་གེ་བ་
ནི། རོང་བོ་སྐུ་སྐྱེ་བསྟན་པའི་ཉི་མས་བྲིས་པ་དགེའོ། ། །
༄༅། །རྒྱ་ནག་པ་ནོམ་ཆི་མཁན་རིན་པོ་ཆེའི་
མྱུར་བྱོན་སྨོན་ཚིག་བཞུགས་སོ། །
༄༅ ། །ཕན་བདེའི་ལེགས་ཚོགས་ཆར་དུ་བསྙིལ་མཛད་པའི། །བླ་མ་མཆོག་
གསུམ་རྒྱ་མཚོའི་ ཐུགས་ རྗེའི་ སྤྲིན། ། ཆད་ མེད་ འཕྲིན་ལས་ འཇོ་ བའི་ རྩེ་ དགའ་
ཅན། །ཉམ་ཐག་བདག་ཅག་གདུང་བའི་དབུགས་འབྱིན་མཛོད། །བློ་བཟང་རིང་
409



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལུགས་གངས་ ལྡན་ རི་ བོའི་སྤོར། ། ཕྱོགས་ ལས་རྣམ་རྒྱལ་ ལུང་ རིགས་ ཁུར་ གྱིས་
བརྗིད། །སྨྲ་བའི་སེངྒེ་སྐྱེ་དགུའི་མགོན་པོ་ཡི། །ཐུགས་སྲས་བླ་མ་མཆོག་ལ་གསོལ་བ་
འདེབས། །ཁྱོད་ནི་དཔག་མེད་བསྐལ་བར་བྱང་ཆུབ་ཀྱང༌། །གང་འདུལ་སྤྲུལ་བ་
བསམ་མི་ཁྱབ་པའི་མཛོད། །གདུལ་བྱའི་སྣང་ངོར་སྐྱེས་རབས་ཕྲེང་མཛེས་པའི། །
འདྲེན་མཆོག་དཔལ་ལྡན་བླ་མར་གསོལ་བ་འདེབས། །ངག་དབང་བློ་བཟང་ཡོན་
ཏན་དམ་པའི་ཆོས། །ལུང་རྟོགས་བསྟན་པའི་ཉི་མ་འོད་པོ་ཆེས། ། ཕྱོགས་ཀུན་
གསལ་མཛད་གདུལ་བྱ་རྒྱ་མཚོའི་མགོན། །མཚུངས་མེད་བླ་མ་མཆོག་ལ་གསོལ་
འདེབས། །དགའ་ལྡན་བཤད་ སྒྲུབ་གདན་ས་ཆེན་པོ་རུ། །མཚན་ལྡན་བླ་མའི་
ཞབས་པད་གཙུག་བསྟེན་ཅིང༌། །མདོ་རྒྱུད་རིག་པའི་མན་ངག་ལྷག་མེད་བཞེས། །
གདམས་པའི་གཏེར་མཛོད་ཆེན་པོར་གསོལ་བ་འདེབས། །རྒྱལ་བསྟན་གནམ་སྟོང་
མུན་པར་གཞོལ་བའི་ཚེ། །གཡོ་མེད་ཐུགས་སྟོབས་གནམ་ལྕགས་གློག་གི་འོད། །
ཡང་དར་བསྟན་པའི་ཉི་གཞོན་དཔལ་ དང་བསྡེབས། །བསླུ་མེད་བླ་མ་མཆོག་ལ་
གསོལ་བ་འདེབས། །དེང་འདིར་བདག་ཅག་སྐྱེ་བོ་མགོན་མེད་རྣམས། །ཐུགས་རྗེ་
ལྕགས་ཀྱུས་འཛིན་པ་ཡལ་ བོར་ནས། །མགོན་པོ་སྙིང་རྗེའི་བདག་ ཉིད་ གང་དུ་
གཤེགས། །གཟུགས་སྐུའི་ཉི་མ་ནུབ་འདི་རིགས་སམ་ཅི། །བདག་ཅག་གདུལ་བྱའི་
དཔལ་དུ་ལེགས་སྨོན་རྒྱུ། །བཏབ་པའི་འབྲས་བུ་དུས་ལས་མི་ཡོལ་བར། །མྱུར་དུ་
སྨིན་མཛད་མགོན་པོ་ཁྱོད་ཉིད་ཀྱི། །ཐུགས་རྗེ་བསླུ་མེད་འོད་གསལ་དབྱིངས་ནས་
དགོངས། །རབ་འབྱམས་རྒྱལ་བའི་སྤྱན་སྔར་མཁའ་མཉམ་འགྲོ། །སྲིད་ལས་སྒྲོལ་
བའི་ཐུགས་དམ་རྡོ་རྗེའི་མདུད། །མི་ཤིགས་སྲོག་གི་གཡུང་དྲུང་ཉེར་བརྟན་པའི། །
ཟླ་མེད་མཆོག་སྤྲུལ་ཞལ་བཟང་བསྟན་དུ་གསོལ། །དེ་ལྟར་བསྟན་འགྲོའི་དོན་དུ་ཉེར་
དགོངས་ཏེ། །རྨད་བྱུང་མཁས་བཙུན་བཟང་བོའི་མཛད་པ་ཡིས། །རྒྱལ་བསྟན་རིན་
410



༄༅ ། །བརྟན་གསོལ་དང་ཚེ་རབས་རྗེས་འཛིན་སོགས་ཀྱི་སྐོར།
ཆེན་སྲོག་ཤིང་འདེགས་ནུས་པའི། །ཡང་སྤྲུལ་ཉིན་མོའི་མགོན་པོ་མྱུར་གསལ་ཤོག །
བདག་ཅག་གདུང་བའི་སྨྲེ་སྔགས་གསོལ་ཅི་བཞིན། །བཤད་སྒྲུབ་པད་མ་དཀར་བོའི་
གླིང་མཆོག་ཏུ། །ཡང་སྤྲུལ་བསྟན་པའི་མཛེས་རྒྱན་ཉེར་སྤྱོན་ནས། །རླབས་ཆེན་
འཕྲིན་ལས་འཇུག་པས་ས་ཁྱབ་ཤོག །རྡོ་རྗེའི་ཐ་ཚིག་ལ་གནས་སྲུང་མའི་གཙོ། །སྤྱི་
དང་ཁྱད་པར་མྱུར་མཛད་ཡེ་ཤེས་མགོན། །བསྟན་སྲུང་དམ་ཅན་རྒྱ་མཚོའི་ཚོགས་
རྣམས་ཀྱིས། །ཚུལ་འདིར་མཐུ་དང་ནུས་པའི་དཔུང་བསྐྱེད་མཛོད། །བསླུ་མེད་
མཆོག་གསུམ་དམ་པའི་བྱིན་རླབས་དང་། །རྟེན་འབྲེལ་ཟབ་མོ་ཆོས་དབྱིངས་བདེན་
པའི་སྟོབས། །བདག་སོགས་དད་མོས་འགྱུར་མེད་མཐུ་རྣམས་ཀྱིས། །བསམ་དོན་
ཡིད་བཞིན་ལྷུན་གྱིས་འགྲུབ་གྱུར་ཅིག ། ཅེས་རྒྱ་ནག་པ་ནོམ་མཆི་མཁན་རིན་པོ་
ཚེའི་སྐྱེས་ཕྲེང་བཞི་བ་རྗེ་བཙུན་ཡོན་ཏན་དམ་ཆོས་བསྟན་པའི་ཉི་མ་དཔལ་བཟང་བོ། ཐུན་མོང་གདུལ་བྱའི་
སྣང་ངོར། སྤྱི་ལོ་ ༡༩༩༠ལོའི་ཟླ་༦ཚེས་༡༠བོད་རབ་རྒྱུན་བགྲང་བྱའི་ཉག་མ་བཞི་བ་ས་རྟ་ལོའི་ཟླ་ལྔ་བའི་ཚེས་
བཅོ་བརྒྱད་ཉིན་གྱི་ཕྱི་དྲོ་དུས་ཚོད་གསུམ་གྱི་སྟེང་རེ་ཞིག་གཟིམ་ཁྲི་ཐ་མའི་མཛད་པ་བདག་གིར་བཞེས་ནས། སྤྱི་
ལུགས་ཚེས་བཅུ་དྲུག་ཉིན་ཀླུ་ཆུ་རྫོང་ནས་མྱ་ངན་ཞུ་ཚིག་འབུལ་བའི་ཚོགས་འདུའི་སྐབས། ༧ཤིང་བཟའ་སྐྱེ་
མིང་འཛིན་པ་སྐལ་བཟང་ཆོས་ཀྱི་རྒྱལ་མཚན་པས་དད་གདུང་གིས་གསོལ་བ་བཏབ་པ་ལགས་སོ། །
༄༅༅། །དཔལ་ཤེས་པའི་མྱུར་བྱོན་སྨོན་
ཚིག་བཞུགས་སོ། །
༄༅། །སྟོབས་བཅུའི་དབང་ཕྱུག་རྣམ་འདྲེན་རྫོགས་སངས་རྒྱས། །བདེན་
གསུང་མི་འཇིགས་ཐེག་མཆོག་དམ་པའི་ཆོས། །ཚོགས་ཀྱི་ཞིང་གྱུར་འཕགས་པའི་
དགེ་འདུན་ཏེ། །བསླུ་མེད་རིན་ཆེན་གསུམ་གྱིས་ཤིས་པ་སྩོལ། །ངག་གི་དབང་ .
411



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཕྱུག་བློ་བཟང་རྒྱལ་བ་ཡི། །སྤངས་རྟོགས་ཡོན་ཏན་བྱེ་བའི་མཛོད་འཛིན་ཅིང༌། །
ཐུབ་དབང་བསྟན་པའི་རྒྱལ་མཚན་བསྒྲེངས་མཁས་པ། །མི་ཕམ་བླ་མ་མཆོག་ལ་
གསོལ་བ་འདེབས། །ཆོས་དབྱིངས་མཁའ་ལ་བརྩེ་ཆེན་ཐུགས་རྗེའི་འཛུམ། །འཕེལ་
བ་རྫོགས་པའི་ཟླ་གཞོན་སྣང་བའི་མཛོད། །སྐལ་བཟང་མོས་པའི་རྫིང་བུ་མཐའ་ཡས་
པར། །བསམ་བཞིན་སྤྲུལ་བའི་ཟློས་གར་ཅི་ཡང་མཛད། །དེ་ལྟ་ན་ཡང་དེང་འདིར་
བདག་ཅག་གི །མ་དག་རང་སྣང་རྡུལ་གྱིས་སྙོགས་པ་ལས། །མགོན་ཁྱོད་ཞལ་བཟང་
མཐོང་བའི་སྐབས་བྲལ་ཞིང་། །ད་ལྟ་དྲན་པའི་ཡུལ་ཙམ་སོང་བས་སྐྱོ། །སྐྱབས་
གཅིག་ཁྲི་ཆེན་ཆོས་ཀྱི་རྒྱལ་བོ་ཡི། །ཐུགས་བསྐྱེད་འབྲས་བཟང་སྨིན་ལས་གདན་ས་
འདིར། །ཡབ་སྲས་ཞལ་འཛོམས་རྣམ་ཐར་དགོངས་མཛོད་ལ། །མྱུར་གསལ་སྤྲུལ་
བའི་ཞལ་བཟང་བསྟན་དུ་གསོལ། །ཁྱོད་སྐུ་བདག་ཅག་སྙིང་དབུས་འདབ་བརྒྱའི་
ལྟོར། །མཆོག་གསུམ་ངོ་བོར་གུས་བསྟེན་ གསོལ་འདེབས་ན། །མྱ་ངན་རེ་ལྟོས་
འཆའ་བའི་ཚུལ་དགོངས་ནས། །ཡ་མཚན་སྤྲུལ་བའི་ཟློས་གར་བསྟན་དུ་གསོལ། །
འདི་ན་གདུང་དབྱངས་ང་རོས་གསོལ་འདེབས་བཞིན། །བསྟན་པའི་དོན་ཆེན་འཕེལ་
འགྲིབ་ལེགས་དགོངས་ཏེ། །རྒྱལ་སྲས་སྤྱོད་པའི་རྣམ་ཐར་ལྷུར་བཞེས་ནས། །མཆོག་
སྤྲུལ་མཐོང་བ་དོན་ལྡན་མྱུར་ གསལ་ཤོག །ཤྲཱི་ པྲཛྙཱའི་ གནས་མཆོག་ དགའ་ ཚལ་
ཆེར། །རང་བསྟན་འོ་མའི་རྒྱ་མཚོ་སྤེལ་བ་ལ། །ཐུགས་རྗེ་འོད་དཀར་སྣང་བ་བཞད་
མཛད་པའི། །ཡང་སྲིད་མཛེས་སྐུའི་ཟླ་ཞལ་བསྟན་དུ་གསོལ། །སྟག་ཚང་དཔལ་གྱི་
ལྷ་མོའི་གདན་སར་ཡང་། །ཁྱོད་ཐུགས་གཟིགས་པ་དུས་ལས་མི་ཡོལ་བར། །མཁས་
བཙུན་བཟང་བོའི་བདག་ཉིད་ཁྱོད་བྱོན་ནས། །རྣམ་ཀུན་རྗེས་སུ་འཛིན་པའི་དཔལ་
སྩོལ་ཅིག །ཆོས་དབྱིངས་འགྱུར་བ་མེད་པའི་བདེན་མཐུ་དང༌། །བསླུ་མེད་མཆོག་
གསུམ་ཆོས་སྲུང་འཕྲིན་ལས་དང་། །བདག་ཅག་དད་མོས་གཙང་མའི་རྟེན་འབྲེལ་
J་
412



༄༅། །བརྟན་གསོལ་དང་ཚེ་རབས་རྗེས་འཛིན་སོགས་ཀྱི་སྐོར།
མཐུས། །སྨོན་པའི་དོན་རྣམས་ལྷུན་གྱིས་འགྲུབ་པར་ཤོག ། ཅེས་མྱུར་བྱོན་
སྨོན་ཚིག་འདི་ནི། ༧མཁན་རིན་པོ་ཆེ་མཚན་བརྗོད་པར་དཀའ་བ་དཔལ་ཤེས་བློ་བཟང་ཡོན་ཏན་བསྟན་པའི་
རྒྱལ་མཚན་དཔལ་བཟང་བོས་མཛད་པའི་ཐ་མ་བདག་གིར་བཞེས་པའི་སྐབས། སྟག་ཚང་དཔལ་གྱི་ལྷ་མོའི་
གདན་ས་ཆེན་པོ་བཤད་སྒྲུབ་གླིང་གི་ལས་སྣེ་བ་བློ་བཟང་རྒྱ་མཚོ་སོགས་དང་། དོ་དམ་མི་སྣ་བློ་བཟང་བསྟན་པ་
སོགས་འདུས་སྤྱིའི་གཞུང་ནས་དམངས་སྒོར་བརྒྱ་ཕྲག་གཅིག་དང་བཅས་སྐུལ་མ་གནང་བ་ལ་བརྟེན་ནས། ཤིང་
བཟའ་སྐྱེ་མིང་བ་ཀལྤ་བྷ་དྲའི་མིང་ནས་གསོལ་བ་བཏབ་པ་ལགས་སོ། །
༄༅། །བློ་བཟང་བསྟན་པའི་ཉི་མའི་མྱུར་
བྱོན་གསོལ་འདེབས།
༄༅ ། །བསོད་ནམས་ཞིང་དུ་མཚན་དཔེའི་དཀྱིལ་འཁོར་རྒྱས། །སྨིན་ཅིང་
གྲོལ་མཛད་གསུང་དབྱངས་དྲུག་ཅུ་རྫོགས། །ཐུགས་ཀྱིས་རྗེས་འཛིན་མཁྱེན་དང་
བརྩེ་བའི་བདག །ཤཱཀྱའི་རྒྱལ་བོས་བྱིན་རླབས་ཆར་དུ་ཕོབས། །རྒྱལ་ཀུན་གསང་
གསུམ་ཡེ་ཤེས་རོལ་བའི་གར། །དཀྱིལ་འཁོར་འཁོར་ལོ་སྤྲོ་དང་བསྡུ་བའི་བདག །
རིགས་བརྒྱའི་ཁྱབ་བདག་ཟུངས་འཇུག་དང་བོའི་མགོན། །སྐྱབས་མཆོག་བློ་བཟང་
འཕྲིན་ལས་ གཙུག་ ཏུ་ བསྟེན། ། མགོན་ དེའི་ ཐུགས་ རྗེའི་ འོད་ ཟེར་ ལས་ བྱུང་
བའི། །བློ་བཟང་བསྟན་པའི་ཉི་མ་ཁྱོད་ཉིད་ནི། །རྡོ་རྗེ་འཆང་དབང་བསོད་ནམས་
རྒྱ་མཚོའི་སྡེས། །རབ་སྙན་ཚངས་དབྱངས་ལུང་གིས་བསྔགས་པར་མཛད། ། བློ་
བཟང་རྒྱལ་བསྟན་རིང་ལུགས་པདྨོའི་ཚལ། །འབྱེད་མཛད་ཡོན་ཏན་བྱེ་བའི་མཛོད་
གཅིག་བུ། །ལུང་རྟོགས་ཉི་མ་འབར་བའི་རྩེ་ དགའ་ཡིས། ། སྐྱེ་དགུ་སྲུང་མཛད་
མགོན་པོ་ཁྱོད་ལ་གུས། །འདྲེན་པ་མཆོག་ཁྱོད་མི་སྣང་ལྟར་གྱུར་ཀྱང་། །ཞིང་འདིའི་
413



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འགྲོ་ལ་བརྩེ་བའི་ལྷག་བསམ་དང༌། །རྒྱལ་བསྟན་སྐྱོང་བའི་ཐུགས་སྟོབས་ལྷུར་བཞེས་
ནས། །ཡ་མཚན་སྤྲུལ་བའི་ཟླ་ཞལ་བསྟན་དུ་གསོལ། །གཞི་ལམ་སྟོང་བ་རྣམ་བཞི་
རབ་བསྲེས་ནས། །བར་སྲིད་རྟེན་ལ་ལོངས་སྤྱོད་རྫོགས་པའི་སྐུར། །བཞེངས་པ་སྒྱུ་
མའི་ཏིང་འཛིན་འོད་གསལ་བ། །ཟུང་འཇུག་སྤྲུལ་བའི་ཟློས་གར་བསྟན་དུ་གསོལ། །
ཟབ་ཡངས་ ཐུགས་བསྐྱེད་ གསེར་ལྡན་སྒེག་མོའི་ལྟོར། །བརྩེ་ གཟིགས་སྨོན་པའི་
འབྲས་བཟང་ཡོངས་སྨིན་ཏེ། །མཆོག་སྐུའི་ཞལ་བཟང་འདབ་སྟོང་རྒྱས་པ་ཡི། །ཡང་
སྲིད་ཉིན་མོའི་མགོན་པོ་མྱུར་འབྱོན་ཤོག །མཁས་བཙུན་བཟང་བོའི་ལུས་སྟོབས་
ཡོངས་རྒྱས་ཤིང་། །ཐོས་བསམ་སྒོམ་དང་འཆད་རྩོད་རྩོམ་པ་ཡི། །མཁས་དང་གྲུབ་
པའི་རྣམ་ཐར་ལྷུར་བཞེས་པའི། །ཡ་མཚན་སྤྲུལ་བའི་ཟློས་གར་བསྟན་དུ་གསོལ། །
དེ་ལྟར་གདུང་ཤུགས་དྲག་པོས་གསོལ་བཏབ་ཞིང༌། །བླ་མ་མཆོག་གསུམ་བདེན་པའི་
བྱིན་མཐུ་ཡིས། །བདག་ཅག་སྨོན་པའི་དོན་ཀུན་མ་ལུས་པ། །གེགས་མེད་བདེ་བླག་
ཉིད་དུ་འགྲུབ་པར་ཤོག །
༄༅། །ཞབས་བརྟན་གསོལ་འདེབས་བྱིན་
རླབས་ཆར་འབེབས་བཞུགས་སོ། ། །
༄༅ ། །ཚེ་དང་ཡེ་ཤེས་གཏེར་ལ་དབང་འབྱོར་ཞིང་། །འཆི་མེད་གྲུབ་པའི་
ཟེགས་མ་འབུམ་འགྱེད་པའི། །ཀུན་ཕན་ཐུགས་རྗེ་སྣང་བ་དཀར་བོའི་མཛོད། །ཟླ་
བཞིན་འཕགས་མས་བྱིན་རླབས་ཆར་དུ་སྙིལ། །བློ་བཟང་ཐུབ་བསྟན་ཉིན་བྱེད་སྣང་
བའི་གཟིས། །ཚུལ་ཁྲིམས་པདྨོའི་འཛུམ་དཔལ་བཞད་པ་ལ། །ཐུགས་བསྐྱེད་སྨོན་
414



༄༅ ། །བརྟན་གསོལ་དང་ཚེ་རབས་རྗེས་འཛིན་སོགས་ཀྱི་སྐོར།
ལམ་རྒྱ་མཚོའི་ མཐུ་ གྲུབ་ པ། ། མཚུངས་ མེད་ འདྲེན་ པ་ མཆོག་ ལ་ གསོལ་ བ་
འདེབས། །བློ་བཟང་རྒྱལ་བའི་ཆོས་ཚུལ་དབང་འབྱོར་ཞིང་། །རྣམ་དག་ཁྲིམས་ལྡན་
འདུས་པ་རྒྱ་མཚོའི་མགོན། །བཀའ་དྲིན་མཉམ་མེད་རྗེ་བཙུན་ཆོས་ཀྱི་རྗེ། །དཔལ་
ལྡན་བླ་མའི་ཞབས་ལ་གསོལ་བ་འདེབས། །མཁས་བཙུན་བཟང་པོའི་དཀྱིལ་འཁོར་
ཀུན་ནས་རྒྱས། །རླབས་ཆེན་མཛད་བཟང་རི་དྭགས་མཚན་མས་མཛེས། །དཔག་
ཡས་ཡོན་ཏན་མི་ཟད་ཀུན་དའི་གཉེན། །བསྟན་པའི་རྩ་ལག་མཆོག་ཏུ་ཞབས་བརྟན་
ཤོག །བསམ་སྦྱོར་གུས་པས་ཚུལ་བཞིན་ལེགས་བསྟེན་པའི། །བཤེས་རྣམས་རིགས་
ཀུན་བདག་པོའི་ངོ་བོ་རུ། །གཟིགས་ནས་ལེགས་ཚོགས་རྩ་བ་ལྷུར་བཞེས་པའི། །
མཚུངས་མེད་ཆོས་རྗེ་མཆོག་ཁྱོད་ཞབས་བརྟན་ཤོག །ངོ་མཚར་སྐལ་བཟང་སྣང་བ་
དམ་པའི་གཏེར། །ཁྱོད་ཐུགས་མཁྱེན་པའི་འོད་ཟེར་སྟོང་འབར་བས། །བློ་བཟང་
འཇམ་དཔལ་རིང་ལུགས་པདྨོའི་ཚལ། ། རྒྱུས་མཛད་བསྟན་འགྲོའི་ དཔུང་ གཉེན་
ཞབས་བརྟན་ཤོག །ཚུལ་གནས་ཐོས་བསམ་ནོར་བུའི་གཏེར་བརྒྱ་བརྡོལ། །འཆད་
ཉན་རྒྱ་མཚོ་སྤེལ་བའི་ལེགས་མཛད་ཡངས། །འཆད་རྩོད་རྩོམ་པས་བསྟན་ལ་སྲིད་ཞུ་
མཛད། །ཆོས་ཀྱི་རྒྱལ་བོ་མཆོག་ཏུ་ཞབས་བརྟན་ཤོག །ལུང་རྟོགས་བཤད་སྒྲུབ་འོད་
ཟེར་འབུམ་ཕྲག་གིས། །མདོ་རྒྱུད་གཞུང་ལུགས་པདྨོའི་ཁ་ཕྱེ་སྟེ། །ལེགས་བཤད་
སྦྲང་རྩིའི་དགའ་སྟོན་སྩོལ་མཛད་པ། །བསླུ་མེད་བླ་མ་མཆོག་ཁྱོད་ཞབས་བརྟན་
ཤོག །རྨད་བྱུང་ཐུགས་བསྐྱེད་ས་བོན་ཡོངས་སྨིན་པའི། །ཚོགས་གཉིས་དཔལ་གྱི་
ཡལ་གའི་ཁྱོན་ཡངས་ཤིང་། ། ཕྱིན་དྲུག་སྤྱོད་པའི་མེ་ཏོག་རྣམ་བཀྲ་བ། །སྐུ་བཞིའི་
འབྲས་སྨིན་མཆོག་ཏུ་ཞབས་བརྟན་ཤོག །བརྩེ་ཆེན་མཁའ་ལ་ཐུགས་རྗེའི་ཆུ་འཛིན་
འཁྲིགས། །བྱིན་མཐུ་ཟབ་མོའི་སྤྲིན་གྱི་མེ་ཏོག་འཛུམ། །གྲགས་སྙན་འབྲུག་སྟོང་
དབྱངས་ཀྱིས་ས་གསུམ་ཁྱབ། །སྐྱེ་དགུའི་འདྲེན་པ་མཆོག་ཏུ་ཞབས་བརྟན་ཤོག །
415



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གསེར་ཞུན་ཅོད་པན་རིང་ལུགས་ནོར་བུའི་ཁྲིར། །ཞབས་ཟུང་མི་འགྱུར་གཡུང་དྲུང་
རྡོ་རྗེའི་རིས། །རྟག་བརྟན་ཚེ་མཐའ་ཡས་པའི་ངོ་བོ་རུ། །བཞུགས་ནས་ཁྱོད་སྐུ་
བསྐལ་བརྒྱར་ཞབས་བརྟན་ ཤོག །བསླུ་མེད་མཆོག་ གསུམ་སྲུང་མར་བཅས་པ་
ཡིས། །བརྟན་གསོལ་སྨོན་པའི་དོན་རྣམས་འགྲུབ་པ་དང་། །རྣམ་དཀར་ཐུགས་ཀྱི་
བཞེད་པ་ཡོངས་གྲུབ་ནས། །བསྟན་འགྲོའི་བདེ་སྐྱིད་སྲིད་མཐར་ཉམས་མེད་ཤོག །
དགེ་ལྡན་བཤད་སྒྲུབ་དར་རྒྱས་གླིང་མཆོག་འདིར། །དགེ་འདུན་འདུས་ཚོགས་དབྱར་
མཚོ་ལྟར་འཕེལ་ཞིང༌། །རླབས་ཆེན་འཁོར་ལོ་གསུམ་གྱི་མཛད་བཟང་གི །བཀྲ་ཤིས་
དཔལ་གྱིས་ས་གསུམ་ཁྱབ་གྱུར་ཅིག ། ཅེས་དགེ་ལྡན་བསྟན་པའི་མངའ་བདག་ཐུ་
མེད་གསེར་ཁྲི་རིན་པོ་ཆེའི་ཡང་སྲིད་བློ་བཟང་ཚུལ་ཁྲིམས་རྒྱ་མཚོ་དཔལ་བཟང་བོའི་ཞབས་པད་བརྟན་པའི་
གསོལ་འདེབས་སྨོན་ཚིག་འདི་འདྲ་དགོས་ཞེས། གང་གི་སྐུ་དབོན་དམ་པ་གྲྭ་རིགས་བསམ་གཏན་རྒྱ་མཚོ་དང་།
གོང་མའི་ལས་གཉེར་ཆོས་ཀྱི་ཉི་མ། གོང་མའི་ཞབས་རིམ་ནང་མ་སྨོན་ལམ་རྒྱ་མཚོ་སོགས་ཀྱིས་གཙོས།
ད་མངས་སྒོར་བརྒྱ་ཕྲག་དུ་མ་དང་། བཟང་གོས་སྣ་ཚོགས། བཀྲ་ཤིས་རྟགས་ཀྱིས་བརྒྱན་པའི་ལྷ་རྫས་བཅས་
བསྐུལ་ངོར། སྐྱེ་མིང་བ་སྐལ་བཟང་ཆོས་ཀྱི་རྒྱལ་མཚན་གྱིས་བྲིས་པ་དགེའོ། །
༄༅། །ཞབས་བརྟན་གསོལ་འདེབས་ལེགས་
ཚོགས་ཀུན་འབྱུང་ཞེས་བྱ་བ་
བཞུགས་སོ། །
༄༅། །རྒྱལ་ཀུན་འཕྲིན་ལས་གསང་བ་དམ་པའི་གཟུགས། །ཟླ་གཞོན་ལང་
ཚོའི་སྐུར་བསྟན་མཚན་དཔེའི་སྐུ། །འགྲོ་ལ་ཚེ་ཡི་སྣང་བ་སྩོལ་མཛད་མ། །ཡིད་
བཞིན་འཁོར་ལོས་བྱིན་རླབས་མཆོག་སྦྱིན་མཛོད། །མགོན་ཁྱོད་དཔག་མེད་བསྐལ་
416



༄༅། །བརྟན་གསོལ་དང་ཚེ་རབས་རྗེས་འཛིན་སོགས་ཀྱི་སྐོར།
བའི་སྔ་རོལ་ནས། །རྨད་བྱུང་ཐུགས་བསྐྱེད་མཆོག་གི་མཐུ་གྲུབ་ཅིང་། །རླབས་ཆེན་
ཚོགས་གཉིས་ས་བོན་ཡོངས་སྨིན་ནས། །འཁྲུངས་རབས་དཔག་བསམ་སྙེ་མ་ཅི་ཡང་
གྲོལ། །དཔལ་སྟུག་གསང་བ་སྒྱུ་འཕྲུལ་དྲ་བའི་སྤྲིན། །རབ་གཙང་མཛད་པ་འཕྲིན་
ལས་ཟླ་བའི་རླབས། །རྣམ་ཐར་རྒྱ་མཚོ་དཀྲིགས་པའི་ཆ་རེར་ཡང་། །བསྟན་འགྲོར་
སྨན་པའི་ཕུང་བོ་གཅིག་ཏུ་རྫོགས། །མདོ་དབུས་ཆོས་ཀྱི་དགའ་ཚལ་ཡངས་པའི་
ལྟོར། །ཐུབ་བསྟན་ལྷ་ལམ་མཛེས་དགའི་དཔལ་བྱིན་པའི། །ལྷར་བཅས་འཇིག་རྟེན་
མཆོད་འོས་ཉིན་བྱེད་དབང་། །གྲགས་སྙན་འོད་ཟེར་བླ་རེ་མཁའ་ལ་བྲེས། །གཞལ་
དུ་མེད་པ་གངྒཱའི་རྡུལ་སྙེད་ཀླུང་། །རྫོགས་པའི་ཐུགས་སྟོབས་སྙིང་རྗེའི་ཟ་མ་ཏོག །
ངུར་སྨྲིག་གར་གྱིས་གངས་ལྡན་ར་བའི་ལྗོངས། །མཛེས་པར་བྱས་སོ་ངོ་མཚར་བསམ་
ལས་འདས། །འཇིགས་མེད་སྟོབས་བཅུའི་དབང་ཕྱུག་ཐུབ་པའི་བསྟན། །བཤད་
སྒྲུབ་གདམས་པའི་མཛོད་འཛིན་ནམ་མཁའི་སྙིང༌། །དགེ་འདུན་རྒྱ་མཚོའི་གཙུག་
རྒྱུན་མི་ཡི་གར། །བསྒྱུར་མཛད་སྐྱབས་མཆོག་དམ་པར་གསོལ་བ་འདེབས། །བློ་
བཟང་འཇམ་དཔལ་སྙིང་བོའི་རིང་ལུགས་བསྟན། །འཛིན་པའི་དགེ་མཚན་ཕན་
བདེའི་དཔལ་གྱུར་ཅིང་། །འདུན་ལྡན་སྐྱེ་དགུའི་གཙུག་རྒྱན་ཆོས་ཀྱི་རྗེ། །ལུས་
ཅན་རྒྱ་མཚོའི་མགོན་ལ་གསོལ་བ་འདེབས། །ཐུབ་བསྟན་འཛིན་མའི་དགེ་མཚན་ཆུ་
གཏེར་ཆེར། །ལེགས་འཁྲུངས་དད་འདུན་ལྷག་བསམ་གཡས་འཁྱིལ་དུང་། །ཕྱོགས་
བཅུར་སྒྲོག་མཛད་གདུལ་བྱ་རྒྱུ་མཚོའི་ གཉེན། །མཚུངས་མེད་བླ་མ་མཆོག་ཁྱོད་
ཞབས་བརྟན་ཤོག །མཁས་བཙུན་བཟང་བོའི་རྩ་བ་རབ་བརྟན་ཞིང༌། །འཆད་རྩོད་
རྩོམ་པའི་ཡལ་འདབ་ཕྱོགས་བརྒྱར་གཡོ། །མཁྱེན་བརྩེ་ནུས་པའི་མེ་ཏོག་བཞད་པ་
ཅན། །མཆོག་སྤྲུལ་དཔག་བསམ་དབང་བོར་ཞབས་བརྟན་ཤོག །གསེར་མདོག་
རིང་ལུགས་ཀུན་དགའི་སྐྱེད་ཚལ་དུ། །རླབས་ཆེན་ཐུགས་བསྐྱེད་གྲུབ་པའི་པདྨ་
417



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དཀར། །གཞན་ཕན་མཛད་བཟང་ཉིན་བྱེད་ དང་འགྲོགས་པའི། །མཆོག་ སྤྲུལ་
མཐོང་བ་དོན་ལྡན་ཞབས་བརྟན་ཤོག །རྒྱ་བོད་མཁས་གྲུབ་ཐུགས་བཅུད་བདུད་རྩིའི་
རྒྱུན། །མདོ་སྔགས་སྙན་བརྒྱུད་གདམས་པའི་ཆུ་བོ་འབུམ། །ཟབ་ཡངས་ཐུགས་ཀྱི་
རྒྱ་མཚོར་རྟག་ འབབ་ པ། ། འགྲེམས་མཛད་འགྲོ་བའི་མགོན་པོར་ཞབས་བརྟན་
ཤོག །རྩོད་ངག་རིག་པའི་གད་རྒྱངས་བསྒྲགས་པ་ཡིས། །སྨྲ་ངན་གཉིས་འཐུང་སྟོང་
གི་ཀླད་འགེམས་ཤིང་། །ཟབ་རྒྱས་གདམས་པའི་ལམ་བཟང་གསལ་མཛད་པ། །
རིག་པའི་སེང་ཆེན་མཆོག་ཏུ་ཞབས་བརྟན་ཤོག །ངོ་མཚར་གཞུང་བརྒྱར་མཁས་མང་
འདུས་པའི་ སར། ། མདོ་ རྒྱུད་ དགོངས་ འགྲེལ་ ཟབ་ མོའི་ དཀའ་ བའི་ གནད། །
འཇིགས་མེད་སྨྲ་བའི་དབྱངས་ཀྱིས་ལེགས་འདོམས་པ། །དཔལ་ལྡན་མཁས་པའི་
དབང་བོར་ཞབས་བརྟན་ཤོག །རྒྱལ་ཀུན་ཡེ་ཤེས་མཁྱེན་རབ་གཞོན་ནུའི་གར། །
བསྒྱུར་བའི་ཐུབ་བསྟན་ས་ཆེན་འདེགས་པའི་དཔུང་། །ཐུགས་བསྐྱེད་ལྷོད་མེད་སྙིང་
སྟོབས་མཁར་འཕགས་པ། །བསྟན་པའི་རྩ་ལག་ཆེན་པོར་ཞབས་བརྟན་ཤོག །
ཐུགས་རྗེ་ཟླ་བ་དཀར་བོའི་ཆ་རྫོགས་པའི། །འཕྲིན་ལས་མུ་ཏིག་གསར་བའི་འཛུམ་
དཀར་འོད། །སྲིད་ཞིར་ཕན་བདེའི་ཀུ་མུད་བཞད་པ་ཅན། །སྐྱེ་དགུའི་དཔུང་གཉེན་
མཆོག་ཏུ་ཞབས་བརྟན་ཤོག །བྱམས་སེམས་ག་བུར་གསར་བའི་ཆུ་རྒྱུན་གྱིས། །འགྲོ་
བའི་ཡིད་ཀྱི་ཚ་གདུང་ཀུན་སེལ་ཞིང༌། །ཡིད་སྲུབས་བདག་པོ་སྡེ་བཅས་ཕམ་མཛད་
པ། །འཇིགས་མེད་ཕྱོགས་ལས་རྣམ་རྒྱལ་ཞབས་བརྟན་ཤོག །མགོན་ཁྱོད་ཐུགས་
སྟོབས་སྣང་བ་འབར་བའི་གཟིས། །ལྗོངས་འདིར་མི་ཤིས་རྒུད་མུན་ཡོངས་བསལ་
ཞིང་། །རྒྱལ་བསྟན་པདྨོའི་ཚལ་ རབ་ གཅིག་ཅར་དུ། ། གསལ་མཛད་ ཉིན་མོའི་
མགོན་པོར་ཞབས་བརྟན་ཤོག །མཆོག་སྤྲུལ་མཚན་དཔེའི་སྣང་བརྙན་མཛེས་པའི་
སྐུ། །མི་འགྱུར་རྡོ་རྗེ་སྐྱིལ་མོ་ཀྲུང་གཅིག་གིས། །རྟག་བརྟན་འཇིགས་པ་མེད་པའི་
418



༄༅། །བརྟན་གསོལ་དང་ཚེ་རབས་རྗེས་འཛིན་སོགས་ཀྱི་སྐོར།
ཁྲིར་བཞུགས་ནས། །སྐྱེ་འགྲོའི་དཔལ་དུ་བསྐལ་བརྒྱར་ཞབས་བརྟན་ཤོག །མགོན་
ཁྱོད་བསླུ་མེད་མཆོག་གསུམ་མ་ལུས་པ། །འདུས་པའི་བདག་པོར་ངེས་པའི་གདུང་
ཤུགས་ཀྱིས། །བཀའ་དྲིན་དྲན་ཏེ་གུས་པས་གསོལ་འདེབས་ན། །ཚེ་རབས་པདྨོའི་
ཕྲེང་བར་རྗེས་བཟུང་མཛོད། །བསླབ་གསུམ་རིན་ཆེན་རྒྱན་གྱིས་ཉེར་མཛེས་པའི། །
མཁས་མང་གདེངས་ཅན་བྱེ་བ་རོལ་བའི་མཚོ། །གདན་ས་ཆེན་པོ་རྣམ་གཉིས་ཆོས་
ཀྱི་སྡེ། །བཤད་སྒྲུབ་རླབས་ཕྲེང་རྩེ་དགས་མཛེས་གྱུར་ཅིག །མདོར་ན་བླ་མ་མཆོག་
གསུམ་བྱིན་རླབས་དང་། །ཆོས་སྲུང་སྤྱི་དང་བེག་རྩེ་ལྕམ་སྲིང་སོགས། །མཐུ་ལྡན་
དམ་ཅན་ཚོགས་ཀྱིས་གཡེལ་མེད་པར། །འཕྲིན་ལས་རྣམ་བཞིའི་བཞེད་དོན་ལྷུན་
གྲུབ་ཤོག །
ཅེས་པ་འདི་ནི། ལཱ་ཁ་ཏཱ་ལེ་ཧུ་ཐོག་ཐུ་སྐུ་ཕྲེང་བདུན་པ་ཆེན་པོ་མཆོག་སྤྲུལ་བསྟན་འཛིན་དགེ་འདུན་རྒྱ་
མཚོ་དཔལ་བཟང་བོའི་ཞབས་པད་བརྟན་པའི་གསོལ་འདེབས་ཤིག་དགོས་ཞེས། ཁོང་གི་གདན་ས་དགའ་ལྡན་
བཤད་སྒྲུབ་དར་རྒྱས་གླིང་གི་བླ་མ་ལས་སྣེ་དབུ་ཆོས་རྣམས་ཀྱི་གཙོས། དགོན་པའི་དོ་དམ་ལས་འཛིན་བློ་བཟང་
རབ་རྒྱས་སོགས་མི་སྣ་རྣམས་དང་། ཞབས་འབྲིང་བ་སེར་སྐྱ་འགའ། བྲག་དམར་ཞང་སྡེ་འབངས་ཀྱི་མི་སྣ་
བསྟན་འཛིན་སོགས་འདུས་སྤྱི་ནས་དམངས་སྒོར་བརྒྱ་ཕྲག་འགའ་དང༌། བཟང་གོས་སྣ་ཚོགས། དྲི་མེད་ལྷ་
རྫས་བཅས་ནན་ཏན་ཆེན་པོས་ཡང་ཡང་བསྐུལ་བ་ལྟར། ༧ཤིང་བཟའ་སྐྱེ་མིང་བ་སྐལ་བཟང་ཆོས་ཀྱི་རྒྱལ་
མཚན་ནས་དད་པས་མཚམས་སྦྱར་ཏེ། རབ་གནས་ཤིང་ཁྱི་ལོའི་ཧོར་ཟླ་གསུམ་པའི་གྲལ་ཚེས་(༡༩)བཟང་
བོར་སྦྱར་བ་དགེ་ལེགས། །
༣
ཀ-;
s
s
#* :
་ ,༌་་
419



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༄༅། །ཞབས་བརྟན་གསོལ་འདེབས་མཆོག་
གསུང་བདེན་ཚིག་ཅེས་བྱ་བ་
བཞུགས་སོ། །
ལརས་རདཔ
༄༅ ། །སྒྲིབ་བྲལ་ཡེ་ཤེས་ཆོས་དབྱིངས་དག་པའི་ཁམས། །རྒྱལ་ཀུན་འཕྲིན་
ལས་རང་གཟུགས་ཚེ་ཡི་ལྷ། །དཀར་གསལ་འོད་ཀྱི་དྲ་བར་བཟླུམས་པའི་དཔྱིད། །
ཟླ་བཞིན་འཕགས་མས་བྱིན་རླབས་ཆར་དུ་བསྙིལ། །ལྷ་མིའི་གཙུག་རྒྱན་ཞབས་སེན་
ནོར་བུའི་འོད། །གསང་གསུམ་མཛད་པ་རྒྱ་མཚོའི་རྡུལ་སྙེད་གར། །འཕགས་བོད་
མཁས་གྲུབ་དམ་པའི་སྐྱེས་རབས་ཕྲེང༌། ། རྒྱན་དུ་ངོམ་པ་བདེར་གཤེགས་ཀུན་གྱི་
གཤིས། །བློ་བཟང་རྒྱལ་བའི་བསྟན་པའི་མཛེས་རྒྱན་ཆེ། །དམ་ཆོས་སྦྱངས་ཤིང་
དམ་ཚིག་ ལྷག་ པར་ གཙང་། །བོད་སོག་ལ་ སོགས་ གདུལ་བྱ་རྒྱུ་མཚོའི་མགོན། །
བཤེས་གཉེན་བཟང་བོ་དེ་ལ་གསོལ་བ་འདེབས། །རྒྱ་ཆེན་ཚོགས་གཉིས་ཆུ་འཛིན་
འཁྲིགས་པའི་དབུས། །གཞན་ཕན་འཕྲིན་ལས་སྦྲང་ཆར་སིལ་མའི་ཆབ། །འབེབས་
མཁས་འཇིགས་བྲལ་ཟླ་མེད་ཆོས་ཀྱི་རྗེ། །སྟོབས་བཅུའི་དབང་ཕྱུག་ཆེན་པོར་ཞབས་
བརྟན་ཤོག །ཐོས་བསམ་སྒོམ་པའི་མཚོ་ཆེན་འཁྱིལ་བ་ལ། །འཆད་རྩོད་རྩོམ་པའི་
འཁྲི་ཤིང་བརྒྱས་རྩེན་པའི། །དཔལ་སྟུག་ཆོས་ཀྱི་སྙེ་མ་འབུམ་གྲོལ་བའི། །མཆོག་
སྤྲུལ་དཔག་བསམ་དབང་བོར་ཞབས་བརྟན་ཤོག ། དགྱེས་པའི་འཛུམ་ཞལ་རབ་
མཛེས་མེ་ཏོག་བཞད། །བསྔགས་འོས་ཡོན་ཏན་འོད་ཟེར་རྩེ་དགས་འཁྱུད། །དཔལ་
ལྡན་ལེགས་གསུང་བུང་བའི་དབྱངས་སྙན་རྫོགས། །སྨྲ་བའི་ཉི་མ་ཆེན་པོར་ཞབས་
༢
420



བས་
༄༅ ། །བརྟན་གསོལ་དང་ཚེ་རབས་རྗེས་འཛིན་སོགས་ཀྱི་སྐོར།
བརྟན་ཤོག །སྡོམ་གསུམ་ཚུལ་ཁྲིམས་གཙང་མའི་རྩ་བ་བརྟན། །ཕྱིན་དྲུག་སྤྱོད་པའི་
ཡལ་འདབ་ཕྱོགས་བརྒྱར་གཡོ། ། རིམ་གཉིས་ཐུགས་དམ་འབྲས་བཟང་ཁུར་གྱིས་
ལྕི། །འགྲོ་བའི་རེ་སྐོང་མཆོག་ཏུ་ཞབས་བརྟན་ཤོག །མདོ་སྔགས་བཤད་སྒྲུབ་བསམ་
འཕེལ་དབང་གི་ནོར། །འཆད་ཉན་རྒྱལ་མཚན་རྩེ་མོར་ལེགས་བཀོད་ནས། །གདུལ་
བྱའི་ཞིང་སར་དབྱིག་ གི་ཆར་འབེབས་པའི། ། སྐྱེ་ དགུའི་དཔུང་ གཉེན་མཆོག་ཏུ་
ཞབས་བརྟན་ཤོག །མི་འཇིགས་གདོང་ལྔས་བཏེགས་པའི་རིན་ཆེན་ཁྲིར། །མི་
ཤིགས་འཁོར་ལོའི་རེ་ཁ་ཟླུམ་བསྐོར་བའི། །མི་འགྱུར་རྡོ་རྗེའི་གདན་ལ་རྟག་བཞུགས་
ནས། །མི་ནུབ་བསྟན་པའི་རྒྱལ་མཚན་འཛིན་པར་ཤོག །རྨད་བྱུང་ཐུགས་བསྐྱེད་
འོད་ཀྱིས་འཁྱུད་པའི་བྱིན། །འགྲོ་ཁམས་རྒྱ་མཚོའི་གསོས་སུ་ཉེར་འཇུག་པའི། །
རྣམ་དཀར་ཐུགས་ཀྱི་བཞེད་དགུ་ཆུ་བོའི་རྒྱུན། །དབྱར་མཚོ་ལྟར་འཕེལ་ཉམས་པ་
མེད་པར་ཤོག །བསླུ་མེད་མཆོག་གསུམ་བདེན་པའི་བྱིན་རླབས་དང་། །ཆོས་སྲུང་
དམ་ཅན་རྒྱ་མཚོའི་མཐུ་སྟོབས་ཀྱིས། །སྨོན་པའི་གནས་རྣམས་གེགས་མེད་ལྷུན་གྲུབ་
ཅིང༌། །མཛད་འཕྲིན་དཔལ་གྱིས་ས་གསུམ་ཁྱབ་གྱུར་ཅིག ། ཅེས་ཤིང་བཟའ་
ཆུང་བ་ཚང་གི་ཞབས་བརྟན་གསོལ་འདེབས་མཆོག་གསུང་བདེན་ཚིག་མེ་ཏོག་ཅེས་བྱ་བ་འདི་ནི་སྤྱི་ལོ་༡༩༩༦ལོ་
དང་བོད་རབ་གནས་མེ་བྱི་ལོའི་ཟླ་བརྒྱད་པའི་ཚེས་༡༩ཉིན། ༧སྐྱབས་མཆོག་དྲུག་པ་རིན་པོ་ཆེའི་ཞལ་སྔ་ནས་
ཐུགས་ཐག་གནང་སྐབས་གསོལ་བ་བཏབ་པ་ལ་བརྟེན་ནས། བརྟན་གསོལ་ཚིག་བཞི་བསྩལ་པ་དེ་ཉིད་སྙིང་བོར་
བྱས་པའི་སྨོན་ཚིག་ཅིག་དགོས་ཞེས། སྐུ་བདག་ཨ་དབུས་རིན་པོ་ཆེ་ནས་དམངས་སྒོར་སུམ་བརྒྱ་བཟང་གོས་ལྷ་
རྫས་བཅས་བསྐུལ་པའི་ངོར། ཤིང་བཟའ་སྐྱེ་མིང་བ་སྐལ་བཟང་ཆོས་ཀྱི་རྒྱལ་མཚན་ནས་སྤེལ་བའི་ཡི་གེ་བ་ནི་
དགེ་སློང་ཚུལ་ཁྲིམས་རྒྱ་མཚོའོ། །
- ：
421



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༄༅། །ཞབས་བརྟན་གསོལ་འདེབས་དངོས་
གྲུབ་འདོད་འཇོ་ཞེས་བྱ་བ་
བཞུགས་སོ། །
༄༅ ། །ཆོས་དབྱིངས་མཁའ་ལ་མཁྱེན་བརྩེའི་སྤྲིན་དཀྲིགས་ཤིང་། །ཚེ་དང་
ཡེ་ཤེས་གྲུ་ཆར་འབེབས་མཛད་པའི། །ཡིད་བཞིན་འཁོར་ལོ་ལ་སོགས་ལྷག་པའི་
ལྷས། །བྱིན་རླབས་འདོད་པ་འཇོ་བའི་དངོས་གྲུབ་སྩོལ། །བློ་གྲོས་བཟང་བོའི་ནམ་
མཁའ་ མཛོད་ ཡངས་ སུ། །འཕྲིན་ ལས་ ཉི་ ཟླའི་ དཀྱིལ་ འཁོར་ མཁར་ འཕགས་
ཤིང་། །འཇིགས་མེད་རྣམ་པར་རྒྱལ་བའི་འོད་སྣང་ཅན། །མཚུངས་མེད་དཔལ་ལྡན་
བླ་མར་གསོལ་བ་འདེབས། །བློ་བཟང་རྒྱལ་བའི་བསྟན་ལ་མཛད་བཟང་གི །འཕྲིན་
ལས་གདུགས་དཀར་གྱེན་དུ་འདེགས་བཟོད་པའི། །འཇིགས་མེད་རྣམ་དཔྱོད་རྒྱལ་
བའི་སྤོབས་པ་ཅན། །སྐྱེ་དགུའི་དཔུང་གཉེན་དམ་པར་གསོལ་བ་འདེབས། །གསོ་
རིག་རླབས་ཕྲེང་མུ་ཏིག་བརྒྱས་རྩེན་པའི། །དཔལ་ལྡན་རྒྱུད་རྒྱལ་ཆུ་ཀླུང་རྣམ་བཞིའི་
རྒྱུན། །མཁྱེན་རབ་རྒྱ་མཚོའི་ཀློང་དུ་ལེགས་ཤོང་བ། །འགྲོ་བའི་རྩ་ལག་ཆེན་པོར་
ཞབས་བརྟན་ཤོག །བྱམས་ཐུགས་བརྩེ་བའི་རལ་ཀླུང་ལས་བབས་པའི། །སྐར་རྩིས་
ལེགས་བཤད་ཛ་ཧུའི་བུ་མོའི་རྒྱུན། །འགྲོ་ཁམས་རྒྱ་མཚོར་འཇུག་པའི་འཕྲིན་ལས་
ཅན། །བཤེས་གཉེན་སྨྲ་བའི་དབང་བོར་ཞབས་བརྟན་ཤོག ། རྨད་བྱུང་ ཐུགས་
བསྐྱེད་ཡངས་པའི་སྐྱེད་ཚལ་དུ། །ངོ་མཚར་ལུང་ རིགས་མངར་བོའི་དྲིས་མཛེས་
པའི། །ཟབ་རྒྱས་གདམས་པ་འཛམ་བུའི་འབྲས་སྨིན་པ། །མཆོག་སྐུ་དཔག་བསམ་
422



༄༅། །བརྟན་གསོལ་དང་ཚེ་རབས་རྗེས་འཛིན་སོགས་ཀྱི་སྐོར།
དབང་བོར་ཞབས་བརྟན་ཤོག །མཐའ་ཡས་གདུལ་བྱའི་རལ་བའི་ཅོད་པན་གྱིས། །
མཆོད་འོས་མངོན་མཐོ་བླ་ན་མེད་པའི་ཁྲིར། །ཞབས་ཟུང་འཁོར་ལོས་མཚན་པའི་
འོད་རིས་ཅན། །ཚེ་མཐའ་ཡས་པའི་ངོ་བོར་ཞབས་བརྟན་ཤོག །དེ་ལྟར་གསོལ་
བཏབ་བདེན་ཚིག་བརྗོད་པའི་མཐུས། ། བླ་མ་མཆོག་གསུམ་སྲུང་མར་བཅས་པ་
ཡིས། །སྨོན་པའི་དོན་རྣམས་ཡིད་བཞིན་འགྲུབ་པ་དང་། །བཀྲ་ཤིས་དཔལ་གྱིས་ས་
གསུམ་ཁྱབ་གྱུར་ཅིག ། ཅེས་དགེ་ལྡན་བསྟན་པའི་མཛེས་རྒྱན་མོ་ཆུའི་རི་ཁྲོད་དབང་བོ་
མཆོག་གི་སྐུ་ཕྲེང་བཞི་བ། ཨ་དབུས་རིན་པོ་ཆེ་བློ་བཟང་འཕྲིན་ལས་འཇིགས་མེད་རྣམ་རྒྱལ་བའི་ཞབས་བརྟན་
གསོལ་འདེབས་ཤིག་ དགོས་ཞེས། གང་ གི་ ཞལ་སློབ་མཁྱེན་ཡངས་ དགེ་སློང་བསམ་ གཏན་རྒྱ་མཚོས་ལྷ་
རེག་གོས་བཟང་དམངས་སྒོར་དུ་མ་བཅས་བསྐུལ་ངོར། ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱིས་
བྲིས་པ་དགེ །
༄༅། །ཞབས་བརྟན་གསོལ་འདེབས་ལེགས་ཚོགས་
དཔལ་སྟེར་ཞེས་བྱ་བ་བཞུགས་སོ། །
༄༅ ། ། རླབས་ ཆེན་ ཚོགས་ གཉིས་ ཁམས་ ལས་ ཡོངས་ གྲུབ་ པའི། ། མི་
འཇིགས་གསང་གསུམ་རྒྱུན་གྱི་འཁོར་ལོའི་མཛོད། །འཆི་མེད་ཡེ་ཤེས་མཆོག་སྩོལ་ཟླ་
བཞིན་མས། །རྣམ་ཀུན་དགེ་མཚན་ཤིས་པ་དེང་འདིར་སྩོལ། །གཞལ་དུ་མི་སྤྱོད་ཡེ་
ཤེས་ཆོས་སྐུའི་དབྱིངས། །མངོན་པར་བྱང་ཆུབ་རྫོགས་སངས་རྒྱས་ཟིན་ཀྱང་། །
གྲངས་མེད་སྒྱུ་འཕྲུལ་གཟུགས་སྐུའི་བཀོད་པ་འབུམ། །བསྒྱུར་མཛད་སྐུ་ཕྲེང་རིམ་
བྱོན་རྒྱལ་གྱུར་ཅིག །བློ་བཟང་འཇིགས་མེད་ལུང་རྟོགས་དམ་པའི་ཆོས། །བཤད་
སྒྲུབ་འཕྲིན་ལས་སྣང་བ་འོད་པོ་ཆེས། །རྒྱ་མཚོའི་གོས་ཅན་ཁྱོན་ཀུན་གསལ་མཛད་
བ་
:
423



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པ། །མཆོག་སྤྲུལ་སྨྲ་བའི་ཉི་མར་གསོལ་བ་འདེབས། །རྣམ་དཔྱོད་བློ་གྲོས་རྩ་བ་རབ་
བརྟན་ཅིང༌། །མཁས་བཙུན་བཟང་བོའི་ཡལ་འདབ་ཕྱོགས་བཅུར་རྒྱས། །བསླབ་
གསུམ་རིམ་གཉིས་འབྲས་བཟང་ཉེར་དུད་པའི། །མཆོག་སྤྲུལ་དཔག་བསམ་ལྗོན་པ་
ཞབས་བརྟན་ཤོག ། གང་སྐུའི་མཛད་འཕྲིན་འོད་དཀར་སྣང་བའི་གཟིས། །སྡེ་
འདིའི་བཤད་ སྒྲུབ་ཀུ་མུད་གསར་བའི་འཛུམ། ། རྟག་ཏུ་བཞད་པའི་རྩེ་དགའ་མི་
གཏོང་བར། །ཁྱོན་ཡངས་འཛིན་མའི་དཀྱིལ་འཁོར་ཁྱབ་གྱུར་ཅིག །མི་ཤིགས་རླུང་
སེམས་གཡོ་མེད་ རྡོ་ རྗེའི་ ཁྲིར། ། འགྱུར་ མེད་ དོན་ དམ་ དབྱིངས་ ཀྱི་ སྐྱིལ་ ཀྲུང་
བཅིངས། །རྟག་བརྟན་སྐུ་ཡི་ཞལ་བཟང་ཉེར་བསྟན་ནས། །ཚེ་མཐའ་ཡས་པའི་ངོ་
བོར་ཞབས་བརྟན་ཤོག །བསླུ་མེད་མཆོག་གསུམ་དམ་པའི་བྱིན་རླབས་དང་། །
བསྟན་སྲུང་རྒྱ་མཚོའི་ཚོགས་ཀྱིས་གཡེལ་མེད་དུ། །གཟིགས་པའི་མཐུ་ལས་སྨོན་
གནས་བཞེད་དོན་ཀུན། །འབད་མེད་ལྷུན་གྱིས་འགྲུབ་པའི་བཀྲ་ཤིས་ཤོག །
ཅེས་བསྟན་པའི་མངའ་བདག་སེ་ར་མཆོག་སྤྲུལ་རིན་པོ་ཆེའི་ཞབས་བརྟན་གསོལ་འདེབས་ལེགས་ཚོགས་
དཔལ་སྟེར་ཞེས་བྱ་བ་འདི་ནི། གང་དེའི་རིགས་ཀྱི་ཅོད་པན་སྐུ་ཚབ་བློ་བཟང་ཕུན་ཚོགས་ཀྱིས་རིན་ཆེན་གཉིས་
པའི་མཎྜལ་དང་ལྷ་རྫས་བཅས་བསྐུལ་ངོར། ༧ཤཱཀྱའི་དགེ་སྦྱོང་གི་གཟུགས་བརྙན་འཛིན་པ་སྐལ་བཟང་ཆོས་ཀྱི་
རྒྱལ་མཚན་པས་སྦྱར་བའི་ཡི་གེ་བ་ནི། དྲུང་ཡིག་སྐལ་བཟང་དམ་ཆོས་ཀྱིས་བགྱིས་པ་ཛ་ཡནྟུ། །
༄༅། །ཞབས་བརྟན་གསོལ་འདེབས་འདོད་དགུའི་
ཆར་འབེབས་ཞེས་བྱ་བ་བཞུགས་སོ། །
༄༅ ། ། རྨད་བྱུང་མཁྱེན་བརྩེའི་ ཆུ་ གཏེར་ ལས་འཁྲུངས་ ཤིང་། །གསང་
གསུམ་མཛེས་སྐུའི་དཀྱིལ་འཁོར་ཡོངས་སུ་རྫོགས། །གཞན་ཕན་འཕྲིན་ལས་བསིལ་
424



༄༅། །བརྟན་གསོལ་དང་ཚེ་རབས་རྗེས་འཛིན་སོགས་ཀྱི་སྐོར།
ཟེར་སྟོང་འབར་བ། །ཟླ་བཞིན་འཕགས་མས་བྱིན་རླབས་ཆར་དུ་བསྙིལ། །སྤྲོས་
ཀུན་ཉེར་ཞིའི་དབྱིངས་དང་མཉམ་འཇུག་པའི། །ཡེ་ཤེས་སྒྱུ་མའི་ལང་ཚོ་རྫོགས་པའི་
གར། །འགྲོ་ ཁམས་ རྒྱ་མཚོའི་ སྣང་ བ་ བསམ་ ཡས་ པར། ། ཇི་ སྙེད་ སྟོན་མཛད་
འཁྲུངས་རབས་རྣམས་ལ་འདུད། །བློ་གྲོས་བཟང་བོའི་ཐུགས་བསྐྱེད་ལེགས་སྨིན་
ཞིང་། །དཀོན་མཆོག་རྒྱལ་བའི་ཆོས་ཀྱི་མཛོད་བཟུང་ནས། །ཐུབ་བསྟན་རྒྱ་མཚོའི་
ལམ་བཟང་གསལ་མཛད་པ། །མཆོག་སྤྲུལ་སྨྲ་བའི་ཉི་མར་གསོལ་བ་འདེབས། །
སྤངས་རྟོགས་ཡོན་ཏན་འདབ་སྟོང་བཞད་པའི་རྩེར། །ལེགས་བཤད་སྦྲང་རྩིའི་ཟིལ་
མངར་འབུམ་གྲོལ་བས། །སྐལ་བཟང་རྐང་དྲུག་འདོད་པ་འཇོ་བའི་གཉེན། །བསྟན་
པའི་རྩ་ལག་མཆོག་ཏུ་ཞབས་བརྟན་ཤོག །ཟབ་རྒྱས་ཆོས་ཚུལ་རྒྱ་མཚོའི་སྙིང་བོར་
སྐྱེས། །གསེར་ཞུན་ཅོད་པན་རང་ལུགས་ནམ་མཁའི་ནོར། །སྐྱེ་དགུའི་མུན་སེལ་
གདུལ་བྱའི་ གཉེན་ ཤར་བ། །མཚུངས་མེད་བསྟན་ པའི་ དཔལ་ དུ་ ཞབས་བརྟན་
ཤོག །མཐའ་ཡས་འགྲོ་བའི་ཟུར་ཕུད་ཀྱིས་བསྟེན་པའི། །མི་འཇིགས་གདོང་ལྔ་རྣམ་
རྩེན་ནོར་བུའི་ཁྲིར། །ཞབས་ཟུང་ གཡོ་མེད་རྡོ་རྗེར་རྟག་བརྟན་ཞིང་། །མཛད་
འཕྲིན་སྣང་བས་ས་གསུམ་ཁྱབ་གྱུར་ཅིག །ཡེ་ཤེས་མགོན་དང་འདོད་ཁམས་དབང་
མོ་དང་། །མཐུ་སྟོབས་ཐོགས་མེད་ ཐ་འོག་ཆོས་རྒྱལ་སོགས། །ཆོས་འཁོར་སྐྱོང་
མཛད་དམ་ཅན་རྒྱ་མཚོ་ཡིས། །ཐུགས་བཞེད་འགྲུབ་པའི་འཕྲིན་ལས་གཡེལ་མེད་
མཛོད། །ཚེ་རབས་ཀུན་ཏུ་བླ་མ་མཆོག་ཉིད་དང་། །མི་འབྲལ་གསུང་གི་བདུད་རྩིས་
ལེགས་བསྐྱངས་ནས། །ས་དང་ལམ་གྱི་རྟོགས་པ་མཐར་ཕྱིན་ཅིང་། །དོན་གཉིས་
ལྷུན་གྲུབ་དགའ་སྟོན་རྒྱས་གྱུར་ཅིག ། ཅེས་དགེ་བཤེས་མཆོག་སྤྲུལ་རིན་པོ་ཚེའི་
ཞབས་བརྟན་གསོལ་འདེབས་འདོད་དགུའི་ཆར་འབེབས་ཞེས་བྱ་བ་འདི་ནི། དད་བརྩོན་ལྡན་པ་སྐལ་བཟང་རྒྱུ་
མཚོ་ནས་དམངས་སྒོར་བརྒྱ་དང་ལྷ་རྫས་བཅས་ཡང་ཡང་བསྐུལ་བ་དང་གཞན་པས་ཀྱང་རེ་སྨོན་བགྱིས་པ་ལྟར་
༧དགེ་སྦྱོང་གི་གཟུགས་བརྙན་ཙམ་འཛིན་པ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་པས་བྲིས་པ་ཛ་ཡནྟུ། །
425



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༄༅། །ཞབས་བརྟན་གསོལ་འདེབས་ཡིད་
བཞིན་ལྷུན་གྲུབ་བཞུགས་སོ། །
༄༅ ། །མི་ཤིགས་རྟག་བརྟན་རྡོ་རྗེ་སྙིང་བོའི་ཁམས། །སྤྲོས་ཀུན་ཉེར་ཞིའི་
དབྱིངས་དང་མཉམ་འཇུག་པའི། །ཡེ་ཤེས་སྒྱུ་མའི་ལང་ཚོར་སྒེག་པའི་ཉམས། །ཚེ་
སྦྱིན་ལྷག་པའི་ལྷ་མོས་དགེ་ལེགས་སྩོལ། །ངག་དབང་བློ་བཟང་བསྟན་པའི་སྙིང་བོ་
མཆོག །ཆོས་ཀྱི་རྒྱལ་མཚན་ཕྱོགས་མཐར་བསྒྲེངས་པ་ལ། །རྣམ་དཔྱོད་ལུས་རྩལ་
རྫོགས་པའི་དཔལ་མངའ་བ། །འཇིགས་མེད་སྨྲ་བའི་སེངྒེར་གསོལ་བ་འདེབས། །
ཚོགས་གཉིས་སྤྱོད་པ་རྒྱ་མཚོ་འཁྱིལ་བའི་ལྟོར། །བསྲུབས་སྐྱེས་སྤངས་རྟོགས་སྣང་བ་
དཀར་བོའི་འོད། །མཛད་བཟང་གདུལ་བྱའི་ཀུ་མུད་གཉེན་ཤར་བ། །མཆོག་སྤྲུལ་སྨྲ་
བའི་ཟླ་ བར་ གསོལ་ བ་ འདེབས། ། ཟབ་རྒྱས་ཆོས་ཚུལ་རྒྱ་མཚོ་ ལེགས་བསྲུབས་
པས། །གསེར་ཞུན་ཅོད་པན་རིང་ལུགས་ནམ་མཁའི་ནོར། །མཁའ་ཁྱབ་འགྲོ་བའི་
སྒྲོན་མེར་འདྲེན་པ་ལ། །མཚུངས་མེད་བསྟན་པའི་དཔལ་དུ་ཞབས་བརྟན་ཤོག །
བཤེས་གཉེན་བསམ་སྦྱོར་གུས་པས་ལེགས་བསྟེན་ཅིང༌། །སྡོམ་གསུམ་ཚུལ་ཁྲིམས་
ནོར་བུའི་མཛོད་ལ་དབང༌། །ཐུབ་པའི་གདུང་འཚོབ་འདུལ་བ་འཛིན་པའི་རྗེ། །བདེ་
གཤེགས་བསྟན་པའི་དཔལ་དུ་ཞབས་བརྟན་ཤོག །སྤངས་རྟོགས་ཡོན་ཏན་བྱེ་བའི་
འདབ་སྟོང་རྩེར། །མཁྱེན་བརྩེ་གེ་སར་རྒོད་པའི་འཛུམ་ཕྲེང་གཡོ། །མཛད་བཟང་
སྦྲང་རྩིས་གཏམས་པའི་དཔལ་གོས་ཅན། །སྐལ་བཟང་བུང་བའི་གཉེན་དུ་ཞབས་
བརྟན་ཤོག །དགེ་ལྡན་ལུགས་བཟང་ཀུན་གསལ་ཁྱོན་ཡངས་སུ། །འཆད་རྩོད་རྩོམ་
426



༄༅། །བརྟན་གསོལ་དང་ཚེ་རབས་རྗེས་འཛིན་སོགས་ཀྱི་སྐོར།
པའི་རྒྱུ་སྐར་འཁྲི་ཤིང་འབུམ། །རྣམ་དཔྱོད་དགུ་ཚིགས་ཞགས་པས་ཉེར་འཁྱུད་
པའི། །མཚུངས་མེད་ཆོས་ཀྱི་སྙེ་མ་ཞབས་བརྟན་ཤོག །ཐུབ་བསྟན་གླིང་བཞིའི་
མཁའ་ལ་རྟག་རྩེན་པའི། །རྣམ་དག་ཚུལ་ཁྲིམས་གཙང་མའི་འོད་དཀར་འབུམ། །
ཡོངས་གྲོལ་ཆོས་ཀྱི་གཟི་འབར་བསྟན་འགྲོའི་མགོན། །སྨྲ་བའི་ཟླ་བ་ཆེན་པོ་ཞབས་
བརྟན་ཤོག །མཚན་ཙམ་རྣ་བར་ལྷུང་བའི་མོད་ཉིད་ལ། །རྟག་བརྟན་འཆི་མེད་ལང་
ཚོའི་དཔལ་འཇོ་བ། །ཚེ་ཡི་ལྷ་མཆོག་རྣམས་ཀྱི་བྱིན་མཐུ་ཡིས། །སྐུ་ཚེ་བརྟན་ཅིང་
ཐུགས་བཞེད་འགྲུབ་གྱུར་ཅིག །མདོར་ན་མཆོག་གསུམ་བསྟན་སྲུང་རྒྱ་མཚོ་དང་། །
དམག་ཟོར་རྒྱལ་མོ་ལ་སོགས་སྲུང་མའི་མཐུས། །བདག་ཅག་སྨོན་པའི་རེ་འབྲས་མ་
ལུས་པ། །གེགས་མེད་བདེ་བླག་ཉིད་དུ་འགྲུབ་གྱུར་ཅིག ། ཅེས་ཞྭ་སེར་བསྟན་
པའི་མངའ་བདག་ཁྲི་ཆེན་མཆོག་སྤྲུལ་ཆོས་སེངྒེ་རིན་པོ་ཆེའི་སྐུ་སྐྱེ་ངག་དབང་བློ་བཟང་བསྟན་པའི་རྒྱལ་མཚན་
སེངྒེའི་ཞབས་བརྟན་གསོལ་འདེབས་འདི་ལྟ་བུ་ཞིག་དགོས་ཞེས། མཛོད་པ་ངག་དབང་གི་གཙོས་གང་སྐུའི་
ཞབས་འབྲིང་བ་དུ་མས་ཡང་ཡང་བསྐུལ་ངོར། ༧ཤིང་བཟའ་སྐྱེ་མིང་བ་སྐལ་བཟང་ཆོས་ཀྱི་རྒྱལ་མཚན་ནས་དད་
པས་མཚམས་སྦྱར་ཏེ་བྲིས་པ་དགེ་ལེགས་འཕེལ། །
༄༅༄༅། །ཞབས་བརྟན་གསོལ་འདེབས་ཡིད་བཞིན་
ལྷུན་གྲུབ་ཅེས་བྱ་བ་བཞུགས་སོ། །
མང་
༄༅ ། །རྟག་བརྟན་ཆོས་དབྱིངས་ཀུན་གསལ་ཡངས་པའི་མཁར། །གང་
འདུལ་མཚན་དཔེའི་ལང་ཚོར་མཛེས་སྐུའི་སྤྲིན། །འཆི་མེད་གྲུབ་པའི་གྲུ་ཆར་འབུམ་
གཡོ་བ། །ཚེ་སྦྱིན་ལྷ་ཚོགས་རྣམས་ཀྱིས་ཤིས་པ་སྩོལ། །ངག་གི་དབང་ཕྱུག་འཇམ་
མགོན་རྒྱལ་བའི་བསྟན། །དྲི་མེད་ལུགས་བཟང་འཛིན་པའི་འཕྲིན་ལས་ཀྱིས། །རྒྱུ་
427



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མཚོའི་གོས་ཅན་ཁྱབ་མཛད་ཆོས་ཀྱི་རྗེ། །དཔལ་ལྡན་བླ་མའི་ཞབས་ལ་གསོལ་བ་
འདེབས། །བློ་བཟང་རྒྱལ་བའི་དབང་བོའི་མདོ་སྔགས་བསྟན། །བཤད་སྒྲུབ་ལུགས་
བཟང་འཛིན་པའི་ སྙིང་ སྟོབས་ ཀྱིས། ། སྡེ་ བཞིའི་འཕྲིན་ ལས་ རྒྱ་ མཚོ་ སྤེལ་ བའི་
མགོན། །སྨྲ་བའི་ཟླ་བ་ཆེན་པོར་གསོལ་བ་འདེབས། །རྒྱལ་ཀུན་གསང་གསུམ་ཡེ་
ཤེས་འོ་མཚོ་ལས། ། ལེགས་འོང་ཐུབ་མཆོག་བསྟན་པའི་ཟླ་བ་གསར། །མཛད་
འཕྲིན་འོད་དཀར་སྣང་བའི་ཟེགས་མ་ཅན། །གདུལ་བྱ་རྒྱ་མཚོའི་མགོན་དུ་ཞབས་
བརྟན་ཤོག །ཟླ་བྲལ་ཤེས་བྱའི་མཁའ་ལ་ཐོགས་མེད་རྒྱུ། །རྣམ་དཔྱོད་འོད་བརྒྱས་
རྨོངས་མུན་དྲི་བ་འཇོམས། །བརྩེ་ཆེན་ཞགས་པས་གདུལ་བྱའི་པད་ཚལ་འབྱེད། །
མཁྱེན་གཏེར་ཉིན་མོའི་སྣང་བ་ཞབས་བརྟན་ཤོག །བློ་བཟང་རྒྱལ་བསྟན་སྙིང་བོ་
གངས་རིའི་སྤོར། །མི་འཇིགས་ལེགས་བཤད་སྒྲོགས་པའི་ང་རོ་ཡིས། །སྨྲ་བ་ངན་
པའི་རི་སྐྱེས་ཟིལ་གནོན་པའི། །མཁས་གྲུབ་ གདོང་ལྔའི་དབང་བོ་ཞབས་བརྟན་
ཤོག །ཕུལ་བྱུང་རྣམ་དཔྱོད་མཆོག་གི་གྲུ་གཟིངས་ཆེ། །རབ་འབྱམས་གཞུང་ལུགས་
རྒྱ་མཚོའི་འཇིངས་བརྒལ་ནས། །ཟབ་དོན་རིན་ཆེན་མཛོད་ལ་དབང་བསྒྱུར་བ། །
ཐར་འདོད་དེད་དཔོན་ཆེན་པོར་གསོལ་བ་འདེབས། །མཐའ་ཡས་སྐྱེ་དགུའི་ཟུར་
ཕུད་ཀྱིས་བསྟེན་པའི། །འཇིགས་མེད་གདོང་ལྔ་རྩེན་པའི་ནོར་བུའི་ཁྲིར། །ཞབས་
པད་སྲིད་མཐའི་བར་དུ་བརྟན་བཞུགས་ནས། །མཛད་འཕྲིན་དཔལ་གྱིས་ས་གསུམ་
ཁྱབ་གྱུར་ཅིག །མྱུར་མཛད་མགོན་སོགས་རྣམ་གསུམ་སྲུང་མའི་གཙོས། །དྲེགས་པ་
ལྕམ་སྲིང་རྡོ་རྗེ་ལེགས་པ་སོགས། །བསྟན་སྲུང་དམ་ཅན་རྒྱ་མཚོའི་ཚོགས་རྣམས་
ཀྱིས། །ཇི་ལྟར་སྨོན་པའི་དོན་རྣམས་འགྲུབ་གྱུར་ཅིག །ཤེལ་དཀར་ཆོས་སྡིངས་གླིང་
གི་གནས་མཆོག་འདིར། །ཕུན་ཚོགས་ངུར་སྨྲིག་འདུས་སྡེས་ཡོངས་གང་ཞིང་། །
བཤད་སྒྲུབ་བྱ་བ་དབྱར་མཚོ་ལྟར་རྒྱས་ནས། །ཡུལ་ཁམས་ཆོས་འབྱོར་བདེ་བས་འཚོ་
428



༄༅ ། །བརྟན་གསོལ་དང་ཚེ་རབས་རྗེས་འཛིན་སོགས་ཀྱི་སྐོར།
བར་ཤོག ། །
ཅེས་ཞབས་བརྟན་གསོལ་འདེབས་ཡིད་བཞིན་ལྷུན་གྲུབ་ཅེས་བྱ་བ་འདི་ནི། ཤེལ་དཀར་ཆོས་སྡིངས་
གླིང་གི་འདུས་སྡེའི་ལས་འཛིན་རྒན་ཟུར་བསྔགས་འོས་ཡོན་ཏན་གྱིས་མཛེས་པ་དགེ་ལེགས་རྒྱ་མཚོ་དང་། དབུ་
མཛད་ལས་ཐོག་པ་མཁྱེན་ཡངས་དགེ་སློང་དཔལ་ལྡན། རྣམ་དཔྱོད་ལྡན་པ་བཀྲ་ཤིས་རྒྱ་མཚོ་སོགས་དུ་མས་
དྲན་པ་མཆོག་སྤྲུལ་རིན་པོ་ཆེ་བློ་བཟང་བསྟན་འཛིན་འཕྲིན་ལས་རྒྱ་མཚོ་དཔལ་བཟང་བོའི་བརྟན་གསོལ་འདི་ལྟ་
བུ་ཞིག་དགོས། ཞེས་མི་དམངས་དངུལ་སྒོར་བཅུ་ཕྲག་དུ་མ་དང་ལྷ་རྫས་བཅས་བསྐུལ་བ་ལ་བརྟེན་ནས།
༧ ཤིང་བཟའ་སྐྱེ་མིང་འཛིན་པ་སྐལ་བཟང་ཆོས་རྒྱུན་མིང་ནས། སྔ་སོར་གླིང་དགྱེས་པའི་རྡོ་རྗེས་མཆོག་སྤྲུལ་
འདི་ཉིད་ལ་སྐུ་བསྟོད་ཚིག་བཞི་གནང་བ་འགངས་ཆེ་བར་དམིགས་ནས་དཀྱུས་སུ་བཀོད་དེ་སྤེལ་བའི་ཡི་གེ་བ་ནི།
དཔྱོད་ལྡན་དགེ་ཚུལ་ཚུལ་ཁྲིམས་རྒྱ་མཚོས་བགྱིས་པ་ཛ་ཡནྟུ། །
༄༅། །ཞབས་བརྟན་གསོལ་འདེབས་འདོད་
དགུའི་ཆར་འབེབས་བཞུགས་སོ། །
༄༅ ། །རྟག་བརྟན་མི་འགྱུར་གཤིས་སུ་རྫོགས་པའི་དཔྱིད། །འཆི་མེད་སྣང་
བ་མཆོག་གི་དཔལ་སྟེར་བའི། །སོར་རྟོག་ཡེ་ཤེས་ངོ་བོ་ལྷག་པའི་ལྷ། །ཚེ་མཐའ་ཡས་
པས་བྱིན་རླབས་ཆར་དུ་སྙིལ། །ངག་གི་དབང་ཕྱུག་རྗེ་བཙུན་ཙོང་ཁ་བའི། །ལུང་
རྟོགས་བསྟན་པའི་འཕྲིན་ལས་སྣང་བའི་གཟིས། །སྐལ་ལྡན་གདུལ་བྱའི་ལམ་བཟང་
གསལ་མཛད་པ། །ཆོས་ཀྱི་རྒྱལ་མཚན་མཆོག་ལ་གསོལ་བ་འདེབས། །ཐོས་བསམ་
སྒོམ་པའི་འོ་མཚོ་འཁྱིལ་བ་ལ། །འཆད་རྩོད་རྩོམ་པའི་འཁྲི་ཤིང་རྩེན་པའི་ལྗོན། །
མཁས་བཙུན་བཟང་བོའི་འབྲས་ བུ་ གཡུར་ཟ་བའི། ། མཆོག་སྤྲུལ་ དཔག་བསམ་
དབང་བོ་ཞབས་བརྟན་ཤོག །བཅུ་ཕྲག་ཤེས་བྱའི་མཐའ་བྲལ་ཡངས་པའི་ཁྱོན། །
མཁྱེན་རབ་འོད་ཟེར་རྩེ་དགས་ཡོངས་འཁྱུད་པའི། །དགེ་ལེགས་སྣང་བ་ཟད་མི་ཤེས་
429



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པའི་མཛོད། །བསྟན་པའི་སྒྲོན་མེ་མཆོག་ཏུ་ཞབས་བརྟན་ཤོག །བསླུ་མེད་བླ་མ་
མཆོག་གསུམ་ཡི་དམ་དང༌། །ཚེ་ཡི་ལྷ་མཆོག་རྣམས་ཀྱི་བྱིན་མཐུ་ཡིས། །ཁྱོད་ཞབས་
རྡོ་རྗེའི་ཁྲི་ལ་རྟག་བརྟན ཅིང༌། །མཛད་འཕྲིན་དཔལ་གྱིས་ས་ཆེན་ཁྱབ་གྱུར་ཅིག །
མྱུར་མཛད་མགོན་དང་ལས་གཤིན་རྣམ་སྲས་སོགས། །བསྟན་སྲུང་དམ་ཅན་རྒྱ་
མཚོའི་ཚོགས་རྣམས་ཀྱིས། །གང་གི་ཐུགས་བཞེད་ལྷུན་གྱིས་འགྲུབ་པ་དང་། །སྨོན་
དོན་ཡིད་བཞིན་འགྲུབ་པའི་སྡོངས་གྲོགས་མཛོད། ། ཅེས་གདན་ས་ཆེན་པོ་སྟག་
ཚང་དཔལ་གྱི་ལྷ་མོར་བཞུགས་པའི་གཉན་རྩེ་དཔོན་སློབ་མཆོག་སྤྲུལ་རིན་པོ་ཚེའི་ཞབས་བརྟན་གསོལ་འདེབས་
འདོད་དགུའི་ཆར་འབེབས་ཞེས་བྱ་བ་འདི་ནི། གཉན་རྩེ་སྨན་རྒན་སྤྲུལ་བའི་སྐུ་སྐལ་བཟང་བསམ་འཕེལ་རྒྱ་
མཚོ་དང་། གདན་སའི་གྲྭ་རྒན་དཀོན་མཆོག་དཔལ་ལྡན་བཅས་ཀྱིས་འདི་འདྲ་ཞིག་དགོས་ཞེས་བསྐུལ་བ་ལྟར།
༧ཤིང་བཟའ་སྐྱེ་མིང་བ་སྐལ་བཟང་ཆོས་ཀྱི་རྒྱལ་མཚན་གྱིས་བྲིས་པ་དགེའོ། །
༄༅། །ཞབས་བརྟན་གསོལ་འདེབས་འདོད་དོན་
ཆར་འབེབས་ཞེས་བྱ་བ་བཞུགས་སོ། །
༄༅ ། །རྟག་བརྟན་མཚན་དཔེའི་ལང་ཚོར་ཡོངས་སྨིན་པའི། །འཆི་མེད་བདུད་རྩིའི་
དཔལ་སྦྱིན་ལྷག་པའི་ལྷ། །རྒྱལ་ཡུམ་ཡིད་བཞིན་འཁོར་ལོ་ལ་སོགས་པའི། །ཚེ་ཡི་ལྷ་མཆོག་
རྣམས་ཀྱིས་ཤིས་པ་སྩོལ། །ཟུང་འཇུག་ནོར་བུའི་ཅོད་པན་བཅིངས་པ་ཡི། །མཁྱེན་རབ་རལ་བ་
སྟུག་པོའི་ངོས་ཡངས་སུ། །འཇམ་དཔལ་དགྱེས་བཞད་རིགས་བདག་གཙུག་བསྟེན་པའི། །
དགེ་འདུན་རྒྱལ་མཚན་ཞབས་སྐྱེས་གུས་པས་མཆོད། །རྣམ་འདྲེན་དོན་ཀུན་གྲུབ་པའི་རྒྱལ་
སྲིད་དུ། །དབང་འབྱོར་ཆོས་ཀྱི་འཁོར་ལོར་མངོན་འཕགས་པའི། །གསང་གསུམ་རྒྱལ་བ་རྒྱུ་
མཚོའི་མཛོད་འཛིན་རྗེ། །མཚུངས་མེད་བླ་མ་མཆོག་ལ་ཕྱག་བགྱིད་དོ། །དགེ་ལེགས་ཡོན་ཏན་
ནམ་མཁའ་མཛོད་ཡངས་སུ། །གཏན་བདེའི་འདུན་མ་བཟང་བོ་སྣང་བའི་དཔལ། །ལུང་
430



༄༅། །བརྟན་གསོལ་དང་ཚེ་རབས་རྗེས་འཛིན་སོགས་ཀྱི་སྐོར།
རྟོགས་ཉི་ཟླའི་རྒྱལ་མཚན་མི་ནུབ་པར། །འཛིན་མཁས་དཔལ་ལྡན་བླ་མར་རྟག་ཕྱག་འཚལ། །
བློ་ཆེན་སྐལ་བཟང་མདོ་སྔགས་ཐུབ་པའི་བསྟན། །བཤད་སྒྲུབ་རིན་ཆེན་ནོར་བུའི་ཁུར་འཛིན་
པའི། །གཙུག་ལག་རྒྱ་མཚོར་འཇུག་པའི་གྲུབ་དབང་རྗེ། །རྗེ་བཙུན་བླ་མ་མཆོག་ལ་སྙིང་ནས་
གུས། །སྐལ་བཟང་རྒྱལ་བ་ཀུན་གྱི་ཐུགས་རྗེའི་གཏེར། །མཁས་དང་གྲུབ་པའི་མཁྱེན་རབ་རྣམ་
དཔྱོད་རྩལ། །སྟོབས་སུ་རྫོགས་པ་གདུལ་བྱ་རྒྱ་མཚོའི་མགོན། །མཚུངས་མེད་མཆོག་སྤྲུལ་དམ་
པར་གསོལ་བ་འདེབས། །ཡིད་འཕྲོག་མཚན་དཔེའི་མཛེས་སྡུག་འབུམ་རྫོགས་ཤིང་། །མཛད་
བཟང་དྲི་བསུང་འཐུལ་བའི་འདབ་སྟོང་ལྗོན། །བཤད་སྒྲུབ་སྦྲང་རྩིའི་གེ་སར་འཛུམ་གྲོལ་བ། །
མཆོག་སྤྲུལ་པདྨ་དཀར་བོ་ཞབས་བརྟན་ཤོག །རྒྱ་ཆེན་ཚོགས་གཉིས་དཀྱིལ་འཁོར་ཡོངས་
རྫོགས་ཤིང་། །མཛད་འཕྲིན་སྣང་བ་དཀར་བོའི་མུ་ཁྱུད་འཛིན། །འགྲོ་ཁམས་རྒྱ་མཚོའི་ལམ་
བཟང་གསལ་མཛད་པ། །དཔལ་ལྡན་སྨྲ་བའི་ཟླ་བ་ཞབས་བརྟན་ཤོག །རྨད་བྱུང་ཐུགས་
བསྐྱེད་གསེར་ལྡན་དགའ་མའི་ གཞིར། ། ཕྱིན་དྲུག་ བསྡུ་བཞིའི་ཡལ་ འདབ་ཡོངས་རྫོགས་
ཤིང་། །ཟླ་མེད་སྐུ་བཞིའི་འབྲས་བཟང་གཡུར་ཟ་བ། །མཆོག་སྤྲུལ་ཡོངས་འདུའི་དབང་བོ་
ཞབས་བརྟན་ཤོག །བརྩེ་ཆེན་ཉི་ཟེར་ཁུ་བས་ལེགས་བྲན་པའི། །དགེ་ལྡན་ལུགས་བཟང་
གཤོག་ཡངས་དཀར་བོས་མཛེས། །སྙན་འཇེབས་ལེགས་པར་བཤད་པའི་མགྲིན་རྔ་བརྡུང་། །
བསྟན་འཛིན་ངང་མོའི་དཔལ་དུ་ཞབས་བརྟན་ཤོག །མཁས་བཙུན་བཟང་བོའི་ཆུ་གཏེར་ཆེ་
ལས་འཁྲུངས། །འཆད་རྩོད་རྩོམ་པའི་ཟླ་གཞོན་མཁར་འཕགས་ཤིང་། །མཛད་འཕྲིན་འོད་
བརྒྱུས་ཀུན་དའི་ཚལ་ཡངས་པོར། །ཡོངས་སྨིན་དགེ་མཚན་ཉམས་མེད་མཆོག་སྦྱིན་མཛོད། །
མགོན་ཁྱོད་གཡོ་མེད་རྟག་བརྟན་རྡོ་རྗེའི་ཁྲིར། །ཞབས་ཟུང་མི་འགྱུར་གཤིས་སུ་ལྷུན་ཆགས་
ཤིང་། །བཞེད་པ་ཇི་བཞིན་འགྲུབ་པའི་འཕྲིན་ལས་ཀྱིས། །སྐྱེ་དགུའི་ཕན་བདེ་དགའ་སྟོན་རྒྱས་
གྱུར་ཅིག །བདག་སོགས་དེང་ནས་བྱང་ཆུབ་སྙིང་བོའི་བར། །འབྲལ་མེད་རྗེས་འཛིན་ཐུགས་
དམ་གཞལ་ཡས་སུ། །བྱམས་བརྩེ་ཐུགས་རྗེ་བདུད་རྩིས་ཉེར་བསྐྱངས་ནས། །ཐར་བ་བླ་ན་
མེད་པའི་དབུགས་དབྱུང་ཤོག །བསླུ་མེད་བླ་མ་མཆོག་གསུམ་བྱིན་རླབས་དང༌། །འཆི་མེད་
གྲུབ་པ་རིག་འཛིན་ཚེ་ཡི་ལྷ། །བར་ཆད་ཀུན་སེལ་ཆོས་སྲུང་རྒྱ་མཚོའི་མཐུས། །སྨོན་དོན་ཡིད་
.
431



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཞིན་ལྷུན་གྱིས་འགྲུབ་གྱུར་ཅིག ། ཅེས་ཞབས་བརྟན་གསོལ་འདེབས་འདོད་དོན་ཆར་
འབེབས་ཞེས་བྱ་བ་འདི་ནི། བསྟན་པའི་གསལ་བྱེད་ཚོ་འདུ་དགེ་འདུན་རྒྱལ་མཚན་སྐུ་ཕྲེང་ལྔ་བ་མཆོག་སྤྲུལ་
སྐལ་བཟང་མཁས་གྲུབ་རྒྱ་མཚོ་དཔལ་བཟང་བོ་གདན་སར་ཕེབས་སྐབས། སྐུ་ཕྲེང་གསལ་བའི་གསོལ་འདེབས་
དང་འབྲེལ་བར། ཡང་སྲིད་རིན་པོ་ཆེའི་ཞབས་བརྟན་གསོལ་འདེབས་དང་། ཚེ་རབས་རྗེས་འཛིན་ལྡན་པ་
ཞིག་དགོས་ཞེས། སྐུ་གོང་མའི་སྐུ་དབོན་དད་བརྩོན་ལྡན་པ་བཀྲ་ ཤིས་རྒྱ་མཚོ་ནས་གོས་ཆེན་གསེར་མ་དང་།
ཁྲུས་གཞོང་སེར་བོ། དམངས་སྒོར་བརྒྱ་ཕྲག བཀྲ་ཤིས་པའི་ལྷ་རྫས་བཅས་བསྐུལ་ངོར། ༧ ཤིང་བཟའ་སྐྱེ་
མིང་བ་སྐལ་བཟང་ཆོས་ཀྱི་རྒྱལ་མཚན་གྱིས་སྦྱར་བ་དགེའོ། །
༄༅། །མཁན་ཆེན་ཀརྨ་བསོད་ནམས་དཔལ་འབྱོར་རིན་པོ་
ཆེའི་ཞབས་བརྟན་གསོལ་འདེབས་འདོད་དོན་
མཆོག་སྩོལ་ཞེས་བྱ་བ་བཞུགས་སོ། །
༄༅ ། །སོར་རྟོག་ཡེ་ཤེས་སྒྱུ་འཕྲུལ་ལྷག་པའི་ལྷ། །གཉིས་སྣང་སྤྲོས་པ་ཀུན་
བྲལ་མཚན་དཔེའི་སྐུར། །ཤར་བའི་ བཅོམ་ ལྡན་ཚེ་མཐའ་ཡས་པ་ཡིས། །བྱིན་
རླབས་དངོས་གྲུབ་མེ་ཏོག་ཆར་དུ་བསྙིལ། །རྒྱལ་ཀུན་རྣམ་ཐར་གཅིག་ཏུ་རྫོགས་པའི་
འཕྲུལ། །མཛད་བཟང་འཕྲིན་ལས་ཆུ་འཛིན་རླབས་ཀྱི་ཕྲེང་། །ཟབ་ཡངས་མཁྱེན་
བརྩེའི་གཏིང་མཐའ་བྲལ་ བའི་ གནས། ། གྲགས་ པའི་ མཁའ་ ལ་ངོ་མཚར་ བླ་ རེ་
བྲེས། །བླ་མ་སྨན་པའི་རྒྱལ་བོར་དབྱེར་མེད་པའི། །དག་པའི་དཀྱིལ་འཁོར་ངོ་བོར་
ཡོངས་བཞེངས་པ། །ཁྱབ་བདག་རྡོ་རྗེ་སེམས་དཔའ་མི་ཡི་གར། །བསྒྱུར་མཛད་དྲིན་
ཅན་བླ་མར་གསོལ་བ་འདེབས། །རྒྱལ་ཀུན་ཀརྨ་བཛྲ་བདག་ཉིད་རྗེའི། །ཐུགས་
མཚན་བསོད་ནམས་ དཔལ་ གྱི་ བེའུ་ བའི་ གྲྭར། ། ལེགས་པར་བསྐྱིལ་ བའི་ གསང་
ང་པར
432



༄༅། །བརྟན་གསོལ་དང་ཚེ་རབས་རྗེས་འཛིན་སོགས་ཀྱི་སྐོར།
aང
གསུམ་འབྱོར་བའི་མཛོད། །སྦྱིན་མཁས་མཁན་ཆེན་བླ་མར་གསོལ་བ་འདེབས། །
ངག་དབང་དབྱངས་ཅན་ལྷ་མོས་རྗེས་བཟུང་ཞིང་། ། ལེགས་ གསུང་ཀུན་དགའ་
བསྐྱེད་པའི་དཔལ་མངའ་བ། །ཆོས་ཀྱི་བློ་གྲོས་གཙུག་ལག་སྨྲ་བའི་སྡེ། །ལྔ་རིག་
མཁས་པའི་དབང་བོར་ཞབས་བརྟན་ཤོག །ཚེ་རིག་འཕྲིན་ལས་འོད་སྣང་འབུམ་གྱི་
གཟིས། །གསོ་དཔྱད་རིང་ལུགས་པདྨ་དཀར་བོའི་ཚལ། །རྣམ་བཞད་མཁྱེན་རབ་སྨྲ་
བའི་ཉི་མ་ཆེ། །རྒྱལ་ཀུན་འདུས་ཞལ་ངོ་བོ་ཞབས་བརྟན་ཤོག །བྱམས་བརྩེ་ཟླ་བ་
དཀར་བོའི་ཆ་ཤས་ཀུན། །ཡོངས་རྫོགས་མཁྱེན་བརྩེའི་དཀྱིལ་འཁོར་རབ་རྒྱས་པ། །
མཛད་བཟང་ཆུ་གཏེར་རླབས་ཕྲེང་འཕྱུར་བ་ཡི། །ཡངས་པའི་སྐྱེ་དགུའི་ཉེར་འཚོར་
ཞབས་བརྟན་ཤོག །གསང་གསུམ་ཟླ་ཤེལ་བརྩེགས་པའི་རི་སུལ་དུ། །སྤངས་རྟོགས་
གཡུ་རལ་སྡུག་པོ་མཁའ་ལ་བསིགས། །འཆད་རྩོད་རྩོམ་པའི་ལུས་རྩལ་རྫོགས་པ་
ཡི། །མཁས་གྲུབ་གདོང་ལྔའི་དབང་བོ་ཞབས་བརྟན་ཤོག །གང་གི་ཐུགས་བསྐྱེད་
མངོན་འཕགས་སྡོང་བུའི་རྩེར། །ལེགས་གསུང་པད་དཀར་བཞད་པའི་སྦྲང་རྩིའི་
འཛུམ། །སྐལ་ལྡན་རྐང་དྲུག་ཉེར་འཚོའི་དཔལ་གྱུར་པ། །འགྲོ་བའི་རྩ་ལག་མཆོག་
ཏུ་ཞབས་བརྟན་ཤོག །སྐྱེ་འགྲོའི་སྲོག་གི་ཉེར་འཚོ་མཛད་པའི་ཁུར། །རྨད་བྱུང་སྙིང་
སྟོབས་བཞེས་པའི་རླབས་ཆེན་གྱི། །འཕྲིན་ལས་ཕན་བདེ་ནོར་བུའི་སྙིང་བོ་ཅན། །
ཁྱོད་ཐུགས་བཞེད་དོན་ཇི་བཞིན་འགྲུབ་གྱུར་ཅིག ། །དྲི་མེད་ཆོས་དབྱིངས་མཁའ་
ཁྱབ་མཉམ་འཇུག་ཅིང་། །བདེ་ཆེན་ཡེ་ཤེས་སྒྱུ་མའི་སྤྲིན་འཁྲིགས་པའི། །མཆོག་
གསུམ་དཀྱིལ་འཁོར་རྒྱ་མཚོ་འབྱམས་ཀླས་པར། །ཤར་བའི་ཡི་དམ་ཞི་ཁྲོའི་བྱིན་མཐུ་
ཡིས། །བདག་ཅག་སྨོན་པའི་གནས་རྣམས་མ་ལུས་པ། །གེགས་མེད་བདེ་བླག་ཉིད་
དུ་འགྲུབ་པ་དང་། །གང་གི་བཀའ་བཞིན་སྒྲུབ་པས་མཉེས་བྱས་ནས། །གཏན་བདེ་
འཆི་བ་མེད་པའི་སར་བརྙེས་ཤོག ། ཅེས་རིགས་དང་དཀྱིལ་འཁོར་རྒྱ་མཚོའི་མངའ་
433



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བདག་ཁྲོ་ཕུ་མཁན་ཆེན་ཀརྨ་བསོད་ནམས་དཔལ་འབྱོར་རིན་པོ་ཆེའི་ཞབས་པད་བརྟན་པའི་གསོལ་འདེབས་
ཤིག་དགོས་ཞེས། ལུང་རྟོགས་ཡོན་ཏན་གྱི་མཛོད་འཛིན་པ་ཨ་ལགས་འཇམ་དབྱངས་རིན་པོ་ཆེས་བཀའ་གསུང་
གནང་བ་བཞིན། ༧ཤིང་བཟའ་སྐྱེ་མིང་བ་སྐལ་བཟང་ཆོས་རྒྱུན་གྱིས་པེ་ཅིན་ལྷ་ཁང་སེར་བོ་ནས་གུས་པས་
གསོལ་འདེབས་དང་བཅས་ཏེ་ཧོར་ཟླ་བརྒྱད་པའི་ཚེས་གཅིག་ལ་བྲིས་པ་ལགས་སོ། །
༄༅། །བླ་མའི་རྣལ་འབྱོར་དང་འབྲེལ་བར་ཚེ་རབས་
རྗེས་སུ་འཛིན་པའི་སྨོན་ཚིག་བཞུགས་སོ། །
༄༅། །ངག་གི་དབང་ཕྱུག་འཇམ་དབྱངས་མཁྱེན་པའི་གཏེར། །སྐལ་བཟང་
གདུལ་བྱའི་གཙུག་གི་རྒྱན་གྱུར་ཅིང་། །ཐུབ་བསྟན་ཆོས་ཀྱི་དགའ་སྟོན་འཕེལ་མཛད་
རྗེ། །བསྟན་པའི་རྒྱལ་མཚན་མཆོག་ལ་གསོལ་བ་འདེབས། །གདོད་ནས་དག་པ་ཡེ་
ཤེས་ཆེན་པོའི་ཀློང་། །གསང་གསུམ་རྒྱན་གྱི་འཁོར་ལོའི་མཛེས་རྒྱན་དུ། །ལེགས་
མཛད་འདོད་དགུར་བསྒྱུར་བ་དྲ་བའི་སྤྲིན། །ཅིར་ཡང་འཆར་བ་བླ་མའི་རྣལ་འབྱོར་
དྲན། །མཆོག་གསུམ་ངོ་བོ་རྗེ་བཙུན་ཆོས་ཀྱི་རྗེ། །རྩེ་གཅིག་ཡིད་ཀྱི་རྒྱན་དུ་གསོལ་
འདེབས་ན། །ཚེ་རབས་ཀུན་ཏུ་བླ་མ་ལྷ་ཁྱོད་ཀྱིས། །འབྲལ་མེད་བརྩེ་བས་རྗེས་སུ་
ལེགས་བཟུང་སྟེ། །ས་དང་ལམ་གྱི་རྟོགས་པ་མཐར་ཕྱིན་ཞིང་། །མི་གནས་ཞི་བ་
མཆོག་གི་དཔལ་ཐོབ་ནས། །མར་གྱུར་འགྲོ་རྣམས་འཁོར་བའི་རྒྱ་མཚོ་ལས། །སྒྲོལ་
བའི་དེད་དཔོན་མཆོག་ཏུ་བདག་གྱུར་ཅིག ། ཅེས་དཔལ་ལྡན་བླ་མ་དམ་པ་རྣམ་
གསུམ་གྱི་བླ་མའི་རྣལ་འབྱོར་དང་འབྲེལ་བར་ཚེ་རབས་རྗེས་སུ་འཛིན་པའི་སྨོན་ཚིག་འདི་ནི། བསླབ་གསུམ་
རྒྱུན་གྱིས་མཛེས་པའི་དགེ་དམ་པ་བསྟན་དར་བ་ནས། བདོག་པའི་དངོས་པོ་དང་ལྷ་རྫས་བཅས་བསྐུལ་བ་ལ་
བརྟེན་ནས། ཆོས་མེད་སྙོམ་ལས་པ་སྐལ་བཟང་ཆོས་ཀྱི་རྒྱལ་མཚན་གྱིས་གཉན་རྩེ་དགེ་ལྡན་ཆོས་འཕེལ་གླིང་
ནས་སྦྱར་བའོ། །
434



༄༅ ། །བརྟན་གསོལ་དང་ཚེ་རབས་རྗེས་འཛིན་སོགས་ཀྱི་སྐོར།
༄༅། །རྩ་བའི་བླ་མ་རྣམས་ཀྱི་ཚེ་རབས་རྗེས་འཛིན་
གྱི་གསོལ་འདེབས་སྨོན་ཚིག་དད་པའི་
ཉི་མ་ཞེས་བྱ་བ་བཞུགས་སོ། །
༣
'
ཀའོ་ཝཱ.
'
'
་་
'
!
སཱ
ནས
༄༅ ། །རྣམ་དག་སྒྲིབ་བྲལ་ཡེ་ཤེས་ཆོས་ཀྱི་སྐུ། །ངེས་པ་ལྔ་ལྡན་ལོངས་སྤྱོད་
རྫོགས་པའི་སྐུ། །མཚན་དཔེས་ཡོངས་མཛེས་མཆོག་གི་སྤྲུལ་བའི་སྐུ། །ཐུབ་དབང་
རྡོ་རྗེ་འཆང་ལ་གསོལ་བ་འདེབས། །རབ་བྱམས་རྒྱལ་བའི་མཁྱེན་བརྩེ་ནུས་གསུམ་
འབུམ། །རིགས་གསུམ་སྒྱུ་འཕྲུལ་དྲ་བར་མངོན་བཞེངས་པ། །བློ་བཟང་རྡོ་རྗེ་འཆང་
དབང་ལྷག་པའི་ལྷ། །འབྲལ་མེད་སྙིང་དབུས་བཞུགས་ལ་བྱིན་སྩོལ་ཅིག །ཐབས་
མཆོག་བདེ་ཆེན་རྡོ་རྗེ་གསུམ་གྱི་བདག །སྟོང་ཉིད་སྙིང་རྗེ་དབྱིངས་དང་དབྱེར་མེད་
པའི། །དྲིན་ཅན་རྩ་བའི་བླ་མའི་ཚོགས་རྣམས་ཀྱི། །བརྩེ་ཆེན་ཐུགས་རྗེས་བདག་
སོགས་བསྐྱབ་ཏུ་གསོལ། །མཆོག་གསུམ་ཀུན་འདུས་བླ་མ་ལྷག་པའི་ལྷར། །སྒོ་
གསུམ་གུས་པ་ཆེན་པོས་ཕྱག་འཚལ་ཞིང་། །ཀུན་བཟང་མཆོད་སྤྲིན་དངོས་པོ་ཅི་
མཆིས་པ། །བློ་ཡིས་བསླངས་ནས་བླ་མ་ལྷ་ལ་འབུལ། །ཐོག་མེད་ནས་བསགས་སྡིག་
ལྟུང་ཅི་མཆིས་པ། །སྙིང་ནས་བཤགས་སོ་ཕྱིན་ཆད་སྡོམ་ལགས་ཀྱི། །སྐྱེ་འཕགས་
དགེ་བའི་དངོས་པོ་ཐམས་ཅད་ལ། །བསམ་པ་ཐག་པས་རྗེས་སུ་ཡི་རང་ངོ༌། །བླ་མ་
ལྷ་ཡི་ ཐུགས་སྨོན་རྒྱ་མཚོ་དང་། ། དགོངས་བཞེད་ གསང་ གསུམ་ ཟླ་ སྣང་རྒྱུན་ གྱི་
མཛོད། །ནམ་ཡང་ཟད་པར་མ་གྱུར་དེ་སྲིད་དུ། །ཞབས་པད་བརྟན་ ཅིང་ཆོས་
འཁོར་བསྐོར་དུ་གསོལ། །མི་ཕྱེད་དད་པས་ཁྱེད་ལ་གསོལ་འདེབས་ཤིང་། །ཟླ་ལྟར་
རང
435



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དཀར་བའི་དགེ་བ་གང་བསགས་མཐུས། །ཕན་བདེའི་འབྱུང་གནས་རྒྱལ་བསྟན་
རིན་པོ་ཆེ། །ཡངས་པའི་སྐྱེ་དགུའི་ཉེར་འཚོར་གནས་གྱུར་ཅིག །ཁྱད་པར་འཇམ་
མགོན་བློ་བཟང་རྒྱལ་བ་ཡི། །དྲི་བྲལ་ལུང་དང་རྟོགས་པའི་བསྟན་པ་མཆོག །དཔྱད་
གསུམ་དག་པའི་མདོ་སྔགས་ཟུང་འབྲེལ་ལམ། །མི་ནུབ་ཕྱོགས་མཐར་ཀུན་ཏུ་རྒྱས་
གྱུར་ཅིག །བསམ་བཞིན་སྤྲུལ་ནས་རྒྱལ་བསྟན་ཁུར་བསྣམས་པའི། །ཕྱག་ན་པདྨོ་
སྣང་བ་མཐའ་ཡས་སོགས། ། བསྟན་པའི་སྲོག་ཤིང་འཛིན་པ་ཐམས་ཅད་ཀྱི། །
ཞབས་པད་བརྟན་ཅིང་མཛད་འཕྲིན་རྒྱས་གྱུར་ཅིག །ཕྱོགས་བཅུའི་དགེ་འདུན་སྡེ་
རྣམས་ཐུགས་མཐུན་ཞིང་། །བསླབ་ཁྲིམས་གཙང་མར་བྱི་དོར་ལེགས་བྱས་ནས། །
འཆད་ཉན་བཤད་སྒྲུབ་བསྟན་པའི་བྱ་བ་ལ། །ཉིན་མཚན་འཁོར་མོ་ཡུག་ཏུ་ལྷུར་
མཛད་ཤོག །ཡངས་པའི་རྒྱལ་ཁམས་ཀུན་གྱི་འགྲོ་རྣམས་ལ། །མི་འདོད་ཉེར་འཚེའི་
སྡུག་ཀུན་ཉེར་ཞི་ཞིང་། །ཚེ་དཔལ་བསོད་ནམས་སྡེ་བཞིའི་དཔལ་འབྱོར་སོགས། །
མཐུན་རྐྱེན་འདོད་པའི་དོན་རྣམས་ལྷུན་འགྲུབ་ཤོག །བདག་སོགས་མར་གྱུར་སྐྱེ་
བའི་འཕྲེང་བ་ཀུན། །དལ་བའི་རྟེན་ཐོབ་དགེ་བའི་བཤེས་མཇལ་ཞིང་། །སྐྱབས་
གནས་མཆོག་གསུམ་རིན་ཆེན་མི་འབྲལ་བར། །ངེས་འབྱུང་བསྲུང་སྡོམ་དག་པས་
གཞི་བཟུང་སྟེ། །བྱང་ཆུབ་སེམས་དང་ཡང་དག་ལྟ་བ་སོགས། །ཐུན་མོང་ལམ་གྱིས་
བདག་རྒྱུད་སྨིན་བྱས་ནས། །གསང་ཆེན་རིམ་གཉིས་རྟོགས་པ་མཐར་ཕྱིན་ཏེ། །བླ་
མེད་རྡོ་རྗེ་འཆང་དབང་མྱུར་ཐོབ་ཤོག །དགེ་བ་འདིས་མཚོན་དུས་གསུམ་བསགས་
པ་ཡི། །རྣམ་པར་དཀར་བའི་དགེ་རྩ་ཅི་མཆིས་པ། །བླ་མེད་བྱང་ཆེན་རྒྱ་མཚོར་
ཡོངས་ཞུགས་ཏེ། །མར་གྱུར་སངས་རྒྱས་ཐོབ་པའི་རྒྱུ་རུ་བསྔོ། ། ཞེས་རྩ་
བའི་བླ་མ་རྣམས་ལ་ཚེ་རབས་རྗེས་སུ་འཛིན་པའི་གསོལ་འདེབས་དང་སྨོན་ཚིག་འདི་ལྟ་བུ་ཞིག་དགོས་ཞེས། །
དགེ་སློང་བློ་བཟང་ཡེ་ཤེས་ཀྱིས་བཀྲ་ཤིས་པའི་ལྷ་རྫས་སོགས་རྟེན་དུ་མ་བཅས་ཡང་ཡང་བསྐུལ་ངོར། ཀལྤ་པ་
དྲའི་མིང་ནས་དགའ་ལྡན་ལྔ་མཆོད་ཆེན་མོའི་དུས་བཟང་ཉིན་གསོལ་བ་བཏབ་ཅིང་སྤེལ་བའོ། །
436



༄༅ ། །བརྟན་གསོལ་དང་ཚེ་རབས་རྗེས་འཛིན་སོགས་ཀྱི་སྐོར།
༄༅། །ཡོངས་འཛིན་བློ་བཟང་བཀྲ་ཤིས་པའི་
ཚེ་རབས་རྗེས་འཛིན་གྱི་སྨོན་
ཚིག་བཞུགས་སོ། །
༄༅། །བློ་བཟང་ རྒྱལ་ བ་ ཀུན་ དངོས་ འཇམ་ དབྱངས་རྗེ། །སྙིགས་ དུས་
བསྟན་པའི་མགོན་དུ་ངུར་སྨིག་གར། །རབ་བསྒྱུར་བཀྲ་ཤིས་མཚན་ལྡན་འགྲོ་བའི་
མགོན། །མཚུངས་མེད་རྗེ་བཙུན་བླ་མར་གསོལ་བ་འདེབས། །དེ་ལྟར་སྙིང་ནས་
གསོལ་བ་བཏབ་པའི་མཐུས། །སྐྱེ་ཞིང་སྐྱེ་བར་ཁྱོད་ཀྱིས་རྗེས་བཟུང་ནས། །ཐུན་
མོང་ལམ་གྱིས་བདག་རྒྱུད་ལེགས་སྨིན་ཞིང་། །རིམ་གཉིས་ཟབ་མོའི་རྟོགས་པ་མཐར་
ཕྱིན་ཤོག ། ཅེས་ཡོངས་འཛིན་བློ་བཟང་བཀྲ་ཤིས་པའི་ཚེ་རབས་རྗེས་སུ་འཛིན་པའི་སྨོན་
ཚིག་འདི་ནི། ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱིས་བྲིས་པའོ། །
༄༅། །ཚེ་རབས་རྗེས་འཛིན་གྱི་སྨོན་ཚིག་བཞུགས་སོ། །
༄༅། །སྒྲིབ་བྲལ་ཡེ་ཤེས་སྣང་བརྙན་བྱེ་བ་བརྒྱ། ། གཅིག་ཏུ་འཆར་བའི་
ལེགས་གསུང་དབྱངས་སྙན་པོས། །སྡུག་ཀུན་ཞི་མཛད་སྟོན་པ་བླ་མེད་པ། །རྣམ་
འདྲེན་ཤཱཀྱ་སེངྒེས་དགེ་ལེགས་སྩོལ། ། ཐུབ་བསྟན་རིན་ཆེན་མི་ནུབ་རྒྱལ་མཚན་
ཆེ། །འཛིན་ལ་ཟླ་བྲལ་དགེ་བའི་བཤེས་ གཉེན་མཆོག །བཟང་བོའི་འདུན་ལྡན་
གདུལ་བྱ་རྒྱུ་མཚོའི་མགོན། །མཚུངས་མེད་བླ་མ་མཆོག་ལ་གསོལ་བ་འདེབས། །
437



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཐུབ་བསྟན་མཁའ་ ལ་ ཆུ་ འཛིན་འཁྲིགས་ པ་ ལས། །བཤད་ སྒྲུབ་ ཆོས་ ཆར་ གཡོ་
བའི་ཚུལ་ཁྲིམས་ཆབ། །མཁྱེན་རབ་རྒྱ་མཚོའི་བཅུད་དུ་ལེགས་སྒྲུབ་པ། །དཔལ་
ལྡན་བླ་མའི་ཞབས་ལ་གསོལ་བ་འདེབས། །སྐལ་བཟང་རྒྱལ་བ་ཀུན་གྱི་ཐུགས་རྗེའི་
གཏེར། །ཐུབ་བསྟན་རིན་ཆེན་མདོ་སྔགས་སྙིང་བོའི་ལམ། །བཤད་སྒྲུབ་ཆོས་ཀྱི་
རྒྱལ་མཚན་ བསྒྲེངས་ མཛད་ པ། ། མཚུངས་ མེད་ དཔལ་ ལྡན་ བླ་ མར་ གསོལ་ བ་
འདེབས། །གང་སྣང་བདེ་ཆེན་ལྷ་ཡི་དཀྱིལ་འཁོར་ཆེར། །རབ་འབྱམས་ཞི་ཁྲོའི་སྣང་
བརྙན་མ་ལུས་པ། །གཅིག་ཏུ་འཆར་བའི་སྐྱབས་རྗེ་མཆོག་རྣམས་ཀྱི། །ཞབས་ཟུང་
རྡོ་རྗེའི་ཁམས་བཞིན་རྟག་བརྟན་ཤོག །དམ་ཆོས་བདུད་རྩིའི་སྦྲང་ཆར་སིལ་མའི་
རྒྱུན། །ཐུགས་རྗེ་སྤྲིན་ཕུང་དབྱིངས་ནས་ལེགས་ཕབས་ཤིང་། །ཤེས་ཉོན་ཚ་གདུང་
རབ་བཅིལ་དགེ་བའི་འབྲས། །སྨིན་པའི་དགའ་སྟོན་སྐྱེ་འགྲོས་སྤྱོད་གྱུར་ཅིག །སྙིང་
རྗེའི་བདག་ཉིད་ཡབ་སྲས་རྣམ་གསུམ་གྱི། །ཞབས་སྐྱེས་དགེ་མཚན་མེ་ཏོག་བཞད་
ལྡན་པར། །རྣམ་པར་བཏུད་པ་ཚེ་རབས་ཕྲེང་བ་རུ། །བརྩེ་ཆེན་སྤྱན་རས་ཡངས་
པས་རྗེས་འཛིན་མཛོད། །དེར་ནི་སྒོ་གསུམ་བྱ་བ་ཅི་བགྱིས་པ། །བླ་མེད་བྱང་ཆུབ་
སྒྲུབ་པའི་རྐྱེན་ཉིད་དང༌། །བཀའ་བཞིན་སྒྲུབ་པ་ཁོ་ནའི་རྒྱུར་གྱུར་ཏེ། །ཁྱོད་མཉེས་
འབའ་ཞིག་སྒྲུབ་པར་བྱིན་གྱིས་རློབས། །དེང་ནས་བྱང་ཆུབ་སྙིང་བོར་མཆིས་ཀྱི་
བར། །འབྲལ་མེད་བླ་མ་རྣམས་ཀྱིས་རྗེས་བཟུང་སྟེ། །གསུང་གི་གསང་བ་མ་ལུས་
འཛིན་ནུས་པའི། །སྲས་ཀྱི་ཐུ་བོར་འགྱུར་བར་བྱིན་གྱིས་རློབས། །གང་གི་ལྗགས་
ཡངས་པདྨོ་ ལས་ འོངས་ པའི། །ཟབ་རྒྱས་ གདམས་ པའི་ བདུད་རྩིའི་བཅུད་མྱང་
ནས། །ས་ལམ་མཐར་ཕྱིན་སྐུ་བཞིའི་བདག་ཉིད་མཆོག །འགྲོ་ཀུན་དོན་དུ་བདེ་བླག་
མྱུར་ཐོབ་ཤོག །བླ་མ་ལྷ་དང་ཡི་དམ་ཆོས་སྲུང་དང་། །ཆོས་དབྱིངས་བདེན་སྟོབས་
བསླུ་བ་མེད་པའི་མཐུས། །སྨོན་པའི་གནས་རྣམས་ཡིད་བཞིན་འགྲུབ་པ་དང༌། །
438



༄༅། །བརྟན་གསོལ་དང་ཚེ་རབས་རྗེས་འཛིན་སོགས་ཀྱི་སྐོར།
བར་ཆད་ཀུན་ཞི་མཐུན་རྐྱེན་ལྷུན་གྲུབ་ཤོག ། རྒྱ་མཚོ་བཞི་ཡི་སྐ་རགས་ཡོངས་
བཅིངས་པའི། །ས་ཆེན་ལྟོ་བར་གཏམས་པའི་སྐྱེ་འགྲོ་ཀུན། །ཆོས་སྲིད་གདུགས་
དཀར་གྲིབ་བསིལ་སྣུམ་པོ་ལ། །བརྟེན་ནས་དབུགས་དབྱུང་བདེ་དགའི་དཔལ་ཐོབ་
ཤོག ། ཅེས་ཚེ་རབས་རྗེས་འཛིན་གྱི་སྨོན་ཚིག་འདི་ནི། གང་གི་བླ་མ་རྣམ་གསུམ་གྱི་ཞབས་
རིམ་ཆེད་དུ། ལུས་སྲོག་གིས་ཀྱང་ལེགས་པར་བསྟེན་པས་དད་བརྩོན་མཆོག་ཏུ་ལྡན་པ་ཆོས་ཁོ་ནས་དམངས་
སྒོར་བརྒྱ་ཕྲག་དང་། བཀྲ་ཤིས་པའི་ལྷ་རྫས་བཅས་བསྐུལ་བ་ལ་བརྟེན་ནས། ༧ཤཱཀྱའི་རྗེས་འཇུག་སྐལ་བཟང་
ཆོས་ཀྱི་རྒྱལ་མཚན་གྱིས་བྲིས་པའོ། །
༄༅། །ཚེ་རབས་རྗེས་འཛིན་གྱི་སྨོན་ཚིག་བཞུགས་སོ། །
༄༅། །བློ་ཆེན་སྐལ་བཟང་ནམ་མཁའ་མཛོད་ཡངས་སུ། །ལུང་རྟོགས་ཉི་
ཟླའི་འོད་སྣང་འབར་བ་ཡིས། །ཆོས་ཀྱི་རྒྱལ་མཚན་བསྒྲེངས་པའི་དཔལ་མངའ་བ། །
བསྔགས་འོས་བཤེས་གཉེན་དམ་པར་གསོལ་བ་འདེབས། །མཆོག་གསུམ་རྒྱལ་བ་རྒྱ་
མཚོའི་འདུས་ཞལ་ཉིད། །དགེ་བའི་བཤེས་ཀྱི་རྣམ་པར་ཡོངས་བཞེངས་པ། །བསླུ་
མེད་བླ་མ་རིན་ཆེན་ཚོགས་རྣམས་ལ། །གུས་པས་གསོལ་འདེབས་བརྩེ་བས་རྗེས་
བཟུང་མཛོད། །བདག་སྙིང་དྷུ་ཏཱིའི་ཕོ་བྲང་ཉམས་དགའ་བར། །ཀུན་བྱེད་རང་རིག་
རྡོ་རྗེའི་རིགས་གཅིག་ཏུ། །འཆར་བའི་ངོ་མཚར་བླ་མའི་སྐུར་ཤར་བ། །གང་སྣང་སྒྱུ་
མའི་རོལ་བས་རྟག་པར་བཞུགས། །བདག་སོགས་དེང་ནས་ཚེ་རབས་ཐམས་ཅད་
དུ། །བླ་མ་ལྷག་པའི་ལྷ་ཡིས་རྗེས་བཟུང་ནས། །དལ་འབྱོར་རྟེན་ཐོབ་དགེ་བའི་
བཤེས་མཇལ་ཞིང་། །བསྟན་ལ་ཐོས་བསམ་སྒོམ་པས་འཇུག་པར་ཤོག །བདེར་
གཤེགས་བསྟན་པའི་སྙིང་བོ་དྲི་མེད་པ། །གསེར་མདོག་ཅོད་པན་འཛིན་པའི་རིང་
439



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལུགས་མཆོག །བཤད་དང་སྒྲུབ་པས་ཉམས་སུ་བླངས་པ་ཡིས། །ས་ལམ་རྟོགས་པ་
མྱུར་དུ་མཐར་ཕྱིན་ཤོག ། ཅེས་ཚེ་རབས་རྗེས་འཛིན་གྱི་སྨོན་ཚིག་འདི་ལྟ་བུ་ཞིག་དགོས་
ཞེས། སྒྲུབ་པ་སྙིང་བོར་བརྩོན་པའི་བྱ་བཏང་བ་སྐལ་བཟང་ཟླ་གྲགས་ཀྱིས་བསྐུལ་ངོར། སྐྱེ་མིང་འཛིན་པ་སྐལ་
བཟང་ཆོས་ཀྱི་རྒྱལ་མཚན་གྱིས་དེའུ་སྔོན་ཡུལ་ལྗོངས་ཀྱི་གཞིར་སུག་བྲིས་སུ་བགྱིས་པའོ། །
༄༅། །ཚེ་རབས་རྗེས་སུ་འཛིན་པའི་སྨོན་ཚིག་
འདོད་དོན་མྱུར་འགྲུབ་བཞུགས་སོ། །
༄༅། །དཔལ་ལྡན་སྐུ་བཞིའི་གོ་འཕང་མཆོག་བརྙེས་ཤིང་། །སྟོབས་བཅུ་མི་
འཇིགས་བཞི་ཡི་རྩལ་རྫོགས་པའི། །ཁྱབ་བདག་དང་བོའི་སངས་རྒྱུས་མི་ཡི་གར། །
རབ་བསྒྱུར་བཞད་པའི་རྡོ་རྗེས་བྱིན་སྩོལ་ཅིག །སྐལ་བཟང་འགྲོ་ལ་ཕན་བདེ་འབྱུང་
བའི་ གནས། ། ཕུལ་ བྱུང་ འཇམ་ མགོན་ བསྟན་ པའི་ ཁང་ བཟང་ རྩེར། ། མདོ་
སྔགས་ཆོས་ཀྱི་རྒྱལ་མཚན་བསྒྲེངས་མཁས་པ། །མཆོག་སྤྲུལ་འགྲོ་བའི་མགོན་པོར་
གསོལ་བ་འདེབས། །བདག་སོགས་དེང་ནས་ཚེ་རབས་ཐམས་ཅད་དུ། །མགོན་ཁྱོད་
བཤེས་གཉེན་རྣམས་ཀྱིས་རྗེས་བཟུང་ཞིང༌། །མ་འོངས་དུས་བཞི་ཕྱི་མ་མངོན་གྱུར་
ཚེ། །རྡོ་རྗེ་རྣལ་འབྱོར་ཡན་ལག་བསྒོམས་པ་ཡིས། །ཁ་སྦྱོར་སྟོང་གཟུགས་མཉམ་
མེད་ཕྱག་རྒྱ་ཆེའི། །རང་ཞལ་ལེགས་པར་མཐོང་བའི་སྐལ་རྙེད་ནས། །དོན་གཉིས་
མཐར་ཕྱིན་རྨད་བྱུང་འཕྲིན་ལས་ཆེས། །འགྲོ་ཀུན་སྲིད་པའི་མཚོ་ལས་སྒྲོལ་ནུས་
ཤོག ། ཅེས་ཚེ་རབས་རྗེས་སུ་འཛིན་པའི་སྨོན་ཚིག་འདི་ཡང་། དགེ་ཚུལ་བློ་བཟང་བསམ་
གཏན་ནས་བསྐུལ་བ་ལྟར། ཤིང་བཟའ་སྐྱེ་མིང་བ་སྐལ་བཟང་ཆོས་ཀྱི་རྒྱལ་མཚན་པས་སྨྲས་པའོ། །
440



༄༅། །བརྟན་གསོལ་དང་ཚེ་རབས་རྗེས་འཛིན་སོགས་ཀྱི་སྐོར།
༄༅༄༅། །ཚེ་རབས་རྗེས་འཛིན་དགེ་ལེགས་ཀུན་
འབྱུང་ཞེས་བྱ་བ་བཞུགས་སོ། །
༄༅། །བློ་བཟང་རྒྱལ་བའི་གསང་གསུམ་ཡེ་ཤེས་གར། །སྐལ་ལྡན་གདུལ་
བྱ་རྒྱ་མཚོའི་མགོན་གྱུར་པ། །མཚུངས་མེད་སྒྲུབ་བརྒྱུད་བསྟན་པའི་ཤིང་རྟ་ཆེ། །
ཕྱག་ན་པདྨོའི་བྱིན་རླབས་མཆོག་སྦྱིན་མཛོད། །དགེ་ལྡན་ལུགས་བཟང་སྤེལ་ལ་མཐུ་
བཙན་ཞིང་། །གཏན་འདུན་ཐར་བར་འཁྲིད་པའི་བཤེས་གཉེན་མཆོག །བཤད་
སྒྲུབ་བསྟན་པ་དར་ཞིང་རྒྱུས་མཛད་པའི། །མཚུངས་མེད་དཔལ་ལྡན་བླ་མར་གསོལ་
བ་འདེབས། །མཁྱེན་གསུམ་སྦྱོར་བཞིའི་ལམ་བཟང་ཡོངས་གྲོལ་བའི། །ཉི་ ཤུའི་
འཕྲིན་ལས་རབ་རྫོགས་ཆོས་སྐུའི་དཔལ། །སྟེར་མཁས་ལམ་རིམ་ཆོས་ཀྱི་ཆར་ཆེན་
པོ། །འབེབས་མཛད་བླ་མ་མཆོག་གི་བཀའ་དྲིན་གུས། །མ་འོངས་སྐྱེ་བའི་ཚེ་རབས་
ཕྲེང་བར་ཡང་། །མགོན་ཁྱོད་ཐུགས་རྗེ་བརྩེ་བས་ཡོངས་བཟུང་ནས། ། ལེགས་
བཤད་གསུང་གི་མཛད་པའི་གསང་བ་ཀུན། །མྱངས་ནས་ས་ལམ་རྟོགས་པ་མྱུར་ཐོབ་
ཤོག །གང་ལ་བརྟེན་ནས་མཆོག་ཐུན་དངོས་གྲུབ་ཀྱི། །བླ་མེད་གཏན་བདེའི་དགའ་
སྟོན་རབ་རྒྱས་ནས། །ལུས་ཅན་ཐར་བའི་གྲོང་དུ་བགྲོད་པ་ལ། །མགོན་པོ་བླ་མ་ཁྱོད་
དང་མཚུངས་པར་ཤོག །བསྟེན་ཅིང་བསྒྲུབས་པའི་ཆོས་སྲུང་མཐའ་ཡས་པས། །
བདག་ཅག་ཆོས་ལྡན་སྨོན་པའི་དོན་རྣམས་ཀུན། །བགེགས་དང་བར་ཆད་ཀུན་སེལ་
བཀྲ་ཤིས་དངོས། །འབད་མེད་ལྷུན་གྱིས་འགྲུབ་པའི་འཕྲིན་ལས་མཛོད། །
ཅེས་ཚེ་རབས་རྗེས་འཛིན་འདི་ཡང་། གང་གི་སྐུ་ཉེ་དད་བརྩོན་ལྡན་པ་ཚེ་འབུམ་རྒྱལ་གྱིས་བསྐུལ་བ་ལྟར། །
༧ཤཱཀྱའི་རྗེས་འཇུག་སྐལ་བཟང་ཆོས་རྒྱུན་མིང་ནས་བྲིས་པའོ། །
441



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
w
wwwwwwwwwww
༄༅། །གཉན་ཐོག་མཆོག་སྤྲུལ་རིན་པོ་ཆེའི་ཚེ་
རབས་རྗེས་འཛིན་གྱི་གསོལ་འདེབས་
སྨོན་ཚིག་བཞུགས་སོ། །
ཅུ
༄༅ ། །དཔལ་ལྡན་སྐུ་བཞིའི་རྒྱལ་ཐབས་བླ་མེད་པའི། །གསང་གསུམ་སྒྱུ་
འཕྲུལ་དྲ་བའི་འོད་སྣང་ཅན། །སྨྲ་བའི་ཉི་མ་ཐུབ་དབང་ཟས་གཙང་སྲས། །ལུས་
ཅན་རྒྱ་མཚོའི་སྤྱི་གཙུག་རྒྱན་དུ་ལྷམ། །བློ་ཆེན་སྐལ་བཟང་འཇིགས་མེད་ནོར་བུའི་
ཁྲིར། །ཕྱོགས་ལས་རྣམ་རྒྱལ་མཚན་དཔེའི་དཔལ་དང་ལྡན། །མཚུངས་མེད་ལྷ་
དབང་འདྲེན་མཆོག་གཙུག་གི་རྒྱན། །མཁྱེན་རབ་རྒྱ་མཚོའི་མགོན་པོར་གསོལ་བ་
འདེབས། །རྨད་བྱུང་ཐུགས་བསྐྱེད་རྩིབས་སྟོང་རྫོགས་པ་ཡིས། །ཐུབ་བསྟན་གླིང་
བཞིའི་ཁྱོན་ལ་དབང་བསྒྱུར་ཏེ། །བསྟན་འགྲོའི་ཕན་བདེ་རྫོགས་ལྡན་སར་འགོད་
པ། །མཆོག་སྤྲུལ་འགྲོ་བའི་མགོན་པོས་རྗེས་བཟུང་མཛོད། །བདག་སོགས་དེང་ནས་
ཚེ་རབས་ཐམས་ཅད་དུ། །མེ་ཏོག་ཕོག་པའི་བླ་མ་ལྷ་ཁྱོད་ཀྱིས། །དགྱེས་བཞིན་བརྩེ་
ཆེན་ཞགས་པས་རྗེས་བཟུང་སྟེ། །ས་ལམ་རིམ་བགྲོད་རྣམ་མཁྱེན་མྱུར་ཐོབ་ཤོག །
སྲིད་པའི་དཀྱིལ་འཁོར་འདིར་གནས་སྐྱེ་བོ་ཀུན། །ལས་འབྲས་ཚུལ་ལ་ངེས་པ་ལེགས་
རྙེད་དེ། །ཆོས་འབྱོར་བདེ་བས་དཔལ་རབ་ཡོངས་གང་ཞིང༌། །བཀྲ་ཤིས་རྒྱ་མཚོས་
ས་གསུམ་ཁྱབ་གྱུར་ཅིག ། ཅེས་གཉན་ཐོག་མཆོག་སྤྲུལ་རིན་པོ་ཆེས་བདག་ཅག་ཚེ་
རབས་རྗེས་སུ་འཛིན་པར་གསོལ་བ་འདེབས་པའི་སྨོན་ཚིག་འདི་འདྲ་ཞིག་དགོས་ཞེས། དད་ལྡན་བཟོད་པ་
ནས་དམངས་སྒོར་ཉིས་བརྒྱ་དང་བཅས་བསྐུལ་ངོར། ༧སྐྱེ་མིང་འཛིན་པ་ཀལྤ་བྷ་དྲ་དྷརྨ་སྱ་དྷ་ཛས་སྤེལ་བའོ། །
442



༄༅ ། །བརྟན་གསོལ་དང་ཚེ་རབས་རྗེས་འཛིན་སོགས་ཀྱི་སྐོར།
༄༅། །ཚེ་རབས་རྗེས་འཛིན་བྱིན་རླབས་མྱུར་
འཇུག་བཞུགས་སོ། །
༄༅། །ཨོཾ་སྭ་སྟི། དམར་སེར་དྷིཡིག་ཁམས་ལས་ལེགས་འཁྲུངས་པའི། །
ཡེ་ཤེས་ལུས་ཅན་མཁྱེན་གཏེར་རྒྱལ་བའི་ཡབ། །ངོ་མཚར་ལེགས་བཤད་སྨྲ་བ་ཡོངས་
ཀྱི་ལྷ། །བཅོམ་ལྡན་འཇམ་དཔལ་སྙིང་བོས་ཤིས་པ་སྩོལ། །བློ་བཟང་རྒྱལ་བ་ཀུན་གྱི་
འདུས་ཞལ་མཆོག །དཔལ་སྟུག་ གསང་བའི་ཡོན་ཏན་ཀུན་རྫོགས་ཤིང༌། །ཐུབ་
དབང་བསྟན་པའི་རྒྱལ་མཚན་འཛིན་པའི་རྗེ། །མཚུངས་མེད་དཔལ་ལྡན་བླ་མར་
གསོལ་བ་འདེབས། །བློ་བཟང་རིང་ལུགས་བཤད་སྒྲུབ་བསྟན་པའི་མཚོ། །འཛིན་
སྐྱོང་སྤེལ་བའི་ཐུགས་དམ་རླབས་ཀྱི་ཕྲེང་། །ཆད་མེད་འཕྲིན་ལས་རྩེ་དགའ་མཉམ་
མེད་པ། །བསྟན་འཛིན་རྒྱ་མཚོའི་མགོན་ལ་ གསོལ་བ་འདེབས། །མཁས་བཙུན་
བཟང་བོའི་ དཀྱིལ་ འཁོར་ཡོངས་རྫོགས་ཤིང༌། ། འཆད་རྩོད་རྩོམ་པའི་ འོད་ ཟེར་
གདེངས་ཀའི་གཟིས། །བསྟན་འགྲོའི་ཕན་བདེའི་པད་ཚལ་རྒྱས་མཛད་པ། །མཆོག་
སྤྲུལ་ཉིན་བྱེད་དབང་བོར་གསོལ་བ་འདེབས། །དེ་ལྟའི་རྣམ་ཐར་དད་པའི་མེ་ལོང་
ཆེར། །འགོག་མེད་འཕོས་པའི་བྱིན་མཐུ་ཟབ་མོ་ཡིས། །ཡིད་བསྐུལ་རྩེ་གཅིག་མོས་
པས་གསོལ་འདེབས་ན། །མགོན་ཁྱོད་ཐུགས་རྗེ་ཞགས་པས་རྗེས་འཛིན་མཛོད། །
བདག་སོགས་དེང་ནས་ཚེ་རབས་ཐམས་ཅད་དུ། །ཁྱོད་ཞབས་མུ་ཏིག་གསར་བའི་
འཛུམ་སྤྲོ་བ། །དད་པས་གཙུག་གི་རྒྱན་དུ་ཉེར་བཟུང་ནས། །ཚུལ་བཞིན་མཆོད་
པས་རྗེས་སུ་འཛིན་པར་ཤོག །འདྲེན་མཆོག་བླ་མ་ཁྱོད་དང་མི་འབྲལ་ཞིང་། །དམ་
*
ག་
443
**



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཆོས་བདུད་རྩིའི་དཔལ་གྱིས་འཚོ་བ་དང་། །ཡང་དག་ས་ལམ་བགྲོད་པ་མཐར་ཕྱིན་
ནས། །ཟུང་འཇུག་སྐུ་བཞིའི་གོ་འཕང་མྱུར་ཐོབ་ཤོག །ཐུགས་རྗེའི་གཏེར་ཆེན་གང་
གི་བྱིན་རླབས་དང་། །མཆོག་གསུམ་སྲུང་མར་བཅས་པའི་བདེན་མཐུ་ཡིས། །སྨོན་
དོན་མ་ལུས་གེགས་མེད་ལྷུན་གྲུབ་ནས། །བཀྲ་ཤིས་རྒྱ་མཚོས་ ས་སྟེང་ཁྱབ་གྱུར་
ཅིག ། ཅེས་སྟག་ཚང་ལྷ་མོ་དགའ་ལྡན་བཤད་སྒྲུབ་གླིང་གི་མཁན་རིན་པོ་ཆེ་དཔལ་ཤེས་རབ་
འབར་བའི་སྐྱེས་ཕྲེང་གིས་མངོན་པར་མཐོ་བ། རྗེ་བཙུན་བློ་བཟང་ཡོན་ཏན་བསྟན་པའི་རྒྱལ་མཚན་དཔལ་
བཟང་བོའི་ཚེ་རབས་རྗེས་འཛིན་གྱི་སྨོན་ཚིག་འདི་ལྟ་བུ་ཞིག་དགོས་ཞེས་གདན་ས་ཆེན་པོའི་མཆོག་སྤྲུལ་རིན་པོ་
ཆེ་ཆོས་ཀྱི་སེངྒེ་བ་དང་། དོ་དམ་ཨུ་ཡོན་བཅས་ཀྱི་གསུང་གི་མེ་ཏོག་བབས་པ་ལ་བརྟེན་ནས། ཆོས་མེད་སྙོམ་
ལས་པ་ཀལྤ་བྷ་དྲའི་མིང་ནས་དད་པས་མཚམས་སྦྱར་ཏེ་བྲིས་པ་དགེའོ། །
༄༅། །ཚེ་རབས་རྗེས་འཛིན་གྱི་སྨོན་ཚིག་བཞུགས་སོ། །
༄༅ ། །བློ་བཟང་མཁྱེན་བརྩེའི་ལྷ་ལམ་ཡངས་པ་ལ། །ཆོས་ཀྱི་གྲགས་པའི་
འོད་ཟེར་སྟོང་འབར་བས། །བསྟན་འགྲོའི་ཕན་བདེའི་པད་ཚལ་རྒྱས་མཛད་པ། །
འདྲེན་མཆོག་ཉི་མ་གཞོན་ནུར་གསོལ་བ་འདེབས། །ཕྱོགས་བཅུའི་བསྟན་འཛིན་
རྣམས་ཀྱི་ ཞབས་ བརྟན་ ཅིང༌། ། མཐའ་ དབུས་ དགེ་ འདུན་ སྡེ་ རྣམས་ ཆོས་ སྤྱོད་
འཕེལ། །བསྟན་པའི་སྦྱིན་བདག་མངའ་ཐང་ཡོངས་རྒྱས་པས། །མཆོག་གསུམ་གུས་
མཆོད་སྲི་ཞུ་བགྱིད་པར་ཤོག །བདག་སོགས་དེང་ནས་ཚེ་རབས་ཐམས་ཅད་དུ། །
མགོན་ཁྱོད་བརྩེ་བའི་ཐུགས་ཀྱིས་རྗེས་བཟུང་ནས། །ས་ལམ་མཐར་ཕྱིན་སྐུ་གསུམ་
མཆོག་བརྙེས་ཏེ། །འགྲོ་ཀུན་སྲིད་ཞིའི་མཚོ་ལས་སྒྲོལ་ནུས་ཤོག ། ཅེས་ཤིང་
བཟའ་སྐུ་ཆུང་རིན་པོ་ཆེ་ཐམས་ཅད་མཁྱེན་ཅིང་གཟིགས་པ་ཆེན་པོ་རྗེ་བཙུན་བློ་བཟང་ཆོས་གྲགས་ཉི་མ་དཔལ་
444



༄༅། །བརྟན་གསོལ་དང་ཚེ་རབས་རྗེས་འཛིན་སོགས་ཀྱི་སྐོར།
བཟང་བོའི་ཚེ་རབས་རྗེས་འཛིན་གྱི་སྨོན་ཚིག་འདི་འདྲ་ཞིག་དགོས་ཞེས། མགོན་པོ་གང་དེའི་སྐུ་དབོན་སྐལ་
བཟང་བློ་འཕེལ་ནས་ལྷ་རྫས་བཅས་བསྐུལ་ངོར། སྐལ་བཟང་ཆོས་ཀྱི་རྒྱལ་མཚན་གྱིས་བྲིས་པ་དགེའོ། །
༄༅། །ཚེ་རབས་རྗེས་འཛིན་ཚིགས་བཞི་མ།
༄༅། །བླ་མ་མཆོག་གིས་ཚེ་རབས་ཐམས་ཅད་དུ། །ཡང་དག་དགེ་བའི་
བཤེས་ཀྱི་མགོན་མཛད་ནས། །ཚོགས་བསགས་སྒྲིབ་སྦྱང་རྣམ་མཁྱེན་མྱུར་ཐོབ་
ནས། །མར་གྱུར་འགྲོ་ཀུན་སྒྲོལ་བའི་མཐུ་ལྡན་ཤོག ། ཅེས་པ་འདི་ནི་ཅིན་མིང་
བའི་འདོད་མོས་བཞིན་བྲིས་པའོ། །
༄༅། །གསོལ་འདེབས་ཚིགས་བཅད་ཐོར་བུའི་
སྐོར་ཕྱོགས་གཅིག་ཏུ་བསྒྲིགས་
པ་བཞུགས་སོ། །
༄༅ ། །བློ་ཆེན་སྐལ་བཟང་མདོ་སྔགས་རྒྱལ་བའི་བསྟན། །ཐབས་མཁས་
ཆོས་ཀྱི་རྒྱལ་མཚན་བསྒྲེངས་པ་ལ། །ཐུགས་བསྐྱེད་སྨོན་ལམ་ལྷག་བསམ་རྣམ་པར་
དག །ལུས་ཅན་རྒྱ་མཚོའི་མགོན་པོར་གསོལ་བ་འདེབས། ། ཞེས་བླ་མ་རྣམ་
ལྔའི་གསོལ་འདེབས་མཚན་བྱང་གཅིག་ཏུ་ཐོན་པ་འདི་འདྲ་ཞིག་དགོས་ཞེས་དགེ་ཚུལ་བློ་བཟང་བསྟན་འཛིན་
གྱིས་བསྐུལ་ངོར། ༧ཤིང་བཟའ་སྐྱེ་མིང་བ་སྐལ་བཟང་ཆོས་ཀྱི་རྒྱལ་མཚན་གྱིས་རང་ལོ་བརྒྱད་པར་ཨ་སྐྱིད་བཤད་
སྒྲུབ་དར་རྒྱས་གླིང་ནས་སྦྱར་བའོ། ། ༈ བློ་བཟང་མཁྱེན་པའི་ལུང་རིགས་རྩལ་རྫོགས་
445



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཤིང་། །མི་འཇིགས་སྤོབས་པའི་ཤེས་རབ་མཆོག་བརྙེས་པའི། །བསྟན་འཛིན་རྒྱ་
མཚོའི་ གཙུག་ རྒྱན་ ཟླ་ མེད་ པ། ། མཆོག་ སྤྲུལ་ དམ་ པའི་ ཞབས་ ལ་ གསོལ་ བ་
འདེབས། ། ༈ འཇིགས་པ་མེད་པའི་སྙིང་སྟོབས་རླབས་པོ་ཆེ། །སྐལ་བཟང་
གདུལ་བྱའི་དོན་དུ་རབ་བསྐྱེད་ནས། །འཕྲིན་ལས་བཟང་བོས་བསྟན་པ་འཛིན་
མཛད་པ། །གདུལ་བྱ་རྒྱ་མཚོའི་མགོན་ལ་གསོལ་བ་འདེབས། ། ༈ སྐལ་
བཟང་དྲེགས་ལྡན་ལྷ་བརྒྱའི་དཀྱིལ་འཁོར་དུ། །བློ་བཟང་རྒྱལ་བའི་འཕྲིན་ལས་ལུང་
རྟོགས་དཔལ། །རྒྱ་མཚོ་སྤེལ་མཁས་འཇིགས་བྲལ་དབང་ཕྱུག་ཆེ། །ཕྱོགས་ལས་རྣམ་
རྒྱལ་ཞབས་ལ་གསོལ་བ་འདེབས། ། ༈ མཁན་ཆེན་དཀོན་མཆོག་རྒྱལ་མཚན་གྱི་སྐུ་བསྟོད།
དཀོན་མཆོག་ཀུན་འདུས་བློ་བཟང་རྒྱལ་བ་ཡི། །མདོ་སྔགས་བསྟན་པའི་རྒྱལ་མཚན་
བསྒྲེངས་པའི་མཐུས། །བཤད་དང་སྒྲུབ་པའི་དགེ་ལེགས་རྒྱ་མཚོའི་བཅུད། ། སྩོལ་
མཛད་རྗེ་བཙུན་བླ་མར་གསོལ་བ་འདེབས། ། ༈ ཤེས་རབ་ཡེ་ཤེས་དམར་
སེར་ལི་ཁྲིའི་རྡུལ། །མཁའ་ལ་འཕྱུར་འདྲའི་ངོ་མཚར་སྒྱུ་མའི་སྐུ། །དྲན་པའི་མོད་ལ་
མཁྱེན་རབ་མཆོག་སྩོལ་བ། །རྗེ་བཙུན་བརྟན་པའི་འཁོར་ལོས་ཤིས་པ་སྩོལ། །བློ་
བཟང་ཐུབ་བསྟན་ཉིན་བྱེད་སྣང་བའི་གཟིས། །ཚུལ་ཁྲིམས་པདྨོའི་འཛུམ་དཔལ་
བཞད་པ་ལ། །ཐུགས་བསྐྱེད་སྨོན་ལམ་རྒྱ་མཚོའི་མཐུ་གྲུབ་པ། །མཚུངས་མེད་
འདྲེན་པ་དམ་ པར་ གསོལ་བ་འདེབས། །ཟབ་ཡངས་ཆོས་ཚུལ་ བཟང་ པོའི་འོད་
དཀར་ཅན། །ཁྲིམས་ལྡན་འདུས་པའི་མཁའ་ལ་མངོན་འཕགས་པ། །རྣལ་འབྱོར་
དབང་ཕྱུག་གདུལ་བྱ་རྒྱ་མཚོའི་མགོན། །མཚུངས་མེད་བླ་མ་མཆོག་ལ་གསོལ་བ་
། ཞེས་པ་འདི་ཡང་རྔ་བ་བླ་ཕྲུག་པའི་སྤྲུལ་སྐུ་བློ་བཟང་ཚུལ་ཁྲིམས་རྒྱུ་མཚོའི་སྐུ་བསྟོད་དུ་
དད་ལྡན་དུ་མའི་འདོད་མོས་བཞིན་བྲིས་པའོ། །
446



::
༄༅། །ལྷ་མོའི་འཕྲིན་བཅོལ་འདོད་གསོལ་
གདུང་དབྱངས་ང་རོ་བཞུགས་སོ། །
•
:
st
:་,་;
༄༅ ། ། བྷྱོ༔ རྡོ་རྗེ་འཆང་དང་པདྨ་སཾ་བྷ་ཝའི། །སྤྱན་སྔར་ཞལ་བཞེས་
བསྟན་སྲུང་ཡོངས་ཀྱི་གཙོ། །དཔལ་ལྡན་ལྷ་མོ་རྡོ་རྗེ་གཡུ་སྒྲོན་མ། །འཁོར་བཅས་
འདིར་སྤྱོན་ བདག་ ལ་ དགོངས་ སུ་ གསོལ། ། ཁྱོད་ ནི་ དང་ བོར་ ཨོ་ རྒྱན་ སྲུང་ མ་
གནང་། །བར་དུ་རྡོ་རྗེ་གདན་གྱི་བཀའ་སྲུང་མཛད། །ཐ་མར་བོད་ཁམས་སྐྱོང་བའི་
མཐུ་རྩལ་ཅན། །བཀྲས་ལྷུན་གཙུག་ལག་ཁང་གི་བསྟན་སྲུང་མ། །ད་ལྟ་ཕྱག་ན་པདྨོ་
རིམ་བརྒྱུད་ཀྱིས། །ཆོས་འཁོར་རྒྱལ་གྱི་སྲུང་མར་གཉེར་གཏད་ཅིང༌། །སྲིད་གསལ་
བླ་མཚོ་འདི་ཡི་གནས་ཀྱི་བདག །དཔལ་ལྡན་ལྷ་མོ་ཀཱ་ལི་དེ་ཝར་བསྟོད། །ཚེ་རབས་
སྔོན་ནས་བསྒྲུབས་ཅིང་བསྟེན་པ་ཡི། །དབྱངས་ཅན་ཁྲོས་པ་འདོད་ཁམས་དབང་
ཕྱུག་ཁྱོད། །ཐུགས་རྗེ་སྤྱན་གྱིས་གཟིགས་པ་མ་ཆུང་བར། །བདག་གི་རེ་བ་ད་ལྟ་
འགྲུབ་པར་མཛོད། །ལྷ་མོ་ཁྱོད་ལ་གསོལ་བའི་སྙིང་བོ་ནི། །སོག་ཡུལ་དགའ་ལྡན་
བཤད་སྒྲུབ་དར་རྒྱས་གླིང་། །སྐྱབས་རྗེ་ལཱ་ཁ་ནམ་མཁའི་སྙིང་བོ་ཡི། །མཆོག་སྤྲུལ་
མྱུར་གསལ་མཐོང་སྣང་བསྟན་དུ་གསོལ། །བླ་མཚོའི་ཞལ་མཇལ་ལེགས་པར་ཐོབ་པ་
ན། །མདོར་ན་སྡེ་འདིའི་ཁྱབ་བདག་རྡོ་རྗེ་འཆང༌། །ཡང་སྤྲུལ་ཉི་མ་གཞོན་ནུ་གང་དེ་
ཡི། །སྐུ་ཚེ་བརྟན་ཅིང་ཐུགས་བཞེད་འགྲུབ་པ་དང་། །གདན་སར་མྱུར་བྱོན་འཕྲིན་
ལས་མཐར་རྒྱས་ཤོག །ལྷག་བསམ་བཟང་བོས་ཚུལ་འདི་སྒྲུབ་པ་ལ། །ཕྱི་དང་ནང་
གི་འགལ་རྐྱེན་གང་བྱུང་ཡང་། །གསང་བའི་ལྷ་མོ་ཁྱོད་ཀྱིས་གཟིགས་མཛོད་ལ། །



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་བ་གསུང་འབུམ།
བར་ཆད་ཀུན་སེལ་མཐུན་རྐྱེན་མ་ལུས་སྒྲུབས། །བླ་མ་མཆོག་གསུམ་བདེན་པའི་བྱིན་
རླབས་དང༌། །བསྟན་སྲུང་དམག་ཟོར་རྒྱལ་མོའི་མཐུ་སྟོབས་ཀྱིས། །བདག་ཅག་རེ་
བའི་འབྲས་བུ་ཡོངས་སྨིན་ཞིང་། །ཆོས་འབྱོར་བདེ་སྐྱིད་རོལ་བས་ཚིམ་གྱུར་ཅིག །
ཅེས་གནས་མཆོག་ལྷ་མོའི་བླ་མཚོར་ཕྱིན་སྐབས་སྤྱི་ལོ་ ༡༩༩༠ཟླ་ ༡༢ཚེས་༤ལ། ལྷ་མོའི་འཕྲིན་
བཅོལ་འདོད་གསོལ་གདུང་དབྱངས་ང་རོ་ཞེས་བྱ་བ་འདི་ཉིད་ངག་ནས་ཐལ་ལོ། །
༄༅། །ཐ་འོག་ཆོས་རྒྱལ་གྱི་འཕྲིན་བཅོལ།
༄༅ ། །ཧཱུྃ། རང་བཞིན་བདེ་ཆེན་དག་པའི་ཕོ་བྲང་དང༌། །དཔལ་གྱི་བསམ་
ཡས་ཐའི་ འོག་སྐུ་མཁར་ སོགས། ། གར་བཞུགས་ རྡོ་ རྗེའི་ གནས་མཆོག་ཆེན་པོ་
ནས། །སྤྲུལ་བའི་ཆོས་སྐྱོང་རྣལ་འབྱོར་དགྲ་ལྷའི་གཙོ། །མོན་བུ་པུ་ཏྲ་ཐ་འོག་ཆོས་ཀྱི་
རྒྱལ། །གསང་བའི་ཡུམ་ཆེན་ལས་བྱེད་ཕྱི་ནང་བློན། །རུ་འདྲེན་སྡེ་བཞི་དྲེགས་པ་
དམག་ཚོགས་བཅས། །འདིར་གཤེགས་རང་རང་དགྱེས་པའི་གདན་ལ་བཞུགས། །
སྔགས་དང་ཏིང་འཛིན་ཕྱག་རྒྱས་བྱིན་བརླབས་པའི། །ཟག་མེད་བདེ་བ་སྟེར་བའི་
མཆོད་པའི་སྤྲིན། །ཁྲག་གི་ཨརྒྱུ་དབང་བོའི་མེ་ཏོག་འཛུམ། །གསུར་ཆེན་དུད་སྤྲིན་
ཞུན་ཆེན་སྣང་གསལ་འབར། །ཁྲག་མཁྲིས་དྲི་ཆབ་ཤ་རུས་ཞལ་ཟས་སྤུངས། །རྐང་
གླིང་ཐོད་པའི་རྔ་དང་འདོད་ཡོན་ལྔ། །ཕྱི་ནང་གསང་བའི་དམ་རྫས་སྤྱན་གཟིགས་
སོགས། །བསྟན་སྲུང་འཁོར་བཅས་དགྱེས་པ་བསྐྱེད་ཕྱིར་འབུལ། །བདག་ཅག་མ་
རིག་དབང་གིས་ཉེས་པའི་ཚོགས། ། ཐུགས་དང་འགལ་བར་གྱུར་པ་གང་བགྱིས་
པ། །སྙིང་ནས་བཤགས་སོ་གུས་པས་བསྟེན་མཆོད་ན། །ཁྱོད་ཐུགས་སྐྱེ་མེད་ངང་དུ་
དག་པར་མཛོད། །དམར་ནག་མེ་རླུང་འཚུབ་མར་བཞུགས་པ་ཡི། །བསྟན་སྲུང་
448



༄༅། །བསང་ཡིག་དང་འཕྲིན་བཅོལ་སོགས་ཀྱི་སྐོར།
སྤྲུལ་བའི་ཆོས་རྒྱལ་དགྲ་ལྷ་ཆེ། །གསང་ཡུམ་བཀའ་བློན་ཕྱི་ནང་གསང་བ་སོགས། །
འཁོར་ཚོགས་དམ་ཅན་རྒྱ་མཚོ་བཅས་ལ་བསྟོད། །ཆོས་འཁོར་སྐྱོང་མཛད་སྲུང་མ་
ཁྱོད་ཉིད་ལ། །བརྟེན་ཅིང་མཆོད་པའི་རྣལ་འབྱོར་བདག་ཅག་གི །འགལ་རྐྱེན་བར་
ཆད་མ་ལུས་ཞི་བ་དང་། །མཐུན་རྐྱེན་འདོད་པའི་དོན་ཀུན་ལྷུན་གྲུབ་མཛོད། །ཁྱད་
པར་ལུས་ཅན་ཀུན་གྱི་ཕན་བདེའི་དཔལ། །རྒྱལ་བསྟན་སྤྱི་དང་འཇམ་མགོན་རྒྱལ་
བའི་བསྟན། །དེ་འཛིན་སྐྱེས་བུའི་ཞབས་པད་རྟག་བརྟན་ཅིང་། །དགེ་འདུན་སྡེ་
རྣམས་དར་རྒྱས་ཡུན་གནས་ཤོག །འཇིག་རྟེན་ཁམས་སུ་བདེ་སྐྱིད་དར་བ་དང། །
རྒྱལ་ཁམས་འདིར་ཡང་ཆོས་སྲིད་འབྱོར་བ་རྒྱས། །བསྟན་ལ་གུས་ཞབས་ལྷུར་ལེན་སྐྱེ་
འགྲོ་ཀུན། །ཚེ་རིང་ནད་མེད་བར་ཆད་ཀུན་ཞི་ཤོག །ཕྱོགས་འདིར་མི་ཕྱུགས་ནད་
རིམས་འཐབ་རྩོད་བྲལ། །ཆར་ཆུ་དུས་སྙོམས་འབྱུང་བཞིའི་འཇིགས་པ་ཞི། །རྩི་
བཅུད་འབྲས་སྨིན་ཞིང་ཕྱུགས་དར་བ་ཡི། །བདེ་སྐྱིད་ཡར་ངོའི་ཟླ་ལྟར་གོང་འཕེལ་
ཤོག །ཁྱོད་ཐུགས་བརྩེ་ཆེན་ཞིང་ཁམས་རྒྱ་མཚོའི་ཁྱོན། །ཕ་མཐའ་ཡས་པའི་དཔལ་
རབ་ཡོངས་འགེངས་པའི། །གཏན་པ་མེད་པའི་འཕྲིན་ལས་འདོད་དགུའི་ཆར། །
སྐལ་བཟང་སྐྱེ་འགྲོའི་གསོས་སུ་འབེབ་གྱུར་ཅིག ། ཅེས་པ་འདི་ཡང་རབ་རྒྱུན་
ལྕགས་རྟ་ལོར་བསམ་ཡས་པེ་ཧར་གླིང་དུ་སྤྲུལ་བའི་རྒྱལ་བོ་ཆེན་པོར་སྙན་ཤལ་འབུལ་སྐབས་འཕྲིན་བཅོལ་དུ་ཞུས་པ་
དེ། གམ་སྡོད་པ་ཚུལ་ཁྲིམས་རྒྱ་མཚོ་ནས་ཡིག་རིས་སུ་ཕབ་པར་བསྐུལ་བ་ལྟར། འབྲི་སྣོན་ཅུང་ཟད་བགྱིས་ཏེ་བྲིས་པ་
དགེའོ། །
449



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༄༅། །བསང་མཆོད་བདེ་ལེགས་རྩ་བ་མ་བཞུགས་སོ། །
༄༅། །བདེ་ལེགས་རྩ་བ་དྲིན་ཆེན་བླ་མ་དང་། །དངོས་གྲུབ་ཀུན་སྩོལ་ཡི་
དམ་ཞི་ཁྲོའི་ལྷ། །དུས་གསུམ་ཕྱོགས་བཅུར་བཞུགས་པའི་སངས་རྒྱས་དང༌། །ཉན་
ཐོས་རང་རྒྱལ་བྱང་ཆུབ་སེམས་དཔའི་ཚོགས། །གནས་གསུམ་དཔའ་བོ་མཁའ་འགྲོ་
ཆོས་སྲུང་སྤྱི། །ཁྱད་པར་མྱུར་མཛད་ཡེ་ཤེས་ཕྱག་དྲུག་མགོན། །དགེ་སྡིག་ཤན་
འབྱེད་དམ་ཅན་ཆོས་ཀྱི་རྒྱལ། །འདོད་ཁམས་དབང་ཕྱུག་དཔལ་ལྡན་དམག་ཟོར་
མ། །གནོད་སྦྱིན་གཏེར་བདག་རྣམ་མང་ཐོས་པའི་སྲས། །ཆོས་འཁོར་སྐྱོང་མཛད་
བེག་རྩེ་ལྕམ་སྲིང་དང་། །དྲེགས་པའི་སྡེ་དཔོན་སྐུ་ལྔ་ཡོངས་ཀྱི་གཙོ། །མོན་བུ་པུ་ཏྲ་
ཐ་འོག་ཆོས་ཀྱི་རྒྱལ། །བྱ་ཁྲིད་གཟའ་མཆོག་དམ་ཅན་རྡོར་ལེགས་སོགས། །མ་
ཐོགས་དམ་ཚིག་དབང་གིས་གནས་འདིར་གཤེགས། །ཏིང་འཛིན་སྔགས་དང་ཕྱག་
རྒྱས་རབ་སྤེལ་བའི། །རབ་འབྱམས་ཡེ་ཤེས་མེ་ལ་བསྲེགས་པ་ཡི། །མཆོད་གཏོར་
བསང་རྫས་ཇ་ཆང་གསེར་སྐྱེམས་སོགས། །དངོས་བཤམས་ཡིད་སྤྲུལ་མཆོད་ཚོགས་
ལེགས་བཞེས་ནས། །ཐུགས་དམ་སྐོང་ཞིང་ཉམས་ཆག་བྱང་གྱུར་ཏེ། །བར་ཆད་
ཀུན་སེལ་ དངོས་གྲུབ་མ་ལུས་སྩོལ། །ཁྱད་པར་རྒྱལ་བསྟན་ཕྱོགས་བཅུར་རྒྱས་པ་
དང་། །དེ་འཛིན་སྐྱེས་བུའི་སྐུ་ཚེ་ཞབས་པད་བརྟན། །དགེ་འདུན་ཐུགས་མཐུན་
ཁྲིམས་གཙང་བཤད་ སྒྲུབ་འཕེལ། ། ལེགས་ཚོགས་ཡར་ངོའི་ ཟླ་ བཞིན་ རྒྱས་པར་
མཛོད། །མདོར་ན་བདེ་ལེགས་འཁྱིལ་གླིང་ཆོས་སྡེ་འདིར། །གུས་མཆོད་ལྷུར་ལེན་
སྦྱིན་བདག་ཚོགས་རྣམས་ཀྱང༌། །མི་འདོད་བར་ཆད་ཉེར་འཚེ་ཀུན་ཞི་ནས། །
450



༄༅ ། །བསང་ཡིག་དང་འཕྲིན་བཅོལ་སོགས་ཀྱི་སྐོར།
མཐུན་རྐྱེན་བསམ་དོན་ཡིད་བཞིན་ལྷུན་གྲུབ་མཛོད། །སྡེ་འདིར་བརྙས་ཤིང་དམོད་
པའི་ཚོགས་རྣམས་དང༌། །བསམ་སྦྱོར་ལོག་པར་ལྟ་བའི་སྡང་དགྲ་ལ། །མངོན་པའི་
རྟགས་སྟོན་དྲག་པོས་ཚར་བཅད་ནས། ། སངས་རྒྱས་བསྟན་སྲུངས་དཀོན་མཆོག་
དབུ་འཕང་བསྟོད། ། ཕྱོགས་འདིར་ཆོས་སྲིད་གསེར་གྱི་པད་ཚལ་འབུམ། །བཞད་
པའི་དགེ་མཚན་སྦྲང་རྩིའི་གེ་སར་ལ། །སྤྱོད་པའི་སྐལ་བཟང་རྐང་བ་དྲུག་པའི་ཁྱུ། །
དགེ་ལེགས་འདོད་པ་འཇོ་བའི་དཔལ་ཐོབ་ཤོག ། ཅེས་པ་འདི་ནི། སྔ་སོར་མགོན་
ཁང་གསར་ཚུགས་ཀྱི་སྐབས་སྐུ་ཞབས་གོང་མ་མཆོག་གིས་བསྩལ་པའི་བདེ་ལེགས་རྩ་བ་མའི་བསང་ཡིག་རྒྱུན་
གནས་ཡོད་པ། ཕྱིས་སུ་ཉམས་ཆག་བྱུང་སྐབས་བོར་བརླགས་སུ་སོང་བར་བརྟེན་ནས། དོ་དམ་པ་བསམ་
གཏན་རྒྱ་མཚོ་དང་མགོན་ཁང་བ་བཀྲ་ཤིས་རྒྱ་མཚོ་ཟུང་གིས་བསྐུལ་བ་ལ་བརྟེན་ནས། ༧སྐྱེ་མིང་བ་སྐལ་བཟང་
ཆོས་རྒྱན་གྱིས་བྲིས་པ་དགེའོ། །
༄༅། །བློན་པོ་བྱ་ཁྲིའི་གསོལ་མཆོད་མདོར་བསྡུས།
༄༅། །བསྟན་སྲུང་དགྲ་ལྷ་ཆེན་པོའི་བཀའ་ཡི་བློན་པོ་བྱ་ཁྲིད་ཀྱི་གསོལ་མཆོད་བྱ་བར་འདོད་པའི་གང་
ཟག་གིས་འཇིགས་བྱེད་སོགས་ཡི་དམ་གང་རུང་གི་ང་རྒྱལ་ལ་གནས་ནས། བསང་རྫས་མཆོད་གཏོར་རྣམས་
བསང་སྦྱང་། ནམ་མཁའ་མཛོད་ཀྱི་སྔགས་དང༌། སྔགས་དྲུག་ཕྱག་རྒྱ་དྲུག་གིས་བྱིན་གྱིས་བརླབས་ཤིང་།
བདག་གི་བསམ་པའི་སོགས་ཀྱིས་བདེན་སྟོབས་བརྗོད་དེ། ཧཱུྃ། ཆོས་དབྱིངས་རྣམ་པར་དག་པའི་
གཞལ་ཡས་སུ། །བསྟན་སྲུང་ཐ་འོག་ཆོས་རྒྱལ་ཆེན་པོ་ཡི། །བཀའ་ཡི་བློན་པོ་བྱ་ཁྲིད་
མིག་གཅིག་པ། །སྤྱན་འདྲེན་འཁོར་བཅས་གནས་འདིར་གཤེགས་སུ་ གསོལ། །
བསང་དང་གསེར་སྐྱེམས་མཆོད་པ་སྣ་ཚོགས་དང༌། །ཤ་ཁྲག་དམར་གྱི་གཏོར་མ་ལ་
སོགས་པ། །དམ་རྫས་སྤྱན་གཟིགས་ནམ་མཁའ་གང་བ་འདི། །ལྷ་ཁྱོད་དགྱེས་པ་
བསྐྱེད་ཕྱིར་འབུལ་གྱིས་བཞེས། །བདག་ཅག་དཔོན་སློབ་འཁོར་དང་བཅས་པ་ཡི། །
451



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འགལ་རྐྱེན་བར་ཆད་ཐམས་ཅད་ཀུན་ཞི་ཞིང་། །མཐུན་རྐྱེན་ཚེ་དང་བསོད་ནམས་
རླུང་རྟ་དང་། །དཔལ་འབྱོར་ལོངས་སྤྱོད་མཁོ་རྒུའི་ཚོགས་འཕེལ་མཛོད། །ཉིན་
གསུམ་རྒྱང་ནས་བྱ་ར་མཛད་པ་དང༌། །མཚན་གསུམ་དྲུང་ནས་མེལ་ཚེ་གནང་བ་
ཡིས། །འཇིགས་སར་སྐྱེལ་མས་དཔུང་གཉེན་ལེགས་མཛད་ནས། །རྟག་ཏུ་གཡེལ་
བ་མེད་པའི་གྲོགས་མཛོད་ཅིག །ཁྱོད་ལ་འཕྲིན་ལས་བཅོལ་བའི་མཐུས། །བདག་
སོགས་གང་གནས་ས་ཕྱོགས་དེར། །ནད་གདོན་བར་ཆད་ཞི་བ་དང༌། །ཆོས་སྲིད་
བཀྲ་ཤིས་རྒྱས་པར་ཤོག ། ཅེས་བློན་པོ་བྱ་ཁྲིད་ཀྱི་གསོལ་མཆོད་མདོར་བསྡུས་འདི་ནི།
དབོན་པོ་ངག་དབང་མཐའ་ཡས་ཀྱིས་དམངས་སྒོར་བརྒྱ་ཕྲག་བཅས་བསྐུལ་ངོར། དགེ་སྦྱོང་གཟུགས་བརྙན་
འཛིན་པ་སྐལ་བཟང་ཆོས་ཀྱི་རྒྱལ་མཚན་པས་བྲིས་པ་དགེའོ། །
༄༅། །བྱ་ཁྲིའི་བསང་ཡིག་བསྡུས་པ། འབྲུ་གསུམ་དང་སྔགས་དྲུག་ཕྱག་རྒྱ་དྲུག་གིས་བསང་རྫས་དང་
མཆོད་གཏོར་བྱིན་གྱིས་བརླབས་ནས། བསྟན་སྲུང་གནོད་སྦྱིན་དགྲ་ལྷ་ཆེན་པོ་ཡི། །བཀའ་ཡི་
བློན་པོ་བྱ་ཁྲིད་རྟ་སྔོན་ཅན། །དཀོར་བདག་གཉན་པོ་མཆོག་དང་བཅས་པ་ལ། །
དམ་རྫས་མཆོད་གཏོར་བསང་གསུར་འདི་འབུལ་གྱིས། །བཞེས་ནས་ཕྱུགས་ཀྱི་ཁ་
འཛིན་གཉེར་བྱས་ནས། །དགྲ་དང་གོད་ཁ་མི་འདོད་ཉེར་འཚེ་བཟློག །ཆོས་སྲིད་
འབྱོར་འཕེལ་ ཕྱུགས་གཡང་ལྷུན་ཆགས་ཤིང་། །གང་བཅོལ་ལས་རྣམས་ལྷུན་གྱིས་
འགྲུབ་པར་མཛོད། ། ཅེས་པ་འདི་ཡང་། རང་གཞིས་ཀྱི་སུ་རུག་འཛིན་པའི་ནང་འཁོར་
དད་ལྡན་ལྷག་བསམ་ཅན་བརྩོན་མིང་བ་ནས་བསྐུལ་ངོར། ཤིང་བཟའ་སྐྱེ་མིང་བས་བྲིས་པ་ཛ་ཡནྟུ། །
452



༄༅། །བསང་ཡིག་དང་འཕྲིན་བཅོལ་སོགས་ཀྱི་སྐོར།
༄༅། །གཉན་རྒོད་རྡོ་རྗེ་གཟི་འབར་ལ་གསོལ་མཆོད་
བྱ་ཐབས་དགྲ་བགེགས་འཇོམས་པའི་རུ་
མཚོན་ཞེས་བྱ་བ་བཞུགས་སོ། ། །
༄༅ ། །དངོས་གྲུབ་ཆར་འབེབས་བླ་མ་ཡི་དམ་དང་། །མཁའ་འགྲོ་ཆོས་སྐྱོང་
གཏེར་བདག་ཚོགས་རྣམས་ལ། །གུས་པས་བཏུད་ནས་ལྷ་གཉན་གཟི་འབར་རྗེ། །
མཆོད་ཐབས་དགྲ་བགེགས་འཇོམས་པའི་རུ་མཚོན་བསྒྲེང་། ། དེ་ལ་འདིར་རྣམ་སྣང་ཆེན་
པོའི་རྒྱུད་དུ་གསུངས་པའི་རྡོ་རྗེ་གནོད་སྦྱིན་ནག་པོས་ལྟ་ལོག་དམ་ཉམས་བསྒྲལ་ནས་བཀའ་གདམས་ཀྱི་བསྟན་
པ་སྐྱོང་བའི་ཕྱིར་འབྲོག་གནས་ཁྲོས་པའི་ཚུལ་བཟུང་བར་གསུངས་པ། ལྷ་གཉན་ཆེན་པོ་རྡོ་རྗེ་གཟི་བརྗིད་
འབར་བ་ཡབ་ཡུམ་སྲས་བཅས་ལ་གསོལ་མཆོད་བསྐང་བའི་རིམ་པ་འབུལ་བར་འདོད་པའི་གང་ཟག་གིས་ཐོག་
མར། བསྐང་དཔེ་རྙིང་བར། གཏོར་མ་སྨན་རཀ་བཅའ་གཞི་ལྟར་ལེགས་པར་བཤམས། ཞེས་བཀོད་པ་ལྟར།
ཕྱག་བཞེས་ལ། དམར་གཏོར་ཟུར་གསུམ་གཡས་དཀྱུས་གཤོག་པ་བརྒྱུད་པ་ལ་བཤོས་བུ་བརྒྱད་ཀྱིས་ཕྱོགས་
མཚམས་སུ་བསྐོར་ཞིང་། དེའི་མདུན་གྱི་ཡུམ་གཏོར་བཤོས་བུ་དེ་ཅུང་ཆེ་བ་བྱེད། སྨན་རཀ་གཏོར་གསུམ་དང་།
མཆོད་ཡོན་ཉེར་སྤྱོད། གསེར་སྐྱེམས། ཟས་ཕུད། སྤྱན་གཟིགས་སོགས་གང་འཛོམས་ལེགས་པར་བཤམས་
ལ། སྐྱབས་སེམས་སྔོན་དུ་འགྲོ་བས། རང་འཇིགས་བྱེད་སོགས་ཡི་དམ་གང་རུང་གི་ང་རྒྱལ་ལ་གནས་ནས།
མཆོད་གཏོར་རྣམས་བསང་སྦྱང་དང་བྱིན་རླབས་སྤྱི་བཞིན་བྱས་ནས། སྭ་བྷཱ་ཝས་སྦྱངས། སྟོང་བའི་ངང་
ལས་རང་གི་མདུན་དུ་དབང་སྔོན་ཞུན་མའི་ལྷུན་པོའི་མཛེས་པ་འཕྲོག་པར་བྱེད་པའི་
དབྱིབས་ལེགས་དམག་དཔོན་ཁྲོས་འདྲའི་རྫ་རི་སྨུག་ནག་རྩེ་མོ་ནམ་མཁའི་དབྱིངས་སུ་
བསྙེགས་པ། གཡའ་བྲག་ནགས་ཚལ་སྣ་ཚོགས་པའི་རྒྱུན་གྱིས་སྤུད་པ། རང་སྣང་
རང་བཞིན་ལྷུན་གྱིས་གྲུབ་པའི་དབུས་སུ་ཐོད་པ་སྐམ་རློན་དང་། བམ་རོ་གསར་རྙིང་
453



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
，
བརྩེགས་པའི་སྐུ་མཁར་ཆེན་པོ་རྔམ་ཞིང་འཇིགས་པ། ལོགས་ལ་སྟག་གཟིགས་དོམ་
དྲེད་ལ་སོགས་པའི་གཅན་གཟན་མང་བོ་ངར་ཞིང་འཕྱོ་བ། མི་རོ་རྟ་རོ་མང་བོ་གྲམ་
ཁྲོལ་བཞིན་བརྡལ་བ། ལྷ་སྲིན་དྲེགས་པའི་ཚོགས་དཔའ་གཏུམ་ཁྲོ་རྔམ་དང་ལྡན་པ་
རྣམས་ཀྱིས་སོད་སོད་ཆོད་ཆོད་རྒྱོབ་རྒྱོབ་ཀྱི་སྒྲ་འབྲུག་སྟོང་དུས་གཅིག་ཏུ་ལྡིར་བ་ལྟར་
སྒྲོག་པ། སྲིན་པོ་ལང་ཀ་བུ་རིའི་གྲོང་ཁྱེར་ཡང་ཟིལ་གྱིས་གནོན་པར་བྱེད་པ། དེའི་
དབུས་སུ་དགྲ་བགེགས་ཕོ་མོ་ཁ་སྦུབས་གན་རྐྱལ་དུ་བསྣོལ་བའི་སྟེང་དུ་དྲི་མཐིང་ག་
ལས་ལྷ་གཉན་ཆེན་པོ་རྡོ་རྗེ་གཟི་བརྗིད་འབར་བ་སྐུ་མདོག་མཐིང་ནག་ཞལ་གཅིག་
ཕྱག་གཉིས་ཁྲབ་རྨོག་ལུས་ལ་བརྒྱན་པ། སྟག་དོང་གཡས་དང་གཟིག་ཤུབས་གཡོན་
ལ་བཏགས་པ། ཕྱག་གཡས་མདུང་དར་ནག་པོས་དམ་ཉམས་དགྲ་བོའི་སྙིང་ལ་སྣུན་
ཞིང་། དགྲ་སྟ་ངར་མས་དམ་ཉམས་དགྲ་བོའི་ཀླད་ཁྲག་འགེམ་པ། གཡོན་པའི་
བདུད་ཞགས་ནག་པོས་དམ་ཉམས་དགྲ་བོའི་བླ་ལ་འདེབས་པ། ཞབས་ལ་སག་ལྷམ་
ནག་པོ་གྱོན་པ། རྟ་ནག་རྟིང་དཀར་ལ་རིན་པོ་ཆེའི་ཕྲ་ཚོམ་གྱིས་མཛེས་པར་བྱས་པའི་
སྒ་ཁྲ་བོ། གསེར་གྱི་སྲབ་སྐྱེད། གཡུ་ཡི་མཐུར་མདའ། ལེབ་རྒན་གྱི་སྲབ་སྐྱོགས།
ཟ་འོག་གི་ཟེ་ཁེབ་དང་ལོང་ཁེབ། སྤུག་དང་མུ་ཏིག་གི་གོང་རྨེད་དང་དངུལ་དཀར་གྱི་
ཡོབ་ཆེན་ལ་སོགས་པའི་རིན་པོ་ཆེ་དུ་མས་སྤྲས་པའི་རྟ་མཆོག་རླུང་གི་ཤུགས་ཅན་ལ་
ཆིབས་པ། དེའི་མདུན་དུ་ཕུསེར་ནག་ལས་གསང་བའི་ཡུམ་ཆེན་ཀླུ་མོ་གསེར་འབལ་
ཆེན་མོ་སྐུ་མདོག་སེར་ལ་ནག་པའི་མདངས་འཛིན་པ། ཞལ་གཅིག་ཕྱག་གཉིས་
གཡས་སྲིད་ གསུམ་ གསལ་བར་སྟོན་པའི་མེ་ལོང་དང་། གཡོན་པས་ནོར་གཞོང་
བསྣམས་ནས་སྒྲུབ་པ་པོ་ལ་དངོས་གྲུབ་སྩོལ་བ། ཡབ་ཡུམ་གཉིས་ཀྱི་འཁོར་དུ་སྟག་
ཤར་དཔའ་བོའི་ཆས་དང་ལྡན་པའི་སྲས་པོ་རྣམས་དང་། སྲིད་ཞིའི་མཚར་སྡུག་
ཡོངས་སུ་རྫོགས་ཤིང་། ན་ཆུང་སྒེག་མོའི་ཆས་དང་ལྡན་པའི་སྲས་མོ་རྣམས་དང་།
454



ཆར
༄༅། །བསང་ཡིག་དང་འཕྲིན་བཅོལ་སོགས་ཀྱི་སྐོར།
གཞན་ཡང་བློན་པོ་ཕོ་ཉ་རུ་འདྲེན་སྤྲུལ་བ་ཡང་སྤྲུལ་ཕྱག་བརྙན་ལ་སོགས་པ་གཉན་
དམག་བྱེ་བ་དུང་ཕྱུར་བསམ་གྱིས་མི་ཁྱབ་པས་བསྐོར་བར་གྱུར། རང་ཉིད་ཡི་དམ་དུ་
གསལ་བའི་ཐུགས་ཀ་ནས་འོད་ཟེར་འཕྲོས། རྩེ་སྨད་ནོར་འཛིན་ཡངས་པའི་ཐིག་ལེ་
རབ་འཇིགས་རྫ་རི་བརྩེགས་པའི་སྐུ་མཁར་ནང་ཤེད་ནས་བསྟན་སྲུང་གཉན་རྗེའི་སྡེ་
དཔོན་ཆེན་པོ་འཁོར་དང་བཅས་པ་སྐད་ཅིག་གིས་སྤྱན་དྲངས། བཛྲ་ས་མ་ཡ་ཛ
སྤོས་སྦྱོར་གྱི་དུད་པ་བཏང་ལ། རོལ་མོའི་དབྱངས་དང་བཅས་པས། ཧཱུྃ། ལྷུན་གྲུབ་བདེ་སྟོང་ཡེ་ཤེས་
སྤྲིན་ཆེན་ལས། །མཆོག་ཐུན་དངོས་གྲུབ་གྲུ་ཆར་འབེབས་མཛད་པའི། །བླ་མ་ཡི་
དམ་ཆོས་སྲུང་ཚོགས་རྣམས་ཀྱིས། །རྣམ་བཞིའི་འཕྲིན་ལས་དེང་འདིར་བྱིན་ཆེན་
ཕོབས། །སྔོན་ཚེ་མཁའ་འགྲོ་གསང་བ་ཡེ་ཤེས་ཀྱིས། །དབང་བསྐུར་ལུང་བསྟན་ཐ་
ཚིག་ལེགས་བཞག་སྟེ། །བཀའ་གདམས་བསྟན་པའི་སྲུང་མར་གཉེར་གཏད་ཅིང་། །
ཕྱོགས་འདིར་རྒྱལ་བསྟན་སྐྱོང་བར་དམ་བཅས་པ། །རྡོ་རྗེ་གནོད་སྦྱིན་རབ་ཁྲོས་
འབྲོག་གནས་ཚུལ། །བསྟན་དགྲ་འདུལ་ཕྱིར་དྲག་པོའི་སྐུར་བཞེངས་པའི། །སྣང་
སྲིད་དྲེགས་པ་ཡོངས་ཀྱི་དགྲ་ལྷ་ཆེ། །སྟོབས་ལྡན་གཟི་འབར་དབང་ཕྱུག་སྤྱན་འདྲེན་
ནོ། །གསང་བའི་ཡུམ་ཆེན་ཀླུ་མོ་གསེར་འབལ་དང་། །དཔའ་གཏུམ་མཛེས་བརྗིད་
ལྷ་སྲས་ལྕམ་སྲིང་ཚོགས། །ཕོ་ཉ་རུ་འདྲེན་སྤྲུལ་བ་ཡང་སྤྲུལ་བཅས། །ལྷ་དམག་བྱེ་
བས་བསྐོར་བཞིན་གཤེགས་སུ་གསོལ། །རྫ་བྲག་དམག་དཔོན་འགྱིང་འདྲའི་ལྷུན་
པོའི་སྤོར། །འཇིགས་རུང་ཐོད་མཁར་བརྩེགས་པའི་སྐུ་མཁར་ནས། །སྔོན་གྱི་དམ་
ཚིག་གཉན་པོ་ཉེར་དགོངས་ཤིང་། །དུས་མཐའི་མེ་རླུང་འཚུབ་བཞིན་གནས་འདིར་
གཤེགས། །བསྟན་སྲུང་ཡོངས་ཀྱི་དྲག་ཞལ་འདུས་པའི་ལྷ། །དགྲ་བགེགས་སྒྲོལ་ལ་
རྔམ་པའི་སྡང་མིག་ཅན། །གཟི་འབར་དགྲ་ལྷ་གཞོན་ནུ་འཁོར་དང་བཅས། །རྣལ་
འབྱོར་འཕྲིན་ལས་བསྒྲུབ་ཕྱིར་གཤེགས་སུ་གསོལ། ། ཨོཾ་མ་ཧཱ་དེ་བ་ར་ཛ་ས་པ་རི་ཝ་
455



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ར་བཛྲ་ས་མ་ཡ་ཛ༔ ཛཧཱུྃ་བཾ་ཧོ༔ ཞེས་སྤྱན་དྲངས་ལ། བཞུགས་སུ་གསོལ་བ་ནི། གཉན་རྒོད་
རྡོ་རྗེ་གཟི་འབར་འཁོར་དང་བཅས། །ཡེ་ཤེས་རང་བཞིན་མེ་རླུང་འཁྲིགས་པའི་
ཀློང༌། །ཇི་ལྟར་འོས་པའི་གདན་ཁྲི་སོ་སོ་ལ། །བརྩེ་བས་དགོངས་ནས་བརྟན་པར་
བཞུགས་སུ་གསོལ། །བཛྲ་ས་མ་ཡ་ཧཱུཾ། མཆོད་པ་འབུལ་བ་ནི། ཧཱུྃ། ཟག་མེད་བདེ་སྟོང་
ཡེ་ཤེས་རོལ་བ་ལས། །ལེགས་འོངས་དགྱེས་བསྐྱེད་མཆོད་སྤྲིན་སྣ་ཚོགས་དང་། །
ཁྲག་ཆེན་ ཨརྒྱུ་ཉེར་སྤྱོད་འདོད་ཡོན་བཅས། །འབུལ་གྱིས་བཞེས་ལ་རྣམ་བཞིའི་
འཕྲིན་ལས་སྒྲུབས། ། ཨོཾ་མ་ཧཱ་དེ་བ་ར་ཛ་ས་པ་རི་ཝ་ར་ཨགྷཾ་ནས་ཤཔྟའི་བར་དང་ཆུ་
བ་ནས་སྤར་ཤའི་བར་གྱིས་མཆོད། ཧཱུྃ། རྨད་དུ་བྱུང་བའི་དམ་རྫས་རྒྱ་ཆེན་པོ། །ཕྱི་ནང་
གསང་བའི་མཆོད་ཚོགས་ཇི་སྙེད་དང༌། །ཁྱད་པར་སྨན་གཏོར་རཀྟའི་སྐྱེམས་ཕུད་
སོགས། །མཐུན་རྫས་དུ་མས་མཆོད་ཀྱིས་བཞེས་སུ་གསོལ། །མ་ཧཱ་པཉྩ་ཨམྲྀ་ཏ་ཁ་ཧི།
མ་ཧཱ་བ་ལིང་ཏེ་ཁ་ཧི། མ་ཧཱ་རཀྟ་ཁ་རམ་ཁ་ཧི། རྩ་བརྒྱུད་བླ་མའི་བཀའ་དང་དམ་
ཚིག་བཞིན། །བསྟན་ལ་སྡང་བའི་དགྲ་བགེགས་སྒྲོལ་བའི་ལྷ། །སྣང་སྲིད་དྲེགས་པའི་
གཙོ་བོ་གཟི་འབར་རྗེ། །ཡུལ་སྐྱོང་དགྲ་ལྷ་འཁོར་བཅས་བསྟོད་པར་བགྱི། །རང་ཡི་
དམ་དུ་གསལ་བའི་ཐུགས་ཀ་ནས་འོད་ཟེར་འཕྲོས་ལྷ་གཉན་ཡབ་ཡུམ་གྱི་ཐུགས་ཀའི་
སྲོག་ཡིག་ལ་ཕོག་པས་རང་དབང་མེད་པར་དབང་དུ་འདུས་ཏེ་ཅི་བསྒོ་བའི་ལས་
རྣམས་འབད་མེད་བསྒྲུབ་པར་ཞལ་གྱིས་བཞེས་པར་གྱུར། ། མ་ཧཱ་དེ་ཝ་རཱ་ཛ༔ ཏྲི་
ཨ་དྷེ་ཝ་ཙ་ཛ ཕུན་ག་རཱ་ཙ་ཧཱུྃ་ཡ་ཛ༔ ཅི་འགྲུབ་བཟླས་མཐར། རང་གི་ཐུགས་ཀའི་ཧཱུཾ་
ལས་འོད་ཟེར་འཕྲོས་རྡོ་རྗེ་གསུམ་གྱི་ལྷ་ཚོགས་མདུན་གྱི་ནམ་མཁར་སྤྱན་དྲངས་པར་
གྱུར། ཡིག་བརྒྱ་ཉེར་གཅིག་སོགས་བཟླ། བཤགས་པ་ནི། ཧཱུྃ། རྩ་བརྒྱུད་བླ་མའི་ཐ་ཚིག་ལ་
གནས་པའི། །མཁའ་འགྲོ་ཆོས་སྐྱོང་སྤྱི་དང་ཁྱད་པར་དུ། །དྲེགས་པའི་སྡེ་དཔོན་
ཆེན་ པོ་ འཁོར་ བཅས་ རྣམས། ། རྣལ་ འབྱོར་ བདག་ ལ་ དུས་ འདིར་ བརྩེ་ བས་
456



༄༅ ། །བསང་ཡིག་དང་འཕྲིན་བཅོལ་སོགས་ཀྱི་སྐོར།
དགོངས། །བདག་ཅག་མ་རིག་འཁྲུལ་བའི་དབང་གིས་ནི། །ཁྱོད་ཐུགས་འགལ་བའི་
ཉེས་པ་གང་བགྱིས་དང་། །རང་བཞིན་ཁ་ན་མ་ཐོའི་ཉེས་པ་ཀུན། །རབ་གནོང་
འགྱོད་པ་དྲག་པོས་མཐོལ་ལོ་བཤགས། །མདོར་ན་བཤགས་དང་བཤག་བྱའི་བདེན་
འཛིན་ཀུན། །རང་བཞིན་རྣམ་དག་དབྱིངས་སུ་མི་གནས་ཀྱང༌། །དམིགས་མེད་
སྟོང་བའི་ངང་དུ་བཤགས་བགྱིད་ན། །བཟོད་པར་བཞེས་ལ་ཚངས་པའི་དངོས་གྲུབ་
སྩོལ། ། བསང་མཆོད་བྱ་བར་འདོད་ན་མཚམས་འདིར་བྱ། ཐུགས་དམ་བསྐང་བ་ནི། ཧཱུྃ། བདེ་
ཆེན་ལྷུན་གྲུབ་མཁའ་ལྟར་དག་པའི་ཀློང༌། །སྔགས་དང་ཏིང་འཛིན་སྒྱུ་མའི་རོལ་བ་
ལས། །ལེགས་འོང་མཆོད་ པའི་བྱེ་བྲག་མཐའ་ཡས་པ། །འབྱུང་ཞིང་སྤེལ་ བས་
དགྱེས་པ་བསྐྱེད་གྱུར་ཅིག །དག་བྱེད་བདུད་རྩིའི་མཆོད་ཡོན་མཚོ་ལྟར་འཕྱུར། །
ཉེར་སྤྱོད་འདོད་ཡོན་རྣམ་ལྔ་རིན་ཆེན་བདུན། །བཀྲ་ཤིས་རྟགས་རྫས་ཉེ་བའི་རིན་
ཆེན་སོགས། །ལྷ་མིའི་ལོངས་སྤྱོད་མ་ཚང་མེད་པ་འདིས། །གཉན་རྒོད་རྡོ་རྗེ་གཟི་
འབར་ཐུགས་དམ་བསྐང་། །ཡུམ་ཆེན་ཀླུ་རྗེ་གསེར་འབལ་ཐུགས་དམ་བསྐང་། །ལྷ་
སྲས་ལྕམ་སྲིང་བློན་འཁོར་ཐུགས་དམ་བསྐང་། །ཐུགས་དམ་བསྐང་ཞིང་བཅོལ་བའི་
འཕྲིན་ལས་མཛོད། །ཁྲག་ཆང་ཨགྷཾ་དམར་སེར་ལྦུ་ཕྲེང་འཁྲིགས། །དབང་བོའི་མེ་
ཏོག་ཤ་ཚིལ་བདུག་སྤོས་སྤྲིན། །ཚིལ་ཆེན་མར་མེ་ཞག་ཆེན་དྲི་ཆབ་དང་། །ཤ་རུས་
ཞལ་ཟས་མི་རྐང་གླིང་བུ་འདིས། །གཉན་རྒོད་རྡོ་རྗེ་ x x མཛོད། །རྫུ་འཕྲུལ་
ཤུགས་ལྡན་མགྱོགས་འགྲོ་རྟ་ཡི་ཁྱུ། །འབྲོང་གཡག་ཞོལ་ཆེན་ཙེ་ཙེ་ར་དང་ལུག །
སྟག་གཟིག་དོམ་དྲེད་གཅན་གཟན་ངར་ཞིང་འཕྱོ། །མཛེས་པའི་རི་དྭགས་གཉིས་
སྐྱེས་ཚོགས་རྣམས་ཀྱིས། །གཉན་རྒོད་རྡོ་རྗེ་ x x མཛོད། །ཟབ་ཆེན་བེར་དང་རྡོ་
རྗེའི་གོ་ ཁྲབ་ དང་། །མདུང་ དར་ དགྲ་ སྟ་ བདུད་ཞགས་ནག་ པོ་ སོགས། ། དགྲ་
བགེགས་ཕྱེར་འཐག་རྣོ་ངར་མཚོན་ཆའི་རིགས། །མཁོ་དགུའི་ཡོ་བྱད་མ་ཚང་མེད་པ་
457



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འདིས། །གཉན་རྒོད་རྡོ་རྗེ་ x x མཛོད། །སྲིད་གསུམ་གསལ་བར་སྟོན་པའི་ཨ་
དར་ཤ །རིན་ཆེན་ནོར་གཞོང་ལྕགས་ཀྱུ་ཞགས་པ་དང་། །གདུང་སེལ་ཀླུ་སྨན་གཏེར་
གྱི་བུམ་པ་བཟང་། ། བདུད་རྩིའི་ཕུད་ སྐྱེམས་ དཀར་མངར་མཆོད་པ་འདིས། །
གཉན་རྒོད་རྡོ་རྗེ་ x x མཛོད། །རང་སྣང་ཞི་དྲག་བཀོད་པས་རྒྱན་མཛེས་པའི། །
སྣ་ཚོགས་སྐུ་མཁར་ཉམས་དགའི་ཕོ་བྲང་དང་། །ཕྱི་ནང་གསང་རྟེན་བླ་རྡོ་སྲོག་
འཁོར་སོགས། །རྟེན་གཏོར་དམ་རྫས་མ་ཚང་མེད་པ་འདིས། །གཉན་རྒོད་རྡོ་རྗེ་ x
x མཛོད། །སྨན་རཀ་གཏོར་མའི་རི་བོ་མཁའ་ལ་བསྙེགས། །ཙ་ར་རོག་པོའི་ཁྲག་
གི་ཞལ་སྐྱེམས་དང་། ། ཤ་སྣ་སྙིང་སྣ་ཁྲག་སྣ་ལ་སོགས་པ། ། ལྷ་ཁྱོད་དགྱེས་པའི་
མཐུན་རྫས་སྣ་ཚོགས་འདིས། །གཉན་རྒོད་རྡོ་རྗེ་ x x མཛོད། །དཀར་དམར་
རྒྱན་གྱི་གཏོར་མ་རི་ལྟར་སྤུངས། །ཇ་ཆང་འོ་ཞོའི་བཏུང་བ་མཚོ་ལྟར་འཁྱིལ། །ལྷ་
ཤིང་སྨན་སྤོས་དུད་པ་སྤྲིན་ལྟར་གཏིབ། །རབ་འབར་ཞུགས་ལ་སྦྱངས་པའི་མཆོད་
སྤྲིན་འདིས། །གཉན་རྒོད་རྡོ་རྗེ་ x x མཛོད། །འཁོར་འདས་སྣང་སྲིད་འཇིག་
རྟེན་དྲེགས་པའི་ཚོགས། །དོན་དམ་སྤྲོས་བྲལ་དབྱིངས་སུ་རོ་གཅིག་ཀྱང་། །རྟེན་
འབྱུང་ཆུ་ཟླའི་རོལ་བ་ཇི་བཞིན་དུ། །བསླུ་མེད་ངེས་རྙེད་ ཡིད་ཆེས་རྟེན་མཆོག་
འདིས། །གཉན་རྒོད་རྡོ་རྗེ་གཟི་འབར་ཐུགས་དམ་བསྐང་། །ཡུམ་ཆེན་ཀླུ་རྗེ་གསེར་
འབལ་ཐུགས་དམ་བསྐང་། །ལྷ་སྲས་ལྕམ་སྲིང་བློན་འཁོར་ཐུགས་དམ་བསྐང་། །
ཐུགས་དམ་བསྐང་ཞིང་བཅོལ་བའི་འཕྲིན་ལས་མཛོད། ། བཟློག་པ་ནི། ཧཱུྃ་བྷྱོ༔ ཆོས་
སྐུ་ཡངས་པའི་ཕོ་བྲང་ནས། །བླ་མ་ཡི་དམ་སྲུང་ཚོགས་དང༌། །གཉན་རྗེ་གཟི་འབར་
འཁོར་བཅས་ཀྱིས། །མཐུན་པའི་དམ་རྫས་འདི་བཞེས་ལ། །རྣལ་འབྱོར་བདག་ཅག་
ཞེས་པ་ནས་བགེགས་ལ་བྱོ ། མཐུན་པའི་དངོས་གྲུབ་མ་ལུས་པ། །དུས་འདིར་
བདག་ལ་བསྩལ་དུ་གསོལ། །འཁོར་དང་བསྟན་པ་ལོངས་སྤྱོད་རྣམས། །རྒྱས་པར་
458



༄༅ ། །བསང་ཡིག་དང་འཕྲིན་བཅོལ་སོགས་ཀྱི་སྐོར་
མཛོད་ཅིག་སྲུང་མའི་ཚོགས། །གཏོར་མ་ཡི་དམ་གྱི་གཞུང་ལྟར་བྱིན་གྱིས་བརླབས་ལ། ལྷ་ཆེན་རྡོ་
རྗེ་གཟི་འབར་འཁོར་དང་བཅས་པའི་ལྗགས་འོད་ཟེར་གྱི་སྦུ་གུས་གཏོར་མའི་བཅུད་
ཐམས་ཅད་དྲངས་ཏེ་གསོལ་བར་གྱུར། མཆོད་པའི་སྐབས་ཀྱི་མཚན་སྔགས་ཀྱི་མཐར། ཨི་དཾ་བ་
ལིང་ཏེ་བཏགས་པ་ལན་བདུན་ནམ་གསུམ་དང་། ཨ་ཀ་རོ་ལན་གསུམ་གྱིས་གཙོ་འཁོར་ཐམས་ཅད་ལ་
འབུལ། མཆོད་སྦྱིན་གཏོར་མ་འདི་སྣོམས་ལ། །རྣལ་འབྱོར་བདག་ཅག་འཁོར་བཅས་
ལ། །ནད་མེད་ཚེ་དང་དབང་ཕྱུག་དང༌། །ཡིད་ལ་འདོད་པ་ཀུན་འགྲུབ་ཤོག །གཞི་
བདག་གཏོར་མ་ཡང་ཕུལ། བསྟོད་པ་ནི། ཧཱུྃ། རིག་འཛིན་རྩ་བརྒྱུད་བླ་མའི་བཀའ་ཉན་པ། །
རྡོ་རྗེ་གནོད་སྦྱིན་ནག་པོའི་ཐུགས་སྤྲུལ་ཆེ། །སྣང་སྲིད་ཆེ་བཙན་དྲེགས་པ་ཡོངས་ཀྱི་
བདག །གཉན་རྒོད་རྡོ་རྗེ་གཟི་འབར་བསྟོད་པར་བགྱི། །རང་བཞིན་རྣམ་དག་
མཁའ་ཀློང་ཡངས་པ་ནས། །གང་འདུལ་སྤྲུལ་བའི་ཉི་གཞོན་འབུམ་ ཤར་བས། །
བསྟན་ལ་གནོད་པའི་དགྲ་བགེགས་སྨག་རུམ་ཚོགས། །རྨང་མེད་གཞོམ་པའི་ཆོས་
སྲུང་ཁྱོད་ལ་བསྟོད། །བཻཌཱུར་མདོག་འཆང་རྟ་ནག་སྟེང་ན་བརྗིད། །ནམ་མཁའི་
གཟའ་སྐར་བབས་འདྲའི་ཁྲབ་རྨོག་གསོལ། །ལྷ་སྲིན་དྲེགས་ཚོགས་ཡོངས་ཀྱི་གཙུག་
ན་བཀུར། །སྲོག་བདག་སྡེ་དཔོན་གཙོ་བོ་ཁྱོད་ལ་བསྟོད། །གསང་བའི་ཡུམ་གཅིག་
དྲག་རྒྱུས་མདོག་འཆང་མ། །ཞབས་གཉིས་རིན་ཆེན་གསེར་གྱི་ཁྲི་ལ་བཞུགས། །
ཕྱག་གཉིས་མེ་ལོང་ནོར་གཞོང་བསྣམས་མཛད་མ། །གསང་ཡུམ་ཀླུ་མོ་གསེར་འབལ་
ཁྱོད་ལ་བསྟོད། །ཕྱོགས་མཚམས་སྐྱོང་བའི་ལྷ་སྲས་གཉན་གྱི་རྗེ། །རྣམ་པར་རྒྱལ་
བའི་དཔའ་མཚན་ཆས་ཀྱིས་བརྗིད། །ལེགས་ཉེས་སྟངས་འཛིན་རྫུ་འཕྲུལ་སྟོབས་ཀྱི་
བདག །མཐུ་ལྡན་དགྲ་ལྷ་གཉན་པོ་རྣམས་ལ་བསྟོད། །མཛེས་སྡུག་ཟླ་བའི་མདངས་
འཛིན་ཞལ་བཟང་མ། །མཐོན་མཐིང་སྤྱན་དཀྱུས་ཞགས་པས་ཀུན་ཡིད་འབིགས། །
ལྷ་མིའི་ཕྱྭ་གཡང་འགུགས་མཛད་ཕོ་ཉ་མོ། །སྲིད་གསུམ་དབང་བྱེད་སྲས་མོ་རྣམས་ལ་
459



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བསྟོད། །གཞན་ཡང་བློན་པོ་རུ་འདྲེན་ཕྱག་བརྙན་སོགས། །སྡེ་བརྒྱད་དྲེགས་པའི་
དམག་ཚོགས་བགྲང་འདས་ཤིང་། །སྤྲུལ་བ་ཡང་སྤྲུལ་ཉི་ཟེར་ཅོ་འདྲི་བའི། །བཀའ་
ཉན་འཁོར་ཚོགས་རྒྱ་མཚོ་བཅས་ལ་བསྟོད། །འཕྲིན་ལས་བཅོལ་བ་ནི། ཧཱུྃ། གཉན་རྒོད་
རྡོ་རྗེ་གཟི་འབར་འཁོར་བཅས་རྣམས། །སྔོན་ཚེ་མྱོན་མཁའ་འགྲོའི་གནས་མཆོག་
ནས། །རིག་འཛིན་བརྒྱུད་པའི་སྤྱན་སྔར་ཁས་བླངས་པའི། །བཀའ་དང་ཐ་ཚིག་
གཉན་པོ་ཉེར་དགོངས་ཏེ། ། འཇམ་པའི་དབྱངས་ཀྱི་གསུང་བྱིན་རླབས་ཚེ་ཕྱིར་མཚམས་འདིར་
སྦྱོར་རྒྱུ། ཚེ་བསོད་དཔལ་འབྱོར་རླུང་རྟ་སྙན་གྲགས་སོགས། །ཞི་བའི་ལས་རྣམས་
འབད་མེད་འགྲུབ་པ་དང༌། །བློ་གསལ་དགེ་འདུན་དད་ལྡན་སྦྱིན་བདག་བཅས། །
ནམ་ཡང་མི་ཉམས་རྒྱས་པའི་གྲོགས་མཛོད་ཅིག །བདག་ཅག་དགོན་གནས་སྡེ་
འབངས་བཅས་པ་ལ། །བསམ་སྦྱོར་ངན་པའི་རིགས་རྣམས་ཚར་བཅད་དེ། །ནག་
ཕྱོགས་མི་དང་མི་མིན་འབྱུང་བོའི་ཚོགས། །མྱུར་དུ་དབང་དུ་འདུ་བའི་འཕྲིན་ལས་
མཛོད། །མདོར་ན་སྡེ་ཆེན་བཀྲ་ཤིས་ཆོས་རྫོང་གླིང་། །དཔོན་སློབ་འཁོར་བཅས་
ཐུགས་མཐུན་ཁྲིམས་གཙང་ངོས། །འཁོར་ལོ་གསུམ་གྱི་བྱ་བ་མ་ལུས་པ། །ལྷུན་གྱིས་
གྲུབ་པའི་དགའ་སྟོན་རྒྱས་པར་མཛོད། ། ཀིརྟི་རིན་པོ་ཆེའི་གསུང་ཡང་སྦྱོར།) རྩ་བརྒྱུད་བླ་
མ་རིགས་གསུམ་ལྷག་པའི་ལྷས། །དམ་ཚིག་རྗེས་དགོངས་བསྟན་དང་ཡུལ་ཁམས་
སྐྱོངས། །ཁྱོད་ཉིད་གསོལ་མཆོད་བསྟེན་པའི་ཡུལ་ཕྱོགས་འདིའི། །མི་ནོར་ཕྱུགས་
གསུམ་བཙན་ཕྱུག་འཕན་དར་རྒྱས། །ནག་ཕྱོགས་ཟིལ་གྱིས་གནོན་པའི་མཐུ་ལྡན་
ཞིང་། །རྣམ་དཀར་དགེ་བཅུའི་ལས་ལ་གཞོལ་བར་མཛོད། །མཆོག་གསུམ་སྲུང་མ་
ཡུལ་ལྷར་བཅས་པ་ཡི། །འཕྲིན་ལས་དྲོད་གཤེར་རྒྱུན་གྱིས་རྟག་བསྐྱངས་ནས། །
འགྲོ་བའི་ཕན་བདེའི་ལོ་ཏོག་ཆེར་སྨིན་ཞིང༌། །བསམ་པའི་དོན་ཀུན་མོས་པ་ལྟར་
འགྲུབ་མཛོད། །མདོར་ན་ལས་བཞིའི་འཕྲིན་ལས་གང་བཅོལ་རྣམས། །ཐོགས་མེད་
460



༄༅ ། །བསང་ཡིག་དང་འཕྲིན་བཅོལ་སོགས་ཀྱི་སྐོར།
****,
#*
**
*
ཐ
༔
ཝཱ
•
བ**
བསྒྲུབ་ཕྱིར་བརྩེ་བས་ཉེར་དགོངས་ཏེ། །ཐུགས་རྗེ་འཇའ་སྤྲིན་འཁྲིགས་ལས་འདོད་
རྒུའི་ཆར། །བསམ་དོན་ཡིད་བཞིན་ཕོབས་ཤིག་སྲུང་མའི་ཚོགས། ། དྲག་སྐུལ་ནི།
དམར་གཏོར་ཁྲག་ཆང་གི་ཕུད་དང་བཅས། ཧཱུྃ་བྷྱོ༔ ལྷ་སྲིན་དྲེགས་པའི་རྗེ་བོ་གཟི་བརྗིད་
འབར། །མཐུ་རྩལ་ཐོགས་མེད་གཉན་རྒོད་དགྲ་ལྷ་ཆེ། །ཡབ་ཡུམ་སྲས་འཁོར་སྤྲུལ་
བ་མངགས་གཞུག་བཅས། །རྣལ་འབྱོར་བདག་ལ་དུས་འདིར་བརྩེ་བས་དགོངས། །
ལྷ་ཁྱོད་དྲག་པོའི་ལས་ལ་སྐུལ་བགྱིད་ན། །རྩ་བརྒྱུད་བླ་མའི་བཀའ་དང་དམ་ཚིག་
དང་། །རྣལ་འབྱོར་བདག་གི་དད་མོས་རྟེན་འབྲེལ་ལས། །མཐུ་ནུས་ཐོགས་པ་མེད་
པའི་དཔུང་བསྐྱེད་དེ། །མ་རུང་དགྲ་སྡེ་འཇོམས་ཕྱིར་ལས་ལ་ཆོས། །ལྷ་ཁྱོད་དྲག་
པོའི་ལས་ལ་བཞེངས་ཙ་ན། །འབྱུང་བ་བཞི་འཁྲུགས་གནམ་ས་ཆ་ལང་བརྡེབས། །
སྟེང་ན་ལྷ་དམག་དྲག་པོས་སྤྲིན་ནག་གཏིབ། །བར་སྣང་གཉན་དམག་ཐོག་སེར་བུ་
ཡུག་འཚུབ། །ས་གཞིར་ཀླུ་བདུད་དམག་ཚོགས་མཚོ་ལྟར་འཁྱིལ། །ཁྲོ་གཏུམ་རྔམ་
པའི་ང་རོ་འབྲུག་སྟོང་ལྡིར། །བཟོད་དཀའ་འཇིགས་པའི་ཆོ་འཕྲུལ་དྲག་པོ་ཡིས། །
སྲོག་གཅོད་རུ་མཚོན་སྣ་མང་བསྒྲེངས་ཏེ་སོང་། །བསྟན་དང་ཉེས་མེད་འགྲོ་ལ་འཚེ་
བའི་དགྲ། །གཟུགས་ཅན་གཟུགས་མེད་དགྲ་བགེགས་དཔུང་དང་བཅས། །མྱུར་
མགྱོགས་བཀའ་འཁོར་དམག་ཚོགས་གྲངས་མེད་པས། །ལྕགས་ཀྱུས་བཟུང་ལ་ཡན་
ལག་ཞགས་པས་ཆིངས། །ལྕགས་སྒྲོག་སྡོམས་ལ་རང་དབང་མེད་པར་ཁུག །སྐྱོབ་
བྱེད་ལྷ་དང་ཕྲོལ་ལ་སྲོག་དབུགས་ཆོད། ། ཤ་རུས་དོན་སྙིང་ ཞལ་དུ་བཞེས་ཤིག་
རོལ། །དགྲ་ཡུལ་ཐན་ལྟས་ཆོ་འཕྲུལ་སྣ་དགུ་ཐོངས། །བཅོལ་བའི་ལས་འདི་བསྒྲུབ་
པར་མ་བྱས་ན། །བླ་མའི་བཀར་འགལ་རྣལ་འབྱོར་རེ་བ་བཅད། །དེ་བས་དམ་ལས་
གཡེལ་བ་མ་མཛད་པར། །ལས་འདི་ད་ལྟ་སྒྲུབས་ཤིག་ས་མཱ་ཡ། ། ཞེས་བསྐུལ་ལ་གཏོར་
མ་དགྲ་ཕྱོགས་སུ་འཕང་། མངའ་གསོལ་བྱ་བ་ནི། ཧཱུྃ། ཐོག་མའི་མགོན་དང་རྒྱལ་དབང་མཚོ་
461



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྐྱེས་རྗེ། །གོ་འཕང་མཆོག་བརྙེས་རྡོ་རྗེ་རིག་པ་འཛིན། །རིམ་བྱོན་རྩ་བ་བརྒྱུད་པའི་
བླ་མའི་ཚོགས། །ཀུན་འདུས་བླ་མའི་ངོ་བོར་མངའ་གསོལ་ལོ། །ཆོས་དབྱིངས་
འགྱུར་བ་མེད་པའི་ངང་ཉིད་ལས། །ལྷ་སྲིན་མ་རུངས་འདུལ་ཕྱིར་དྲག་པོའི་སྐུར། །
ཡོངས་བཞེངས་སྡེ་བརྒྱུད་དྲེགས་པའི་སྔགས་སྲོག་ལ། །དབང་བྱེད་ཡི་དམ་ངོ་བོར་
མངའ་གསོལ་ལོ། །ལེགས་ཉེས་སྟངས་འཛིན་དམ་ཉམས་སྲོག་ལ་རྒོལ། །དམ་ཚིག་
ལྡན་རྣམས་སྐྱོང་ཞིང་ལས་བཞི་ཡི། །འཕྲིན་ལས་རབ་འབྱམས་ཐོགས་མེད་ སྒྲུབ་
མཛད་པའི། །མཁའ་འགྲོ་ཆོས་སྐྱོང་ངོ་བོར་མངའ་གསོལ་ལོ། །རིག་འཛིན་བླ་མའི་
བཀའ་དང་དམ་ཚིག་བཞིན། །དྲག་པོའི་འཕྲིན་ལས་སྒྲུབ་པར་ཞལ་བཞེས་པའི། །
དགྲ་བགེགས་སྒྲོལ་ལ་རྔམ་པའི་མཐུ་ལྡན་པ། །སྲོག་བདག་དཔའ་བོ་ཆེན་པོར་མངའ་
གསོལ་ལོ། །རྣལ་འབྱོར་བཀའ་ཡིས་ལས་ལ་རབ་བསྐུལ་ཚེ། །མི་མཐུན་སྡང་དགྲའི་
གཡུལ་ངོ་མ་ལུས་པ། །བསྐལ་བའི་འཐོར་རླུང་དྲག་པོས་བཟློག་མཛད་པའི། །དམ་
ཅན་སྲུང་མའི་གཙོ་བོར་མངའ་གསོལ་ ལོ། །རྩེ་ གཞུང་མི་ཕམ་ཆོས་ཀྱི་མདུན་ས་
ཆེར། །བཀའ་གདམས་བསྟན་པའི་བཀའ་ཡི་བྱ་ར་མཁན། །མདོ་སྔགས་ཆོས་འཁོར་
སྐྱོང་བའི་བསྟན་སྲུང་གཙོ། །རྣལ་འབྱོར་དགྲ་ལྷ་ཆེན་པོར་མངའ་གསོལ་ལོ། །མི་
བཟད་སྙིགས་མའི་རང་མཚང་ཆོ་འཕྲུལ་ལས། །སྣོད་བཅུད་ཀུན་ལ་མི་ཤིས་སྟུག་པོའི་
སྨག །འཕྲིན་ལས་གསེར་འོད་འབུམ་གྱིས་མཐར་སྐྲོད་པའི། །ལྷ་ཆེན་ཉིན་མོའི་
མགོན་པོར་མངའ་གསོལ་ལོ། །ལེགས་མཛད་རྨད་བྱུང་འོ་མཚོ་འཁྱིལ་བའི་ཀླུང་། །
སྡེ་བཞིའི་ཕུན་ཚོགས་རླབས་ཀྱི་ཕྲེང་བ་དཀྲིགས། །བསྟན་འགྲོའི་ཕན་བདེ་ལྦུ་བའི་
འཛུམ་དཀར་རྒོད། །མ་དྲོས་ཀླུ་དབང་ཆེན་པོར་མངའ་གསོལ་ལོ། །བདག་ཅག་ལྷ་
ཁྱོད་བསྟེན་ཅིང་ཁྱོད་རྦད་ན། །གཞི་བྱེས་ཀུན་ཏུ་ལུས་དང་གྲིབ་མ་བཞིན། །འབྲལ་
མེད་སྐྱོང་ཞིང་འཕྲིན་ལས་སྒྲུབ་མཛད་པའི། །ཡུལ་སྐྱོང་དགྲ་ལྷའི་དབང་བོར་མངའ་
462



༄༅ ། །བསང་ཡིག་དང་འཕྲིན་བཅོལ་སོགས་ཀྱི་སྐོར།
གསོལ་ལོ། །མདོར་ན་ཇི་ལྟར་གསོལ་བའི་འདོད་དོན་ཀུན། །ཡིད་བཞིན་ནོར་ལྟར་
ལྷུན་གྱིས་འགྲུབ་པ་ཡིས། །ཡིད་ཆེས་གུས་བསྟེན་མཆོད་ཅིང་མངའ་གསོལ་བའི། །
རེ་འབྲས་དོན་དང་ལྡན་པའི་འཕྲིན་ལས་མཛོད། ། མཇུག་ཏུ་གཏང་རག་གི་མཆོད་བསྟོད་
མདོར་བསྡུས་དང་། ཡིག་བརྒྱ་བརྗོད་ཅིང་ནོངས་པ་བཟོད་པར་གསོལ། བྲིས་རྟེན་སོགས་ཡོད་ན། ལྷ་ཆེན་
གཟི་འབར་ ཡབ་ཡུམ་འཁོར་དང་ བཅས། །བྲིས་ རྟེན་ འདི་ ལ་ གཡོ་མེད་ བརྟན་
བཞུགས་ནས། །རྣལ་འབྱོར་བདག་ཅག་ཡོན་མཆོད་འཁོར་བཅས་ལ། །རྟག་ཏུ་སྲུང་
སྐྱོབ་གཡེལ་བ་མེད་པར་མཛོད། ། ཨོཾ་སུ་པྲ་ཏིཥྛ་བཛྲ་ཡེ་སྭཱ་ཧཱ། རྟེན་མེད་ན། ལྷ་ཆེན་
གཟི་འབར་ཡབ་ཡུམ་འཁོར་དང་བཅས། ། རང་རང་གར་བཞུགས་གནས་མཆོག་
དམ་པར་གཤེགས། །སླར་ཡང་གནས་འདིར་བྱོན་ནས་བདག་ཅག་ལ། །འཕྲིན་
ལས་གཉན་པོ་གཡེལ་མེད་མཛད་དུ་གསོལ། ། ཞེས་གཤེགས་གསོལ་བྱ་ཞིང་། བཀྲ་ཤིས་ཀྱིས་
མཐའ་བརྒྱན་པར་བྱའོ། །
སྨྲས་པ།
གཉན་རྒོད་རྡོ་རྗེ་གཟི་འབར་མཆོད་པའི་ཐབས། །དགྲ་བགེགས་འཇོམས་པའི་རུ་མཚོན་བསྒྲེངས་པ་
འདི། །ཡ་རབས་སྐྱེ་བོ་སྲུང་ཞིང་སྐྱོང་བ་དང་། །ཚུལ་མིན་སྤྱོད་པའི་སྙིང་གི་གཤེད་དུ་སྤེལ། །ཚུལ་དེའི་མཐུ་
ལས་ཡངས་པའི་རྒྱལ་ཁམས་འདིར། །མི་ཤིས་རྒུད་པའི་མཚན་མ་ཀུན་ཞི་ཞིང་། །རྒྱལ་བའི་བསྟན་དང་སྐྱེ་
འགྲོའི་བདེ་སྐྱིད་དཔལ། །ཕན་ཚུན་འགྲན་བཞིན་དབྱར་མཚོ་ལྟར་འཕེལ་ཤོག ། ཅེས་གཉན་རྒོད་
རྡོ་རྗེ་གཟི་འབར་ལ་གསོལ་མཆོད་བྱ་ཐབས་དགྲ་བགེགས་འཇོམས་པའི་རུ་མཚོན་ཞེས་བྱ་བ་འདི་ཡང་ རབ་
བྱུང་བཅུ་དྲུག་པའི་མེ་སྟག་ལོའི་ཟླ་བ་ལྔ་བའི་ཚེས་བཞིར། གཟི་འབར་ལབ་རྩེ་སླར་ཡང་གཞི་སྟོད་སྐབས། བཀྲ་
ཤིས་ཆོས་རྫོང་གླིང་གི་གྲྭ་བགྲེས་རྣམས་དང་། མཐོ་ཡུ་མ་ཡུལ་སྡེའི་འགོ་འཛིན་རྣམས་ནས་རྟེན་དང་བཅས་ནན་
གྱིས་བསྐུལ་ཞིང་། སླར་ཡང་དགོན་པའི་སྤྱི་གཞུང་ནས་གོས་བཟང་སྔོན་པོ་འབྲུག་རིས་མ་ཡུག་དང༌། གླང་ཆེན་
སྡེ་གཞུང་གིས་ཀྱང་བཀྲ་ཤིས་པའི་ལྷ་རྫས་བཅས་སྐུལ་མ་མཛད་པ་ལ་བརྟེན་ནས། སྔ་སོར་འབྲུག་ལོ་སྐུ་སྐྱེ་རིན་
པོ་ཆེ་པདྨ་མཐུ་སྟོབས་རྡོ་རྗེས་གསུངས་པའི་བསྐང་གསོལ་ཡུལ་འདིར་གྲགས་ཆེ་ཡང་། དུས་ཕྱིས་བསྟན་པའི་
བར་ཆད་ལ་བརྟེན་ནས། དཔེ་རྒྱུན་ནུབ་སྟེ་ཚིག་ཐར་ཐོར་བློར་ཟིན་པ་འགའ་རེ་ལས་མ་བྱུང་བས། དེ་དག་
463



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བྱིན་རླབས་ཀྱི་རྟེན་དུ་དམིགས་ནས་དཔེ་ཆར་འདྲེན་རྟགས་ཀྱིས་བརྒྱན་པ་རྣམས་ཁོང་གི་གསུང་དངོས་དང་།
དེ་ལས་གཞན་ཁ་སྐོང་བ་བོ་ནི། ༧ཤིང་བཟའ་སྐྱེ་མིང་བར་འབོད་པ་ཀལྤ་བྷ་དྲ་དྷརྨ་སྱ་དྷ་ཛས་སྦྱར་བའི་ཡི་གེ་བ་
ནི་མཁྱེན་དཔྱོད་བློ་གྲོས་ཀྱི་འཇུག་པ་ཡངས་པ་འཇིགས་མེད་སྐལ་བཟང་རྒྱ་མཚོས་བགྱིས་པ་དགེའོ། །
༄༅། །བསྟན་སྲུང་རྡོ་རྗེ་དྲག་རྒྱལ་མའི་གསོལ་མཆོད།
༄༅ ། །ན་མོ་གུ་རུ་བྷྱ བསྟན་སྲུང་རྡོ་རྗེ་དྲག་རྒྱལ་མ་ལ་བསང་དང་གཏོར་འབུལ་བྱ་བར་འདོད་པས་
འདི་ལྟར། བསང་དང་གཏོར་མ་བཤམས་ནས་སྐྱབས་སེམས་དང་། རང་ཉིད་ཡི་དམ་དུ་བསྐྱེད་པ། མཆོད་
གཏོར་བྱིན་རླབས་སོགས་སྤྱི་ལྟར་བྱས་ཏེ། ཧཱུྃ། ཆོས་ཀུན་མི་དམིགས་མཐའ་བྲལ་སྟོང་བའི་
ངང༌། །གནས་འདིར་རིན་ཆེན་ལས་གྲུབ་གཞལ་མེད་ཁང་། །པདྨ་ཉི་དཀྱིལ་ཟླ་བའི་
གདན་སྟེང་དུ། །སྦྱོལས་བསྟན་སྐྱོང་རྡོ་རྗེ་དྲག་མོ་རྒྱལ། །ལྷ་མོའི་གཟུགས་ལ་སྐུ་
མདོག་ཟླ་ལྟར་དཀར། །ཞལ་གྱི་དཀྱིལ་འཁོར་མཛེས་ཤིང་ཡིད་ཙམ་ཁྲོས། །དབུ་སྐྲ་
ནག་སྣུམ་ ཐོར་ཚུགས་ དར་ གྱིས་ བཅིངས། ། ལྷག་མ་ ཟར་ བུ་ ཐུར་ དུ་ སིལ་ བུར་
འཕྱངས། །ཕྱག་གཡས་དུས་གསུམ་གསལ་བའི་མེ་ལོང་དང་། །དགྲ་བགེགས་ལོག་
འདྲེན་འཆིང་བའི་ཞགས་པ་བསྣམས། །ཕྱག་གཡོན་དབང་སྡུད་ལྕགས་ཀྱུ་དར་སྣས་
བརྒྱན། །སྐུ་ལ་རྒྱུ་དར་སྨུག་པོའི་རྩེ་བེར་སྟེང་། །དར་དཀར་གོ་ཟུ་བརྩེགས་པ་ལྷབ་
ལྷུབ་གསོལ། །ནོར་བུས་སྤྲས་པའི་གསེར་སྦྱངས་སྲོག་ཞུ་དང་། །རིན་ཆེན་སྣ་ཚོགས་
མཛེས་པས་སྐུ་ལ་བརྒྱན། །ཞབས་ལ་སག་ཏིའི་མོ་ལྷམ་སྣེ་རིང་གསོལ། །ཆིབས་སུ་
དུང་ཤ་རྭ་བཅུ་ལྡན་པ་ལ། །དུང་གི་སྒ་སྲབ་གཡུ་ཡི་མཐུར་མེད་ཅན། །དལ་གྱིས་རྒྱུ་
སྟེང་སྐྱིལ་ཀྲུང་ཕྱེད་པས་བཞུགས། །གཡས་སུ་སྐུ་ཡི་ཕོ་ཉ་དུང་སྒ་བཟའ། །གཡོན་དུ་
གསུང་གི་ཕོ་ཉ་མོ་གྷ་བཟའ། །མདུན་དུ་ཐུགས་ཀྱི་ཕོ་ཉ་ལྷ་མོ་ནི། །ཤེལ་བཟའ་སྨན་
464



༄༅ ། །བསང་ཡིག་དང་འཕྲིན་བཅོལ་སོགས་ཀྱི་སྐོར།
གཅིག་མ་དང་བཅས་པ་ལ། །བཀའ་ ཉན་ ལས་བྱེད་ ཚོགས་ ཀྱིས་ཡོངས་བསྐོར་
བའི། །གནས་གསུམ་ཡི་གེ་གསུམ་གྱིས་མཚན་པར་གྱུར། །རང་གི་ཐུགས་ཀའི་ས་
བོན་འོད་འཕྲོས་པས། །དཔལ་ལྡན་འབྲས་དཀར་སྤུངས་པའི་བྱང་གི་ཕྱོགས། །རྨ་
རི་རབ་འབྱམས་སྤོ་ལ་གནས་བཅས་པའི། །རྡོ་རྗེ་དྲག་རྒྱལ་སྤྱན་འདྲེན་གཤེགས་སུ་
གསོལ། །སྐབས་འགར་རྨ་རྒྱལ་སྦོམ་རའི་མགུལ་ན་བཞུགས། །བེར་ལྗང་གྱོན་ནས་
ཕྱག་ན་ཙིཏྟ་བསྣམས། །མི་དྲེད་ནག་མོ་ཞོན་ནས་སྟོང་གསུམ་བསྐོར། །ཆོས་འཁོར་
དགེ་འདུན་སྐྱོང་ཕྱིར་གཤེགས་སུ་གསོལ། །སྔོན་ཚེ་སློབ་དཔོན་སྤྱན་སྔར་ཁས་བླངས་
བཞིན། །ཆོས་འཁོར་སྐྱོང་ཞིང་འཕྲིན་ལས་བསྒྲུབ་པའི་ཕྱིར། །ཐོགས་མེད་རྫུ་འཕྲུལ་
ཤུགས་ཀྱིས་མྱུར་འབྱོན་ཞིང་། །སྐུ་རྟེན་འདི་ལ་གཡོ་མེད་བཞུགས་སུ་གསོལ། །ལྷ་
མཆོག་ཁྱོད་ཀྱི་ཐུགས་དང་འགལ་གྱུར་པ། །མ་རིག་དབང་གིས་ཉེས་པའི་ལས་རྣམས་
ཀུན། །གནོང་ཞིང་འགྱོད་པའི་སེམས་ཀྱིས་བཤགས་བགྱིས་ན། །སྤྲོས་བྲལ་ཆོས་ཀྱི་
དབྱིངས་སུ་ དག་ པར་ མཛོད། ། ཧཱུྃ། ཏིང་འཛིན་སྔགས་དང་ ཕྱག་རྒྱས་བྱིན་
བརླབས་པའི། །ཟག་མེད་དགྱེས་པ་སྐྱེད་བྱེད་མཐུན་པའི་རྫས། །ཕྱི་ནང་གསང་
བའི་རྟེན་རྫས་སྣ་ཚོགས་དང༌། །དམ་རྫས་གཏོར་མའི་རི་བོ་མཁའ་ལ་བསྙེགས། །ཇ་
ཆང་གསེར་སྐྱེམས་ཟག་མེད་མཚོ་ལྟར་འཁྱིལ། །བསང་གི་དུད་སྤྲིན་འཁྲིགས་པས་
སྟོང་གསུམ་འགེངས། །མ་ཚང་མེད་པའི་མཆོད་ཚོགས་ཡོངས་བཞེས་ནས། །བདག་
ཅག་མགོན་སྐྱབས་མཛད་ཕྱིར་དགྱེས་བཞིན་བཞུགས། །ཞི་བའི་ལས་མཛད་རྡོ་རྗེ་
དྲག་རྒྱལ་མོ། །ཁྱོད་ལ་མཆོད་ཅིང་གུས་པས་གསོལ་འདེབས་ན། །ནད་གདོན་སྡུག་
བསྔལ་བར་ ཆད་ མུན་པའི་ དཔུང་། ། ཐུགས་རྗེ་ ཉིན་ བྱེད་ འོད་ ཀྱིས་ གཞོམ་ པར་
མཛོད། །རྒྱས་པའི་ལས་མཛད་རྡོ་རྗེ་དྲག་རྒྱལ་མོ། །ཁྱོད་ལ་མཆོད་ཅིང་གུས་པས་
གསོལ་འདེབས་ན། །ཚེ་བསོད་ལོངས་སྤྱོད་དབང་ཐང་སྙན་གྲགས་སོགས། །དཔག་
465



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བསམ་ལྗོན་པ་བཞིན་དུ་རྒྱས་པར་མཛོད། །དབང་གི་ལས་མཛད་རྡོ་རྗེ་དྲག་རྒྱལ་
མོ། །ཁྱོད་ལ་མཆོད་ཅིང་གུས་པས་གསོལ་འདེབས་ན། །ཁམས་གསུམ་སེམས་ཅན་
དབང་དུ་འདུ་བ་དང༌། །ཡིད་བཞིན་ནོར་ལྟར་ལྷུན་གྱིས་འགྲུབ་པར་མཛོད། །དྲག་
པོའི་ལས་མཛད་རྡོ་རྗེ་དྲག་རྒྱལ་མོ། །ཁྱོད་ལ་མཆོད་ཅིང་གུས་པས་གསོལ་འདེབས་
ན། །བསྟན་དང་བསྟན་འཛིན་ཡོངས་ལ་འཚེ་བ་རྣམས། །མྱུར་དུ་དྲག་པོའི་ཆད་
པས་ཚར་གཅོད་མཛོད། ། ཧཱུྃ། ཆོས་འཁོར་ཡོངས་ཀྱི་སྲུང་མ་མཐུ་རྩལ་ཅན། །རྡོ་
རྗེ་དམ་ཚིག་གཟི་ལྡན་འབར་བ་ཞེས། །བཀའ་ཡིས་གཉེར་གཏད་རྣལ་འབྱོར་དགྲ་ལྷ་
མོ། །དམ་ལྡན་སྲུང་མ་འཁོར་དང་བཅས་པ་ཡིས། །བཀྲ་ཤིས་བདེ་ལེགས་འཁྱིལ་
བའི་གླིང་མཆོག་འདིར། །དགེ་འདུན་འདུས་སྡེའི་ཐབ་ལྷ་གཉན་པོ་དང༌། །མ་ཡིས་
བུ་བཞིན་དགྱེས་པས་གཟིགས་མཛོད་ལ། །དུས་ཀུན་གཡེལ་མེད་སྲུང་སྐྱོབ་མཛད་དུ་
གསོལ། །ཁྱད་པར་དགེ་འདུན་ཐུགས་མཐུན་ཁྲིམས་གཙང་ཞིང་། །མཁས་མང་
འདུས་སྡེ་དབྱར་མཚོ་ལྟར་འཕེལ་ནས། །ཐོས་བསམ་སྒོམ་དང་འཆད་རྩོད་རྩོམ་པ་
སོགས། །འཁོར་ལོ་ གསུམ་གྱི་མཛད་འཕྲིན་ཡར་རྒྱས་ཤོག །དམ་སྲི་རྒྱལ་འགོང་
གནོད་བྱེད་ གདོན་བགེགས་དང་། །མཐུ་བྱད་ བསམ་ངན་སྦྱོར་རྩུབ་ ཐམས་ཅད་
བཟློག །སྡང་བའི་དགྲ་ལ་མངོན་པའི་རྟགས་སྟོན་ཞིང་། །དེས་ཀྱང་མི་བཟློགས་དྲག་
པོའི་ཆད་པས་སྒྲོལ། །མདོར་ན་དཔལ་ལྡན་བླ་མའི་སྐུ་ཚེ་བརྟན། །བསྟན་དང་
བསྟན་འཛིན་ཕྱོགས་བརྒྱར་འཕེལ་བ་དང་། །ཡངས་པའི་རྒྱལ་ཁམས་ཀུན་ཏུ་བཀྲ་
ཤིས་ཤིང༌། །འགྲོ་ཀུན་ཆོས་འབྱོར་བདེ་བས་འཚོ་བར་ཤོག ། ཅེས་བསྟན་སྲུང་
རྡོ་རྗེ་དྲག་རྒྱལ་མའི་གསོལ་མཆོད་འདི་འདྲ་ཞིག་བཀྲ་ཤིས་བདེ་ལེགས་འཁྱིལ་གླིང་གི་རུང་ཁང་བཙན་ཐང་མདུན་
དུ་འདོན་སྲོལ་ཡོད་པ་སླར་གསོ་བགྱིས་སྐབས་དེ་ལྟར་ད་གོས་ཞེས། དད་ལྡན་ཚོགས་འཕེལ་གྱིས་བསྐུལ་ཞིང་།
ཉེ་ཆར་སྤྱི་ལོ་ ༡༩༩༠ལོའི་ཟླ་ ༡ ༡པའི་ཚེས་༢༨ ལ་རྨ་རི་རབ་འབྱམས་གནས་སུ་ ཕྱིན་སྐབས། ཚུལ་ཁྲིམས་རྒྱ་
མཚོ་ནས་ཀྱང་ནན་བསྐུལ་བགྱིས་པ་བཞིན། དཔལ་ལྡན་འབྲས་དཀར་སྤུངས་པའི་གླིང་ནས་སྨྲས་སོ། །
466



༄༅ ། །བསང་ཡིག་དང་འཕྲིན་བཅོལ་སོགས་ཀྱི་སྐོར།
，ན་
༄༅། །རྒྱུན་བསད་མདོར་བསྡུས།
，
༄༅། །སྐྱབས་སེམས་དང་སྐད་ཅིག་གྲོང་བསྐྱེད་བྱས་ཏེ། བསང་རྫས་བྱིན་གྱིས་བརླབས་ལ། ཀྱི།
རང་བཞིན་རྣམ་དག་ཆོས་སྐུའི་ཀློང་ཡངས་ནས། །བདེ་གཤེགས་ཀུན་དངོས་རྩ་
བརྒྱུད་བླ་མ་དང་། །ཡི་དམ་ཞི་ཁྲོ་ དཔའ་བོ་མཁའ་འགྲོའི་ཚོགས། །མྱུར་མཛད་
མགོན་དང་བཀའ་སྡོད་ཆོས་ཀྱི་རྒྱལ། །འདོད་ཁམས་དབང་ཕྱུག་རྣམ་མང་ཐོས་པའི་
སྲས། །དྲེགས་པ་ལྕམ་སྲིང་ཐ་འོག་ཆོས་ཀྱི་རྒྱལ། །བྱ་ཁྲིད་མིག་གཅིག་སྐྱེས་མཆོག་
རྡོར་ལེགས་སོགས། །འཁོར་ཚོགས་རྒྱ་མཚོ་དང་བཅས་མྱུར་དུ་སྤྱོན། །རྨད་བྱུང་
མཆོད་སྤྲིན་དམ་རྫས་སྤྱན་གཟིགས་དང་། །དཀར་མངར་ཟས་སྣ་སྨན་ཤིང་སྣ་ཚོགས་
འབུམ། །བསྲེགས་པའི་དུད་སྤྲིན་མཁའ་ཡི་རྒྱལ་མཚན་ལྟར། །ལྷ་རྩེ་རོལ་བའི་
གནས་ཀུན་ ཁྱབ་ པ་ འདི། ། དགྱེས་བཞིན་བཞེས་ ནས་ འཇམ་མགོན་རྒྱལ་ བའི་
བསྟན། །ཕྱོགས་དུས་ཀུན་ཏུ་དར་ཞིང་རྒྱས་པ་དང༌། །བདག་གི་བསམ་པའི་དོན་
རྣམས་ལྷུན་གྲུབ་ཕྱིར། །འཕྲིན་ལས་རྣམ་བཞི་གང་བཅོལ་མྱུར་འགྲུབ་མཛོད། །
མདོར་ན་བླ་མའི་སྐུ་ཚེ་མཛད་འཕྲིན་འཕེལ། །ཆོས་སྲིད་ལེགས་ཚོགས་དབྱར་གྱི་ཆུ་
མཚོ་ལྟར། །གོང་ནས་གོང་དུ་རྒྱས་པའི་འཕྲིན་ལས་མཛོད། ། ཡང་རྒྱུན་བསང་བསྡུས་པ།
ཀྱི། རྡོ་རྗེ་འཆང་དངོས་རིག་འཛིན་རྩ་རྒྱུད་ཀྱི། །བཀའ་ཡི་དབང་བསྐུར་གཙུག་ཏུ་
ཉེར་བཀོད་པའི། །ཡུལ་སྐྱོང་ལ་དགོ་ཁྱུང་མགོན་དཀོར་བདག་བཅས། །འདིར་སྤྱོན་
བསང་གི་མཆོད་པས་མཉེས་གྱུར་ཅིག ། ཅེས་པ་འདི་ཨ་སྐྱིད་སེ་ར་དགོན་ཤིང་བཟའ་
སྒར་པའི་སྤྱི་གཉེར་བ་བློ་བཟང་དཔལ་ལྡན་དང་། སྐུའི་ཞང་བོ་བློ་བཟང་ཆོས་གྲགས་སོགས་ཀྱིས་རྒྱུན་བསང་མདོར་
བསྡུས་ཤིག་དགོས་ཞེས་བསྐུལ་ངོར། ཤིང་བཟའ་སྐྱེ་མིང་བ་སྐལ་བཟང་ཆོས་རྒྱན་གྱིས་འཕྲལ་དུ་སྦྱར་བའོ། །
467



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༄༅། །ཆོས་སྐྱོང་སྤྱི་དད་ཡུལ་ལྷ་བཅས་ཀྱི་གསོལ་
མཆོད་འདོད་དགུའི་དཔལ་སྟེར་ཞེས་
བྱ་བ་བཞུགས་སོ། །
༄༅ ། །ཧཱུྃ། གར་བཞུགས་གནས་མཆོག་དག་པའི་ཕོ་བྲང་ནས། །ཡེ་ཤེས་
མགོན་པོ་ཕྱག་དྲུག་འཁོར་དང་བཅས། ། ཆོས་ཀྱི་རྒྱལ་ བོ་ ཕྱི་ནང་ གསང་ གསུམ་
དང་། །འདོད་ཁམས་དབང་ཕྱུག་རྣམ་མང་ཐོས་པའི་སྲས། །དམ་ཅན་རྡོ་རྗེ་ལག་པ་
འཁོར་དང་བཅས། །བཀའ་སྲུང་གཟའ་བདུད་ཆེན་པོ་ར་ཧུ་ལ། །མགོན་སྐྱབས་བྱེད་
པའི་ཆོས་སྲུང་ཚོགས་རྣམས་བཅས། །མ་ཐོགས་དམ་ཚིག་དབང་གིས་གནས་འདིར་
གཤེགས། ། དངོས་ བཤམས་ ཡིད་ ཀྱི་ སྤྲུལ་ བ་ ལས་ བྱུང༌ བའི། ། དམ་ རྫས་ སྤྱན་
གཟིགས་མཆོད་གཏོར་ གསེར་སྐྱེམས་བཅས། ། སྣ་ཚོགས་བསང་རྫས་བསྲེག་པའི་
དུད་པའི་སྤྲིན། །གནམ་ས་བར་སྣང་གང་བ་འདི་བཞེས་ལ། །བདག་ཅག་དཔོན་
སློབ་འཁོར་དང་བཅས་པ་ཡིས། །ནད་གདོན་ཉེར་འཚེ་བར་ཆད་ཀུན་ཞི་ཞིང་། །ཚེ་
བསོད་དཔལ་འབྱོར་དབང་ཐང་སྙན་གྲགས་རྒྱས། །རྐང་བཞི་ཕྱུགས་ཀྱི་གནོད་པ་མ་
ལུས་བཟློག །གདུག་པའི་དགྲ་བགེགས་མ་ལུས་ཚར་ཆོད་ལ། །བཅོལ་བའི་འཕྲིན་
ལས་མྱུར་དུ་འགྲུབ་པར་མཛོད། །གང་ཞིག་ཡིད་ལ་ལན་གཅིག་དྲན་པའི་ཀྱང༌། །
འདོད་དགུའི་དངོས་གྲུབ་མ་ལུས་སྟེར་མཛད་པའི། །ཆོས་སྐྱོང་ཡིད་བཞིན་ནོར་བུ་
ཁྱེད་རྣམས་ཀྱིས། །བདག་ ཅག་བསམ་དོན་འགྲུབ་པའི་སྡོངས་གྲོགས་མཛོད། །
༈ ཀྱི། བོད་ཡུལ་ཆོས་འཁོར་སྐྱོང་བའི་སྲུང་མའི་གཙོ། །ས་བཅུའི་དབང་ཕྱུག་རྨ་རྒྱལ་
468



--
-
༄༅། །བསང་ཡིག་དང་འཕྲིན་བཅོལ་སོགས་ཀྱི་སྐོར།
སྦོམ་ར་དང་། །དྲེགས་པའི་སྡེ་དཔོན་སྔོ་ལ་གཡུ་རྩེ་རྒྱལ། །གཉན་རྗེ་དགྲ་ལྷ་མཛོ་མོ་
ནུ་རྩེ་རྒྱལ། །གོ་ཆེན་གཟིག་ལྡན་སྟག་ཤར་དཔའ་བོའི་རྩལ། །རྫ་དམར་ལྷ་བཙན་
དཔའ་དར་མཐུ་བོ་ཆེ། །བ་ཡན་དཔའ་ཆེན་དར་མ་འཁོར་དང་བཅས། །གཏེར་
བདག་རྡོ་རྗེ་སྙན་གྲགས་ལ་སོགས་པའི། །ཡུལ་འདིའི་ལྷ་ཀླུ་གཞི་བདག་གཉན་པོའི་
རིགས། །སྡོང་གྲོགས་བྱེད་པའི་ལྷ་བསྲུང་མ་ལུས་པ། །འདིར་གཤེགས་བདག་གི་
མགོན་དང་གྲོགས་མཛོད་ཅིག །སྔགས་དང་འཁོར་གསུམ་དག་པས་བྱིན་བརླབས་
པའི། །འདོད་ཡོན་ལྔ་ལྡན་བསང་དང་གསེར་སྐྱེམས་དང༌། །མཆོད་གཏོར་སྤྱན་
གཟིགས་ནམ་མཁའ་གང་བ་འདིས། །དགྱེས་པར་བཞེས་ལ་ ཐུགས་དམ་ལེགས་
བསྐངས་ནས། །བདག་ཅག་རྣམས་ཀྱི་མི་ཕྱུགས་ལ་སོགས་པའི། །ནད་ཡམས་གོད་
ཁ་འཐབ་རྩོད་འཁྲུག་ལོང་སོགས། །རྐྱེན་ངན་བར་ཆད་ཐམས་ཅད་ཞི་བ་དང་། །
མཐུན་རྐྱེན་ཚེ་བསོད་སྙན་གྲགས་རླུང་རྟ་དང་། །སྟོབས་འབྱོར་མངའ་ཐང་ཅི་བསམ་
བྱ་བ་ཀུན། །འབད་མེད་ལྷུན་གྱིས་འགྲུབ་པའི་དངོས་གྲུབ་སྩོལ། ། ཅེས་
པ་འདི་ནི་ཨ་རིག་དཀའ་བཅུ་མའི་དད་ལྡན་འགའ་ཞིག་གིས་བསྐུལ་ངོར། ཤིང་བཟའ་སྐྱེ་མིང་བ་སྐལ་བཟང་
ཆོས་ཀྱི་རྒྱལ་མཚན་གྱིས་བྲིས་པའོ། །
༄༅། །བསང་མཆོད་བཀྲ་ཤིས་འདོད་དགུའི་ཆར་
འབེབས་ཞེས་བྱ་བ་བཞུགས་སོ། །
༄༅ ། །ཀྱེ་བསྔོ། ཕུན་ཚོགས་དགེ་མཚན་སྟོང་གི་བཅུད་ཆགས་པའི། །གླིང་
ཡུལ་པདྨ་དཀར་བོ་བཞད་པའི་ལྗོངས། །སྙན་པའི་ དར་འཛིན་གྲགས་པའི་ རྒྱལ་
མཚན་མཐོ། །མི་མཐུན་ཀུན་འཇོམས་ཟབ་མོ་ཆོས་ཀྱི་དུང་། །དངོས་གྲུབ་མཛོད་
ལུང་གཏམས་པའི་འདོད་འཇོའི་བུམ། །གཡས་སུ་ ལྷ་ ཆེན་ དབང་ བོས་ གདུགས་
469



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མཆོག
དཀར་བསྒྲེངས། །གཡོན་དུ་ཡུལ་སྐྱོང་དཔལ་བེའུས་གདན་ཁྲི་བཤམས། །ཁོར་ཡུག་
གསེར་མིག་མཛེས་པའི་མཚོ་གླིང་འཁྱིལ། །རྟགས་བརྒྱད་གསེར་གྱི་རི་མོ་བཀྲ་བའི་
དབུས། །སྟོང་དར་རི་བོ་དབང་བསྒྱུར་འཁོར་ལོའི་ལྟོར། །རང་སྣང་མཛེས་དགུའི་ཕོ་
བྲང་གཙོར་བཞུགས་པ། །རྨ་རྒྱལ་སྦོམ་རའི་དར་འཛིན་མཐུ་བོ་ཆེ། །གཡུང་དྲུང་
དགྲ་ལྷའི་རྒྱལ་བོ་སྟོབས་ཀྱི་བདག །རྟ་མཆོག་རབ་དཀར་སྟེང་ན་འགྱིངས་པ་ཡི། །
གསེར་ཁྲབ་གསེར་རྨོག་གསོལ་ཞིང་དུང་ཞལ་མཛེས། །ཕྱག་གཉིས་མདུང་དར་ནོར་
གཞོང་བསྣམས་ཤིང་བཞུགས། །གཡས་སུ་ཟབ་མོ་དགྲ་འདུལ་དབང་ཕྱུག་མཆོག །
དྲག་པོའི་གཟུགས་ཅན་སྟག་ལག་རག་པ་ཆིབས། །ཁྲབ་རྨོག་གསོལ་ཞིང་དར་ནག་རྒྱུ་
ཞགས་འཛིན། ། གཉན་འཁོར་སྤྲུལ་བའི་ དམག་ ཚོགས་ དང་ བཅས་བཞུགས། །
གཡོན་དུ་སྲས་རྒོད་བདུད་འདུལ་དྲེགས་པའི་གཙོ། །མཛོད་ལུང་དབང་ཕྱུག་དགྲ་
འདུལ་རྟ་ནག་ཆིབས། །ཕྱག་གཡས་མདུང་དར་གཡོན་པས་མི་སྙིང་བསྣམས། །དགྲ་
ཡུལ་ཐལ་བའི་རྡུལ་དུ་རློག་བཞིན་བཞུགས། །མདུན་ན་བཀའ་ཉན་བཙན་རྒོད་ཐོག་
འབར་ཞེས། །ཆིབས་རྟ་ནག་པོའི་སྟེང་བཞུགས་ཁྲབ་རྨོག་གསོལ། ། ཕྱག་གཡས་
མདུང་དར་གཡོན་པས་གློ་སྙིང་བསྣམས། །བཀའ་བསྒོས་ཇི་བཞིན་གཡེལ་མེད་ལས་
རྣམས་བྱེད། །གཙོ་འཁོར་ཡོངས་རྫོགས་དགྱེས་པ་ཆེན་པོའི་སྒོས། །གནས་འདིར་
བཞུགས་ལ་ཡུལ་མིའི་མགོན་སྐྱབས་མཛོད། །གཞན་ཡང་སྐྱེས་ལྷ་ཡུལ་ལྷ་དགྲ་ལྷ་
སོགས། །མགོན་སྐྱབས་བྱེད་པའི་ལྷ་རྣམས་མ་ལུས་བྱོན། ། ཀྱི། སྔགས་དང་ཏིང་
འཛིན་ ཕྱག་ རྒྱས་ བྱིན་ བརླབས་ པའི། ། སྣ་ ཚོགས་ གཏོར་ མའི་ ཕུང་ བོ་ རི་ ལྟར་
སྤུངས། །ཇ་ཆང་གསེར་སྐྱེམས་བཏུང་བ་རྒྱ་མཚོར་འཁྱིལ། །སྤྱན་གཟིགས་ཡོ་བྱད་
གོ་མཚོན་ གནམ་ས་འགེངས། །སྣ་ཚོགས་བསང་རྫས་བསྲེགས་པའི་མཆོད་པའི་
སྤྲིན། །གསོལ་ལོ་མཆོད་དོ་དགྱེས་པ་བསྐྱེད་གྱུར་ཅིག །མདོར་ན་ཨོ་རྒྱན་པདྨས་ལུང་
470



༄༅ ། བསང་ཡིག་དང་འཕྲིན་བཅོལ་སོགས་ཀྱི་སྐོར།
བསྟན་པའི། །ཡུལ་འདིའི་གཞི་བདག་གནས་བདག་མ་ལུས་བསང་། །བསང་ངོ་
བསང་མཆོད་དམ་པ་འདི་བཞེས་ནས། །བདག་ཅག་དཔོན་སློབ་སྡེ་འབངས་བཅས་
པ་ཡི། །ནང་གི་མཛའ་མཐུན་ལུ་གུ་རྒྱུད་དུ་སྤེལ། །ལྷ་རྣམས་འཁོར་བཅས་དགྱེས་
པས་བསྐྱང་དུ་གསོལ། །ཆོས་སྲིད་འབྱོར་བ་ནོར་ཕྱུགས་ཡོངས་རྒྱས་ཤིང༌། །རིགས་
རྒྱུད་རླུང་རྟ་དབང་ཐང་དབུ་རྨོག་བཙན། །ཕུན་ཚོགས་སྡེ་བཞིའི་དཔལ་ཡོན་དབང་
དུ་སྡུས། ། འཕུང་དཀྲུགས་ཆོམ་རྐུན་མཁན་ ལ་ ཉེས་ཆད་མཛོད། །མ་ ཉེས་ ཁ་
གཡོགས་བྱེད་པའི་དགྲ་དང་བགེགས། །བསམ་སྦྱོར་ངན་པའི་མཐུ་བྱད་དྲོད་གཏོང་
ཀུན། །རང་མཐུ་རང་ལ་ལོག་ནས་རང་གཤེད་ཕོབས། །མཐུ་ནུས་ཀུན་ཕྱུང་ཕྱི་ཡི་
དགྲ་ལ་སྟོན། །རྣམ་པར་རྟོག་པའི་སྤྲོས་པ་ཀུན་བྲལ་ཡང་། ། རྟེན་འབྲེལ་ལེགས་
ཚོགས་ཆུ་འཛིན་འཁྲིགས་ པ་ ལས། །ལས་བཞིའི་འཕྲིན་ ལས་ རྨད་ བྱུང༌ གྲུ་ཆར་
རྒྱུན། །སྐྱེ་འགྲོའི་གདུང་སེལ་མཆོག་སྦྱིན་ཉིད་གྱུར་ཅིག །བསོད་ནམས་སྐྱ་རེངས་
སྣང་བས་ཉེར་དྲངས་པའི། །ལྷ་མཆོག་འཕྲིན་ལས་ཉི་གཞོན་འབར་བའི་གཟིས། །
མི་མཐུན་རྒུད་ པའི་མུན་པ་བཅོམ་མོ་ཞེས། ། སྐྱེ་དགུ་པདྨོའི་ཚལ་ རབ་མགོ་ལྕོག་
ལྡེམ། །ལྷ་རྣམས་དགྱེས་བརྩེའི་གསེར་ཞལ་སྤྱན་ཟུང་གི །ཐུགས་རྗེ་ཞགས་པས་སྡེ་
འདི་སྐྱོང་མཛད་ཅིང་། །ཡུལ་ཁམས་གནས་བདེ་ཆར་ཆུ་ལོ་ཕྱུགས་འཕེལ། །རྐྱེན་
ངན་ཀུན་ཞི་ཚེ་བསོད་སྟོབས་འབྱོར་རྒྱས། །བདེ་སྐྱིད་མངའ་ཐང་དབྱར་མཚོ་ལྟར་
རྒྱས་ཤོག །ཟུང་འཇུག་ནོར་བུའི་ཅོད་པན་དང་འགྲོགས་པའི། །ཕན་བདེ་སྣང་བས་
འཇིག་རྟེན་ཡོངས་ཁྱབ་སྟེ། །ཐུབ་བསྟན་དབྱར་གྱི་དུས་སྟོན་རྫོགས་པ་ཡི། །ཆོས་
སྲིད་དཔལ་ཡོན་སྣང་བ་འབར་གྱུར་ཅིག ། ཅེས་པ་འདི་ཡང་། སྤྱི་ལོ་༡༩༩༦ལོའི་ཟླ་
༧ཚེས་༣༠དང་བོད་མེ་བྱི་ལོའི་ཟླ་དྲུག་པའི་ཚེས་བཅོ་ལྔ་ལ་སེ་ར་མཆོག་སྤྲུལ་རིན་པོ་ཆེ་དང་། དགེ་བཤེས་སྤྲུལ་
བའི་སྐུ། ངེད་ཅག་རྣམས་ཀྱིས་རུ་སྡེའི་འདོད་མོས་བཞིན། སྟོང་དར་ཅན་གྱི་ལབ་རྩེ་བསྐྱར་བསྟོད་བྱེད་སྐབས།
རུ་སྡེའི་འགོ་གཙོ་ཚེ་དཔག་སྐྱབས་དང་། བློ་དགའ། འཇིགས་མེད་སོགས་སྤྱི་གཙོ་རྣམས་དང་། རྒན་རིགས་
471



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྟམ་ཁོ་སོགས་དད་ལྡན་རྣམས་ཀྱིས་བསྐུལ་བ་ལ་བརྟེན་ནས། ༧ཤིང་བཟའ་སྐྱེ་མིང་འཛིན་པ་སྐལ་བཟང་ཆོས་
ཀྱི་རྒྱལ་མཚན་གྱིས་བྲིས་པ་དགེའོ། །
༄༅། །དགྲ་ལྷ་ཡུལ་རྩེ་གཉན་པོའི་བསང་ཡིག
༄༅། །ཀྱི། དགེ་མཚན་བཅུ་ལྡན་ས་ཡི་ཐིག་ལེ་མཆོག །གླིང་དཀར་སྟོད་
ཅེས་སྙན་པའི་ནེའུ་གསིང་ལྗོངས། །བཀྲ་ཤིས་རྟགས་བརྒྱད་བཀྲ་བའི་ཡུལ་ཕྱོགས་
ཀྱི། །འཛུམ་དྲུག་ལྷུན་པོ་འགྱིང་བའི་ ས་འཛིན་རྩེར། ། རྨ་རྒྱལ་སྦོམ་རའི་དཔའ་
མཁར་བརྩིགས་པ་ལ། །གནས་བཅས་ཡུལ་སྐྱོང་བཀའ་འཁོར་མཐུ་བོ་ཆེ། །ཆིབས་
རྟ་སྔོ་ནག་རླུང་གི་གཤོག་ཅན་སྟེང་། །སྐུ་མདོག་སྨུག་ནག་ཉི་ཟླའི་སྡང་མིག་ཅན། །
ཕྱག་གཡས་མདུང་དར་གཡོན་པས་ནོར་ཞགས་འཛིན། །ཁྲབ་རྨོག་འཁོར་གསུམ་སྐུ་
ལ་གསོལ་བ་ཡི། །དགྲ་ལྷ་ཡུལ་རྩེ་ གཉན་པོ་འཁོར་དང་བཅས། །ཐོགས་མེད་རྫུ་
འཕྲུལ་ཤུགས་ ཀྱིས་ གནས་འདིར་སྤྱོན། ། སྔགས་དང་ཏིང་འཛིན་ཕྱག་རྒྱས་བྱིན་
རླབས་པའི། །སྣ་ཚོགས་མཆོད་གཏོར་ཇ་ཆང་གསེར་སྐྱེམས་སྒྲེངས། །གོ་མཚོན་
སྤྱན་གཟིགས་དམ་རྫས་བསང་རྫས་སོགས། །ལྷ་རྣམས་དགྱེས་པའི་རྟེན་དུ་འབུལ་
གྱིས་བཞེས། །རྒྱལ་བའི་བསྟན་དང་བསྟན་འཛིན་འཕྲིན་ལས་རྒྱས། །ཡངས་པའི་
རྒྱལ་ཁམས་སྤྱི་དང་བྱེ་བྲག་ ཏུ། །ཡུལ་ ཕྱོགས་ འདིར་ གནས་ མི་ ཕྱུགས་ ཁྱོད་ ལ་
གཏད། །མི་ནད་ཕྱུགས་ནད་བྱད་ཕུར་དགྲ་རྐུན་བཟློག །མཐུན་རྐྱེན་ཚེ་དཔལ་
བསོད་ནམས་ མངའ་ ཐང་ དང་། ། རིགས་ རྒྱུད་ དབང་ ཐང་ རླུང་ རྟ་ སྙན་ གྲགས་
འཕེལ། །ཀུན་ཀྱང་སེམས་མཐུན་ཆོས་སྲིད་ལེགས་ཚོགས་དཔལ། །ཡར་ངོའི་ཟླ་ལྟར་
རྒྱས་པའི་འཕྲིན་ལས་མཛོད། །ལྷག་བསམ་དག་པས་ཚུལ་འདིར་བརྩོན་པ་ན། །
472



ཀྱི། །
༄༅། །བསང་ཡིག་དང་འཕྲིན་བཅོལ་སོགས་ཀྱི་སྐོར།
ཚངས་དང་དབང་བོ་འཇིག་རྟེན་སྐྱོང་བ་དང་། །རྨ་རྒྱལ་སྦོམ་ར་བཀའ་འཁོར་བཅས་
པ་ཡིས། །གཡེལ་བ་མེད་པར་རྟག་ཏུ་གྲོགས་བྱེད་ཤོག ། ཅེས་དགྲ་ལྷ་ཡུལ་རྩེ་
གཉན་པོའི་བསང་ཡིག་འདི་འདྲ་ཞིག་དགོས་ཞེས། ཉིན་ཆེན་བླ་མ་ངག་དབང་གྲགས་པ་དང་། ཐེ་བོའི་དཀོན་
མཆོག་སྐྱབས། བློན་པོའི་དཀོན་མཆོག་སོགས་ཨ་ སྐྱིད་ ཕྱུགས་རའི་མི་སྣ་དུ་མས་བསྐུལ་ངོར། རབ་གནས་
ལྕགས་རྟ་ལོའི་སྟག་ཟླའི་ཚེས་བཅུ་གཉིས་ལ། དགེ་བཤེས་མཆོག་སྤྲུལ་རིན་པོ་ཆེ་དང་ངེད་གཉིས་ཀྱིས་ལབ་རྩེ་
གཞི་སྟོད་བྱས་སྐབས། བདག་ཀལྤ་བྷ་དྲ་དྷརྨ་དྷ་ཛས་སྨྲས་པའི་ཡི་གེ་བ་ནི་དཔྱོད་ལྡན་ཚུལ་ཁྲིམས་རྒྱ་མཚོའོ། །
༄༅། །གནས་བདག་ལྷ་ཆེན་དཔལ་འབར་གྱི་བསང་མཆོད།
7
༄༅ ། །ཀྱེ། ལྷ་ཆེན་དཔལ་འབར་རྡོ་རྗེ་འཁོར་བཅས་ཀྱིས། །བསང་དང་
གསེར་སྐྱེམས་མཆོད་པ་འདི་བཞེས་ལ། །གནོད་བྱེད་དགྲ་བགེགས་ཐམས་ཅད་ཚར་
ཆོད་ལ། །ཆོས་ལྡན་བསམ་པའི་དོན་ཀུན་འགྲུབ་པར་མཛོད། །ཁྱོད་རྣམས་མཆོད་
ཅིང་གསོལ་བ་བཏབ་པའི་མཐུས། །བདག་སོགས་གང་དུ་གནས་པའི་ ས་ཕྱོགས་
དེར། །ནད་དང་དབུལ་ཕོངས་འཐབ་རྩོད་ཞི་བ་དང་། །ཆོས་དང་བཀྲ་ཤིས་འཕེལ་
བར་མཛད་དུ་གསོལ། །
༄༅། །དགྲ་ལྷའི་རྒྱལ་བོ་སྟོང་དཔོན་དགྲ་འདུལ་
གྱི་བསང་མཆོད་བཞུགས་སོ། །
༄༅། །ཀྱི། རབ་ཡངས་གངས་ཅན་མདོ་སྨད་ཡུལ་གྱི་ལྗོངས། །རབ་མཛེས་
དགའ་ཚལ་རྨ་ཀླུང་འབབ་པའི་འགྲམ། །རབ་བརྟན་སྲ་མཁྲེགས་རྡོ་རྗེ་ལྷུན་པོ་ཆེ། །
473



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མས་
རབ་འབར་བརྗིད་ཆགས་ས་འཛིན་དབང་བོ་ནི། །རབ་མཐོ་རྩེ་མོ་དགུང་ལ་བསྙེགས་
འདྲ་ཞིང༌། །རབ་རྒྱས་ལྷུན་སྡུག་རི་ལ་གནས་བཅས་པའི། །རབ་མཛེས་འོད་ཞགས་
གློག་དམར་གཡོ་བའི་སྟེང་། །རབ་བརྗིད་ཏི་སེའི་སྒོ་སྲུང་དགྲ་ལྷ་ཆེ། །སྤྲིན་གྱི་ཤུགས་
འཆང་རྟ་མཆོག་ཁྲ་བོའི་སྟེང་། །ཞི་ཁྲོའི་ཉམས་ལྡན་འབར་བའི་ཟློས་གར་མཁན། །
སྐུ་མདོག་སྨུག་ནག་ཕྱག་གཡས་བཙན་མདུང་འཕྱར། །གཡོན་པ་ནོར་བུ་ཟ་འོག་བེར་
ཆེན་གསོལ། །གསེར་གྱི་ཁྲབ་རྨོག་གྱོན་ཞིང་འཁོར་གསུམ་བཏགས། །དྲེགས་པའི་སྡེ་
དཔོན་དམག་ཚོགས་བྱེ་བས་བསྐོར། །དགྲ་ལྷའི་རྒྱལ་བོ་སྟོང་དཔོན་རྟ་ཁྲ་ཅན། །
འཁོར་བཅས་ཐོགས་མེད་གནས་འདིར་གཤེགས་སུ་གསོལ། །ཡིད་འོང་མཚར་སྡུག་
འོད་ཆགས་ནོར་བུའི་ཁྲིར། །མཐུ་སྟོབས་འཕྲིན་ལས་ཚ་ཟེར་འཁྲིགས་བཞིན་དུ། །
རང་རང་དགྱེས་པའི་གདན་ཁྲི་སོ་སོ་ལ། །དགྱེས་བཞིན་འཁོར་བཅས་གནས་འདིར་
བཞུགས་སུ་གསོལ། །ཀུན་ཁྱབ་སྟོང་བ་མཐའ་བྲལ་ཆོས་ཀྱི་དབྱིངས། །བདེ་ཆེན་ཡེ་
ཤེས་གཞོན་ནུའི་རྩེད་འཇོ་ལས། །སྔགས་དང་ཏིང་འཛིན་ཕྱག་རྒྱས་བྱིན་བརླབས་
པའི། །སྣ་ཚོགས་མཆོད་པའི་ཚོགས་རྣམས་འབུལ་བར་བགྱི། །བཀྲ་ཤིས་གཡང་
ཆགས་ལྷ་རྟེན་སྲོག་ཆགས་དང་། །སྲ་བརྟན་གོ་ཆ་སྣ་ཚོགས་མཚོན་གྱི་རིགས། །ཕྱི་
ནང་གསང་བའི་སྤྱན་གཟིགས་ གོ་ཆའི་ཚོགས། །མཐུན་པའི་རྫས་མཆོག་ཕུལ་བ་
ལེགས་བཞེས་ཤིག །རཾ་ཡིག་ལས་སྐྱེས་ཡེ་ཤེས་མེ་ནང་དུ། །དྲི་ཞིམ་ཕྱེ་མར་བཟང་
སྨན་འབྲུ་སྣ་དང་། །ལྷ་ཤུག་རིན་ཆེན་རོ་བརྒྱ་ལྡན་པའི་ཟས། །སྲེག་པའི་དུད་སྤྲིན་
ལྷ་ལམ་འགེངས་པ་འདིས། །དགྲ་ལྷའི་རྒྱལ་བོ་སྟོང་དཔོན་དགྲ་འདུལ་བསང་། །
འཁོར་གྱི་དམག་ཚོགས་བྱེ་བ་མ་ལུས་བསང་། །དྲག་པོའི་དཔུང་ཐུབ་བརྒྱ་དང་བཅུ་
གསུམ་བསང་། །བསང་མཆོད་རྒྱ་ཆེན་འདི་ཡིས་དགྱེས་མཛོད་ལ། །ཕྱོགས་འདིར་
མི་ཕྱུགས་ནད་རིམས་གདོན་བགེགས་དང༌། །བྱད་ཕུར་མནན་གཏད་འཐབ་རྩོད་
474



༄༅ ། །བསང་ཡིག་དང་འཕྲིན་བཅོལ་སོགས་ཀྱི་སྐོར།
;
.
，：་,：：：:
སད་སེར་སོགས། །འགལ་རྐྱེན་བར་ཆད་སྡང་དགྲའི་གནོད་པ་ཀུན། །མྱུར་དུ་ཞི་
ཞིང་མཐུན་པའི་སྡོངས་གྲོགས་མཛོད། །ཕན་བདེའི་རྩ་ལག་རྒྱལ་བསྟན་འདུས་པའི་
སྡེ། །བཤད་སྒྲུབ་འཁོར་ལོ་གསུམ་གྱི་བྱ་བ་དང་། །ཚེ་བསོད་སྟོབས་འབྱོར་མངའ་
ཐང་ལོངས་སྤྱོད་སོགས། །བདེ་ སྐྱིད་ལེགས་ཚོགས་ཡར་ངོའི་ཟླ་བཞིན་མཛོད། །
བདག་ཅག་ཉེར་འཚེ་ཀུན་ཞི་ཚེ་བསོད་རྒྱས། །དད་ལྡན་མཆོད་སྦྱིན་སྐྱེ་བོ་དབང་འདུ་
ཞིང་། །ཁྱད་པར་དཔོན་སློབ་སྡེ་འབངས་འཁོར་བཅས་ལ། །གནོད་བྱེད་ཚོགས་
རྣམས་དྲག་པོའི་ཆད་པས་སྒྲོལ། །ཕུན་ཚོགས་སྡེ་བཞིའི་འདོད་དོན་བྱ་བ་ཀུན། །
ཀུན་ནས་རྒྱས་ཤིང་རྣམ་དཀར་བྱ་བའི་ལས། །ལས་བཞི་འཕྲིན་ལས་མྱུར་སྒྲུབ་ཀུན་
དགའི་དཔྱིད། །དཔྱིད་ཀྱི་དཔལ་ཡོན་དེང་འདིར་བཞད་པར་མཛོད། །མདོར་ན་བླ་
མའི་སྐུ་ཚེ་མཛད་འཕྲིན་སྤེལ། ། མཁས་ བཙུན་ བསྟན་ འཛིན་ དམ་ པས་ ས་ སྟེང་
གང་། །ཆོས་སྲིད་དགེ་མཚན་ཆུ་གཏེར་ཆེན་པོ་ལས། །ལེགས་འོངས་འདོད་དགུའི་
གྲུ་ཆར་འབེབས་པར་མཛོད། །གང་གི་འཕྲིན་ལས་འོད་སྟོང་འབར་བའི་གཟིས། །
ཕན་བདེ་པདྨོའི་འཛུམ་ཟེར་བཞད་པ་ལས། །དགེ་ལེགས་འབྲས་བུའི་སྙེ་མ་རྒྱས་པའི་
གར། །ཕྱོགས་དུས་ཀུན་ཏུ་ཁྱབ་པའི་བཀྲ་ཤིས་ཤོག ། ཅེས་པ་འདི་ནི། ༧སྐྱེ་མིང་བ་
ཀལྤ་བྷ་དྲ་དྷརྨ་དྷཱ་ཛས་སྨྲས་པའོ། །
：；
:
'
'
'
་
༄༅། །གཉན་ལྷ་ནོར་བུ་དགྲ་འདུལ་གྱི་བསང་མཆོད།
༄༅ ། །ཀྱེ། མཐོན་པོ་གནམ་གྱི་ཀ་བ་འདུས་རིའི་ལྷོར། །རྩེ་སྨད་དམག་
དཔོན་ཁྲོས་འདྲའི་རི་བོ་ལ། །གནས་བཅས་བསྟན་སྲུང་རྡོ་རྗེ་གཟི་འབར་རྩལ། །
ཡབ་ཡུམ་སྲས་བློན་སྣ་མང་འཁོར་ཚོགས་དང༌། །ཁྱད་པར་ཁྱེད་ཀྱི་བཀའ་འཁོར་
475



།
༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཉེར་གཏད་པའི། །གཉན་ལྷའི་མིང་འཛིན་ནོར་བུ་དགྲ་འདུལ་བཅས། །མ་ཐོགས་
དམ་ཚིག་དབང་གིས་འདིར་སྤྱོན་ལ། །གཙོ་འཁོར་རང་རང་དགྱེས་པའི་གདན་ལ་
བཞུགས། །སྔགས་དང་བདེན་སྟོབས་ཕྱག་རྒྱས་བྱིན་བརླབས་པའི། །རོ་བརྒྱའི་ཟས་
དང་བཏུང་བ་རྒྱ་མཚོར་ འགྲན། ། ལྷ་ བསང་ དུད་ པའི་ མཆོད་ སྤྲིན་ནམ་མཁའ་
གང་། །དམ་རྫས་སྤྱན་གཟིགས་ཚོགས་རྣམས་འབུལ་གྱིས་བཞེས། །ཐུགས་དང་
འགལ་གྱུར་ལས་རྣམས་གང་བགྱིས་པ། །བཟོད་པར་བཞེས་ལ་འཇམ་དབྱངས་བླ་
མའི་བཀའ། །དམ་ཚིག་ཉེར་དགོངས་བསྟན་དང་སྡེ་འདི་སྐྱོངས། །ཡུལ་མིའི་བཙན་
ཕྱུག་འཕན་གསུམ་དར་བར་མཛོད། །མི་ འདོད་ རྐྱེན་ངན་ཉེར་འཚེའི་ལྟས་བྱུང་
ཚེ། །དྲག་ཞལ་གཏུམ་པོ་འཇིགས་པའི་སྐུར་བསྟན་ནས། །མཐུ་སྟོབས་ཚ་ཟེར་ནུས་
པའི་དཔུང་བསྐྱེད་ལ། །དགྲ་བགེགས་ཡུལ་ཁམས་ ཐལ་བའི་རྡུལ་དུ་རློགས།བསྟེན་
ཅིང་མཆོད་པའི་སྡེ་འབངས་འཁོར་བཅས་ལ། །ལྷ་ཁྱོད་དགྱེས་བརྩེ་ཞགས་པས་ཉེར་
བཟུང་ནས། །མི་ཕྱུགས་ན་ཚ་གོད་ཁ་དགྲ་ལས་བཟློག །མཐུན་རྐྱེན་བསམ་དོན་
ཡིད་བཞིན་འགྲུབ་པར་མཛོད། །འཇིག་རྟེན་ ཕན་ བདེ་ འབྱུང་ གནས་རྒྱལ་ བའི་
བསྟན། །དེ་འཛིན་སྐྱེས་བུའི་ཚོགས་རྣམས་ཞབས་བརྟན་ཅིང་། །ཡངས་པའི་སྐྱེ་
འགྲོར་ཆོས་སྲིད་ཉི་ཟླའི་འོད། །སྤྱོད་པའི་དགེ་མཚན་ནམ་ཡང་ཉམས་མེད་ཤོག །
ཅེས་གཉན་ལྷ་ནོར་བུ་དགྲ་འདུལ་སྒེར་སྟོད་བྱེད་མིན་གྱི་ཚུལ། བཀའ་དྲིན་མཉམ་མེད་རྡོ་རྗེ་
འཆང་ཆེན་པོ་འཇམ་པའི་དབྱངས་བསྟན་པའི་དབང་ཕྱུག་མཆོག་ལ་ངེད་ཅག་ཡུལ་སྡེ་དང་བཅས་པས་གསོལ་བ་
རྩེ་གཅིག་ཏུ་བཏབ་པ་ན། གཟི་འབར་གྱི་འཁོར་དུ་བཀོད་དེ་མཆོད་བསྐུལ་བྱེད་པའི་བཀའ་ལུང་གི་མེ་ཏོག་སྤྱི་
བོར་བབས་པ་ལ་བརྟེན་ནས། ༡༩༩༦ལོའི་བོད་ཟླ་དྲུག་པའི་ཚེས་བཞི་ལ། རང་སའི་བླ་མ་རྣམ་ལྔ་དང་། བཀྲ་
ཤིས་ཆོས་རྫོང་གི་དགེ་འདུན་གྱི་སྡེ། མཐོ་ཡུ་མ་ཞང་གི་སྡེ་ཁྱིམ་མ་ལུས་པ་བཅས་པས་བསྐྱར་གསོའི་ལབ་རྩེ་
དཔུང་སྟོད་དང་དུས་མཚུངས་སུ་ཡུལ་ལྷར་བཀོད་པ་ཡིན་པས། རུ་སྡེའི་འདུས་སྤྱི་ཐུན་མོང་ནས་བསྐུལ་བ་ལྟར།
སྐྱེ་མིང་བ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་པས་སྤེལ་བ་ད་གེ་ལེགས་འཕེལ། །
476
་. ་་



༄༅ ། །བསང་ཡིག་དང་འཕྲིན་བཅོལ་སོགས་ཀྱི་སྐོར།
༄༅། །གནས་བདག་ལྷ་ཆེན་དགའ་བ་རབ་སྣང་ལ་
བསང་མཆོད་འབུལ་ཚུལ་བཀྲ་ཤིས་ཆར་
འབེབས་ཞེས་བྱ་བ་བཞུགས་སོ། །
：
.
༄༅ ། །ན་མོ་གུ་རུ། འདིར་གནས་བདག་ཆེན་པོ་དགའ་བ་རབ་སྣང་ལ་བསང་མཆོད་འབུལ་བར་
འདོད་པས། བསང་རྫས་སོགས་འདུ་བྱས་ལ། རང་ཡི་དམ་དུ་གསལ་བའི་ངང་ནས། བསང་རྫས་བསང་སྦྱང་
དང་། འབྲུ་གསུམ་དང་ནམ་མཁའ་མཛོད་ཀྱི་སྔགས་དང་ཕྱག་རྒྱ་དྲུག་གིས་བྱིན་གྱིས་བརླབས་ལ། ཀྱི། ངོ༌
མཚར་འདོད་དགུའི་འབྱུང་གནས་རིན་ཆེན་གཏེར། །བླ་མ་ཡི་དམ་སངས་རྒྱས་བྱང་
སེམས་དང་། །ཉན་རང་དཔའ་བོ་མཁའ་འགྲོ་སྲུང་ཚོགས་བཅས། །སྤྱན་འདྲེན་
བསང་མཆོད་གནས་འདིར་གཤེགས་སུ་གསོལ། །ཁྱད་པར་ཆོས་སྡེ་ཆེན་པོའི་བྱང་གི་
ཕྱོགས། །རྒྱབ་རི་ས་འཛིན་དབང་བོར་གནས་བཅས་པའི། །ཆོས་འཁོར་སྐྱོང་བའི་
སྲུང་མ་མཐུ་རྩལ་ཅན། ། ལྷ་ཆེན་དགའ་བ་རབ་སྣང་མཚན་གསོལ་བ། །འབྲོག་
གནས་ཚུལ་བཟུང་རྟ་མཆོག་གྲོ་དཀར་ཆིབས། །ཕྱག་གཡོན་ཚེ་བུམ་གཡས་པས་
མདུང་དར་བསྣམས། །འཁོར་དུ་ལྷ་མོ་འོད་སྣང་སྲས་བཅས་དང་། །བློན་ཆེན་
བཙན་རྒོད་རྡོ་རྗེ་བདུད་འཇོམས་རྩལ། །བཀའ་ཡི་དམག་དཔོན་རུ་འདྲེན་སྡེ་དཔོན་
བཞི། །སྤྲུལ་བ་ཡང་སྤྲུལ་འཁོར་ཚོགས་འབུམ་གྱི་སྡེ། །ཡུལ་སྐྱོང་ལྷ་ཀླུ་གཞི་བདག་
སྨན་མོ་བཅས། །འདིར་སྤྱོན་བསང་གི་མགྲོན་དུ་བཞུགས་སུ་གསོལ། །སྔགས་དང་
ཏིང་འཛིན་ཕྱག་རྒྱས་བྱིན་བརླབས་པའི། །ཟག་མེད་བདུད་རྩིའི་བསང་མཆོད་རྒྱུ་
མཚོ་འདིས། །བླ་མ་ཡི་དམ་སངས་རྒྱས་བྱང་སེམས་བསང་། །དཔའ་བོ་མཁའ་འགྲོ་
དམ་ཅན་ཆོས་སྲུང་བསང༌། །ཁྱད་པར་དགོན་གནས་སྡེ་བཅས་སྐྱོང་མཛད་པའི། །
477



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་སྤྱི་གསུང་འབུམ།
གནས་བདག་ལྷ་ཆེན་དགའ་བ་རབ་སྣང་རྗེ། །ཡུམ་ཆེན་སྲས་བློན་དམག་དཔོན་རུ་
འདྲེན་སོགས། །གྲངས་མེད་སྤྲུལ་བའི་འཁོར་ཚོགས་བཅས་པ་བསང་། །གཞན་ཡང་
ཕྱོགས་འདིར་ གཉུག་མར་ གནས་ པ་ ཡི། ། བསྟན་ ལ་ དད་ པའི་ ལྷ་ ཀླུ་ སྨན་ མོའི་
ཚོགས། །ཕྱི་ནང་གསང་མཆོག་སྤྲུལ་བའི་སྡེ་བརྒྱད་སོགས། །ཡུལ་ལྷ་གཞི་བདག་
མཐུ་ཆེན་ཐམས་ཅད་བསང་། །བསང་མཆོད་རྒྱ་མཚོ་ཆེན་པོ་འདི་བཞེས་ལ། །ཕོག་
ཐུག་ནོངས་པའི་ཚོགས་ཀུན་བཟོད་པར་དགོངས། །ཉམས་ཆག་སོས་ཤིང་ཐུགས་
དམ་བསྐངས་གྱུར་ནས། །བདག་ཅག་དགོན་གནས་སྡེ་བཅས་གཡེལ་མེད་སྐྱོངས། །
སྔོན་ཚེ་གྲུབ་མཆོག་མཚོ་སྐྱེས་རྡོ་རྗེའི་ཞབས། །རྩ་བརྒྱུད་བླ་མས་བཀའ་བསྒོས་གཉེར་
གཏད་པའི། །ཐུགས་དམ་གཉན་པོ་དེང་འདིར་དགོངས་མཛོད་ལ། །སྡེ་འདིའི་ཆོས་
སྲིད་ལེགས་ཚོགས་འཕེལ་བར་མཛོད། །ཁྱད་པར་དགེ་འདུན་སྡེ་རྣམས་ཡར་རྒྱས་
ཏེ། །དགེ་ལྡན་རིང་ལུགས་ཚོགས་ ཀྱིས་ཡོངས་གང་ཞིང༌། །ཆོས་སྤྱོད་དྲིལ་བུའི་
གདངས་སྙན་མི་ འགག་ པའི། །བཤད་ སྒྲུབ་རྒྱལ་ མཚན་མཐོན་པོར་ བསྒྲེང་ བར་
ཤོག །སྡེ་འདིར་གུས་ཞབས་ལྷུར་ལེན་སྡེ་འབངས་ཀུན། །མི་མཐུན་བསམ་ངན་
འཁྲུགས་རྩོད་ཀུན་ཞི་ཞིང༌། །མཐུན་རྐྱེན་ཚེ་བསོད་དཔལ་འབྱོར་རྒྱས་པ་སོགས། །
གང་འཚམ་འཕྲིན་ལས་སྟོབས་ཀྱིས་སྐྱོང་བར་མཛོད། །མདོར་ན་རྒྱལ་བསྟན་རིན་
ཆེན་ལྷུན་པོའི་གཞིར། །བསྟན་འཛིན་ཉི་ཟླའི་འོད་སྣང་འཁྱུགས་པ་ཡི། །བདེ་སྐྱིད་
རྒྱ་མཚོ་འཁྱིལ་བའི་རྩེ་དགའ་ལ། །འཕྲིན་ལས་ལྕགས་ཀྱུས་ཡོངས་སུ་འཛིན་པར་
ཤོག །བསྟན་པའི་དཔལ་གྱུར་སོགས་ཀྱིས་ཤིས་པ་བརྗོད། ཅེས་པ་འདི་ནི་སྔ་སོར་ཇ་སག་
དགེ་སློང་ཞེས་པའི་མཚན་རྨིས་སུ་གཟིགས་པའི་བཀྲ་ཤིས་ཆོས་འཕེལ་གླིང་གི་རྒྱབ་རིའི་གནས་བདག་ལྷ་ཆེན་
དགའ་བ་རབ་སྣང་གི་བསང་ཡིག་ཅིག་ཁོང་གིས་མཛད་ཡོད་འདུག་ཀྱང་། བར་སྐབས་བར་ཆད་ཀྱི་རྣམ་པས་
དཔེ་འཇིག་སོང་སྟབས། ད་རེས་ཡོན་ཏན་བཀྲ་ཤིས་སོགས་ཀྱིས་སླར་གསོའི་སྐུལ་མ་མཛད་པར་འདུག་པ་དང་།
དཀའ་ཆེན་བྱམས་པ་སྐལ་བཟང་རིན་པོ་ཆེའི་མཚན་ལམ་དུ་ཡང་གནས་བདག་འདི་ནེ་སེར་པ་དང་གཅིག་པར་
478



༄༅ ། །བསང་ཡིག་དང་འཕྲིན་བཅོལ་སོགས་ཀྱི་སྐོར།
ཞལ་གྱིས་བཞེས་པ་སོགས་དང་མཆོད་དགོས་པའི་བཀའ་གསུང་ཕེབས་པ་ཐོས་པས་མཚམས་སྦྱར་ཏེ་གཡར་ཁྲལ་
ཙམ་དུ། ཀལྤ་བྷ་དྲ་དྷརྨ་དྷཱ་ཛས་༡༩༨༤ལོའི་ཟླ་༥ཚེས་༡༦ལ་བྲིས་པ་དགེའོ། །
༄༅༄༅། །ལྷ་མོ་དཔལ་མཛེས་དབང་ཕྱུག་མའི་བསང་ཡིག
༄༅ ། །རྨད་བྱུང་ རིན་ཆེན་རྡུལ་བརྩེགས་ རི་ བོའི་སྤོར། ། གནས་བཅས་
དཀར་ཕྱོགས་སྐྱོང་བ་ཀླུ་ཡི་རྗེ། །ས་ཡི་ལྷ་མོ་དཔལ་མཛེས་དབང་ཕྱུག་མ། །དང་བའི་
ཡིད་ཀྱིས་སྤྱན་འདྲེན་གནས་འདིར་སྤྱོན། །རྣམ་མང་བསང་རྫས་ཚོགས་དང་གསེར་
སྐྱེམས་བཅས། །རབ་འབར་མེ་ལ་བསྲེགས་པ་ལས་འཁྲུངས་པའི། །མཁོ་དགུ་དགྱེས་
པ་བསྐྱེད་པའི་བསང་མཆོད་འདི། ། ལེགས་པར་བཞེས་ནས་བདག་ཅག་འཁོར་
བཅས་ཀྱི། །ཚེ་དཔལ་བསོད་ནམས་ཁ་རྗེ་དབང་ཐང་དང་། །སྙན་གྲགས་རླུང་རྟ་ཕྱུ་
གཡང་ལོངས་སྤྱོད་འཕེལ། །ཅི་བསམ་ཡར་ངོའི་ཟླ་བ་ལྟར་རྒྱས་ཤིང་། །བཅོལ་བའི་
ལས་ཀུན་འགྲུབ་པའི་འཕྲིན་ལས་མཛོད། །མི་ཕྱུགས་ནད་གདོན་བྱད་ཕུར་གཙེས་པ་
སོགས། །མི་མཐུན་བར་ཆད་ཕྱོགས་ཀུན་ཞི་བ་དང་། །བསམ་སྦྱོར་ངན་པའི་དགྲ་
ཇག་ཆོམ་རྐུན་སོགས། །ཐལ་བའི་རྡུལ་བཞིན་བརླག་པའི་འཕྲིན་ལས་མཛོད། །ལྷ་
ཁྱོད་བསྟེན་ཅིང་མཆོད་པའི་པདྨ་དཀར། ། ཐུགས་རྗེ་དགྱེས་འཛུམ་ཉིན་བྱེད་རྩེ་
དགའ་ཡིས། །རྗེས་བཟུང་འཕྲིན་ལས་འདབ་མ་འབུམ་བཞད་ཅིང༌། །བདེ་སྐྱིད་སྦྲང་
རྩིའི་འདབ་མ་རྒྱས་གྱུར་ཅིག ། ཅེས་པ་འདི་ཡང་། དད་ལྡན་བློ་བཟང་ཚུལ་ཁྲིམས་ཀྱི་
འདོད་མོས་བཞིན། སྐྱེ་མིང་བ་སྐལ་བཟང་ཆོས་རྒྱན་གྱིས་བྲིས་པ་དགེའོ། །
479



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༄༅། །ཡུལ་སྐྱོད་ལྷ་གཉན་ཆེན་པོ་བལ་ཝོ་
རྫ་དམར་གྱི་གསོལ་མཆོད།
༄༅། །མཆོག་གསུམ་འདུས་ཞལ་དཔལ་ལྡན་བླ་མ་དང་། །དངོས་གྲུབ་ཀུན་
སྩོལ་ཡི་ དམ་ ཞི་ ཁྲོའི་ ལྷ། ། དམིགས་མེད་ ཐུགས་ རྗེའི་ གཏེར་ མཛོད་ སྲུང་ ཚོགས་
ཀྱིས། །བརྟན་གཡོ་དབང་སྡུད་བཀྲ་ཤིས་བྱིན་ཆེན་ཕོབས། །མཐུ་སྟོབས་དཔུང་གིས་
ཡུལ་ཁམས་ སྐྱོང་མཛད་ པའི། ། ལྷ་ བཙན་ དཔལ་ དར་ དྲག་ ཞལ་ འཇིགས་ པའི་
གཟུགས། །རྟ་མཆོག་གློག་ལྟར་གཡོ་བའི་སྟེང་ལ་ཆིབས། །དགྲ་བགེགས་ཆམ་ལ་
འབེབས་བའི་མདུང་དར་དང་། ། སྣ་ ཚོགས་ དགོས་འདོད་ རྩོལ་ བའི་ནོར་ གཞུང་
བསྣམས། །གོ་མཚོན་རྣོ་ངར་དྲག་པོའི་ཆས་ཀྱིས་བརྒྱན། །ཡབ་ཡུམ་སྲས་བློན་
འཁོར་ཚོགས་དཔག་མེད་བཅས། ། རླུང་ནག་འཚུབ་མ་སྤྱོད་བཞིན་ གཤེགས་ སུ་
གསོལ། །སྔགས་དང་ཏིང་འཛིན་ཕྱག་རྒྱའི་རྟེན་འབྲེལ་ལས། །སྣ་ཚོགས་མཁོ་དགུའི་
དངོས་པོར་ཡོངས་ སྤེལ་ བའི། ། དཀར་ དམར་ གཏོར་ ཚོགས་ དམ་ རྫས་ རི་ ལྟར་
སྤུངས། །གསེར་སྐྱེམས་ཇ་ཆང་བཏུང་བ་མཚོ་ལྟར་འཁྱིལ། །བསང་དང་སྤོས་ཀྱི་
དུད་སྤྲིན་ མཁའ་ ལ་ ཁྱབ། །འདོད་ དགུའི་ གཏེར་ བུམ་ གོ་ མཚོན་ སྤྱན་ གཟིགས་
སོགས། །མ་ཚང་མེད་པའི་བསྐང་རྫས་མཆོད་པའི་སྤྲིན། །ཐུགས་དམ་བསྐང་ཕྱིར་
འབུལ་གྱི་བཞེས་སུ་གསོལ། །མཆོད་གཏོར་ཆག་ཅིང་དམ་རྫས་མ་ཚང་དང་། །ཐོག་
ཐུག་ནོངས་པའི་ཉེས་ཀུན་ཅི་མཆིས་པ། །སྙིང་ནས་བཤགས་སོ་བརྩེ་བས་བཟོད་
བཞེས་ལ། །ལྷ་ཁྱོད་ཐུགས་རྗེ་སྤྱན་གྱིས་རྗེས་བཟུང་མཛོད། །བསྟེན་ཅིང་མཆོད་
480



༄༅། །བསང་ཡིག་དང་འཕྲིན་བཅོལ་སོགས་ཀྱི་སྐོར།
པའི་སྲུང་མ་ཁྱོད་ཉིད་ལ། །གུས་པས་བསྟོད་དོ་ལས་བཞི་གང་བཅོལ་རྣམས། །
ཐོགས་མེད་མྱུར་དུ་སྒྲུབ་པའི་གྲོགས་མཛད་ནས། །སྒྲུབ་པ་བོ་ལ་དངོས་གྲུབ་ཆར་ལྟར་
ཕོབ། །ཁྱོད་ལ་ཉེར་བསྟེན་སྡེ་འབངས་བཅས་པ་ཡི། །མི་ཕྱུགས་ནད་རིམས་གདོན་
བགེགས་རྐྱེན་ངན་བཟློག །ཚེ་བསོད་དཔལ་འབྱོར་སྙན་གྲགས་རླུང་རྟ་བསྐྱེད། །
རྣམ་དཀར་བསམ་པའི་དོན་ཀུན་ལྷུན་གྲུབ་མཛོད། །མ་ཉེས་ལོག་པར་ལྟ་བའི་དགྲ་
དང་བགེགས། །གནོད་བྱེད་ཚོགས་རྣམས་དྲག་པོས་ཚར་ཆོད་ལ། །མཐུ་སྟོབས་ནུས་
པའི་དཔལ་ གྱིས་ སྐྱེ་ འགྲོ་ཡི། ། ཕན་ དང་བདེ་ བའི་ མགོན་སྐྱབས་ དཔུང་ གཉེན་
མཛོད། །མདོར་ན་བླ་མ་མཆོག་གསུམ་སྲུང་མའི་མཐུ། ། རྟེན་འབྲེལ་ཆོས་ཉིད་
འགྱུར་མེད་བདེན་པ་ཡིས། །འགྲོ་ཀུན་ཆོས་འབྱོར་བདེ་བས་འཚོ་བ་དང་། །འཇིག་
རྟེན་བཀྲ་ཤིས་ཆེན་པོས་ཁྱབ་གྱུར་ཅིག ། །
ཅེས་ཡུལ་སྐྱོང་ལྷ་གཉན་ཆེན་པོ་བལ་ཝོ་རྫ་དམར་གྱི་གསོལ་མཆོད་འདི་ནི། སྔོན་དུས་ཨ་རིག་དཀའ་བཅུ་
ཀླུ་རྒྱལ་འབུམ་སྐོར་དུ་གྲགས་པ། ད་ལྟ་བདེ་ལྡན་གསེར་གཞུང་རུ་ཆེན་གྱི་དམངས་གཙོའི་མི་སྣ་གྲགས་པ་ཅན་
བསམ་གཏན་ནས་ཡང་ཡང་བསྐུལ་ངོར། ༧ཤིང་བཟའ་སྐྱེ་མིང་བས་བྲིས་པ་ཛ་ཡནྟུ། །
，，་་་་་་
༄༅། །གཉན་རྒོད་རྡོ་རྗེ་བདུད་འཇོམས་ཀྱི་
བསང་མཆོད་བསྡུས་པ། །
༄༅ ། །ཀྱེ། སྲིད་ཞིའི་དཔལ་འབྱོར་གཡང་གི་མཚོ་མོ་ལ། །དབང་བསྒྱུར་
ནམ་མཁའ་མཛོད་ཀྱི་སྡེ་དཔོན་ཆེ། །སྤྲུལ་བའི་ལྷ་གཉན་གཡུ་རྩེ་དགྲ་ལྷ་དང་། །དུང་
བའི་མོ་ལྷ་རྨ་སྲས་ཞལ་དཀར་རྩལ། །དགྲ་འདུལ་དམག་དཔོན་སྤྲུལ་བ་ཡང་སྤྲུལ་
བཅས། །མ་ཐོགས་འདིར་བྱོན་བསང་དང་གསེར་སྐྱེམས་བཞེས། །བདག་ཅག་
481



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ་
རྣམས་ཀྱི་མགོན་དང་དཔུང་མཛད་ཅིང༌། །ཡུལ་ཁམས་འདི་རུ་རྒྱལ་འགོང་ཉེར་འཚེ་
ལས། །བྱུང་བའི་སད་སེར་མི་མཐུན་གནོད་པ་ཀུན། །དྲག་པོའི་འཕྲིན་ལས་མཐུ་
ཡིས་ཕྱིར་བཟློག་ཅིང་། །ཆར་ཆུ་དུས་འབེབས་རྩི་བཅུད་འབྲས་སྨིན་ནས། །དགེ་
མཚན་འདོད་དགུས་ཡུལ་ཁམས་གང་གྱུར་ཅིག ། ཅེས་པ་འདི་ཡང་འཚོ་བྱེད་ཚུལ་
ཁྲིམས་མིང་ནས་བསྐུལ་བ་ལྟར། སྐལ་བཟང་ཆོས་ཀྱི་རྒྱལ་མཚན་གྱིས་དགའ་ལྡན་བཀྲ་ཤིས་ཆོས་གླིང་དུ་སྦྱར་
བའི་ཡི་གེ་བ་ནི་སྐུ་སྐྱེ་མཁན་པོའོ། །
༄༅། །ཉིན་གྱི་དཔལ་མཁར་བསད་ཡིག
༄༅ ། །སྲིད་གསུམ་འགྲོ་བའི་ཟུར་ཕུད་གདེངས་ཀའི་ཁྲིར། །ཞབས་སེན་
ནོར་བུའི་ཅོད་པན་མངོན་བཀོད་པ། །བཞད་པའི་རྡོ་རྗེ་སྐུ་ཚེ་ཕྲེང་བརྒྱུད་ཀྱིས། །
བཀའ་དང་དམ་ལ་བཞག་པའི་མཐུ་བོ་ཆེ། །དྲེགས་པའི་སྡེ་དཔོན་དཔལ་ཆེན་དབང་
ཕྱུག་ཅེས། །རླུང་གི་ཤུགས་འཆང་རྟ་མཆོག་གྲ་ནག་ཆིབས། །སྐུ་མདོག་སྨུག་ནག་
དགྲ་ལ་ཆས་པའི་ ཞལ། ། ཕྱག་གཡས་མདུང་རྣོན་ ཕྱར་བས་དགྲ་སྲོག་གཅོད། །
གཡོན་པས་དམ་ཉམས་འཆིང་བྱེད་ཞགས་པ་བསྣམས། །མ་ངེས་སྤྲུལ་བའི་བཀོད་པ་
སྣ་ཚོགས་སྟོན། །གསང་བའི་ཡུམ་ཆེན་ནོར་འཛིན་དཔལ་མོ་དང་། །སྲས་བློན་
འཁོར་ཚོགས་དང་བཅས་གནས་འདིར་བྱོན། །སྔགས་དང་ཏིང་འཛིན་ཕྱག་རྒྱས་
རབ་སྤེལ་བའི། །ལྷ་བསང་དུད་པའི་སྤྲིན་ཕུང་མཁའ་ལ་འཁྲིགས། །ཇ་ཆང་འོ་ཞོའི་
བཏུང་བ་མཚོ་ལྟར་འཁྱིལ། ། ཤ་ཁྲག་དམར་གྱི་ གཏོར་མ་རི་ལྟར་སྤུངས། །སྤྱན་
གཟིགས་མཆོད་པའི་བྱེ་བྲག་བར་སྣང་གང་། །དངོས་བཤམས་ཡིད་སྤྲུལ་མཆོད་པ་
འདི་བཞེས་ནས། །བདག་ཅག་རྣམས་ཀྱི་མགོན་དང་སྐྱབས་མཛོད་ལ། །མི་མཐུན་
482



༄༅ ། །བསང་ཡིག་དང་འཕྲིན་བཅོལ་སོགས་ཀྱི་སྐོར།
དགྲ་སྡེའི་གཡུལ་ལས་རྣམ་རྒྱལ་མཛོད། །ཡུལ་འདིའི་མི་ནོར་སྡེ་འབངས་བཅས་པ་
ལ། །མ་ཉེས་ལོག་པར་ལྟ་བའི་དགྲ་དང་བགེགས། །དྲག་པོའི་ཆད་པས་མྱུར་དུ་ཚར་
ཆོད་ལ། །བྱད་ཕུར་གདོན་འདྲེ་ནད་རིམས་སྨྱོ་བརྗེད་སོགས། །མི་འདོད་ཉེར་འཚེ་
ཐམས་ཅད་ཕྱིར་བཟློག་ཅིང་། །དགྲ་ཇག་ཆོམ་རྐུན་གནོད་པ་ཀུན་ཞི་ནས། །མཐུན་
རྐྱེན་འདོད་པའི་དོན་ཀུན་མ་ལུས་པ། །འབད་མེད་ལྷུན་གྱིས་འགྲུབ་པའི་བཀྲ་ཤིས་
ཤོག ། ཅེས་པ་འདི་ཡང་རབ་རྒྱན་ས་ཁྱི་ལོར་ཉིན་གྱི་དཔལ་མཁར་ཡང་བསྐྱར་གཞི་སྟོད་སྐབས།
ཐོར་གོད་སྡེ་བའི་རྒན་རིགས་དགེ་དོ་དང་། སྐོ་པ། ཀིརྟི་སོགས་ནས་བསྐུལ་བ་ལྟར། ཞི་དྲག་གཉིས་ལས་དྲག་
པོའི་བསང་ཡིག་ཏུ་༧ཤིང་བཟའ་སྐྱེ་མིང་བས་བྲིས་པ་ཛ་ཡནྟུ། །
༄༅། །དྲེགས་པའི་སྡེ་དཔོན་ཆེན་པོའི་བསང་ཡིག
༄༅། །བསང་རྫས་བྱིན་རླབས་སྤྱི་ལྟར་བྱས་ནས། ཀྱི། མཆོག་གསུམ་བྱིན་རླབས་ཟླ་འོད་
འབུམ་ཕྲག་དག །སྙིང་གི་ཟེའུ་འབྲུར་བསྟེན་མཛད་དགྲ་ལྷ་མཆོག །འཇིགས་རུང་ཉི་
ཟླ་འབར་ བའི་ སྡང་ མིག་ཅན། ། དྲེགས་ པའི་ སྡེ་ དཔོན་ ཆེན་ པོ་ གནས་ འདིར་
གཤེགས། །ཡེ་ཤེས་རབ་འབར་མེ་ནང་བསྲེགས་པའི་རྫས། །བསང་ཤིང་ཤུག་པ་
ཤེལ་ཚིག་གསེར་སྐྱེམས་བཅས། །མཐུན་རྫས་སྣ་ཚོགས་ལྷ་ཡི་ལམ་འགེངས་པ། །
དངོས་བཤམས་ཡིད་ཀྱིས་སྤྲུལ་བ་འདི་བཞེས་ཤིག །ལྷ་ཁྱོད་ཐུགས་དམ་གཉན་པོ་
སྐོང་གྱུར་ནས། །བདག་ཅག་རིགས་རྒྱུད་མངའ་ཐང་རླུང་རྟ་རྒྱུས། །བསོད་ནམས་
མུ་ཁྱུད་འབྱོར་བས་ཡོངས་གང་ཞིང༌། །བདེ་སྐྱིད་ནོར་བུའི་རྒྱལ་རྔ་གྲགས་པར་ཤོག །
ཁྱད་པར་ཐུབ་བསྟན་ཡོངས་འདུའི་རྩ་ལག་ཆེར། །བསྟན་འཛིན་ཞབས་བརྟན་འདུས་
སྡེའི་སྤྲིན་བཟང་འཛུམ། །མཆོད་ཡོན་ཟུང་འཇུག་དགེ་མཚན་རྒྱས་པའི་གཞིར། །
483



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འཕྲིན་ལས་རྣམ་བཞིའི་ཆར་ཆེན་འབེབས་པར་མཛོད། །མདོར་ན་ལྷ་ཁྱོད་བསྟེན་
པའི་སྡེ་འབངས་ཀུན། །མཐུན་རྐྱེན་བསམ་དོན་ཡིད་བཞིན་འགྲུབ་པ་དང་། །མི་
འདོད་ཉེར་འཚེ་རྒུད་པ་ཀུན་ཞི་ཞིང་། །དགྲ་དང་བགེགས་རྣམས་དྲག་པོས་ཚར་
གཅོད་མཛོད། །ལྷག་བསམ་དག་པས་ཚུལ་འདིར་བརྩོན་པ་ན། །ཚངས་དང་དབང་
བོ་འཇིག་རྟེན་སྐྱོང་བ་དང་། །དྲེགས་པའི་སྡེ་དཔོན་ལ་ སོགས་སྲུང་མས་ཀྱང་། །
གཡེལ་བ་མེད་པར་རྟག་ཏུ་གྲོགས་བྱེད་ཤོག ། ཅེས་སྐྱབས་མཆོག་ཁྲི་ཆེན་སྐུ་ཕྲེང་ལྔ་
བས་གསར་སྟོད་གནང་བའི་ལྷ་གཉན་དྲེགས་པའི་སྡེ་དཔོན་ཆེན་པོའི་བསང་ཡིག་འདི་འདྲ་ཞིག་དགོས་ཞེས། དད་
ལྡན་པཎ་ཆེན་སྐྱབས་སོགས་བར་མའི་འདུ་ས་སྤྱི་ནས་བསྐུལ་ངོར། ༧ཤིང་བཟའ་སྐྱེ་མིང་བས་སྤེལ་བ་ཛ་ཡནྟུ། །
༄༅། །བསང་མཆོད་འདོད་དགུའི་ཆར་
འབེབས་ཞེས་བྱ་བ་བཞུགས་སོ། །
༄༅ ། །ཀྱེ། བདེ་ཆེན་ལྷུན་གྲུབ་ཡེ་ཤེས་སྒྱུ་འཕྲུལ་གར། ། བླ་མ་མཆོག་
གསུམ་ཡི་དམ་ཆོས་སྲུང་དང་། །གཏེར་བདག་རྨ་རྒྱལ་དགེ་བསྙེན་ལ་དགོ་སོགས། །
ཡུལ་འདིའི་ལྷ་གཉན་དང་བཅས་གནས་འདིར་སྤྱོན། །ཁྱད་པར་ལྷུན་ཆགས་སྟོང་
དར་རི་བོའི་སྤོར། །གནས་བཅས་བཙན་རྒོད་ཐོག་འབར་དགྲ་ལྷ་ཆེ། །ཆིབས་རྟ་
ནག་པོའི་སྟེང་ན་འགྱིང་ཞིང་བཞུགས། །ཕྱག་གཡས་དུང་དར་གཡོན་པས་གློ་སྙིང་
བསྣམས། །སྐུ་མདོག་དམར་ནག་སྡང་མིག་དྲག་ཞལ་འབར། །དགྲ་བགེགས་སྙིང་རྩ་
གཞོམ་པའི་མཐུ་རྩལ་ཅན། ། གཟི་ལྡན་དཔའ་བོ་ཡབ་ཡུམ་སྲས་བཅས་ཀུན། །
ཐོགས་མེད་གཤེགས་ཤིང་གནས་འདིར་བརྟན་པར་བཞུགས། །བཀའ་ཡི་བློན་པོ་
ལས་བཞི་དྲེགས་པའི་གཙོ། །ཁྲོ་གཏུམ་རྔམ་པ་རྡོ་རྗེ་དགྲ་འདུལ་རྩལ། །ཡུལ་སྐྱོང་
484



༄༅། །བསང་ཡིག་དང་འཕྲིན་བཅོལ་སོགས་ཀྱི་སྐོར།
གཉན་ཆེན་དཀར་བོ་མཐུ་རྩལ་ཅན། །བསམ་པའི་དོན་སྒྲུབ་རྡོ་ རྗེ་ གཤོག་རྒོད་
རྩལ། །ཐམས་ཅད་དབང་སྡུད་ཡང་སྤྲུལ་ལྷ་གཉན་དང་། །དྲག་རྩལ་ཐོགས་མེད་
དམག་དཔོན་རུ་འདྲེན་སོགས། །གྲངས་མེད་སྤྲུལ་བའི་དམག་ཚོགས་དང་བཅས་
པ། །རིངས་པའི་ཚུལ་གྱིས་མྱུར་སྤྱོན་བརྟན་པར་བཞུགས། ། ཀྱི། སྔགས་དང་
ཏིང་འཛིན་ཕྱག་རྒྱས་རབ་སྤེལ་བའི། །སྣ་ཚོགས་བསང་རྫས་བསྲེགས་པའི་མཆོད་
པའི་སྤྲིན། །དངོས་སུ་བཤམས་དང་ཡིད་ཀྱིས་སྤྲུལ་བ་འདིས། །བླ་མ་མཆོག་གསུམ་
ཆོས་སྲུང་གཞི་བདག་བསང་། །ཁྱད་པར་བཙན་རྒོད་རྡོ་རྗེ་ཐོག་འབར་བསང་། །
ཡུམ་སྲས་བཀའ་ཡི་བློན་པོ་སྡེ་བཞི་བསང་། །དམག་དཔོན་རུ་འདྲེན་འཁོར་ཚོགས་རྒྱ་
མཚོ་བསང་། །ཡུལ་འདིའི་གནས་བདག་གཞི་བདག་མ་ལུས་བསང་། །བསང་ངོ་
བསང་མཆོད་རྒྱུ་ཆེན་འདི་བཞེས་ནས། །བདག་ཅག་དཔོན་སློབ་སྡེ་འདི་འཁོར་
བཅས་ལ། །ཕ་རོལ་བསམ་ངན་སྦྱོར་རྩུབ་འཆང་བ་ཀུན། །མྱུར་དུ་དྲག་པོའི་ཆད་
པས་སྒྲོལ་བར་མཛོད། །སྡེ་འདིའི་མི་ཕྱུགས་ཉེར་འཚེ་ཀུན་ཞི་ཞིང་། །མི་རྣམས་
སེམས་མཐུན་བསམ་པའི་དོན་འགྲུབ་ནས། །མཐུན་རྐྱེན་ལེགས་ཚོགས་ཡར་ངོའི་ཟླ་
བ་ལྟར། །གོང་འཕེལ་ཆོས་བཞིན་སྤྱོད་པའི་འཕྲིན་ལས་མཛོད། །བསྟེན་པའི་ལྷ་ཁྱོད་
ཅད་ཚེ་མཐུ་མ་ཆུང་། །ཉིན་གྱི་བྱ་ར་མཚན་གྱི་མེལ་ཚེ་དང་། །གཞི་ལམ་བྱེས་གསུམ་
ཀུན་ཏུ་སྐྱབས་མཛད་ནས། །མི་འབྲལ་སྲུང་སྐྱོབ་གཡེལ་བ་མེད་པར་མཛོད། །ལྷ་
མཆོག་ཁྱོད་ཀྱི་མཐུ་བྱིན་དཔུང་བསྐྱེད་ནས། །སྡེ་འདིའི་བཙན་ཕྱུག་འཕན་དར་
འཛོམས་པ་དང་། །དབུ་རྨོག་མཐོ་ཞིང་མངའ་ཐང་རིགས་རྒྱུད་འཕེལ། །དབང་ཐང་
རླུང་རྟ་ཕྱོགས་བཅུར་རྒྱས་པར་མཛོད། །མདོར་ན་མཛོད་དགེའི་ཡུལ་གྱི་ལྗོངས་ཀུན་
ཏུ། །ཆར་ཆུ་དུས་འབེབས་ལོ་ཕྱུག་རྟག་ཏུ་འཕེལ། །ནད་རིམས་འཁྲུགས་རྩོད་མི་
མཐུན་ཀུན་ཞི་ཞིང་། །ཆོས་འབྱོར་བདེ་སྐྱིད་དཔལ་ལ་རྟག་རོལ་ཤོག །
485



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཅེས་པ་འདི་ནི་རབ་བྱུང་བཅུ་བདུན་པའི་ས་འབྲུག་ལོའི་སྟག་ཟླའི་ཚེས་བཟང་ལ། ཤིང་བཟའ་སྐལ་བཟང་ཆོས་
ཀྱི་རྒྱལ་མཚན་གྱིས་སྦྱར་བའོ། །
༄༅༅། །རྒྱུན་བསད་བཀྲ་ཤིས་མཆོག་སྦྱིན།
༄༅། །བསང་རྫས་བྱིན་རླབས་སྤྱི་བཞིན་བྱས་ནས་འདི་ལྟར། ཧཱུྃ། དགེ་ལེགས་མེ་ཏོག་ཆར་
འབེབས་བླ་མ་དང༌། །དངོས་གྲུབ་ཀུན་སྩོལ་རབ་འབྱམས་ཡི་དམ་ལྷ། །དཔའ་བོ་
མཁའ་འགྲོ་ཆོས་སྲུང་རྒྱ་མཚོའི་ཚོགས། །ཁྱད་པར་གུར་གྱི་མགོན་དང་ཞལ་བཞི་
བ། །དམག་ཟོར་རྒྱལ་མོ་ཤ་ཟ་ཧོར་མོ་དང་། །སྤྲུལ་བའི་ཆོས་རྒྱལ་བསེ་ཡི་ཁྲབ་ཅན་
དང༌། །མོན་བུ་པུ་ཏྲ་ཐ་འོག་ཆོས་རྒྱལ་སོགས། །འཁོར་བཅས་སྤྱན་འདྲེན་མཆོད་
པའི་གནས་འདིར་བཞུགས། །གང་ ཤར་ཆོས་ཀུན་མཚན་མ་ཀུན་བྲལ་ཡང་། །
སྔགས་དང་ཏིང་འཛིན་བདེན་པ་བདར་བ་ལས། །མཐུན་རྫས་མཆོད་གཏོར་སྤྱན་
གཟིགས་ཡོངས་ཤར་བ། །བསང་གི་ངོ་བོར་འབུལ་གྱིས་བཞེས་སུ་གསོལ། །བསྟན་
དང་བསྟན་འཛིན་དཀོན་མཆོག་དབུ་འཕང་བསྟོད། །ཡངས་པའི་རྒྱལ་ཁམས་དར་
ཞིང་རྒྱས་པ་དང་། །བདག་ཅག་རྣམས་ཀྱི་མི་འདོད་ཉེར་འཚེ་ཀུན། །བཟློག་བསྒྱུར་
བཅོལ་བའི་འཕྲིན་ལས་གཉན་པོ་མཛོད། །སྔོན་བསགས་ལས་ཀྱི་སྐྱེད་ཚལ་ཡངས་པ་
འདིར། །ཚེ་བསོད་དཔལ་འབྱོར་མངའ་ཐང་པདྨོའི་སྦུབས། །མི་ཟད་འདོད་དགུའི་
དཔལ་གྱི་བཅུད་ཆགས་ཤིང༌། །བདེ་སྐྱིད་དགའ་བདེའི་དྲི་བསུང་འཐུལ་བར་ཤོག །
མདོར་ན་བདག་གི་ཆོས་སྲིད་འདོད་པའི་དོན། །ཡིད་བཞིན་ལྷུན་གྱིས་འགྲུབ་པའི་
ཉིན་བྱེད་དབང༌། །བསོད་ནམས་ཤར་རིའི་རྩེ་ནས་མངོན་འཕགས་ཤིང༌། །གང་
བརྩམས་པདྨོའི་འདབ་བརྒྱ་བཞད་པར་མཛོད། ། ཅེས་པ་འདི་ཡང་ཧོ་བ་ཚང་གི་རྒྱུན་
486



༄༅ ། །བསང་ཡིག་དང་འཕྲིན་བཅོལ་སོགས་ཀྱི་སྐོར།
བསང་གི་ཆེད་དུ་སྔར་ནས་མཆོད་ཡོན་འབྲེལ་འདྲིས་ཟབ་པ་རྟ་མགྲིན་མགོན་པོས་བསྐུལ་བ་ལྟར། ཤིང་བཟའ་
སྐྱེ་མིང་བ་ཀལྤ་བྷ་དྲས་བྲིས་པ་དགེའོ། །
༄༅། །གླིང་དཀར་སྟོད་ཀྱི་ཡུལ་ལྷ་སྤྱིའི་བསད་ཡིག
༄༅ ། །ཀྱི། བདེ་གཤེགས་ཀུན་དངོས་པདྨ་ཐོད་འཕྲེང་རྩལ། །དངོས་གྲུབ་
ཀུན་འབྱུང་ཡི་དམ་ཞི་ཁྲོ་དང༌། །གཟའ་མཆོག་ཆེན་པོ་དམ་ཅན་ནོར་སྒྲུབ་སོགས། །
ཆོས་འཁོར་སྐྱོང་བའི་སྲུང་མ་མ་ལུས་དང༌། །རྟ་ཐུལ་དཀར་བོ་རྨ་རྒྱལ་སྦོམ་ར་ཆེ། །
ཁྱད་པར་ཡུལ་ཕྱོགས་འདི་ལ་དབང་བསྒྱུར་བའི། །ལ་དགོ་གོང་ཐག་དར་འཛིན་སྨན་
འགུགས་དང་། །ཟབ་མོ་མཛོད་ལུང་མཐུ་ལྡན་ལ་ནག་རྩལ། །རྔ་མོང་རྨོག་དཀར་ལྷ་
ཆེན་དབང་བོ་རྒྱལ། །སེང་གེ་རྐྱང་དཀར་སྲས་མཆོག་ཤེས་གཉན་དང་། །ཀེ་རུ་
དཀར་མོ་གནས་ཀྱི་བང་མཛོད་སོགས། །ཉིན་ལུང་གསེར་ཆུ་བྲག་ཞགས་ལ་སོགས་
པའི། །ཐང་བོ་ཆེ་ཡི་ལྷ་དང་མཚོ་ལྷ་སོགས། །གཞན་ཡང་སྒེར་ར་ཐང་ལྷ་ཡར་སྒེས་
སོགས། །ཡུལ་ཕྱོགས་འདིར་གནས་ལྷ་ཀླུ་གཞི་བདག་རྣམས། །སྤྱན་དྲངས་མདུན་
གྱི་ནམ་མཁར་དགྱེས་བཞིན་བཞུགས། །དངོས་བཤམས་ཡིད་སྤྲུལ་རོལ་ བ་ ལས་
འོངས་པ། །མཐུན་རྫས་ཞུགས་ལ་སྦྱངས་པའི་མཆོད་པའི་སྤྲིན། །མཁའ་དབྱིངས་
ཁྱབ་པར་སྤྲོས་པ་འདི་བཞེས་ལ། །བླ་མའི་སྐུ་ཚེ་དགེ་འདུན་སྡེ་རྣམས་སྤེལ། །དཔོན་
སློབ་སྡེ་འབངས་བཅས་པ་ཐམས་ཅད་དང་། །ཁྱད་པར་བདག་གི་ལས་བཞིའི་འདོད་
པའི་དོན། །འགྲུབ་ལ་བར་གཅོད་བགེགས་རིགས་རྣམས་ཞི་ཞིང་། །ལེགས་ཚོགས་
ཡར་ཟླའི་དཔལ་བཞིན་རྒྱས་པར་མཛོད། །མདོར་ན་ལྷ་ཁྱོད་འཕྲིན་ལས་ལྕགས་ཀྱུ་
ཡིས། །ཡིད་འོང་འདོད་དགུའི་ལེགས་ཚོགས་ཅི་མཆིས་པ། །བདེ་སྐྱིད་པདྨ་བུང་བའི་
487



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འདུ་འགོད་བཞིན། །ལོངས་སུ་སྤྱོད་པའི་དགའ་སྟོན་རྒྱས་གྱུར་ཅིག །
པ་འདི་ནི། དཔྱོད་ལྡན་དགེ་སློང་མཁྱེན་རབ་ཀྱིས་བསྐུལ་ངོར། ཤིང་བཟའ་སྐྱེ་མིང་པས་སྦྱར་བའོ། །
ཅེས་
༄༅། །ཆུ་འགོ་ཨེར་ཏི་ནིའི་གནས་བདག་གི་བསང་མཆོད།
༄༅ ། །ཀྱི། ཕུན་ཚོགས་དགེ་བཅུའི་ལང་ཚོ་རྒྱས་པའི་དཔྱིད། །བཀྲ་ཤིས་
རྟེན་འབྲེལ་ཕུན་སུམ་ཚོགས་པའི་གནས། །འབྱོར་ལྡན་ཕྱུག་མོའི་འོ་འཚོ་འཁྱིལ་བ་
ལ། །གནས་བཅས་དཀར་ཕྱོགས་སྐྱོང་བ་ཨེརྟི་ནི། །བཀའ་འཁོར་ཕྱག་བརྙན་སྤྲུལ་
བ་ཡང་སྤྲུལ་བཅས། །མ་ཐོགས་དམ་ཚིག་དབང་གིས་འདིར་སྤྱོན་ནས། །རང་རང་
དགྱེས་པའི་གདན་ཁྲི་ཕུན་ཚོགས་ལ། །དགྱེས་བཞིན་བསང་གི་མཆོད་པའི་མགྲོན་དུ་
བཞུགས། །སྔགས་དང་ཏིང་འཛིན་བདེན་པས་བྱིན་རླབས་པའི། །དཀར་གསུམ་
མངར་གསུམ་བཟང་སྨན་སྦྱར་བའི་ བཤོས། །སྣ་ཚོགས་བསང་རྫས་ ཞལ་ སྐྱེམས་
བདུད་རྩི་བཅས། །རབ་འབར་ཞུགས་ལ་སྦྱངས་པའི་མཆོད་སྤྲིན་འདིས། །ལྷ་གཉན་
ཆེན་པོ་འཁོར་དང་བཅས་པ་བསང་། །བསང་ངོ་བསང་མཆོད་རྒྱ་ཆེན་འདི་བཞེས་
ནས། །མགོན་དང་སྐྱབས་མཛོད་ལས་བཞི་གང་བཅོལ་དང་། །ཆོས་སྲིད་དཔལ་
འབྱོར་རླུང་རྟ་ཡར་རྒྱས་མཛོད། ། ཁྱད་ པར་ རྒྱལ་བའི་བསྟན་དང་བསྟན་འཛིན་
སྐྱོང༌། །ཡུལ་ཕྱོགས་འདིར་གནས་མི་ནོར་ཐམས་ཅད་ལ། །གནོད་ཅིང་འཚེ་བའི་
བར་ཆད་ ཀུན་བྲལ་ ཞིང་། ། བསམ་ དོན་ ཡིད་ བཞིན་ འགྲུབ་ པའི་ སྡོངས་གྲོགས་
མཛོད། །ལྷ་ཁྱོད་དགྱེས་ཞལ་འཛུམ་པའི་འོད་སྣང་གིས། །ཡིད་བཞིན་འདོད་པ་འཇོ་
བའི་པདྨོའི་ཚལ། །བཞད་པའི་དགེ་མཚན་ཟིལ་མངར་སྦྲང་རྩིའི་བཅུད། །སྤྱོད་པས་
རྫོགས་ལྡན་དུས་སྟོན་རྒྱས་གྱུར་ཅིག ། ཅེས་ཆུ་འགོ་ཨེར་ཏི་ནིའི་གནས་བདག་ལ་
488



༄༅ ། བསང་ཡིག་དང་འཕྲིན་བཅོལ་སོགས་ཀྱི་སྐོར།
བསང་མཆོད་འབུལ་ཚུལ་འདི་འདྲ་ཞིག་དགོས་ཞེས་དད་བརྩོན་ལྡན་པ་འཇིགས་མེད་ནས་བཟང་གོས་རྣམ་པར་
བཀྲ་བ་དང་ལྷ་རྫས་བཅས་བསྐུལ་ངོར། ཤིང་བཟའ་སྐྱེ་མིང་བ་ནས་བྲིས་པ་དགེའོ། ། །
༄༅། །ལྷ་གཉན་འོད་དཀར་མཐོན་པོའི་བསང་མཆོད།
༄༅ ། །རྩ་རྒྱུད་བླ་མ་ཡི་དམ་ཞི་ཁྲོ་དང་། །དཔའ་བོ་མཁའ་འགྲོ་ཆོས་སྐྱོང་
སྲུང་ཚོགས་དང་། །ཁྱད་པར་ཡུལ་འདིར་གནས་པའི་སྡེ་བརྒྱད་གཙོ། །ལྷ་ཆེན་གུར་
དཀར་རྒྱལ་ བོ་ཡུམ་སྲས་ དང་། །བཀའ་ ཉན་ དྲེགས་ པའི་ སྡེ་ དཔོན་ གསང་ བའི་
བློན། །ལྷ་གཉན་འོད་དཀར་མཐོན་པོ་འཁོར་དང་བཅས། །མ་ཐོགས་རིང་བའི་
ཚུལ་གྱིས་ སྤྱན་ འདྲེན་ན། ། བདག་ ཅག་ རྣམས་ ཀྱི་ མགོན་སྐྱབས་མཛད་ བཞིན་
སྤྱོན། །སྔགས་དང་ཏིང་འཛིན་ཕྱག་རྒྱས་བྱིན་རླབས་པའི། །མཆོད་གཏོར་དམ་རྫས་
སྤྱན་གཟིགས་བསང་རྫས་ སོགས། །མ་ཚང་མེད་པའི་དངོས་པོས་ལེགས་མཆོད་
ན། །ཐུགས་རྗེ་བརྩེ་བས་དགོངས་ནས་བཞེས་སུ་གསོལ། །ཡུལ་འདིར་གནས་པའི་
སྡེ་འབངས་འཁོར་བཅས་ལ། །ཉིན་གསུམ་བྱ་ར་མཚན་གསུམ་མེལ་ཚེ་ངོས། །མི་
མཐུན་རྒུད་པའི་ཚོགས་རྣམས་ཀུན་བཅོམ་ནས། །སྡེ་ཀུན་མཐུན་ཞིང་ཡར་ཟླ་བཞིན་
འཕེལ་མཛོད། །ཁྱད་པར་བདག་གི་ཚེ་དང་བསོད་ནམས་དང་། །དཔལ་འབྱོར་རླུང་
རྟ་ཕྱོགས་བཅུར་རྒྱས་པ་དང་། །མཐུན་རྐྱེན་ལེགས་ཚོགས་ཡིད་ལ་སྨོན་པ་ལྟར། །
འདོད་པའི་དོན་ཀུན་འགྲུབ་པའི་འཕྲིན་ལས་མཛོད། ། ཅེས་པ་འདི་ཡང་།
དད་གཏོང་རྒྱན་གྱིས་མཛེས་ཤིང་མཆོག་གསུམ་ལ་གུས་ཞབས་ལྷུར་ལེན་པ་དར་རྒྱས་ནས་བསྐུལ་ངོར། སྐྱེ་མིང་
བ་ཀལྤ་བྷ་དྲས་བྲིས་པ་དགེ་ལེགས། །
489



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༄༅། །བསང་མཆོད་ཀུན་འདུས་བདེ་སྐྱིད་བསམ་
དོན་ལྷུན་གྲུབ་ཅེས་བྱ་བ་བཞུགས་སོ། །
༄༅ ། །ཀྱེ། རྒྱལ་བསྟན་མཆོད་ཡོན་སྐྱོང་ལ་མངའ་བརྙེས་པའི། །གནས་
བདག་ཆེན་པོ་དབུ་མའི་སྣེའུ་རྫ་དང་། །སྟག་སེང་ཁྱུང་འབྲུག་དར་ལྡམ་སྔ་བྱོར་རི། །
བདེ་སྐྱིད་ཁ་གྲོན་ར་རིང་སྐྱ་བདེ་ཡང༌། །རྣམ་སྣང་སྟོབས་ལྡན་ཡོས་རི་གཡུ་སྨུག་
དང༌། །མཐའ་མའི་སྣེའི་རྗེ་བྲག་ནག་ཁོས་མོའི་བྱེད། །དབུས་རི་ཕྱུག་མོ་ལུང་བཟང་
དྲི་ཀླད་དང་། །ཕག་ཆེན་ཕག་ཆུང་དྲེད་ཤར་ཇི་ཆུང་དང༌། །ཇི་མདའ་སྟོང་དཔོན་ཇི་
ཡི་ཞྭ་སེར་སོགས། །རི་ཐང་ཆུ་མིག་ཆུ་ཀླུང་ནགས་རྫོང་ལ། །གང་གང་གནས་པའི་ལྷ་
ཀླུ་གཞི་བདག་རྣམས། །མ་ཐོགས་རིངས་པའི་ཚུལ་གྱིས་འདིར་གཤེགས་ཤིག །རབ་
འབར་མེ་ནང་བསྲེགས་པའི་མཆོད་པའི་སྤྲིན། །བསང་དང་གསེར་སྐྱེམས་མཐུན་
རྫས་སྤྱན་གཟིགས་སོགས། །མ་ཚང་མེད་པའི་མཆོད་ཚོགས་ཡོངས་འབུལ་ན། །ལྷ་
རྣམས་དགྱེས་པའི་ཐུགས་ཀྱིས་བཞེས་སུ་གསོལ། །ཁྱེད་ཅག་གཉེར་གཏད་འཕྲིན་
ལས་བཅོལ་བ་ནི། །མཆོག་གསུམ་ངོ་བོ་པཎ་ཆེན་རྣམ་གསུམ་གྱི། །སྐུ་ཚེ་བརྟན་ཅིང་
ཐུགས་བཞེད་ འགྲུབ་ པ་ དང་། ། དགེ་ འདུན་ སྡེ་ རྣམས་ ཐུགས་མཐུན་ དར་ རྒྱས་
མཛོད། །མཆོད་གཞིའི་ལྷ་སྡེ་གོང་ཞོལ་སྡེ་འབངས་དང༌། །རྨ་བྱང་ཞང་དང་ཉིན་
མཐའི་ཞང་ལ་སོགས། །མཐུན་ལམ་གཅིག་གྱུར་བསྟན་ལ་ཉེར་གུས་ནས། །མཆོད་
ཡོན་ཉི་ཟླའི་འོད་སྣང་འབར་གྱུར་ཅིག །ཡུལ་འདིའི་མི་ཕྱུགས་ནད་གདོན་གནོད་པ་
སོགས། །མི་མཐུན་དགྲ་སྡེའི་གཡུལ་ལས་རྣམ་རྒྱལ་ཞིང་། །ཚེ་དཔལ་བསོད་ནམས་
མ་ལས
490



༄༅ ། །བསང་ཡིག་དང་འཕྲིན་བཅོལ་སོགས་ཀྱི་སྐོར།
མངའ་ཐང་ལོངས་སྤྱོད་རྒྱུས། །ཕུན་ཚོགས་བདེ་སྐྱིད་བསམ་དོན་ལྷུན་གྲུབ་མཛོད། །
ཅེས་བསང་མཆོད་ཀུན་འདུས་བདེ་སྐྱིད་བསམ་དོན་ལྷུན་གྲུབ་ཅེས་བྱ་བ་འདི་ནི། སྤྱི་ལོ་ ༡༩༩༤ལོའི་
དབུ་མའི་བདེ་སྐྱིད་དུ་ཟླ་༦པའི་ཚེས་༢༨ ཉིན་བྲིས་པ་དགེའོ། །
༄༅། །ལྷ་སྲས་དགྲ་འདུལ་ནོར་བུ་དབང་རྒྱལ་གྱི་
བསད་ཡིག་དངོས་གྲུབ་ཆར་འབེབས་
ཞེས་བྱ་བ་བཞུགས་སོ། །
༄༅ ། །ཀྱེ། སྣང་སྲིད་ཟིལ་གནོན་བཀའ་རྟགས་དབང་གི་རྒྱལ། །རྒྱལ་
མཚན་རྩེ་མོར་འགོད་ཅིང་བསྒྲེངས་པའི་གནས། །རྩེ་གཞུང་འཛིན་མར་བ་དན་ཕྱིར་
འདྲའི་རིར། །གནས་བཅས་བཙན་རྒོད་སྲོག་བདག་དྲེགས་པ་རྩལ། །ལྷ་སྲས་དགྲ་
འདུལ་ནོར་བུ་དབང་རྒྱལ་ཞེས། །ཆིབས་སུ་རྟ་མཆོག་གློག་ལྟར་འགྱུ་བའི་སྟེང་། །སྐུ་
མདོག་སྨུག་ནག་རལ་གྲི་ཞབས་པ་ཐོགས། །སྤྲུལ་བ་ཡང་སྤྲུལ་འཁོར་བཅས་གནས་
འདིར་བྱོན། །སྔགས་དང་ཏིང་འཛིན་ཕྱག་རྒྱས་བྱིན་བརླབས་པའི། །རབ་འབར་
ཞུགས་ལ་སྦྱངས་པའི་མཆོད་པའི་སྤྲིན། །བཟའ་བཏུང་གོས་རྒྱན་མཁོ་དགུའི་ལོངས་
སྤྱོད་ཚོགས། །གནམ་ས་བར་སྣང་གང་བ་འདི་བཞེས་ལ། །སངས་རྒྱས་བསྟན་དང་
དེ་འཛིན་དབུ་འཕང་བསྟོད། །སྐྱེ་དགུ་ཕན་བདེའི་དཔུང་གཉེན་མཛད་པ་ཡིས། །མ་
ཉེས་ལོག་པར་བལྟ་བའི་དགྲ་བགེགས་རྣམས། །དྲག་པོའི་ཆད་པས་མྱུར་དུ་ཚར་
གཅོད་མཛོད། །ལྷ་ཁྱོད་རེ་ལྟོས་འཆའ་བའི་སྡེ་འབངས་ལ། །ཉིན་གྱི་བྱ་ར་མཚན་གྱི་
མེལ་ཚེ་སྒོས། །མི་ཡི་ན་ཚ་རྐང་བཞིའི་གོད་བསྲུང་ནས། །མི་འདོད་ཉེར་འཚེ་ཀུན་
ལས་བཟློག་ ཏུ་ གསོལ། ། ཁྱོད་ ལ་ གཉེར་ གཏད་ འཕྲིན་ ལས་ བཅོལ་ བ་ ནི། ། སྡེ་
491
!
བ '



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འབངས་ཡར་རྒྱས་ཕུ་ནུའི་ནང་མཐུན་ཞིང་། །བཙན་ཕྱུག་འཕན་དར་རིགས་རྒྱུད་
མངའ་ཐང་དར། །སྡང་དགྲ་གནོད་བགེགས་ཐལ་བའི་རྡུལ་དུ་རློགས། །མདོར་ན་རྩ་
བརྒྱུད་བླ་མས་བཀའ་བསྒོས་བཞིན། །ཡུལ་འདིར་འཁོད་པའི་བསྟན་འགྲོའི་དཔུང་
གཉེན་དང་། །ལས་བཞིའི་འཕྲིན་ལས་གང་བཅོལ་འདོད་འཇོའི་ཆར། །འབེབས་
པར་མཛོད་ཅིག་ལྷ་གཉན་མཐུ་མ་ཆུང་། །ལྷག་བསམ་དག་པས་ཚུལ་འདིར་བརྩོན་པ་
ན། །ཚངས་དང་དབང་བོ་འཇིག་རྟེན་སྐྱོང་བ་དང་། །ཡུལ་སྐྱོང་དགྲ་འདུལ་ནོར་བུ་
དབང་རྒྱལ་གྱིས། །གཡེལ་བ་མེད་པར་རྟག་ཏུ་གྲོགས་བྱེད་ཤོག ། །
ཅེས་རྡོ་རྗེ་ཆགས་པ་དམར་བོའི་གནས་རི་ལ་དབང་མཛད་པའི་ཡུལ་སྐྱོང་དགྲ་འདུལ་ནོར་བུ་དབང་རྒྱལ་
ཞེས་བྱ་བ་འདི་ནི། སྔར་གྲུབ་པའི་སྐྱེས་མཆོག་འབོས་བླ་རིན་པོ་ཆེ་དང་། ཀད་སྐོར་འཇམ་པའི་དབྱངས་རྣམ་
གཉིས་ནས་སྔ་ཕྱིར་བཀའ་བསྒོས་གཉེར་གཏོད་གནང་བ་སོགས་ཀྱི་ལོ་རྒྱུས་སྣ་ཚོགས་ཡོད་པ་བཞིན། ལྷ་མཆོག་
འདི་ཉིད་ཀྱི་བསང་ཡིག་ཅིག་དགོས་ཞེས་བ་ཡོལ་རུ་སྡེའི་སྤྱི་གཞུང་ནས་བསྐུལ་ངོར། ཤིང་བཟའ་སྐྱེ་མིང་བ་སྐལ་
བཟང་ཆོས་རྒྱུན་ནས་རབ་རྒྱུན་ལྕགས་རྟ་ལོའི་ཟླ་ལྔ་པའི་ཕྱི་མའི་ཚེས་བཞིར་གནས་དེར་དར་ལྕོག་བསྒྲེངས་པ་
དང༌། སྔར་བ་ཡོལ་རིན་པོ་ཆེའི་སྐུ་བཞག་པ་ཁ་གསོའི་བྱེད་པ་ལྷན་མཐུས་སུ་བྱེད་སྐབས་སྦྱར་པའི་ཡི་གེ་བ་ནི་
དཔྱོད་ལྡན་སྐལ་བཟང་རྒྱ་མཚོས་བགྱིས་པའོ། །
༄༅། །ལྷ་གཉན་བཀྲ་ཤིས་སྟོབས་ལྡན་གྱི་བསད་
མཆོད་བསྡུས་པ་བཞུགས་སོ། །
༄༅ ། །ཀྱི། དགེ་མཚན་ཀུན་འདུས་ཁྱམས་ཆེན་རི་བོ་ལ། །གནས་བཅས་
དཀར་ཕྱོགས་སྐྱོང་བ་མཐུ་རྩལ་ཅན། །ལྷ་གཉན་བཀྲ་ཤིས་སྟོབས་ལྡན་ཡུམ་སྲས་
བཅས། །འདིར་གཤེགས་རང་རང་དགྱེས་པའི་གདན་ལ་བཞུགས། །ཁྱོད་ཐུགས་
492



༄༅། །བསང་ཡིག་དང་འཕྲིན་བཅོལ་སོགས་ཀྱི་སྐོར།
བུང་བ་དགྱེས་དགུར་ཚིམ་བྱེད་པའི། །ཡིད་འཕྲོག་རྣམ་མང་མཆོད་པའི་འདབ་སྟོང་
ཚལ། །དད་གུས་ཟེར་གྱིས་ཕྱེ་བའི་སྦྲང་རྩིའི་བཅུད། །ཕངས་མེད་སེམས་ཀྱིས་འབུལ་
ལོ་བརྩེ་བས་བཞེས། །རྣམ་དག་ཏིང་འཛིན་སྔགས་རྒྱས་བྱིན་རླབས་པའི། །དངོས་
བཤམས་ཡིད་སྤྲུལ་མཁོ་དགུའི་མཆོད་པའི་སྤྲིན། །གོ་མཚོན་སྤྱན་གཟིགས་རྒྱན་གོས་
བཞོན་པ་སོགས། །མཐུན་པའི་དམ་རྫས་འབུལ་ལོ་བཞེས་སུ་གསོལ། །གསེར་འོད་
མདངས་འཕྲོག་མེ་དཔུང་འབར་བའི་ཀློང་། །ཕྱེ་མར་དྲི་བཟང་གསེར་སྐྱེམས་བསང་
རྫས་ཚོགས། །བསྲེག་པའི་དུད་སྤྲིན་དབང་སྔོན་ཁྱབ་པ་འདིས། །ཡུལ་ཁམས་སྐྱོང་
མཛད་བཀྲ་ཤིས་ལྷ་གཉན་བསང་། །ཡུམ་སྲས་བཀའ་ཉན་དམག་ཚོགས་འཁོར་
བཅས་བསང་། །བསང་ངོ་བསང་མཆོད་རྒྱ་ཆེན་འདི་བཞེས་ལ། །ཡིད་བཞིན་ནོར་
དང་བུམ་བཟང་འདོད་འཇོ་བཞིན། །འདོད་དགུའི་དངོས་གྲུབ་ཆར་ལྟར་འབེབས་
པར་མཛོད། །བདག་ཅག་མ་རིག་རྨོངས་པའི་དབང་གྱུར་ཏེ། །ས་སྐོ་རྡོ་ཀློག་དཀར་
དམར་ཐབ་གཞོབ་སོགས། །ལྷ་ཁྱོད་ཐུགས་དང་འགལ་བ་གང་བགྱིས་པ། །སྙིང་
ནས་བཤགས་སོ་བཟོད་པར་མཛད་དུ་གསོལ། །མཐུ་སྟོབས་གནམ་ལྕགས་ཐོགས་
ལྟར་བརྗིད་ཅིང་བཙན། །འཕྲིན་ལས་ཀློག་གི་ཕྲེང་བཞིན་རྣོ་ཞིང་མྱུར། །དུས་ཀུན་
གཡེལ་མེད་བརྩེ་བའི་སྐྱོང་མཛད་པ། །ལྷ་གཉན་དཔའ་བོ་འཁོར་དང་བཅས་ལ་
བཏོད། །དེ་ལྟར་མཆོད་ཅིང་བསྟོད་ནས་ གསོལ་བ་ནི། ། སྡེ་འདིར་བཙན་ ཕྱུག་
འཕན་དར་འཛོམ་པ་དང་། །མི་རྣམས་སེམས་མཐུན་འཐབ་རྩོད་ཀུན་ཞིང་ཞིང་། །
ཕྱི་ནང་འགལ་རྐྱེན་བར་ཆད་ཞི་བ་དང་། །ཡུལ་ལ་གཡང་ཆགས་བཀྲ་ཤིས་དཔལ་ཡོན་
འབར། །དགྲ་སྡེའི་གཡུལ་ལས་རྣམ་པར་རྒྱལ་བ་དང་། །མི་ལ་ན་ཚ་ཕྱུགས་ལ་གོད་ཁ་
བྲལ། །མཐུན་རྐྱེན་དཔལ་འབྱོར་ལེགས་ཚོགས་རྒྱས་པར་མཛོད། །བདག་ཅག་གཞི་
བྱེས་གང་དུ་གནས་གྱུར་ཀྱང་། །ལྷ་གཉན་ཁྱོད་ལ་རེ་ལྟོས་འཆའ་བྱེད་ན། །རྟག་ཏུ་
493



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འབྲལ་མེད་བསྲུང་ཞིང་སྐྱོང་བ་དང་། །སྡོངས་གྲོགས་གཡེལ་མེད་བསམ་དོན་ལྷུན་
འགྲུབ་མཛོད། །མདོར་ན་གང་བརྩམས་ལེགས་བྱས་མྱུ་གུའི་རྩེར། །གང་གི་མཐུ་
སྟོབས་འོད་སྣང་ཞགས་པའི་ གཟིས། ། རྣམ་བཞིའི་འཕྲིན་ལས་འདབ་མ་འབུམ་
བཞད་ཅིང་། །ཕན་བདེ་སྦྲང་རྩིའི་འདབ་མ་རྒྱས་གྱུར་ཅིག ། ཅེས་ལྷ་གཉན་
བཀྲ་ཤིས་སྟོབས་ལྡན་གྱི་བསང་མཆོད་འདི་འདྲ་ཞིག་དགོས་ཞེས། རྣམ་དཔྱོད་ཡངས་པ་སྐལ་བཟང་འཕྲིན་ལས་
དང་འགོ་བཀྲ་སོགས་གླང་ཆེན་སྡེ་སྤྱི་ནས་བསྐུལ་ངོར། ཤིང་བཟའ་སྐྱེ་མིང་བ་སྐལ་བཟང་ཆོས་ཀྱི་རྒྱལ་མཚན་
གྱིས་བྲིས་པའོ། །
༄༅། །རྩེ་འདུས་རིའི་བསད་ཡིག་མདོར་
བསྡུས་བཞུགས་སོ། །
༄༅ ། །ཀྱི། བོད་ཡུལ་གངས་རི་ཅན་གྱི་བྱང་གི་ཆར། །ལུང་བསྟན་བདེན་
པའི་མེ་ཏོག་འབུམ་འཐོར་བའི། །བཀའ་གདམས་བསྟན་སྲུང་འདུས་རི་མཐོན་པོ་
ཞེས། །ལྷ་ཡི་རྒྱལ་བོ་འཁོར་བཅས་གནས་འདིར་བྱོན། ། སྔགས་དང་ཏིང་འཛིན་
ཕྱག་རྒྱས་བྱིན་བརླབས་པའི། །ལྷ་བསང་གསེར་སྐྱེམས་མཆོད་པ་འདི་བཞེས་ལ། །
བསྲུང་སྐྱོབ་དབྱེར་མེད་འཕྲིན་ལས་མྱུར་འགྲུབ་ཤོག །ཆོས་སྲིད་ལེགས་ཚོགས་ལྷུན་
གྱིས་གྲུབ་པར་མཛོད། །མདོར་ན་སྔོན་གྱིས་དམ་ཚིག་ཉེར་དགོངས་ཏེ། །བཞད་
པའི་རྡོ་རྗེ་མཆོད་ཡོན་ཉི་ཟླའི་ གཟིས། །ལྗོངས་འདིར་བདེ་ སྐྱིད་པདྨ་དཀར་བོའི་
ཚལ། །རྟག་ཏུ་བཞད་པའི་རྩེ་དགའ་རྒྱས་གྱུར་ཅིག ། ཅེས་རྩེ་འདུས་རིའི་
བསང་ཡིག་མདོར་བསྡུས་འདི་ནི་དད་ལྡན་དགེ་སློང་དཀོན་མཆོག་གི་འདོད་མོས་བཞིན་ཤིང་བཟའ་སྐྱེ་མིང་བས་
བྲིས་པའོ། །
494



༄༅ ། །བསང་ཡིག་དང་འཕྲིན་བཅོལ་སོགས་ཀྱི་སྐོར།
༄༅། །ཡུལ་ལྷ་ཀུན་འདུས་ཀྱི་གསོལ་འབོད་
དགོས་འདོད་ཆར་བ་བཞུགས་སོ། ། །
༄༅། །གཙང་ས་ལེ། ལན་གསུམ། དག་ས་ལེ། ལན་གསུམ། གཡུ་ཤུག་སྔོན་
མོས་མ་བསངས་ནི་མེད། རྫ་ཆུ་བསིལ་མས་མ་དག་ནི་མེད། ཕོ་ལྷ་མནོལ་བ་ཡོད་ན་
གཙང་ས་ལེ། མགོན་སྐྱབས་བྱེད་པའི་ལྷ་མནོལ་བ་ཡོད་ན་གཙང་ས་ལེ། སྐྱེས་ནས་
འགོ་བའི་ལྷ་ལྔ་མནོལ་བ་ཡོད་ན་གཙང་ས་ལེ། སྲོག་ལྷའི་བ་དན་དཀར་བོ་གཙང་ས་
ལེ། ཕོ་ལྷའི་དུང་སྐྱོང་དཀར་བོ་གཙང་ས་ལེ། དགྲ་ལྷའི་གཡུ་འབྲུག་སྔོན་མོ་གཙང་ས་
ལེ། ཚེ་ལྷའི་སྟག་ཤར་དཔའ་བོ་གཙང་ས་ལེ། དབང་ཐང་དགྲ་ལྷ་གཉན་པོ་གཙང་ས་
ལེ། བསམ་དོན་འགྲུབ་པའི་ལྷ་རྣམས་གཙང་ས་ལེ། རླུང་རྟའི་ཝེར་མ་བཅུ་གསུམ་
གཙང་ས་ལེ། དཔག་བསམ་ལྗོན་པ་འདུས་པའི་ཤིང་རྩི། རབ་མཛེས་གཡུ་ལོ་འབར་
བའི་ཤུག་པ། གསེར་མདོག་འདབ་ལོ་རྒྱུས་པའི་མཁན་ཆུང་། མེ་ཏོག་དུང་ལོ་འབར་
བའི་བ་ལི། སྨན་སྣ་བཟང་བོས་གྲུབ་པའི་རྫས་མཆོག དཀར་གསུམ་མངར་གསུམ་
སྦྱར་བའི་ཕྱེ་མར། གསེར་སྐྱེམས་ཆབ་ཀྱིས་བྲན་པའི་བསང་མཆོད་འདི་ཉིད། རཾ་ཡཾ་
ཁཾ། ཨོཾ་ཨཱཿཧཱུྃ། ལན་གསུམ། དབྱིངས་བདེ་སྟོང་རྣམ་པར་དག་པའི་ངང་ནས། སྔགས་
དང་ཕྱག་རྒྱས་བྱིན་གྱིས་བརླབས་པས། འདོད་དགུའི་དངོས་པོར་སྤེལ་བའི་བསང་
མཆོད། ཟག་མེད་བདུད་རྩིའི་བསང་གི་མཆོད་པ་འདིས། ནམ་མཁའ་གང་བའི་ལྷ་
བསང་། བར་སྣང་གང་བའི་གཉན་བསང་། ས་གཞི་གང་བའི་ཀླུ་བསང་། མཆོད།
རྩ་བརྒྱུད་ཀྱི་བླ་མ་དམ་པ། སྐྱབས་བསླུ་བ་མེད་པའི་སྐྱབས་གནས་དཀོན་མཆོག་
495



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གསུམ་པོ། ཡི་དམ་རྡོ་རྗེ་འཇིགས་བྱེད། ཕ་རྒྱུད་གསང་བ་འདུས་པ། མ་རྒྱུད་འཁོར་
ལོ་བདེ་མཆོག གཉིས་མེད་དུས་ཀྱི་འཁོར་ལོ། དཔལ་རྟ་མཆོག་རོལ་བ་སོགས།
རྒྱུད་སྡེ་རྣམ་བཞིའི་དཀྱིལ་འཁོར་ལྷ་ཚོགས། དུས་གསུམ་གྱི་སངས་རྒྱས། རིགས་
གསུམ་གྱི་མགོན་པོ། བསྐལ་བ་བཟང་བོའི་སངས་རྒྱས་སྟོང་། ཉེ་བའི་སྲས་ཆེན་
བརྒྱད། གནས་བརྟན་ཆེན་པོ་བཅུ་དྲུག གནས་གསུམ་གྱི་དཔའ་བོ་མཁའ་འགྲོ།
ཡུལ་ཉི་ཤུ་རྩ་བཞིའི་ཞིང་སྐྱོང་། ཤིང་ཙན་དན་རྐང་གཅིག་པའི་དྲུང་ན་བཞུགས་པའི་
མྱུར་མཛད་ཡེ་ཤེས་ཀྱི་མགོན་པོ་ཕྱག་བཞི་དྲུག་ཤྲཱི་མ་ཧཱ་ཀ་ལ། གནོད་སྦྱིན་ཀྵེ་ཏྲ་པ་ལ།
གཙང་རིས་ཀྱི་མགོན་པོ་བདུན་ཅུ་རྩ་ལྔ། འཁོར་གནོད་སྦྱིན་བྱེ་བའི་ཚོགས་དང་
བཅས་པ། གཤིན་རྗེ་ལྕགས་མཁར་སྒོ་མེད་བཅུ་དྲུག་གི་ནང་ན་བཞུགས་པའི་དམ་
ཅན་ཆོས་ཀྱི་རྒྱལ་བོ་ཕྱི་ནང་གསང་གསུམ། ཡུམ་ཙ་མུཎྜི། གཤིན་རྗེ་ཕོ་བརྒྱད་མོ་
བརྒྱད་ཀྱི་ཚོགས་དང་བཅས་པ། བྱང་ཤར་མུ་ལེ་དིང་གི་ཁྲག་མཚོ་ན་བཞུགས་པའི་
དཔལ་ལྡན་དམག་ཟོར་གྱི་རྒྱལ་མོ་རེ་མ་ཏི། མིང་ནས་བོས་ཏེ་མིང་བརྒྱ་མ། མཚན་
ནས་བོས་ཏེ་མཚན་སྟོང་མ། ཨ། མདོ་ཁམས་ཀྱི་བདག་མོ། གདོང་ཅན་གཉིས་དང་
དུས་བཞིའི་རྒྱལ་མོ། འཁོར་ལས་བཞིའི་འཕྲིན་ལས་བྱེ་བའི་ཚོགས་དང་བཅས་པ།
བྱང་ཕྱོགས་ལྕང་ལོ་ཅན་གྱི་ཕོ་བྲང་ན་བཞུགས་པའི་རྒྱལ་བོ་རྣམ་ཐོས་སྲས་ནོར་གཏེར་
གྱི་བདག་པོ། འཁོར་རྟ་བདག་བརྒྱད་ཀྱི་ཚོགས་དང་བཅས་པ། དབང་དྲག་མ་རུ་ཙེ་
ཡི་དུར་ཁྲོད་ན་བཞུགས་པའི་ལི་ཡུལ་ཆོས་ཀྱི་སྲུང་མ། མ་ཧཱ་དེ་ཝའི་བཀའ་ཉན།
གཤིན་རྗེ་གཤེད་ཀྱི་བཀའ་སྡོད། ཆོས་སྐྱོང་དྲེགས་པ་ལྕམ་སྲིང༌། གྲི་ཐོགས་བརྒྱད་
དང་ཤན་པ་ཉེར་གཅིག སེ་ར་ཐེག་ཆེན་གླིང་གི་སྐུ་མཁར་ན་བཞུགས་པའི་བསྟན་
སྲུང་ཐ་འོག་ཆོས་ཀྱི་རྒྱལ་བོ། བཀྲ་ཤིས་བདེ་ལེགས་འཁྱིལ་གླིང་གི་བསྟེན་བསྟེན་པའི་
སྲུང་མ། བོས་ན་ཨ་ཟེར་ནོ། བཅོལ་ན་ཡ་ཟེར་ནོ། མཆོད་ན་མིག་གིས་མཐོང་ནོ།
496



༄༅ ། །བསང་ཡིག་དང་འཕྲིན་བཅོལ་སོགས་ཀྱི་སྐོར།
ཨ། ཐ་འོག་ཆོས་རྒྱལ། བླ་མ་ཤིང་བཟའ་ཚང་གི་སྐུ་རབས་དང་གདུང་རྒྱུད་ལ་བསྟེན་
པའི་སྲུང་མ། ཨ། ཐ་འོག་ཆོས་རྒྱལ། དལ་གི་ཉིན་མོ་མཆོད་གི་ཡོད་ནོ། བྲེལ་གི་
ཉིན་མོ་འབོད་གི་ཡོད་ནོ། རྔ་སིལ་གི་སྒྲ་མ་ཡལ་ནོ། བསང་གསུར་གི་དྲི་མ་ཡལ་ནོ།
ཨ། སྲུང་མ་ཐ་འོག་ཆོས་ཀྱི་རྒྱལ་བོ། བཀའ་ཡི་བློན་པོ་དྲག་རྩལ་བྱ་ཁྲིད་མིག་གཅིག
ནང་གི་བློན་པོ་བདུད་འདུལ་དམ་ཅན་རྡོར་ལེགས། གསང་བའི་བློན་པོ་སྲོག་བདག་
དྲང་སྲོང་ཆེན་པོ། ཨ། བསྒྲུབས་བསྒྲུབས་བསྟེན་བསྟེན་པའི་སྲུང་མ། ཁྱེད་རྣམས་
ཀྱིས་ང་བརྒྱ་ཕར་འགྲོའི་སྔོན་གྱི་སྐྱེལ་མ་བྱེད་དགོས། སྟོང་ཚུར་ཡོང་སྔོན་གྱི་བསུ་མ་
བྱེད་དགོས། ལུས་དང་གྲིབ་མ་བཞིན་དུ་མྱུར་སེད་བྱེད་དགོས། ནམ་ཡིན་རུང་
མགོན་སྐྱབས་དང་སྡོངས་གྲོགས་བྱེད་དགོས། ཁྲ་ཆུང་མིག་གི་ལམ་སྟོན་བྱེད་དགོས།
མགོ་ནག་རྣ་བའི་རྟགས་མཚན་སྒྲོགས་དགོས། གང་བསམ་བྱ་བ་འགྲུབ་གི་འཇུག་
དགོས། སྒྲུབ་ལ་བར་ཆད་མེད་དུ་འཇུག་དགོས། ང་སྐྱེས་པའི་མི་ཤེད་མེད་ན། ཁྱོད་
བསྟེན་པའི་ལྷ་ཤེད་ཡོད། ལྷ་ཁྱོད་ཀྱི་བཀའ་ཤེད་དང་མཐུ་ཤེད་ཀྱིས་འགྲོ་དགོས། ཨ།
ཆོས་སྐྱོང་སྲུང་མ། ང་གངས་ཅན་བོད་ཀྱི་མགོན་སྐྱབས་དང་སྡོངས་གྲོགས་ཀྱི་གཙོ་བོ་
སྲིད་པ་ཆགས་པའི་ལྷ་དགུ། རྗེ་ཡི་མགུར་ལྷ་བཅུ་གསུམ། ཚེ་རིང་མཆེད་ལྔ། བོད་
ཁམས་སྐྱོང་བའི་བརྟན་མ་བཅུ་གཉིས། མདོ་ ཁམས་སྐྱོང་བའི་རྨ་ཆེན་སྦོམ་ར།
བཀའ་འཁོར་སུམ་བརྒྱ་དྲུག་ཅུ། ཆུ་བཞི་སྒང་དྲུག་གི་ཡུལ་ལྷ་གཞི་བདག རྒྱ་བོད་
གཉིས་ཀྱི་ས་མཚམས་ན་བཞུགས་པའི་གཉན་ཆེན་པོ་སྔོ་ལ་གཡུ་རྩེ། གཉན་རྟ་ནག་
ཅན། རྩེ་གཞུང་ས་འཛིན་གྱི་བདག་པོ་རྩེ་ཡི་འདུས་རི། འཁོར་རྩེ་དྲུག་སྙིང་བདུན།
ཤར་ཀླུ་འགག་གི་རྫོང་ལྷ་བཅུ་གསུམ། ལྷོ་རྨ་སྟོད་ཀྱི་མཐོན་པོ་བཅུ་གསུམ། ནུབ་རྨ་
སྨད་ཀྱི་གངས་ལྷ་བཅུ་གསུམ། བྱང་དཔལ་གྱི་མཐོན་པོ་བཅུ་གསུམ། དབུས་སངས་
རྒྱས་སྟོང་གི་བླ་རི། ཇི་གིན་སྒམ་བྲག ཕྱོགས་བཞིའི་སྒོ་སྲུང་རྣམ་བཞི། ལྷོ་ཕྱོགས་ཀི་
497



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གནས་སྒོ་སྲུང་བ་གནས་བདག་ལྷ་ཆེན་དཔལ་འབར། ཨ། ལྷ་ཆེན་དཔལ་འབར།
སྲས་མོ་ཕྱོགས་ལས་རྣམ་རྒྱལ། རྒྱབ་རི་འབྱོར་ལྡན་ཕྱུག་རི། རྩེ་འཛིན་ཆོས་ལུང་དབུ་
རྩེ། ཡུལ་སྐྱོང་དགྲ་ལྷའི་རྒྱལ་བོ་སྟོང་དཔོན་དགྲ་འདུལ། ཀི་གསུམ། འཁོར་དམག་བྱེ་
བའི་མངའ་བདག་སྟོང་དཔོན་དགྲ་འདུལ། དྲག་རྩལ་མྱུར་མགྱོགས་ལྡན་པའི་སྟོང་
དཔོན། གཡུ་མཚོ་གསེར་ཉ་སྣ་སྦྲེལ། མདུན་རི་གསལ་རི་དྭངས་རི། རྨ་ཉིན་ལུང་
ཆེན་བཅོ་བརྒྱད། རྨ་སྲིབ་བྲག་ར་དགུ་སྐོར་ན་གནས་པའི་མཆོད་མཆོད་བསྐུལ་བསྐུལ་
ཀི་ཡུལ་ལྷ་གཞི་བདག ནམ་མཁའ་གང་བའི་ལྷ་བསང་། བར་སྣང་གང་བའི་གཉན་
བསང་། ས་གཞི་གང་བའི་ཀླུ་བསང་། ཐུགས་དམ་གཉན་པོ་ཡོངས་སུ་བསྐང་།
ཐུགས་དང་འགལ་བ་བཟོད་པར་བཞེས། བཅོལ་བའི་ལས་ཀུན་གཡེལ་མེད་སྒྲུབས།
མགོ་ནག་མྱིའི་ན་ཚ་དང་། རྐང་བཞི་ཕྱུགས་ཀྱི་གོད་ཁ་ཟློགས། གཞིས་ལ་བསྡད་ན་
གཞི་སྲུང་མཛོད། བྱེས་སུ་འགྲོ་ན་ལམ་ལྷ་མཛོད། ཚོང་ལ་འགྲོ་ན་ཚོང་ལྷ་མཛོད།
དགྲ་དང་ ཇག་པའི་དམག་སྣ་བཟློག་དགོས། སྡང་བའི་ དགྲ་ སོད། གནོད་པའི་
བགེགས་ཐུལ། དགྲ་མགོ་རེ་བས་ཐུམས། མཐུ་བྱད་འོད་གཏོང་གི་གནོད་པ་བཟློག་
དགོས། གྱོད་དང་ཁ་མཆུ་མེད་པར་མཛད་དགོས། ཁ་ལས་རླུང་རྟ་དར་དུ་འཇུག་
དགོས། དབང་ཐང་བཙན་ཕྱུག་འཛོམས་ཀི་འཇུག་དགོས། ཡུལ་ཁམས་སྤྱིའི་ཆབ་
སྲིད་ཀྱི་དབུ་འཕང་དགུང་ལས་མཐོ་དགོས། བཏབ་ཀི་ལོ་ ཏོག་ཡག་དགོས། མ་
བཏབ་ཀི་རྩི་ཏོག་རྒྱས་དགོས། རྐང་བཞི་ཕྱུགས་ཀྱི་འཕེལ་ཁ་རྒྱས་དགོས། སངས་
རྒྱས་ཀྱི་བསྟན་པ་ཡུན་རིང་དུ་རྒྱས་དགོས། བསྟན་འཛིན་རྣམས་ཀྱི་སྐུ་ཚེ་ཞབས་པད་
བརྟན་དགོས། ཡུལ་ཕྱོགས་ཀུན་ཏུ་བདེ་སྐྱིད་རྒྱས་དགོས། དུས་རྣམ་ཀུན་ཏུ་སྡོངས་
གྲོགས་གཉན་པོ་གཡེལ་བ་མེད་པར་མཛད་ནས་བཀྲ་ཤིས་དགེ་མཚན་རྒྱ་ཆེན་པོས་ས་
སྟེང་རྣམས་སུ་ཁྱབ་ཀི་འཇུག་དགོས། ལྷ་རྒྱལ་ལོ། །ཀླུ་རྒྱལ་ལོ། །དགྲ་ལྷ་བཅུ་གསུམ་
498



༄༅། །བསང་ཡིག་དང་འཕྲིན་བཅོལ་སོགས་ཀྱི་སྐོར།
གྱི་ངོ་སོ་ཡར་ལ་བསྟོད། ཀི་བསྭོ་བསྭོ། ཀྱིའོ་ལྷ་རྒྱལ་ལོ། ། ཞེས་པ་འདི་ཡང་
གཅུང་བོ་སྐལ་བཟང་རྒྱལ་མཚན་གྱི་འདོད་མོས་ལྟར། ༧ཤིང་བཟའ་སྐྱེ་མིང་བས་སྤེལ་བའོ། །
༄༅། །གཉན་རྒོད་རྡོ་རྗེ་བདུད་འཇོམས་
ཀྱི་བསད་ཡིག
-
1 བe
༄༅ ། །གཉན་རྒོད་རྡོ་རྗེ་བདུད་འཇོམས་འཁོར་བཅས་ཀྱིས། །བསང་དང་
གསེར་སྐྱེམས་མཆོད་པ་འདི་བཞེས་ལ། །རྣལ་འབྱོར་བདག་གི་ཆོས་མཐུན་འདོད་
པའི་དོན། །ཐོགས་མེད་ལྷུན་གྲུབ་སྡོངས་གྲོགས་གཉན་པོ་མཛོད། ། ཅེས་
པ་འདི་ཡང་གཉན་གྱི་ལྷ་ཞོལ་ནས་བློ་གསལ་ལ་རྒྱུན་བཅོལ་དུ་གནང་བའོ། །
༄༅། །ཤིང་བཟའི་རྒྱབ་རིའི་བསང་ཡིག
༄༅ ། །ལྷ་ཆེན་ནོར་བུ་དབང་ལྡན་འཁོར་བཅས་ཀྱིས། །བསང་དང་གསེར་
སྐྱེམས་མཆོད་པ་འདི་བཞེས་ནས། །རྣལ་འབྱོར་དཔོན་སློབ་མི་ནོར་འཁོར་བཅས་
ཀྱི། །ཚེ་དཔལ་བསོད་ནམས་རྒྱས་པའི་འཕྲིན་ལས་མཛོད། །
499



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༄༅། །སྟོད་དཔོན་གྱི་བསང་ཡིག
༄༅ ། །ཀྱི། དགྲ་ལྷའི་རྒྱལ་བོ་སྟོང་དཔོན་རྟ་ཁྲ་ཅན། །འདིར་གཤེགས་
དགྱེས་བཞིན་བསང་མཆོད་འདི་ བཞེས་ ལ། ། བདག་ ལ་ ལོག་ པར་ ལྟ་ བའི་ དགྲ་
བགེགས་རིགས། །མི་དང་མི་མིན་ཆོམ་རྐུན་བྱེད་པ་ཀུན། །མི་བཟད་དྲག་པོའི་
ཆད་པས་ཚར་ཆོད་ལ། །སྐད་ཅིག་ཉིད་ལ་ཐལ་བའི་རྡུལ་དུ་རློགས། །རྒུད་པ་ཀུན་
ཞི་ཚེ་དཔལ་སྙན་ གྲགས་ འཕེལ། ། དབང་ ཐང་ ལོངས་ སྤྱོད་ འདོད་ དགུའི་ དངོས་
གྲུབ་སྩོལ། །
པ
ས
ཅང
༄༅། །དམ་ཅན་གྱི་བསད་ཡིག
༄༅ ། །ཧཱུྃ། གསང་བདག་ཐུགས་སྤྲུལ་སྔགས་ཀྱི་བསྟན་སྲུང་ཚེ། །སྣང་སྲིད་
དྲེགས་པའི་སྡེ་དཔོན་མཐུ་རྩལ་ཅན། ། སྐྱེས་མཆོག་རྡོ་རྗེ་ལེགས་པ་འཁོར་བཅས་
ལ། །འདོད་དགུར་འཆར་བའི་བསང་གསུར་མཆོད་གཏོར་འབུལ། །བཞེས་ནས་
རབ་འབྱམས་འཕྲིན་ལས་མ་ལུས་པ། །ལྷ་ཁྱོད་དྲན་པ་ཙམ་གྱིས་འགྲུབ་པ་དང༌། །
ཁམས་གསུམ་སྐྱེ་འགྲོ་མཐའ་དག་དབང་འདུས་ཤིང་། །ཕྱོགས་ལས་རྣམ་པར་རྒྱལ་
བའི་འཕྲིན་ལས་མཛོད། ། ཅེས་པ་འདི་ཡང་མགར་བ་བློ་གྲོས་ཀྱི་འདོད་མོས་ལྟར་སྐལ་
བཟང་ཆོས་རྒྱུན་མིང་ནས་བྲིས་པའོ། །
500



༄༅། །བསང་ཡིག་དང་འཕྲིན་བཅོལ་སོགས་ཀྱི་སྐོར།
༄༅། །དགེ་བསྙེན་གྱི་བསང་ཡིག
༄༅ ། །ཀྱི། དགེ་བསྙེན་དྲེགས་པའི་སྡེ་དཔོན་འཁོར་བཅས་ཀྱིས། །གཙང་
མ་ཕུད་ཀྱི་བསང་མཆོད་འདི་བཞེས་ལ། །རྣལ་འབྱོར་དཔོན་སློབ་དགེ་འདུན་འདུས་
པའི་སྡེ། །མི་ཉམས་སྲིད་མཐའི་བར་དུ་རྒྱས་པར་མཛོད། ། ཅེས་པ་འདི་ཡང་
དགེ་སློང་བསམ་གཏན་གྱིས་བསྐུལ་ངོར་སྦྱར་བའོ། །
༄༅། །ཡུལ་ལྷ་སོ་སོ་ལ་ཚེ་ཐར་གཏོང་
བའི་རིམ་པ་བཞུགས་སོ། །
༄༅ ། །འདིར་རང་ཡུལ་འདིའི་ཡུལ་ལྷ་སོ་སོ་ལ་ཚེ་ཐར་གཏོང་བའི་རིམ་པ་ལ། ཐོག་མར་རྩེ་རྒྱལ་
འདུས་རི་ལ། ཀྱི། དྲི་མེད་བླ་མའི་ལུང་གིས་ཉེར་ཟིན་པའི། །རྩེ་གཞུང་བདེ་སྐྱིད་ཡངས་
པའི་ཡུལ་ལྷའི་གཙོ། །ཕྱོགས་འདིའི་རྒྱལ་བསྟན་སྲུང་བར་དམ་བཅས་པའི། །བཀའ་
གདམས་བསྟན་སྲུང་འདུས་ རི་ མཐོན་པོ་ལ། ། འབུལ་ ལོ་ བསྔོ་ འོ་ དགྱེས་ པར་
མཛོད། །ཕྱྭ་དང་གཡང་གི་རྟེན་དུ་མཛོད། །མགོན་སྐྱབས་དཔུང་གཉེན་རྟེན་དུ་
མཛོད། །དགྲ་ལས་རྒྱལ་བའི་རྟེན་དུ་མཛོད། །ཐར་རོ་ཐར་རོ་རྟེན་འདི་དག །དུས་
མིན་འཆི་བའི་ནད་ལས་ཐར། །ལས་ངན་སྡིག་པའི་འཕྲང་ལས་ཐར། །མི་ཁོམ་སྐྱོན་
གྱི་གནས་ལས་ཐར། །རྒྱལ་ལོ་དཀར་བོ་ལྷ་རྒྱལ་ལོ། །
གཉན་ཆེན་ལ། ཧཱུྃ། རིག་འཛིན་པདྨའི་བཀའ་ཉན་མཐུ་སྟོབས་ཅན། །བྱང་ཤར་
7༡
501



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཡུལ་སྐྱོང་སྔོ་ལ་གཡུ་རྩེ་རྒྱལ། །ཡུམ་གཉན་མ་མ་ལེ་གུ་སྲས་མིང་སྲིང་། །བཀའ་
གཉན་སྣང་སྲིད་དྲེགས་པ་སྡེ་བརྒྱད་ལ། ། འབུལ་ལོ་ x། །
གྱི་ལིང་ལ། ཀྱི། རྩ་རྒྱུད་བླ་མའི་བཀའ་དང་དམ་ཚིག་གིས། །ཡུལ་ཁམས་ཆོས་
བཞིན་སྐྱོང་མཛད་དྲེགས་པའི་དབང་། །རབ་འབྱམས་ལས་ཀུན་སྒྲུབ་ལ་ཐོགས་མེད་
པའི། །ལྷ་བཙུན་དགྲ་ལྷའི་རྒྱལ་བོ་གྱི་ལིང་ལ། ། འབུལ་ལོ་ x། །
བང་བ་ལ། ཧཱུྃ། ཕྱི་བལྟས་ས་འཛིན་ཀུན་མཐོང་དབྱིངས་སུ་བསྙེགས། །ནང་དུ་
རིན་ཆེན་སྣ་ཚོགས་ཕོ་བྲང་དབུས། །གདོང་ལྔའི་དབང་བོའི་སྟེང་ན་འགྱིང་ཉམས་
ཅན། །གཏེར་བདག་བང་བ་ཁྲ་ཡུ་འཁོར་བཅས་ལ། ། འབུལ་ལོ་ x། །
གཟི་འབར་ལ། ཧི བྱང་ཕྱོགས་མདོ་སྨད་བཀྲ་ཤིས་ཡུལ་ལྗོངས་དབུས། །དགེ་
བཅུའི་བྱིན་ཆགས་དབྱིག་འཛིན་ཐིག་ལེ་རུ། །དཔལ་རྩལ་ ཐོགས་མེད་དྲེགས་པ་
ཡོངས་ཀྱི་གཙོ། །གཉན་རྒོད་རྡོ་རྗེ་གཟི་བརྗིད་འབར་བ་ལ། ། འབུལ་ལོ་ x ། ། །
ཀླུ་མོ་གསེར་འབལ་མ་ལ། ཧི སྲིད་གསུམ་བརྟན་པ་འཕྲོག་པའི་ལང་ཚོས་སྒེག །ལྷ་
མིའི་ཕྱྭ་གཡང་འགུགས་པའི་ཕོ་ཉ་མོ། །དཀར་དམར་མདངས་ཆགས་མེ་ལོང་ནོར་
གཞོང་འཛིན། །མཛེས་སྡུག་ཀླུ་སྨན་གསེར་འབལ་ཆེན་མོ་ལ། ། འབུལ་ལོ་ x། །
ཁྲབ་ཆེན་ལ། ཀྱི། དྲག་རྩལ་མངོན་སྤྱོད་ལས་ལ་ཆེས་རྔམ་པའི། །བཟློག་མེད་
དཔལ་རྩལ་དྲག་ཤུལ་རྩེ་བརྒྱ་བས། །མ་རུང་དགྲ་སྡེ་ལྷ་མིན་དཔུང་འཇོམས་པ། །
མྱུར་མགྱོགས་སྟོབས་ལྡན་རྒོད་པོ་ཁྲབ་ཆེན་ལ། ། འབུལ་ལོ་ x། །
དགྲ་ལྷ་རྟ་དཀར་ཅན་ལ། ཧཱུྃ། མ་ལུས་བདུད་འཇོམས་མི་བཟད་རྡོ་རྗེ་ཐོགས། །
འདོད་དགུའི་དངོས་གྲུབ་ཆར་འབེབས་དབང་གི་རྒྱལ། །སྣང་སྲིད་དྲེགས་པ་ཡོངས་
ཀྱི་དཔུང་དང་བཅས། །མཐུ་ལྡན་ཡུལ་སྐྱོང་དགྲ་ལྷ་དཀར་བོ་ལ། །འབུལ་ལོ་ x། །
ཀྱི་རྒན་ལ། ཀྱི། འཛམ་གླིང་བྱང་ཕྱོགས་འཛིན་མའི་ལྟེ་བ་རུ། །ལྷ་བྲག་དཀར་བོ་
502



༄༅ ། །བསང་ཡིག་དང་འཕྲིན་བཅོལ་སོགས་ཀྱི་སྐོར།
དེ་
རྣམ་འདྲེན་སྟོང་གི་རི། །ཡིད་བཞིན་གཏེར་མང་བརྩེགས་འདྲའི་ས་འཛིན་ལ། །
གནས་པའི་ཡུལ་སྐྱོང་ཆེན་པོ་འཁོར་བཅས་ལ། ། འབུལ་ལོ་ x། །
ལྷ་མོའི་བླ་མཚོ་ལ། ཧཱུྃ། ངོ་མཚར་དགེ་བཅུའི་དཔལ་ཀུན་ཡོངས་ཚང་བའི། །བཀྲ་
ཤིས་བྱིན་ཆགས་ཡིད་འོང་སྨན་ལྗོངས་སུ། །ཡོངས་གྲགས་ལྷ་མོའི་བླ་མཚོ་ཞེས་གྲགས་
པར། །གནས་བཅས་ལྷ་ཀླུ་གཉན་པོ་འཁོར་བཅས་ལ། །འབུལ་ལོ་ x། །
ལྷ་རི་མ་ལ། ཀྱི། མཛེས་སྡུག་ལང་ཚོ་དར་བབས་སྒེག་མོའི་གཟུགས། །སྣ་ཚོགས་
འཕྲུལ་གྱི་སྲིད་ཞིའི་ཕྱུ་དང་གཡང་། །གཅིག་ཆར་འགུགས་པའི་ལས་ལ་ཐོགས་མེད་
པའི། །ཡིད་འོང་ལྷ་ཡི་སྨན་བཙུན་འཁོར་བཅས་ལ། ། འབུལ་ལོ་ x། །
ཤ་བོའི་རི་སྦྱོར་ལ། ཀྱི། ངོ་མཚར་བཀྲ་ཤིས་ཉམས་དགའི་ཡུལ་ལྗོངས་སུ། །བསྟན་
དང་དེ་འཛིན་སྐྱོང་བར་ཞལ་བཞེས་པའི། །ཞི་ དྲག་རྣམ་འགྱུར་མ་ངེས་ཅི་ཡང་
སྟོན། །ཤ་བོ་རི་རྩེ་འཁོར་དང་བཅས་པ་ལ། ། འབུལ་ལོ་ x ། ། །
མཐུ་ཆེན་ལ། ཧཱུྃ། རྩ་གསུམ་བླ་མ་ལྷ་ཡིས་བཀའ་བསྒོས་བཞིན། །དམ་ཚིག་ལ་
གནས་དྲག་རྩལ་ཐོགས་མེད་མངའ། །བསྟན་འགྲོའི་ཕན་བདེ་སྤེལ་བའི་དམ་ཚིག་
ཅན། །མཐུ་ཆེན་དཔའ་བོ་དགྲ་འདུལ་འཁོརལ་བཅས་ལ། ། འབུལ་ལོ་ x དཀར་
བོ་ལྷ་རྒྱལ་ལོ། ། ཞེས་རྩེ་གཞུང་གི་ཡུལ་ལྷ་རྣམས་ལ་ཚེ་ཐར་གཏོང་བའི་རིམ་པ་འདི་ནི། རྣམ་
དཔྱོད་མཁའ་ལྟར་ཡངས་པ་སྐལ་བཟང་རྒྱུ་མཚོས་འདི་འདྲ་ཞིག་དགོས་ཞེས་བསྐུལ་ངོར། ཤིང་བཟའ་སྐྱེ་མིང་བ་
སྐལ་བཟང་ཆོས་རྒྱུན་གྱིས་བྲིས་པའོ། ། ། །
，
,
,
,
",
，，，
503
