༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1AC242
ImageGroup:
ISBN:
12PD17756
9787105130276
LCCN:
n/a
Title:
རྗེ་བཙུན་ཤིང་བཟའ་པཎྜི་ཏ་སྐལ་བཟང་ཆོས་ཀྱི་རྒྱལ་མཚན་དཔལ་བཟང་པོའི་གསུང་འབུམ།
rje btsun shing bza' paN+Di ta skal bzang chos kyi rgyal mtshan dpal
|bzang po'i gsung 'bum/
Author:
n/a
n/a
n/a;1-8 V.
Descriptor:
Original Publication:
Place:
Publisher:
pe cin/
mi rigs dpe skrun khang /
2014
Date:
Volume:
Total Volumes:
IIIQ
TBRC Pages:
Introductory Pages:
n/a
n/a
Text Pages:
Scanning Information:
Scanned at Tibetan Buddhist Resource Center, Southwest University of Nationalities,
Chengdu, China.



མཚན་དཔལ་བཟང་པོ་ལ་གནས་པ།
༄༅།།རྗེ་བཙུན་ཤིང་བཟའ་པ་སྒྲིག་པ་སྐལ་བཟང་ཆོས་ཀྱི་སྤྲུལ་
༢ །
༄༅།།རྗེ་བཙུན་ཤིང་བཟའ་པཎྜི་ཏ་སྐལ་བཟང་
ཆོས་ཀྱི་རྒྱལ་མཚན་དཔལ་བཟང་པོའི་
གསུང་འབུམ་བཞུགས་སོ།།
པོད་གཉིས་པ། །
ལ
ས་ད་ན་ཡང་
མི་རིགས་དཔེ་སྐྲུན་ཁང་།



==
E|
༄༅།།རྗེ་བཙུན་ཤིང་བཟའ་པཎྜི་ཏ་སྐལ་བཟང་
ཆོས་ཀྱི་རྒྱལ་མཚན་དཔལ་བཟང་པོའི་
གསུང་འབུམ་བཞུགས་སོ།།
པོད་གཉིས་པ།
མི་རིགས་དཔེ་སྐྲུན་ཁང༌།



རྗེ་སྐལ་བཟང་ཆོས་ཀྱི་རྒྱལ་མཚན་ལ་ན་མོ།



དཀར་ཆག
༄༅། །ལོ་རྒྱུས་དང་གནས་བཤད་ཀྱི་སྐོར།
ཨན་ཆུང་གནམ་རྫོང་གནས་རི་དང༌། དེའི་ཁོར་ཡུག་གི་སྒྲུབ་སྡེ།
ཁམས་རའི་སྡེ་བཅས་ཀྱི་ལོ་རྒྱུས་མདོ་ཙམ་བརྗོད་པ་ལེགས་
བཤད་ཆུ་རྒྱུན་བཞུགས་སོ། ..……………….……. ......... 1
ཇི་གིན་གནས་ཡིག་དམ་པའི་གསུང་རྒྱུན་དྲི་མ་མེད་པ་བདུད་རྩིའི་
རོལ་མཚོ་ཞེས་བྱ་བ་བཞུགས་སོ། །
སེར་རྒན་ཟླ་གྲགས་རིན་པོ་ཆེའི་གདན་ས་བཤད་སྒྲུབ་དར་རྒྱས་
གླིང་གི་བྱུང་བ་བརྗོད་པ་གཡས་འཁྱིལ་དུང་གི་སྒྲ་
དབྱངས་ཞེས་བྱ་བ་བཞུགས་སོ། ། ..………………………..
ལ་མོ་གསེར་ཁྲི་ཧོ་ཐོག་ཐུའི་བླ་རབས་ཀྱི་ལོ་རྒྱུས་མདོར་བསྡུས་
བཞུགས་སོ། ། .….……….….…..
........ 198
དྲན་པ་སྐུ་ཕྲེང་རིམ་བྱོན་གྱི་མཛད་རྣམ་བསྡུས་པ་བཞུགས་སོ། ། ..……..
དཔལ་ཤེས་རབ་འབར་བ་སྐུ་ཕྲེང་དྲུག་པའི་རྣམ་ཐར་དད་པའི་
གསོས་སྨན་ཞེས་བྱ་བ་བཞུགས་སོ། ། .……..…………………….
ལཱ་ཁ་དགོན་པའི་དུས་འཁོར་མཆོད་རྟེན་གྱི་དཀར་ཆག་གསལ་
བའི་སྒྲོན་མེ་ཞེས་བྱ་བ་བཞུགས་སོ། ། .….
.......... 123
• • • •.. 265
༩
གས



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བསྟན་པའི་མངའ་བདག་ལཱ་ཁ་ཏ་ལེ་ཧོ་ཐོག་ཐུ་རིན་པོ་ཆེ་སྐུ་ཕྲེང་
དྲུག་པའི་སྐུ་གདུང་མཐོང་བ་ཀུན་གྲོལ་གྱི་དཀར་ཆག་
བསྡུས་བཀོད་བཞུགས་སོ། །.……………… ..…. 。。。 298
དེའུ་དམར་དགེ་བཤེས་ཀྱི་མཛད་རྣམ་མདོར་བསྡུས།…… ….…………..……… 313
སྡེ་དགེའི་ཆོས་མཛོད་པར་ཁང་ཆེན་མོ་བཀྲ་ཤིས་སྒོ་མང་
གི་དཔེ་རིས་དཀར་ཆག་ཤེལ་དཀར་ཕྲེང་བ་ཞེས་
བྱ་བ་བཞུགས་སོ། ། ..….…………………………………..…………………….
རྒྱལ་བོ་ཨ་ཤོ་ཀའི་དགོན་སྡེའི་གནས་ཚུལ་རགས་བསྡུས།….…………………………….…..
ཀ་ཆུའི་མཆོད་རྟེན་དཀར་བོ་མཇལ་སྐབས་ཀྱི་ཟིན་ཐོ་བསྡུས་པ། ...………………. 339
༄༅༅། །འགྲིག་ཡིག་དང་སྐྱབས་འཇུག་སྣ་
ཚོགས་ཀྱི་སྐོར།
བཅའ་ཡིག་བླང་དོར་གསལ་བའི་མེ་ལོང་གི་ཟུར་རྒྱན། ………….…….….…... 343
བསྟན་པའི་སྐྱོང་རབས། .………..
.………..... 349
ཤིང་བཟའ་དགོན་པའི་ཆོས་ཐོག་སོ་སོའི་དུས་ཚིགས་ཀྱི་རྣམ་གཞག ….…..
ཚོགས་གཏམ།
ར་བོང་དགོན་བཀྲ་ཤིས་བྱང་ཆུབ་ཆོས་འཕེལ་གླིང་གི་བཅའ་ཡིག་
ཟུར་འདེབས།..
.......... 368
ཨ་སྐྱིད་སེ་ར་དགོན་པ་ལ་ཕུལ་བ། ..….…………….….
བྲག་དམར་ཞང་སྤྱི་སྲུང་གི་བཅའ་ཡིག ..………………....………….
.........
........



.......
382
དཀར་ཆག
ཀུན་མཁྱེན་རིན་པོ་ཆེར་ཕུལ་བའི་སྐྱབས་ཐོ། -
ལ་མོ་གསེར་ཁྲི་ཚང་ལ་ཕུལ་བ།
ལཱ་ཁ་ཚང་གི་སྐུ་གདུང་ལེགས་གྲུབ་མཛད་སྒོའི་སྐྱབས་འཇུག ..………
སྐྱབས་འཇུག་བསྡུས་པ། ………..
...........
385
༄༅། །མཎ་བཤད་དང་གསུང་བཤད་
སོགས་ཀྱི་སྐོར།
• •，389
• • • • • • ཟ
394
399
པཎ་ཆེན་རིན་པོ་ཆེ་སྟག་ཚང་ལྷ་མོར་ཕེབས་དུས་ཕུལ་བའི་
མཎ་བཤད། ..………….……….….….
ཀུན་མཁྱེན་རིན་པོ་ཆེ་མདོ་གསུམ་དུ་ཕེབས་སྐབས་ཕུལ་བའི་
མཎ་བཤད། ..….…....
ལྷ་མོ་གསེར་ཁྲི་རིན་པོ་ཆེར་ཕུལ་བའི་མཎ་བཤད།
གུང་ཐང་རིན་པོ་ཆེས་ཐོར་གོད་དུ་དུས་འཁོར་དབང་ཆེན་
གནང་སྐབས་ཕུལ་བའི་མཎ་བཤད། …
གུང་ཐང་རིན་པོ་ཆེར་ཕུལ་བ།…..
ལཱ་ཁ་སྐུ་ཕྲེང་བདུན་པ་མཆོག་ལ་ཕུལ་བའི་མཎ་བཤད། .....…………………….....
ལ་ཁ་སྐུ་ཕྲེང་བདུན་པ་མཆོག་ལ། ..………….
432
ལཱ་ཁ་རྗེ་བཙུན་བསྟན་འཛིན་དགེ་འདུན་རྒྱ་མཚོ་མཆོག་ལ། …..….……....….
གྲོ་ཚང་སྐུ་ཕྲེང་དྲུག་པ་ཁྲི་བཞུགས་སྐབས་གནང་བའི་མཎ་བཤད། ..……….. 443
ཚོ་འདུ་སྐུ་ཕྲེང་ལྔ་བ་མཆོག་ལ་གནང་བའི་མཎ་བཤད། .………………………………………….
•...... 402
........… 414
འ
:
446



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
.........467
ལ་མོ་གསེར་ཁྲི་ཚང་ལ་ཕུལ་བ། ...….….……….………….…….…... 456
བརྩི་བཞག་ཆོས་འཕེལ་རྒྱ་མཚོས་ཐུགས་རྗེ་ཆེན་པོའི་དབང་གནང་
སྐབས་བསྩལ་པའི་སྐབས་མཎ་བཤད། .………………….…………………….…...
ཤིང་བཟའ་མཆོག་སྤྲུལ་དམ་ཆོས་རྒྱ་མཚོ་ལ་གནང་བ། .……………….… 461
ཨེ་ཝཾ་ཆོས་འཁོར་གླིང་གི་མཁན་ཁྲིའི་བཤད་པ་ཐར་འདོད་འཇུག་
ངོགས་ཞེས་བྱ་བ་བཞུགས་སོ། །….…………………….
ཐོས་པའི་ཕན་ཡོན་བརྗོད་པ་ལེགས་ལམ་གསལ་བྱེད་ཅེས་བྱ་བ་
བཞུགས་སོ། །
འཆད་རྩོད་རྩོམ་གསུམ་གྱི་རྣམ་གཞག་ཐར་ལམ་གསལ་
བའི་སྣང་བ་ཞེས་བྱ་བ་བཞུགས་སོ། ། ...…………………………….
ཚད་མ་རིག་པའི་འཆད་ཉན་རྟིང་སྐུལ་གྱི་ཚོགས་གཏམ། ….……….
མཐོ་རིམ་ནང་བསྟན་སློབ་གྲྭའི་ཐེངས་དང་བོའི་མཐར་ཕྱིན་མཛད་
སྒོའི་ཐོག་གནང་བའིགསུང་བཤད། ..
.......... 487
༄༅། །ཆབ་ཤོག་དང་སྙན་རྩོམ་སོགས་ཀྱི་སྐོར།
....499
གུང་ཐང་ཚང་ལ་ཕུལ་བ། .……..
སང་སང་སྨྱུང་གནས་པ་རིན་པོ་ཆེས་ཕྱག་ཡིག་ཕུལ་བའི་
ལན་དུ་གནང་བ། ..………….
འབྲོག་མི་བྱམས་པ་བློ་གྲོས་ལ་ཕུལ་བ། ..……
བྱམས་པ་འཕྲིན་ལས་ལ་ཕུལ་བ། .….….
... 500
• • • • • •



དཀར་ཆག
509
་
་ ་ ་ ་ ་ ་
་ ་
༌་་ ་་་"
516
.................
ཀྲུའུ་རིན་ཆབ་སྤེལ་ཚེ་བརྟན་ཕུན་ཚོགས་ལ་ཕུལ་བ། ..………………………………… 505
སྐལ་བཟང་ཟླ་གྲགས་ལ་གནང་བ།
507
སྟོང་ཚོགས་དབང་བསྒྱུར་ལ་ཕུལ་བ། .....….….. …
གྲྭ་སར་སློབ་གཉེར་བྱེད་མཁན་ཞིག་ལ་གནང་བ། །
..……………….....
510
སྟག་ཚ་མཆོག་སྤྲུལ་ལ་གནང་བ།
512
ཆུ་ངོགས་གཏམ་རྒྱུད་བོད་ཡིག་ཏུ་སྒྱུར་བ་བོ་བློ་གྲོས་ལ་གནང་བ། ..………
ལྷ་མོ་སྐྱབས་ལ་གནང་བ། .….…………………….
སྨན་པ་ཚེ་བཀྲ་ལ་གནང་བ། ..……….
..... 517
འཕྲིན་ཡིག་གཞོན་ནུའི་ཡིད་ཀྱི་མཛེས་རྒྱན། .…………………………….…….…… 517
ཐུ་མེད་གསེར་ཁྲི་ཐུགས་ཐག་བཅད་པའི་བརྡ་ཁྱབ། ..………………………………. 519
ཡར་ཞུའི་ཡི་གེ…….………………………………….…….
གུང་ཐང་བསྟན་པའི་དབང་ཕྱུག་མཆོག་ལ་ཕུལ་བ།
རིག་གནས་ཕོ་བྲང་གི་སྒོ་འབྱེད་ཤིས་ཚིག
གཅན་ཚ་མ་ཎི་ལེགས་གྲུབ་བྱུང་བའི་རྟེན་འབྲེལ་ཞུ་ཚིག་བཀྲ་
ཤིས་འོད་འབར་ཞེས་བྱ་བ་བཞུགས་སོ། །
སྟག་ཚང་ལྷ་མོའི་གདན་རབས་ཁ་སྐོང་པད་དཀར་ཟེའུ་
འབྲུའི་མཆོད་བརྗོད་དང་མཇུག་རྩོམ། །
རྟགས་བརྒྱད་དང་སྦྱར་བའི་སྙན་རྩོམ་ངོ་མཚར་དཔྱིད་ཀྱི་སྒེག་
མོའི་གླུ་དབྱངས། ..…………………..
527
ནུབ་བྱང་མི་རིགས་སློབ་གླིང་ལ་གནང་བ། .…………………………………. 530
ཀྲུང་གོའི་བོད་ཀྱི་ཤེས་རིག་ཞིབ་འཇུག་ལྟེ་གནས་ལ་གནང་བ། ..…...……
21
• • • • •• •。、 523
• • • • • • • ཟ ，525
531
1



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
532
བརྩི་བཞག་ཆོས་འཕེལ་རྒྱ་མཚོ་ལ་གནང་བ། ..….….…..…...…….….…...
སྟག་ཚ་ཆོས་རྗེའི་རྣམ་ཐར་གྱི་དབུའི་ཚིགས་བཅད། ..……………….….………….. 533
རབ་ཏུ་བྱུང་བའི་རྟེན་འབྲེལ་དགའ་སྟོན།….……………………………………………….. 536
འཇིགས་མེད་མཐུན་གྲོགས་ལ་བཀྲ་ཤིས་པའི་རྟེན་འབྲེལ་ཞུ་ཚིག ..…….…….. 538
གཅན་ཚ་རྫོང་བོད་སྨན་ཁང་དབུ་བརྙེས་པའི་མཛད་སྒོར་གནང་བ། .………….. 539
སྙན་རྩོམ་ཐོར་བུའི་སྐོར། .......
540



༄༅། །ཨན་ཆུང་གནམ་རྫོང་གནས་རི་དང་། དེའི་
ཁོར་ཡུག་གི་སྒྲུབ་སྡེ། ཁམས་རའི་སྡེ་བཅས་
ཀྱི་ལོ་རྒྱུས་མདོ་ཙམ་བརྗོད་པ་ལེགས་
བཤད་ཆུ་རྒྱུན་བཞུགས་སོ། །
༄༅། །གནམ་རྫོང་གནས་བཤད་ཟླ་བ་ནོར་བུའི་རྡུལ། །
བློ་གསལ་ཡིད་མཁར་འཕོས་པའི་ཀུནྡའི་འདབ། །
དགེ་མཚན་སྦུབས་རྒྱ་གྲོལ་བའི་ངོ་མཚར་འབུམ། །
མི་རབས་ཕྲེང་བ་ཀུན་ཏུ་མཛེས་གྱུར་ཅིག །
ཞབས་སེན་ཟླ་འོད་འཁྱུགས་པའི་འཛུམ་དཀར་ཅན། །
དྲེགས་ལྡན་སྤྱི་བོའི་རྒྱན་དུ་ངལ་གསོ་བ། །
ལྷ་མིའི་འདྲེན་མཆོག་མཁས་པ་མི་གསུམ་ཞེས། །
གངས་ལྗོངས་འདི་ན་སྙན་པའི་རོལ་མོ་ལྡིར། །
ལུང་རྟོགས་ཀ་ལ་པིང་ཀའི་དབྱངས་སྙན་པོས། །
གདུལ་བྱའི་སྙན་ལ་དགེ་བའི་དཔལ་འཛིན་པའི། །
སློབ་བརྒྱུད་གུར་ཀུམ་མེ་ཏོག་བཀྲམ་འདྲ་བ། ། །
འདི་ཀོ་གང་གི་འཕྲིན་ལས་དཔལ་དུ་འཁུམས། །
::



༄༅༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཐུགས་བསྐྱེད་མགྲིན་པའི་ཡུར་ལམ་ནས་ཐོན་པའི། །
མཛད་འཕྲིན་ལྷུང་ལྷུང་དལ་འབབ་གང་གཱ་མ། །
ལེགས་ཚོགས་རྟེན་འབྲེལ་རླབས་ཕྲེང་ཟེགས་མ་འབུམ། །
བདེ་སྐྱིད་སྒྲ་ཡིས་ཁེངས་ཏེ་མཁའ་ལ་འཕྱོ། །
དབེན་བྱུང་ནམ་མཁའ་རྫོང་གི་ཁོར་ཡུག་ཏུ། །
སྒྲུབ་བརྒྱུད་བསྟན་པའི་གསེར་གྱི་གཡེར་ཁ་འབུམ། །
འཁྲོལ་འདིས་ལྷ་ལྡན་གནས་ལ་ཅོ་འདྲི་ཞིང་། །
སྡེ་བཞིའི་ཕུན་ཚོགས་སྙན་པའང་མཁའ་ལ་ཁྱབ། །
ཁམས་ར་ལྷས་ལྔའི་མཛེས་ལྗོངས་དགའ་ཚལ་ཆེར། །
གནུབས་ཀྱི་རིགས་འཁྲུངས་པད་དཀར་ཁྱིམ་ཡངས་སུ། །
ཕན་ཚུན་རྩེ་དགའི་འཛུམ་ཞགས་རིང་བོ་ཡིས། །
འཁྱུད་པའི་མཐུན་ལམ་འདབ་མ་སྟོང་དུ་བཞད། །
ལོ་རྒྱུས་ཤེས་བྱའི་དཔལ་སྟེར་བདུད་རྩིའི་རོ། །
སྙིང་བོར་འཁྱིལ་བ་རྒྱ་མཚོ་བསྲུབས་པའི་བཅུད། །
བློ་གསལ་རྫོགས་ལྡན་སྤྱོད་པའི་དཔལ་ཡངས་པོར། །
ཨེ་མ་དགྱེས་དགུར་ལོངས་སུ་སྤྱོད་ཅིག་ཀྱེ། །
ཞེས་དགེ་ལེགས་སུ་བརྗོད་པའི་ཚིག་གིས་སྔོན་བསུས་ཏེ་ཞུ་བ་ནི། དེ་ཡང་ངོ་



ཅ་
པ་བཆས་
༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
མཚར་མཛེས་སྡུག་ལྡན་པའི་ཡུལ་ལྗོངས་ཁྱད་འཕགས་ཨན་ཆུང་གནམ་རྫོང་ཞེས་
གྲགས་པའི་གནས་ཀྱི་བཤད་པ་དང་འབྲེལ་བར་ཁམས་རའི་ལོ་རྒྱུས་བརྗོད་པ་ལ་དོན་
ཚན་གསུམ་སྟེ། གནམ་རྫོང་གནས་ཀྱི་བྱུང་བ་བརྗོད་པ་དང༌། དེའི་ཁོར་ཡུག་ཏུ་
གཏོགས་པའི་སྒྲུབ་སྡེ་རྣམས་ཀྱི་ལོ་རྒྱུས། ཁམས་ར་ལྷས་ལྔའི་ལོ་རྒྱུས་བཤད་པ་བཅས་
གསུམ་ལས།
དང་བོ། ཨན་ཆུང་གནམ་རྫོང་ནི་ལོ་རྒྱུས་རང་བཞིན་གྱི་དོན་སྙིང་ལྡན་ཞིང་།
མདོ་དབུས་ཀུན་ཏུ་མཚན་སྙན་གྱི་སྐད་གྲགས་ཆེན་པོ་ཡོད་པ་དང་། ངོ་མཚར་མཛེས་
པའི་ཡུལ་ལྗོངས་ཁྲོད་ཀྱི་བྲག་རྫོང་མཐོང་དཀོན་པ་ཞིག་ཏུ་བརྩི། གནས་དེ་ཡོད་ས་ནི།
མཚོ་སྔོན་རྨ་ལྷོ་ཁུལ་གཅན་ཚ་རྫོང་ཁམས་ར་ཞང་གི་ཁོངས་སུ་ཡོད། ཞིང་འདིའི་ས་
གཞིའི་རྒྱ་ཁྱོན་མུའུ་ཁྲི་༢༦. ༢༢༠༠ལྷག་དང་། ནགས་ཚལ་མུའུ་ཁྲི་དྲུག་ལྷག་ཡོད།
ཡུལ་འདིའི་ཆེས་མཐོ་ཤོས་རི་བོ་སྲིན་པོ་རྫ་རྒན་ནི། མཚོ་ངོས་ལས་སྤྱི་ཁྲུ་༤༦༡༤ཙམ་
གྱིས་མཐོ་ཞིང་། ཤིན་ཏུ་དམའ་ཁུལ་སྤྱི་ཁྲུ་༢༠༤༠ལྷག་ཡིན་ལ། གནམ་རྫོང་རྩེའི་
མཐོ་ཚད་ནི་སྤྱི་ཁྲུ་༢༦༠༠ཡིན། ཁམས་ར་ཞིང་འདིའི་ས་ཆའི་བརྒྱ་ཆའི་བརྒྱད་ཅུ་རང་
བྱུང་གི་བྲག་དང་ནགས་ཚལ་གྱིས་ཁྱབ་ཡོད། བྲག་རི་ཐམས་ཅད་ནགས་ཚལ་སྐྱེས་པ་
དང་འདྲ་ཞིང་མཁར་རྫོང་རྣམ་པར་བཀྲ་བའི་དབྱིབས་སུ་ཆགས་པ་དང་། ལྗོན་པའི་
ཡལ་འདབ་བསིལ་ཡབ་ཕིབས་པ་དང་མཚུངས་ཤིང་། སྤང་ལྗོངས་པདྨའི་དགའ་ཚལ་
དོ་ར་སྣ་ཚོགས་པས་བརྒྱན་པ་ལྟར་མཛེས་སྡུག་གི་དཔལ་ཡོན་རྣམ་པར་རྒྱས་པའི་ཡུལ་
འདི་ནི། རྒྱ་ཁྱབ་བོད་སོག་ཧོར་གསུམ་གྱི་མི་དམངས་རྣམས་ནས་ལོ་རྒྱུས་ཀྱི་རྗེས་ཤུལ་
ལ་ལྟ་སྐོར་བྱེད་པའི་གནས་ཡུལ་ཁྱད་འཕགས་ཤིག་ཏུ་བརྩི་སྲོལ་དར་ཡོད། དེའི་ཕྱིར་
ཨན་ཆུང་གནམ་རྫོང་གི་གནས་འདི་ལོ་སྟོང་ཕྲག་ལྷག་གི་སྔོན་ནས་ལོ་རྒྱུས་ཟིན་ཐོའི་
ཐོག་ཏུ་རབ་དང་རིམ་པས་མང་བོ་འཁོད་ཡོད་པ་དང༌། ཁྱད་པར་ཁམས་ར་བ་རྣམས་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལ་ལོ་རྒྱུས་ཀྱི་ཡིག་ཚང་སྣ་ཚོགས་བྱུང་སྟབས། སྐུ་ཞབས་དགུ་རོང་རིན་པོ་ཆེ་འཇིགས་
བྲལ་ཆོས་དབྱིངས་རྡོ་རྗེ་བ་རབ་རྒྱལ་ལྕགས་རྟ་ལོའི་ཟླ་བཅུ་གཉིས་པར་དབེན་བྱུང་
གནམ་རྫོང་གི་རྩེར་དགུན་བཞུགས་མཛད་སྐབས་ཞུས་ནས། ལོ་རྒྱུས་དེ་དག་སྙིང་
བསྡུས་ཀྱི་རྩ་ཚིག་ཅིག་རྩོམ་གནང་མཛད་པ་ཀུན་གྱིས་ཚད་མར་མཛད་ཕྱིར་དེ་དང་
བསྟུན་ནས་བཤད་པར་བྱ་སྟེ། རྩ་ཚིག་ཏུ། ཐོད་ཕྲེང་རྩལ་གྱི་ལྷ་འདྲེའི་ཐང་ཡིག་
ཏུ། །ལུང་གིས་བསྔགས་པའི་མ་སངས་འགིང་བ་ཞེས། །རྒྱུ་སྐར་དབུས་ན་ཉ་རྒྱས་ཟླ་
བ་བཞིན། །ཆེ་བཙན་ཡོངས་ཀྱི་རྒྱལ་བོ་གང་གི་གནས། ། ཞེས་བཀོད་པ་ལྟར།
སློབ་དཔོན་ཆེན་པོ་བོད་ཡུལ་དུ་བྱོན་པའི་སྐབས། བལ་ཡུལ་ནས། བལ་རྗེ་ལྷ་ཁྲི་དང་
ཡུམ་ཤཱཀྱ་ཁྲི་མ་གཉིས་ཀྱི་སྲས་མོ་ལྷ་གཅིག་ཀུན་ས་ཕྱག་ཕྱིར་ཁྲིད་ནས་ཕེབས་ཚེ། ལྷ་
འདྲེས་འཚེ་བར་སྦྲན་ནས་གཡུལ་བཤམས་པ་ཀུན་མཐར་གཡུལ་ལོག་པའི་ཚུལ་ལྷ་
འདྲེའི་བཀའ་ཐང་ལེའུ་བཅུ་གསུམ་པར་བརྗོད་སྐབས། མདོ་སྨད་ཨན་ཆུང་གནམ་
རྫོང་བྲག་ཕུག་ཏུ། །མ་སངས་རྒྱལ་བོ་འགིང་བ་བཞུགས། ། ཞེས་གསལ་བར་
བཀོད་པའི་གཏམ་རྒྱུད་ལ་བལྟས་ན་ཤེས་ལ། དེ་དུས་མདོ་སྨད་ཕྱོགས་ནས་གནས་
བདག་འདིའི་མིང་བརྗོད་པ་ལས་གཞན་མིང་མ་བྱུང་བ་ལ་དཔྱད་ན། གནས་འདི་
གྲགས་ཆེ་བ་དེས་རྟོགས་ཐུབ་པས། རྩ་ཚིག་ཏུ་ཆེ་བཙན་ཡོངས་ཀྱི་རྒྱལ་བོར་བསྔགས་
པའང་དེ་ལ་དགོངས་པར་མངོན། སྔོན་གྱི་བཤད་ཚུལ་ལྟར་ན། སློབ་དཔོན་ཆེན་
པོས་ཕྱིས་སུ་ཁམས་ཀྱི་སེང་གྲགས་ནས། མ་སངས་འགིང་བ་དམ་ལ་བཞག་པར་
གསུངས་པའང་འདི་ཡིན་ལ། བསྟན་པ་བསྲུང་བར་གཉེར་དུ་གཏད་པའི་རྟེན་འབྲེལ་
ལས། བསྟན་པ་ཕྱི་དར་གྱི་སྐབས་ བོད་ཀྱི་མཁས་པ་མི་ གསུམ་ གནས་འདི་ནས་
བསྲུངས་ཤིང་། རྫོང་བཙན་པར་གྱུར་པས་ན། མདོ་སྨད་ཀྱི་གནས་རྫོང་དམ་པ་ཞིག་
ཏུ་གྲགས་ཏེ། རྩ་ཚིག་ཏུ། མདོ་སྨད་ཡུལ་གྱི་རྫོང་གསུམ་ཞེས་གྲགས་པའི། །ཡ་གྱལ་
$



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
ཨན་ཆུང་གནམ་རྫོང་གནས་འདི་རུ། ། ཞེས་པ་ལྟར། མདོ་སྨད་ཀྱི་གནས་རྫོང་
ཆེན་པོ་གསུམ་ནི། བྲག་དཀར་སྤྲེལ་རྫོང་དང༌། ཨ་ཆུང་གནམ་རྫོང་། པདྨོ་ཆོས་རྫོང་
ངམ་ཕུ་ལ་ཡང་རྫོང་གསུམ་དུ་གྲགས་ལ། དེ་གསུམ་གྱི་ཡ་གྱལ་གནམ་རྫོང་ནི་གནས་
འདི་ཉིད་ཡིན་ཏེ། ཀུན་གྱིས་མཐོང་བར་སྨོན་པའི་རྫོང་འདི་ལ། རྫོང་ཆེན་བཅོ་
བརྒྱད་དང་རྫོང་ཕྲན་དུ་མས་བསྐོར་ཡོད། ཁྱད་པར་རྫོང་ཆེན་བཅོ་བརྒྱད་ནི། སྟོད་
ན་དཀར་བོ་ལྷའི་རྫོང་དྲུག་གི་རྫོང་དཔོན་རྒོད་པོ་རྫོང་ལ། འཁོར་དུ་གནས་སྤོ་རྫོང་
དང་། བ་ཤིང་རྫོང་། ཁྲ་མཆུ་རྫོང་( ཨ་མྱེ་མ་སངས་ཀྱི་ལྷ་ཐོ་བརྩིགས་པའི་གནས་
ཡིན་ལ། ཁྲ་བཅུ་གསུམ་ཞེས་འབྲི་མིའང་ཡོད་པར་སྣང་)། ཇོ་མོ་རྫོང་། རྔ་རྫོང་
བཅས་དྲུག་ཡོད། རྔ་སྒྲ་ལྟ་བུ་ཐོས་པས་རྔ་རྫོང་དུ་འཆད་པ་དང༌། གྲངས་ཀྱི་ལྔ་ལ་
བཤད་པའི་རྒྱུ་མཚན་བཀོད་པ་གཉིས་སྣང་། འདི་ལ་དཀར་བོ་ལྷའི་རྫོང་གི་རྫོང་གཙོ་
གནས་སྤོ་རྫོང་དུ་གསུངས་མཁན་ཡོད་ཀྱང༌། མང་ཤོས་མཐུན་པ་གོང་ལྟར་བཀོད་པ་
ཡིན། བར་ན་དམར་བོ་བཙན་གྱི་རྫོང་གི་རྫོང་དཔོན་ར་གཞི་རྫོང་ལ། འཁོར་དུ་
མགོན་པོ་རྫོང་དང་། ལམ་འཕྲང་རྫོང་། རྟ་རྫོང་། སྡེ་བརྒྱད་རྫོང༌། འུག་རྫོང་
བཅས་དྲུག་ཡོད། སྨད་ན་སྔོན་མོ་ཀླུ་ཡི་རྫོང་གི་རྫོང་དཔོན་སྨུག་པོ་རྫོང་ལ། འཁོར་དུ་
ལ་རིང་རྫོང་དང་། ནོར་རྫོང་། ལུག་རྫོང༌། སེར་མོ་རྫོང་། ཟོར་རྫོང་བཅས་དྲུག་སྟེ་
བསྡོམས་པས་བཅོ་བརྒྱད་དུ་བརྩི་བ་ནི་དེའུ་གོང་མ་ནེ་པ་སོགས་ཀྱི་བརྩི་ལུགས་གཅིག་
དང༌། དེ་ལས་གཞན་པའི་བརྩི་ལུགས་གཅིག་ནི། ཡུལ་མི་རྣམས་ཀྱི་རྫོང་མིང་འབྱོར་
ཡོད་པར། དཀར་བོ་ལྷའི་རྫོང་དྲུག་ནི། གནས་སྤོ་རྫོང་། རྒོད་པོ་རྫོང་། བ་ཤིང་རྐེ་
རྫོང་། ཁྲ་མཆུ་རྫོང་། ཇོ་མོ་རྫོང་། རྟ་རྫོང་སྟེ་དྲུག་དང་། དམར་བོ་བཙན་གྱི་རྫོང་
དྲུག་ནི། ར་གཞི་རྫོང༌། མགོན་པོ་རྫོང༌། གནམ་རྫོང༌། སྡེ་བརྒྱད་རྫོང་། བྲག་
དམར་སེང་གེ་རྫོང་སྟེ་དྲུག སྔོན་མོ་ཀླུ་ཡི་རྫོང་དྲུག་ནི། རྨུག་རྫོང་། ནོར་རྫོང་། སེར་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མོ་རྫོང་། ཤྭ་རྫོང་། ར་རྫོང༌། ཟོར་རྫོང་བཅས་བགྲངས་འདུག ཕྱི་མའི་བརྩི་ཚུལ་
འདི་ནི་བློ་གཟུ་བོར་གནས་པའི་མཁྱེན་ཡངས་པ་བསམ་གཏན་སོགས་ཀྱི་བཞེད་པ་
ལགས་སོ། ། འགའ་རེའི་བཞེད་ཚུལ་ལ། ཡང་སྟོད་རྫོང་དྲུག་ལས་རྔ་རྫོང་ཟེར་བ་དེ་
རྔ་བརྡུང་འབྱོར་ཡོད་པ་ལས་རྫོང་མིང་འབྱོར་མེད་པས་དེའི་ཤུལ་དུ་ངོ་མོ་རྫོང་བཞག་པ་
དང་། བར་རྫོང་དྲུག་ལས་ལམ་འཕྲང་རྫོང་དོར་ནས་རྔ་རྫོང་བགྲང་བའི་ལུགས་ཀྱང་
ཡོད། ལ་རིང་སྒང་ཟེར་བ་ལས་རྫོང་མིང་འབྱོར་མེད་པ་དང་། འུག་རྫོང་བར་མ་དང་
འོག་མ་གཉིས་ན་ཡོད་པས་ཆགས་རིམ་གྱི་བར་ཕྱོགས་སུ་གཏོགས་པར་བཤད། བྲག་
དམར་རྫོང་ཞེས་པ། ཕྱིས་སུ་རྗེ་གསེར་ཁང་བས་བྲག་སེང་གེ་སྒྲ་ཞེས་མིང་བསྒྱུར་པས།
བྲག་དམར་སེང་གེ་རྫོང་དུ་གྲགས་པ་ཡིན་ཟེར་རོ། །
དེ་ལྟར་དབུས་རི་གནམ་རྫོང་ལ། ཕྱི་ནང་ཕྱོགས་མཚམས་ཀུན་ནས་གོང་
གསལ་གྱི་རྫོང་བཅུ་བདུན་ནམ་བཅོ་བརྒྱད་ཀྱིས་བསྐོར་བ་ལས། ཤར་དུ་འུག་རྫོང་།
ལྷོར་མགོན་པོ་རྫོང་། ནུབ་ཏུ་ཁྲ་རྫོང༌། བྱང་དུ་སྡེ་བརྒྱད་རྫོང་སྟེ་ནང་རིམ་དུ་སྒོ་སྲུང་
རྫོང་ལྷ་བཞིས་བསྐོར་བ་དང༌། གནས་འདིའི་ཁོར་ཡུག་དགོན་སྡེའི་བཀྲམ་ལུགས་ནི།
བཀྲ་ཤིས་ཐང་དུ་གསར་མའི་དགོན། རྣམ་ཐར་ཐང་དུ་རྙིང་མའི་དགོན། མཆོད་
རྟེན་ཐང་དུ་ཇོ་མོའི་དགོན་སོགས་ཀྱིས་མཛེས་པར་བཀྲ་བ་དང་། ཡང་གནའ་དུས་ཀྱི་
དགོན་ཤུལ་རྙིང་བ་ལྷ་ཁང་མཐིལ་དུ་དུར་ཁྲོད་བསིལ་བ་ཚལ་དང་མཚུངས་པའི་གནས་
ཀྱང་ཡོད། དབེན་བྱུང་ནམ་མཁའ་རྫོང་གི་རྩེ་མོར་རྡོ་རྗེ་རྩེ་གསུམ་པའི་དབྱིབས་
མཚོན་པའི་སུལ་(ཟུར་)གསུམ་དང་རྭ་གདེངས་པའི་འབུར་གསུམ་བཅས་གསལ་
བར་དོད་པས་ན། རྩེ་མོ་རྡོ་རྗེ་རྩེ་གསུམ་པའི་རྫོང་ཞེས་གྲགས་པ་དང༌། ཞིང་སྐྱོང་
དུར་ཁྲོད་ལྷ་མོ་རྫོང་ཞེས་གྲགས་པའི་བཤད་རྒྱུན་ཡང་འདུག འདིར་གནམ་རྫོང་ཡང་
རྩེའི་བྱང་གི་གནམ་སྒོ་གསང་རྒྱ་བསྡམས་པ་དང་མཚུངས་པར་མི་གཞན་པས་མི་ཚོར་



༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར།
བ་དང་། སྒྲིབ་བྱེད་ཀྱི་ཡོལ་བ་ལྟ་བུར་བོད་ཡིག་ཨ་ཆུང་( འ་)གི་དབྱིབས་ཅན་བྲག་
རང་བྱོན་འབུར་དུ་ཐོན་ནས་སྒོ་བཅད་པས། ཨ་ཆུང་གནམ་རྫོང་དུ་གྲགས་ལ་སྔ་དུས་
ཨན་ཆུང་ཞེས་འབྲི་ལུགས་ནི་ལྷ་འདྲེའི་ཐང་ཡིག་ལྟར་བྲིས་པ་ཡིན་མོད། གང་ལྟར་
ཡང་བསྟན་འཛིན་དམ་པ་བསྲུང་བའི་གནས་ཀྱི་ཁྱད་ཆོས་རྣམས་འདི་ལ་ཚང་ཡོད་དེ།
རྩ་ཚིག་ཏུ། འཕགས་པའི་ཡུལ་དང་གངས་ལྗོངས་གཞན་རྣམས་སུ། །རྒྱལ་བསྟན་
དར་བའི་གནས་ཆེན་གྲངས་མང་ཡང་། །བསྟན་པ་གནས་ཀྱིས་བསྲུང་ཞིང་གནས་
གང་གིས། །ཉམས་པ་གསོ་བའི་གནས་མཆོག་འདི་ལས་གང༌། ། ཞེས་བསྔགས་པ་
དང་། བོད་དུ་བསྟན་པ་སྔ་དར་གྱི་དུས་སུ་དཔལ་གྱི་བསམ་ཡས་ནས་དར་བ་དང་།
ཕྱི་དར་གྱི་སྐབས་སུ་ཨན་ཆུང་གནམ་རྫོང་གཙོ་བོར་གྱུར་པའི་རྫོང་གསུམ་ནས་བསྟན་
པའི་མེ་རོ་ཡར་གསོས་པ་ཡིན་པས་ན། རྩ་ཚིག་ཏུ། གངས་ཅན་ལྗོངས་འདིར་བསྟན་
པ་སྔ་ཕྱི་རུ། །དར་བའི་གནས་གཉིས་དཔལ་གྱི་བསམ་ཡས་དང་། །མདོ་སྨད་ཨན་
ཆུང་གནམ་རྫོང་གང་དག་ལས། །གཞན་དུ་ཡོད་དམ་གཟུ་བོར་གནས་པ་རྣམས། །
ཞེས་ཡང་བསྐྱར་བསྔགས་སོ། །
དེ་ལྟ་བུའི་གནམ་རྫོང་གི་གནས་ཁྱད་པར་བ་འདི་རུ། བོད་ཀྱི་མཁས་པ་མི་
གསུམ་དང་། ལྷ་ལུང་དཔལ་གྱི་རྡོ་རྗེ་སོགས་རིམ་པར་ཕེབས་པའི་ལོ་རྒྱུས་མདོ་ཙམ་
བརྗོད་ན། མེ་མཁའ་རྒྱ་མཚོའི་འདས་ལོ་ཉིས་བརྒྱ་དོན་བརྒྱད་པ་ལྕགས་བྱ་(སྤྱི་
ལོ༩༠༡) བར་རྒྱལ་བོ་དར་མ་ ཁྲིར་འཁོད་ནས་དེང་བོ་རྒྱུན་ལྡན་ལྟར་རྒྱལ་སྲིད་
བསྐྱངས་ཤིང་། དེ་ནས་འདུལ་བའི་བསྟན་པ་བསྣུབས་པའི་ཚེ། དཔལ་ཆེན་ཆུ་བོ་
རིའི་སྒོམ་གྲྭར་མཁས་པ་མི་གསུམ་གྱིས་གསན་ནས་བྲོས་བྱོལ་བྱེད་པར་བརྩམས།
འདིའི་མཁས་པ་མི་གསུམ་ནི་སྟོད་ལུང་གི་དམར་ཤཱཀྱ་མུ་ནི་ཞེས་པ་གཡོར་སྟོད་ཀྱི་ཞེས་
བཀོད་པ་སྣང་ལ། བོ་དོང་བ་ གཡོ་དགེ་འབྱུང་ལ། དྲད་ཆུང་མདོའི་ ཞེས་དང་།



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འཇང་བ་གཙང་རབ་གསལ་ལ། རྒྱ་རབ་པའི་གཙང་རབ་གསལ་ཞེས་པའམ། འཛད་
ཀྱི་གྱེལ་མི་ཞེས་བྲིས་པའང་ཡོད་པས། ཁོང་རྣམ་པ་གསུམ་པོའི་དངོས་ཀྱི་སློབ་དཔོན་
ཅོག་རོ་ཀླུའི་རྒྱལ་མཚན་གྱིས་བསྒྱུར་པའི་འདུལ་བའི་ལས་ཆོག་ཀརྨ་ཤ་ཏཾ་གྱི་དཔེ་ཆས་
གཙོས་པོ་ཏི་དྲེའུ་ཁལ་གཅིག་བཀལ་ནས་མངའ་རིས་སྟོད་དུ་བྲོས། དེ་ནས་སྡོད་མ་
ཚུགས་པར། གར་ལོག་གི་ཡུལ་དུ་སོང་། ལོ་ཙཱ་བ་མེད་པས་འགྲོ་དོན་མ་བྱུང༌། དེ་
ནས་མདོ་སྨད་དུ་འགྲོ་བ་ལ་ཧོར་ཡུལ་བསྐོར་ནས་ཨོས་རོད་བརྒྱུད་དེ་ཕེབས་པ་ཡིན་
མོད། དེར་དགེ་བསྙེན་ཤཱཀྱ་ཤེས་རབ་ལ་བརྟེན་ཏེ་རེ་ཞིག་བཞུགས་ཀྱང་སྐད་རིགས་
མ་གཅིག་སྟབས་ཆོས་ཀྱི་བྱ་བ་བྱེད་མ་ནུས་པས། མདོ་སྨད་དུ་ཕེབས་པའི་ཐོག་མར་བེ་
རུ་ཚྭ་མཚོ་ནས་བྱོན་ཏེ་རྨ་ལུང་རྡོ་རྗེ་བྲག་ར་དང་། ཨན་ཆུང་གནམ་རྫོང་དུ་བཞུགས་
ཞེས་བཀོད་པ་ལ་དཔྱད་ན། ཐོག་མར་ཨ་རིག་ཡུལ་དེ་རུ་དུག་མཚོ་ཕྱོགས་སུ་ཕེབས་པ་
འདྲ། ཐུའུ་བཀྭན་ཆོས་ཀྱི་ཉི་མས། མདོ་སྨད་ལྷོའི་བེ་རུ་ཚྭ་མཚོའི་ངོས་ནས་ཚུར་བྱོན་
ཏེ། རྨ་ལུང་གི་ལོ་རྡོ་རྗེ་བྲག་དང་། ཨན་ཆུང་གནམ་རྫོང་ཏན་ཏིག་ཤེལ་གྱི་ཡང་རྫོང་
རྣམས་སུ་བསྒོམས་ཤིང་བཞུགས། ཞེས་པ་ལྟར། དང་བོ་ལོ་རྡོ་རྗེ་བྲག་ཏུ་བྱོན་པ་
དང་། དེ་དུས་བོད་རྒྱལ་བོའི་མངའ་དབང་བཙན་པས་ཁོང་རྣམ་གསུམ་གསང་བ་
ཐུབ་པ་ཞིག་དགོས་ཕྱིར། གནམ་རྫོང་རྫོང་བཙན་པར་གཟིགས་ནས་གསང་རྒྱ་ཅན་
གྱི་གནས་འདིར་རྒྱུན་རིང་བཞུགས་པ་གོར་མ་ཆག་སྟེ། མཁས་པའི་དབང་བོ་ཚེ་ཏན་
ཞབས་དྲུང་རིན་པོ་ཆེས་ཀྱང་། ཧོར་ཡུལ་བརྒྱུད་དེ་རིམ་གྱིས་མདོ་སྨད་དུ་སླེབས་ནས།
ཐོག་མར་ཨན་ཆུང་གནམ་རྫོང་དང་། ལོ་རྡོ་རྗེ་བྲག་ཏུ་བཞུགས་ཞེས་པའི་ཚིག་གི་ནུས་
པས་ཀྱང་ཤེས་ཏེ། དབེན་བྱུང་ནམ་མཁའ་རྫོང་དུ་བྱོན་པའི་རྟེན་འབྲེལ་བཟང་བོ་
འགྲིགས་པ་འདི་ནི། སྔོན་གྱི་ཐུགས་སྨོན་གྱི་མཐུ་དང་འགྲོ་བའི་བསོད་ནམས་ཀྱི་
སྟོབས་ལས་བྱུང་བར་བཤད་དོ། །



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
གནམ་རྫོང་རྩེའི་བྲག་ཕུག་དང་བོ་མ་སངས་རྒྱལ་བོ་འགིང་བ་གནས་པར་
གྲགས་པའི་ཕུག་པ་དེར་གཙང་རབ་གསལ་བཞུགས་པར་ཁ་བྱང་བཏབ་ཡོད་པ་དང་།
དེའི་ཚུན་ནས་གཡོ་དགེ་འབྱུང་དང་དམར་ཤཱཀྱ་བཞུགས་པའི་ཕུག་པ་གཉིས་ཀྱང་རིམ་
བཞིན་བྱུང༌། གཤམ་གྱི་འཁྲིས་སུ་ཡོད་པའི་ཕུག་པ་ནི་ཁོང་རྣམ་གསུམ་གྱི་རུང་ཁང་
ཡིན་པར་བཤད་རྒྱུན་དུ་གྲགས། འདིར་བྱོན་པའི་དུས་ཚོད་གསལ་ཁ་མ་ངེས་ཀྱང་།
མེ་མཁའ་རྒྱ་མཚོའི་འདས་ལོ་ཉིས་བརྒྱ་བརྒྱད་ཅུའི་རྩ་སྟོད་ཅིག་ཡིན་དགོས། སྐབས་
དེར་ཨན་ཆུང་གནམ་རྫོང་གི་ཡུལ་འདིར་ཁམས་རའི་སྡེ་མ་བྱུང་ལ། སྟོད་ཚ་ཆེན་བཅོ་
བརྒྱད་གྲས་ཀྱི་བྲ་ཚས་བཟུང་བར་བཤད། དེ་ཡང་བྲ་ཚ་འདི་དང་བོ་རེབ་གོང་དུ་
གནས་བཟུང་བ་ལས། སྡེ་ཕྱེད་ཙམ་གནམ་རྫོང་དུ་ཡོང་ནས་བསྡད་པར་བྲ་ཚ་སྟོད་པ་
ཞེས་གྲགས་ཤིང་། བྲ་མའི་རྟིང་བར་གནས་གཞི་ཆགས། རེབ་གོང་བྲ་ཚ་ལ་བྲ་ཚ་
སྨད་པ་ཞེས་ཐོགས། ཕྱིས་སུ་བྲ་ཚ་སྨད་པ་བླ་མའི་ཁིས་ནས་ཆད་དེ་བྲག་དཀར་ཐེམ་
ཆེན་ཕྱོགས་སུ་སོང་ཞིང་། གནམ་རྫོང་བྲ་ཚའང་སོང་བའི་ཤུལ་ས་སྟོང་དུ་གྱུར་པ་ལ།
ཁམས་ནས་ཡོང་བའི་གནུབས་རིགས་ཁམས་ར་བས་ས་བཟུང་བར་གསུངས་པའང་
དོན་ལ་གནས་པར་སེམས་སོ། །
གནས་འདིར་བྱོན་པའི་ལྷ་ལུང་དཔལ་གྱི་རྡོ་རྗེ་ནི། གཏེར་སྟོན་བརྒྱ་རྩའི་ལོ་
རྒྱུས་རིན་ཆེན་བཻཌཱུརྱའི་ཕྲེང་བར་བཀོད་པ་ལྟར་ན། དབུ་རུ་འགྲམ་སྟོད་གོང་མོ་ཆེར་
འཁྲུངས། སྐྱེ་མིང་སྐྱ་བོའི་ དུས་སྟག་ཉ་བཟང་ ཟེར། ནར་སོན་ནས་རྒྱ་བོད་ སོ་
མཚམས་སྲུང་བའི་དམག་མིར་སོང་ཞིང་དམག་རྩལ་སྦྱངས་པའི་མཆོག་ཏུ་གྱུར་ནས་
གཡུལ་འཁྲུགས་རྣམས་ལས་རྒྱལ་བ་བྱུང༌། མཚམས་ཤིག་ལ་ཐུགས་ངེས་འབྱུང་གིས་
བསྐུལ་ཏེ་ དམག་གྲལ་ནས་འབུད་ ཐབས་བྱས་ཏེ་དབུས་སུ་འབྱོར་ཞིང་། མཆེད་
གཉིས་དང་གསུམ་ག་པཎ་ཆེན་བི་མ་ལ་མི་ཏྲ་ལས་རབ་ཏུ་བྱུང༌། མཚན་དཔལ་གྱི་རྡོ་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྗེར་གསོལ། སློབ་དཔོན་ཆེན་པོ་པདྨ་སམ་བྷ་ཝ་ལས་བྱང་ཆུབ་སེམས་དཔའི་སྡོམ་པ་
བླངས་པ་དང་། གསང་བ་སྔགས་ཀྱི་དབང་དང་གདམས་ངག་མང་བོ་ཐོབ། རྗེ་
འབངས་ཉེར་ལྔའི་གྲས་ཀྱི་ཉེར་གསུམ་པ་ཡིན། ལྷ་སའི་མདུན་གྲིབ་ཀྱི་དཀར་མོ་རོང་
དུ་བསྒོམས་པས། ཆོས་གོས་རླུང་གིས་ཁྱེར་བ་ཡེར་བར་བྱུང་བས། ས་དཔྱད་ལེགས་
པར་གཟིགས་ནས་དེར་སྒྲུབ་པ་ལ་བཞུགས་པར་གསུངས་ཡོད། ལོ་རྒྱུས་པ་ལ་ལས་
ཡེར་བའི་ལྷ་རི་རིང་མོ་ནས་བཞུགས་པས་ལྷ་ལུང་བར་ཐོགས་ཟེར་བ་དང༌། འགའ་
རེའི་ལྷ་ལུང་ཡུལ་ནས་འཁྲུངས་པས་ལྷ་ལུང་ཞེས་གྲགས་ཟེར་བ་སོགས་འདྲ་མིན་སྣང་
ཡང་། གང་ལྟར། གཉགས་ཆེན་ལོ་ཙཱ་བ་ཡེ་ཤེས་གཞོན་ནུའི་སྡེའི་སློབ་མའི་གཙོ་བོ་
ཕུར་བ་མཁན་པོ་དཔལ་གྱི་བུ་བརྒྱད་དུ་གྲགས་པ་ལས། སོག་པོ་དཔལ་གྱི་ཡེ་ཤེས། འོ་
བྲན་དཔལ་གྱི་གཞོན་ནུ། གཉན་ཆེན་དཔལ་དབྱངས། ཐག་བཟང་དཔལ་གྱི་རྡོ་རྗེ་
སྟེ་དཔལ་སྔ་མ་བཞི་དང་། ལམ་མཆོག་དཔལ་གྱི་རྡོ་རྗེ། དར་རྗེ་དཔལ་གྱི་གྲགས་པ།
གྲ་དཔལ་གྱི་སྙིང་བོ། ལྷ་ལུང་དཔལ་གྱི་རྡོ་རྗེ་སྟེ་དཔལ་ཕྱི་མ་བཞི་བཅས་དཔལ་གྱི་བུ་
བརྒྱད་གྲས་ཀྱི་ ཕྱི་མ་ཡིན། ཡང་པཎྜི་ཏ་ཛི་ན་མི་ཏྲ་དང་། ལོ་ཙཱ་བ་སྐ་བ་དཔལ་
བརྩེགས་གཉིས་ཀྱི་དྲུང་ནས་མངོན་པ་གོང་འོག་གི་བསྒྱུར་བཤད་མཛད་ཅིང་། སྣ་
ནམ་ཟླ་བའི་རྡོ་རྗེ་དང་། ལྷ་ལུང་དཔལ་གྱི་རྡོ་རྗེ། དབས་རྒྱལ་བ་ཡེ་ཤེས་གསུམ་ལ་
གནང་བར་གསུངས་པ་ལྟར། ཉི་ཟླ་ལྟར་གྲགས་པའི་བཤེས་གཉེན་དེ་དག་བསྟེན་
ནས་བྲག་ཡེར་བའི་ལྷ་རིར་སྒོམ་སྒྲུབ་ལ་ཡུན་རིང་བཞུགས་སྐབས། རྒྱལ་བོ་དར་མ་ཨུ་
དུམ་བཙན་གྱིས་དམ་པའི་ཆོས་བསྣུབས་པ་ཐུགས་ཀྱིས་མ་བཟོད་པར་རྒྱལ་བོ་བཀྲོངས་
ནས་བྲོས་བྱོལ་དུ་ཁམས་ཕྱོགས་བརྒྱུད་ནས་ལྡན་ཀློང་ཐང་དུ་འབྱོར་ཞིང་། དེ་ནས་རྒྱུ་
བོད་མཚམས་སུ་གསང་བ་ཐུབ་པ་དང་སྔར་གྱི་ས་རྒྱུས་ཡོད་པ་བཅས་ལ་དགོངས་ནས་
ཙོང་ཁའི་ཕྱོགས་སུ་བྱོན་པར་མངོན། དམངས་ཀྱི་བཤད་རྒྱུན་ལ། དང་བོ་ལོ་རྡོ་རྗེ་



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
བྲག་ཏུ་འབྱོར་ཞིང་། ས་དེའི་མིང་དྲིས་པས། རྨ་ཀླུང་རྡོ་རྗེ་བྲག་ར་ཟེར་ཞུས་པས་
རྟེན་འབྲེལ་གྱི་མཚན་མར་གཟིགས་ནས། བྲག་ཕུག་ཏུ་སྒྲུབ་གནས་བྱས་ཏེ་བཞུགས་
མདུན་གྱི་ཐང་དུ་རྒྱལ་བོ་དར་མ་བཀྲོངས་བྱེད་ཀྱི་ལྕགས་གཞུ་དང་ལྕགས་མདའ་དུ་མ་
བཅས་བཞག་ནས་དེའི་སྟེང་རྡོ་སྤུངས་མཛད། ད་ལྟ་དེའི་སྟེང་དུ་འབུམ་ཁང་ཕུག་
ནས་རྗེས་དྲན་དུ་བཞག་ཡོད།།
མཁས་པ་མི་གསུམ་གནམ་རྫོང་དུ་ཕེབས་ནས་ གཏན་བཞུགས་བྱས་རྗེས།
ཡུལ་མི་དད་ལྡན་འགའ་རེས་ཚོར་ཏེ། སེར་མོ་བ་གསུམ་གཞན་ཞིག་ནས་བྱོན་ཏེ་འདི་
ཕྱོགས་ཀྱི་རྫ་ལུང་ཞིག་ཏུ་གསང་བར་བཞུགས་ཡོད་པའི་གཏམ་དཔལ་གྱི་རྡོ་རྗེས་ཐོས་
ནས། ཕྱོགས་དུ་མར་བཙལ་རྗེས་མཁས་པ་མི་གསུམ་གཞན་ཞིག་ཏུ་ཕེབས་ནས་ཕྱིར་
གནམ་རྫོང་དུ་ཕེབས་པའི་རྗེས་སུ་བསྙེགས། གནམ་རྫོང་ལུང་བའི་མདའ་བཀྲ་ཤིས་
ཆུ་མགོར་ཚ་བབས་གནང་ནས་ཕེབས་མ་ཐག་པའི་ཤུལ་དུ་སླེབས། མྱུར་བར་ཁོང་
རྣམ་གསུམ་གྱི་སྐུ་རྗེས་དེད་པས། གནམ་རྫོང་ངོས་ཀྱི་བསེགས་ལམ་དུ་རྗེས་ཆོད་ནས་
ཕན་ཚུན་ཞིབ་རྒྱས་ཀྱི་གླེང་མོལ་མཛད། དེ་དུས་མཁས་པ་མི་གསུམ་གོང་ཕྱོགས་སུ་
རིམ་པར་བཞུགས་ནས་ངལ་གསོ་མཛད་པའི་ཤུལ་དུ་ཕྱིས་སུ་ཐང་ཤིང་སྡོང་བོ་གསུམ་
རྗེས་དྲན་དུ་བཙུགས་པ་ཉེ་སྔོན་བར་དུ་ཡོད། དེ་དུས་ལྷ་ལུང་དཔལ་རྡོར་བ་རང་ཉིད་
རྒྱལ་བོ་བཀྲོངས་པའི་སྡིག་ཅན་དང་དམེ་ཅན་དུ་བལྟས་ནས། ཅུང་རྒྱང་རིང་དུ་
བསྡད་ནས་ཞུ་བ་མཛད་པའི་ཤུལ་དུ་རྡོ་སྤུངས་རྗེས་དྲན་དུ་བཀོད། དེ་ནས་བཟུང་སྟེ་
ལྷ་ལུང་དཔལ་གྱི་རྡོ་རྗེས་མཁས་པ་མི་གསུམ་གྱི་སྐུ་སྲུང་མཛད་ཕྱིར་གནམ་རྫོང་ཕྱོགས་
འདིར་སྤོས། གནམ་རྫོང་རྩེའི་མཁས་པ་མི་གསུམ་གྱི་སྒྲུབ་གནས་མཐོང་བའི་ཤར་
ཕྱོགས། འུག་རྫོང་ལྡིང་བའི་ཤ་མ་ལུང་བྲག་ངོས་སུ་དཔལ་གྱི་རྡོ་རྗེའི་སྒྲུབ་ཕུག་ཡོད་ལ།
དེའི་ཀླད་དུ་མཆོད་རྟེན་རང་བྱོན་དང༌། མདུན་དུ་མ་མོ་མཁའ་འགྲོ་འདུ་བའི་ཤིང་
11
་་::་" ་་་་་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྡོང་རྐང་གཅིག ལྷོ་ན་མཁའ་འགྲོ་འདུ་བའི་བྲག་དམར་རང་བྱོན། བྱང་ན་ཉ་ཤིང་
འདུ་བའི་རཀྟ་རང་འབབ་བཅས་ཡོད་པ་དང་། གཞན་ཡང་རྗེ་ཚོགས་དྲུག་རང་གྲོལ་
བས། ཤར་ན་དཔལ་རྡོར་སྒྲུབ་གནས་ཡོད། །ཕྱོགས་དེའི་རི་བྲག་འགའ་ཞིག་ལ། །
རིགས་གསུམ་མགོན་པོ་སྒྲོལ་མ་སོགས། །ལྷ་ཚོགས་མང་བོ་གནས་སོ་ཞེས། །སྔོན་
བྱོན་མཁས་གྲུབ་དུ་མས་གསུངས། ། ཞེས་པ་ལྟར་ལགས་ལ། ལྷ་ལུང་དཔལ་གྱི་རྡོ་
རྗེ་གནས་འདིར་བཞུགས་པ་ནི། གནམ་རྫོང་རྩེའི་ལམ་སྒོ་བསྲུངས་ནས་བྱ་ར་མཛད་
པ་དང་། མཁས་པ་མི་གསུམ་གྱི་བཞུགས་གནས་དེར། གལ་སྲིད་ཉེན་བརྡ་མཐོང་
ཡོང་སྲིད་ཚེ། དེ་མ་ཐག་འཐབ་འགོག་བྱེད་པའི་ཁུར་ཆེན་མ་བསྒོས་རང་སྐལ་དུ་
བསྣམས་ཡོད། བསྟན་པའི་དོན་དུ་ཐུགས་སེམས་གཅིག་ཏུ་དགོངས་པའི་བྱིན་མཐུ་
དང་རྟེན་འབྲེལ་གྱི་རང་རྟགས་སུ། གནས་འདི་གཉིས་ཀྱི་བར་ཕན་ཚུན་འོད་ཟེར་
དཀར་བོ་ཞིག་གི་འབྲེལ་ཚུལ་ལས་དག་པ་དུ་མས་མཐོང་བ་ཡོད་དོ། ། དེ་ལྟར་
མཁས་པ་མི་གསུམ་དང་། དཔལ་གྱི་རྡོ་རྗེ་སོགས་གནས་འདིར་ལོ་ཉི་ཤུ་རྩ་སྟོད་ཅིག་
གི་བར་དུ་གསང་ནས་བཞུགས་པ་ཡིན་ཕྱིར། མདོ་སྨད་ཆོས་འབྱུང་དུ། ཨན་ཆུང་
གནམ་རྫོང་དུ་མཁས་པ་མི་གསུམ་ཡུན་རིང་བཞུགས་ཤིང་སྒོམ་ཁྲིད་བསྐྱངས། ཞེས་
གསུངས། མེ་མཁའ་རྒྱ་མཚོའི་འདས་ལོ་སུམ་བརྒྱ་དང་དྲུག་པ་ས་གླང་(སྤྱི་ལོ་
༩༢༩)ལོར་བོད་དུ་འབངས་གྱེན་ལོག་ཆེན་པོ་བྱུང་བ་ནས་ལོ་ཁ་ཤས་ཀྱི་རྗེས་སུ་
མཁས་པ་མི་གསུམ་གསང་རྒྱའི་གནས་ལས་བཞེངས་ནས། ལོ་རྡོ་རྗེ་བྲག་དང་། ཏན་
ཏིག་སོགས་གྲུབ་པའི་གནས་མཆོག་དུ་མར་ཞབས་ཀྱིས་བཅགས་ཏེ་སངས་རྒྱས་ཀྱི་
བསྟན་པ་རིན་པོ་ཆེ་སླར་ཡང་ཕྱོགས་མཐར་སྤེལ་བའི་མགོ་བརྩམས་པ་ནི། རྩ་ཚིག་ཏུ།
དམར་གཡོ་གཙང་གི་ངུར་སྨྲིག་འཛིན་གསུམ་དང་། །བདུད་རྒྱལ་བྱོལ་མ་དཔལ་གྱི་རྡོ་
རྗེ་རྣམས། །རིམ་བཞིན་གནས་འདིར་བྱོན་ནས་གངས་ལྗོངས་ཀྱི། །བསྟན་པའི་
12.



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
ཆག་ཆེ་ཉམས་ང་ཡོངས་ཞི་ཚེ། །རིགས་བཟང་མུ་ཟི་གསལ་འབར་ཐོག་དྲངས་ཏེ། །
བསྟན་པའི་མེ་རོ་མདོ་ཁམས་སྨད་ནས་གསོས། ། ཞེས་པ་ལྟར། མེ་མཁའ་རྒྱ་
མཚོའི་འདས་ལོ་སུམ་བརྒྱ་ཞེ་བརྒྱད་པ་ལྕགས་ལུག་(སྤྱི་ལོ་༩༧༡)ལོར་བླ་ཆེན་བསྙེན་
པར་རྫོགས་ནས་ལོ་ལྔ་བ་མེ་བྱི་ལ་དབུས་གཙང་གི་མི་བཅུ་བསྙེན་པར་རྫོགས་ནས་
བསྟན་པ་ཕྱི་དར་བྱུང་བ་ཡིན་ནོ། ། དཔལ་གྱི་རྡོ་རྗེ་དུང་རིའི་སྒྲུབ་ཕུག་ཏུ་བཞུགས་
སྐབས་ལས་ཀྱི་ཁ་སྐོང་རྒྱུའི་དགེ་སློང་གཉིས་བཙལ་ཚུལ་གསུངས་ཡོད། དཔལ་གྱི་རྡོ་རྗེ་
ཁོང་གི་དངོས་སློབ་ཏུ་གྲུབ་པ་ཐོབ་པའི་བུ་ཆེན་ལ། འབོལ་གྱི་རྒྱལ་བ་བྱང་ཆུབ་སེམས་
དཔའ་དང༌། ཆུ་སྟོད་ཉི་མའི་འཁོར་ལོ། སྟོན་པ་འོ་དེ་ཤམ་པོ། སློབ་དཔོན་འཕགས་
པ་ལི་ཁྲོད་སོགས་རེབ་གོང་གྲུབ་གནས་བརྒྱད་ཀྱི་གྲུབ་པ་ཐོབ་པ་འགའ་རེ་སློབ་བརྒྱུད་
དུ་བྱུང་བ་དང་། སྐུ་ཚེའི་སྨད་དུ་ཁམས་ལྡན་ཐང་དུ་བྱོན་ནས་བསྟན་ལ་བྱ་བ་བྱས་པ་
སོགས། ཡེར་བའི་འོད་ལུས་གྲུབ་པ་བརྒྱད་ཅུའི་མཇུག་མཐར་བཞུགས་པའི་གྲུབ་པ་
ཐོབ་པར་བསྔགས་པ་ལྟར་འོད་སྐུར་ཡལ་བར་ངག་རྒྱུན་ལ་གྲགས་སོ། །
འདིར་སྨྲས་པ།
མཁས་གསུམ་ཐུགས་ཀྱི་དགོངས་ཟབ་ནམ་མཁའི་ནོར། །
ལུང་རྟོགས་འོད་སྣང་འབར་བའི་རྩེ་དགའ་ཡིས། ། ་
འགྲོ་ཁམས་བྱེ་བའི་ཡིད་ཀྱི་པདྨོའི་ཚལ། ། །
འབྱེད་པའི་ཐུགས་དམ་རྟེན་འབྲེལ་ཟོལ་གྱིས་སྨིན། །
ཕྱི་དར་དམ་ཆོས་གདོང་ལྔའི་གད་རྒྱངས་སྒྲས། །
མི་བསྲུན་གླང་བོ་སྟོང་གི་སྙིང་འགེམས་ཤིང༌། །



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འཁུན་པའི་སྒྲ་འབྱིན་འཁྱོར་བཞིན་ནགས་སུ་བྲོས། །་
དེ་ཚེ་བསྟན་པའི་རྒྱལ་རྔ་འཛམ་གླིང་གྲགས། །
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
གཉིས་པ། གནམ་རྫོང་ཁོར་ཡུག་ཏུ་གཏོགས་པའི་སྒྲུབ་སྡེ་རྣམས་ཀྱི་ལོ་རྒྱུས་
བཤད་པ་ལ། གནའ་དུས་ལོ་ལྔ་བརྒྱ་ལྷག་འདས་པའི་སྔོན་རོལ་བྱང་ཕྱོགས་ལྷ་ཁང་
མཐིལ་དུ། དཔལ་ལྡན་ས་སྐྱ་ཏཱ་འོན་པའི་སྒྲུབ་དགོན་དང་ལྷ་ཁང་ཆགས་ཚུལ་སྔགས་
རམས་པ་ཡེ་ཤེས་བསམ་འགྲུབ་ཀྱི་རྣམ་ཐར་དུ་བཞུགས་པ་ལྟར་ལས་ཞིབ་པའི་གསལ་
ཆ་མ་ངེས་པས་བཞག དེ་ཚུན་ནས་བཤད་ན་ས་དགེ་རྙིང་གསུམ་འབྲུག་བཀའ་རྒྱུད་
བཅས་པའི་བླ་གྲྭ་གྲགས་ཅན་རིས་སུ་མ་ཆད་པ་གནས་འདིར་མཇལ་བར་ཕེབས་པ་
ཐམས་ཅད་བརྗོད་པའི་ཡུལ་ལས་འདས་མོད། དམ་པ་སོ་སོའི་རྣམ་ཐར་དུ་མཇལ་ན་
ཤིན་ཏུ་མང་ཡང་འབྲིར་མ་ནུས། སྐྱིད་ཤོད་སྡེ་བ་ཆོས་རྗེ་བསྟན་འཛིན་བློ་བཟང་རྒྱ་
མཚོ་མདོ་སྨད་དུ་བྱོན་སྐབས་བསམ་བཞིན་དུ་གནས་འབྲེལ་འཇོག་པར་ཕེབས་ཡོད།
ཁོང་གི་རྣམ་ཐར་དད་པའི་སྒོ་འབྱེད་དུ་བྱ་ཁྱུང་ན་བཞུགས་སྐབས་ཤིག་ཨ་ཆུང་གནམ་
རྫོང་ལ་མཇལ་བར་ཕེབས། རྟེན་རྣམས་ཞིབ་ཏུ་མཇལ་ཞིང་གནས་འབྲེལ་བཞག
གནུབས་ཁམས་ར་སོགས་ཀྱི་སྐྱ་སེར་བུད་མེད་དང་བཅས་པ་མཐའ་དག་ལ་ཁྲོམ་ཆོས་
གནང༌། ཞེས་བཀོད་པ་ལྟར། རབ་བྱུང་བཅུ་གཅིག་པའི་ཤིང་ཁྱི་(སྤྱི་ལོ་༡༦༣༤)
ལོར་ཁོང་ཕེབས་པར་མངོན་ལ། བཀྲ་ཤིས་ཐང་ནས་སྡེ་བ་ཆོས་རྗེས་ཐུགས་རྗེ་ཆེན་
པོའི་དབང་གནང་ཟེར་བ་ཞིག་གྲགས་ཤིང་། ཁོང་གི་བཞུགས་ཁྲི་དུས་ཕྱིས་བར་དུ་
ཡོད་པར་གླེང་ངོ༌། །
དེའི་རྗེས་སུ་མདོ་སྨད་ཀྱི་སྒྲུབ་བརྒྱུད་བསྟན་པའི་མངའ་བདག་ཡབ་རྗེ་སྐལ་



་་་་་་
༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
ལྡན་རྒྱ་མཚོ་མེ་བྱི་སྤྱི་ལོ་(༡༦༣༦ནས་ཤིང་བྱ་༡༦༤༥)ལོའི་བར་གྱི་ལོ་ཁམས་གང་
ཡིན་གསལ་ཁ་མི་ངེས་ཀྱང་སྐབས་དེ་ཙམ་དུ། གནམ་རྫོང་རྩེ་དང༌། ལྷ་ལུང་སྒྲུབ་
གནས་གཉིས་ནས་བཞུགས་ཏེ་ཉམས་བཞེས་གནང་བ་ངག་རྒྱུན་དང་རྣམ་ཐར་གཉིས་
ཀར་གསལ།
དེའི་རྗེས་ཀོའུ་བ་བཀའ་བཅུ་ཆོས་རྒྱ་མཚོ་ཆུ་ཕག་སྤྱི་ལོ་(༡༦༨༣)ལོར་སྐུ་
འབུམ་ཁྲི་ཟུར་རྗེས། སྐར་མ་ཐང་དང་ཨན་ཆུང་གནམ་རྫོང་དུ་བཞུགས་ནས་ཡུན་
རིང་སྒོམ་སྒྲུབ་གནང་བ་དང་མགོན་པོ་རྫོང་སོགས་སུ་བཞུགས་པ་ཡིག་ཆར་གསལ། །
དེའི་རྗེས་སྤྱི་ལོ་( ༡༧༡༥)བ་ཤིང་ལུག་ལ་རྒྱལ་མཆོག་བསྐལ་བཟང་རྒྱ་མཚོ་སྐུ་
ན་ཕྲ་དུས་མཚོ་སྔོན་དུ་བཞུགས་སྐབས་བྱང་རྒྱུད་ལ་གནས་བསྐོར་དུ་གསང་ནས་
ཕེབས་སྐབས། གནམ་རྫོང་དུ་ཞབས་ཀྱིས་བཅགས་ནས་གནས་འབྲེལ་ གཟིགས་
བསྐོར་གནང་བ་སོགས་དང་། གཞན་ཡང་དབུས་ཀྱི་རྡོ་བྲག་རིག་འཛིན་ཆེན་མོ་དང་།
ཁམས་ཀྱི་རྫོགས་ཆེན་ཆོས་ཀྱི་རྡོ་རྗེ། གཏེར་སྟོན་བསོད་རྒྱལ་རིན་པོ་ཆེ། རྒྱུ་བོའི་བླ་
མ་དཔལ་ལྡན་བཀྲ་ཤིས། གྲུབ་དབང་ཞབས་དཀར་རིན་པོ་ཆེ་སོགས་གསར་རྙིང་གི་
དམ་པ་དུ་མས་གནས་འདིར་བསྔགས་བརྗོད་རྒྱ་ཆེར་མཛད་ཡོད་དེ། ལོ་རྒྱུས་རྩ་ཚིག་
ཏུའང་། གཞན་ཡང་གནས་འདིར་བཀྲ་ཤིས་རྒྱ་མཚོའི་སྡེ། །ཚོགས་དྲུག་རང་གྲོལ་
ཆོས་རྗེ་གསེར་ཁང་བ། །སྐལ་ལྡན་རྒྱ་མཚོ་སྣ་ཚོགས་རང་གྲོལ་སོགས། །གསར་རྙིང་
མཁས་གྲུབ་དུ་མས་ཡང་ཡང་བསྔགས། ། ཞེས་པ་ལྟར་རོ། ། སྐབས་དེ་ཙམ་དུ་
གནམ་རྫོང་རྩེར་ཕྱོགས་ནས་འདུས་པའི་ས་དགེ་རྙིང་གསུམ་གྱི་རི་ཁྲོད་པ་མང་དུ་
བཞུགས་ཡོད་མོད། བཞེས་ཆུའི་དཀའ་ཚེགས་ལ་བརྟེན་ནས་གནམ་རྫོང་རྙིང་བའི་རི་
ངོས་སོ་སོར་མཚམས་ཁང་བརྩིགས་ཤུལ་ཡོད་པ་དང་། བཀྲ་ཤིས་ཐང་གི་སྡེ་བ་ཆོས་
རྗེའི་བཞུགས་ཁྲིའི་ཉེ་འཁོར་དུའང་། མཛོད་དགེའི་ཨེམ་ཆི་རིན་པོ་ཆེ་སོགས་ཁོང་གི་
15
་་.. ， " " ༌་ ་་
་
:



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལས་ ལ
ཞལ་སློབ་རི་ཁྲོད་པ་འགའ་རེ་བཅས་བཞུགས་སྟབས། རྐ་ཕུག་སྒོམ་ཆུང་བ་ཆུང་དུས་
ནས་གནས་འདིར་ཕེབས་ཏེ། མཛོད་དགེའི་ཨེམ་ཆི་ཚང་ཁོང་གི་ཡོངས་འཛིན་དུ་
བསྟེན་ནས་གསན་སྦྱོང་གནང་ཞིང༌། བཀའ་ཆོས་ཉན་པ་དང་སྒྲུབ་པ་སྙིང་བོར་
མཛད་ནས་བཞུགས། དེའི་སྐུ་སྐྱེ་འཇམ་དབྱངས་དབང་ཕྱུག་གཙོ་བོར་བདེ་ཆེན་དུ་
ཐུགས་གཉེར་མཛད་པ་དང༌། སྐབས་སྐབས་སུ་འདི་ནས་བཞུགས་པ་དང་ཡུལ་བར་
བཞུགས་ནས་སྐུ་འདས། དེའི་སྐུ་སྐྱེ་རྐ་ཕུག་བློ་བཟང་དོན་གྲུབ་རབ་བྱུང་བཅུ་གཉིས་
པའི་ལྕགས་སྤྲེལ་(སྤྱི་ལོ་ ༡༧༤༠)ལོར་གདོང་སྣར་སེ་ཀྱའི་ཡབ་ལོ་མོ་དང་། ཡུམ་
འབའ་གོའི་སྲས་སུ་སྐུ་འཁྲུངས། དགུང་ལོ་བདུན་པར་ལྷ་རི་བློ་བཟང་འབྱུང་གནས་
ལས་རབ་ཏུ་བྱུང་ཞིང་། བཅོ་བརྒྱད་པར་བྱ་ཁྱུང་དུ་ཕེབས་ནས་ཚོགས་ལ་ཞུགས།
ཉེར་བདུན་པ་མེ་ཁྱིའི་ལོ་དབུས་སུ་བྱོན་ནས་སྒོ་མང་ཆོས་གྲྭར་ཞུགས། ལྕགས་ཡོས་
ལོར་མཚན་བཏགས་ཐོབ། ཕག་ལོར་ ཕྱིར་ཕེབས། ཀུན་མཁྱེན་འཇམ་དབྱངས་
བཞད་པ་དང་། ཨ་རིག་དགེ་བཤེས་ཆེན་མོ་སོགས་མཁས་པའི་དབང་བོ་བཅུ་ཕྲག་ཁ་
ཤས་ཀྱི་ཞབས་པད་བསྟེན་ནས། སུམ་རྟགས་སྒྲ་རྩིས་སྙན་ངག་སོགས་ཐ་སྙད་རིག་
པའི་གནས་དང་། གཞུང་བཀའ་པོད་ཆེན་པོ་ལྔ་ལ་སྦྱངས་པ་མཐར་ཕྱིན་གནང་ནས་
མཁས་པའི་ཕུལ་དུ་ཕྱིན་པས་དོན་གྱི་པཎྜི་ཏ་ཆེན་པོར་གྱུར། དགུང་གྲངས་བཞི་བཅུ་
བ་ལ་མགུར་རྣམ་རྒྱལ་གླིང་གི་ཁྲིར་བཞུགས། ཞེ་དྲུག་པ་ལ་བདེ་ཆེན་ནས་ལྷ་མདུན་བླ་
མར་བསྐོས། ཨེརྟི་ནི་ཤི་རེ་ཐུའི་ཆོ་ལོ་དང་ཐམ་ཀ་གནང་། དེ་ནས་གནམ་རྫོང་རྩེའི་
རི་ཁྲོད་པ་རྣམས་དང་ཁམས་ར་སྡེ་བས་གསོལ་བ་བཏབ་ངོར་། གནམ་རྫོང་རྩེའི་རི་
ཁྲོད་པ་རྣམས་བཀྲ་ཤིས་ཐང་གི་རི་ཁྲོད་པ་རྣམས་དང་བསྲེས་ནས་བཀྲ་ཤིས་རྣམ་རྒྱལ་
གླིང་ཕྱག་འདེབས་མཛད། དེའི་ལོ་ནི་མདོ་སྨད་ཆོས་འབྱུང་དུ། རབ་བྱུང་བཅུ་
གསུམ་པའི་ཤིང་སྟག་( སྤྱི་ལོ་ ༡༧༩༤)ལོར་བཀྲ་ཤིས་ཐང་དུ་ཁམས་རའི་གྲྭ་ཚང་
16



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
བཏབ། ཞེས་དང་། ཁོང་ གི་རྣམ་ཐར་དུ་ཡང་དེ་ལྟར་བྱུང་། སྡེ་བ་ཆོས་རྗེའི་
བཞུགས་ཁྲིའི་སྟེང་ལྷ་ཁང་ཆུང་བ་ཞིག་བཞེངས་ཏེ་འདུ་ཁང་གི་ཚབ་བྱས་ནས་གཞི་
གསུམ་གྱི་ཉམས་ལེན་ཚུགས་པར་མཛད་པ་སོགས། བཀྲ་ཤིས་རྣམ་རྒྱལ་གླིང་འདི་
འཛིན་སྐྱོང་ཟླ་མེད་གནང་། གནམ་རྫོང་རྩེའི་རྐ་ཕུག་པཎྜི་ཏའི་གཟིམ་ཁང་ཡང་འདི་
བའི་སྐུ་རིང་ལ་བརྩིགས་པ་ཡིན། དེར་ཡུན་རིང་བཞུགས་ནས་སྒོམ་སྒྲུབ་གནང༌།
དགོན་འདིར་ཁམས་ར་བས་ཞུས་ནས་བྱ་ཁྱུང་རྒྱུད་པ་གྲྭ་ཚང་ཕེབས་སྐབས། དགོན་
གསར་འདི་ནས་རྒྱུད་གྲྭ་བ་རྣམས་བཞུགས་པ་དང་། དེ་དུས་རྐ་ཕུག་པཎྜི་ཏས་བཀའ་
ཆོས་གནང་ཚུལ་སོགས་ཁོང་གི་རྣམ་ཐར་དང་། མདོ་སྨད་ཆོས་འབྱུང་གཉིས་ཀར་
བཀོད་ཡོད་པ་ལྟར་ཡིན། ལྕགས་བྱ་(སྤྱི་ལོ་ ༡༨༠༡)ལོར། རྐ་ཕུག་རིན་པོ་ཆེ་བྱ་
ཁྱུང་ཨ་ར་པ་ཙའི་སྒྲུབ་ཕུག་ཏུ་སྐུ་མཚམས་མཛད། དེ་ནས་སྨན་པའི་གདན་ཁྲི་གཉིས་
པ་མཛད། ཆུ་ཕག་(སྤྱི་ལོ་ ༡༨༠༣)ལོར་བྱ་ཁྱུང་ཚོགས་ཆེན་ཁྲིར་ཕེབས། ཁྲི་
མཐར་ཕྱིན་ནས་གནས་འདི་ལ་སོགས་པའི་གདན་ས་ཁག་ཏུ་བཞུགས་ནས་བསྟན་
འགྲོའི་བྱ་བ་མཛད། རབ་བྱུང་བཅུ་བཞི་བའི་ས་སྦྲུལ་( སྤྱི་ལོ་ ༡༨༠༩ ) ལོར་ཆོས་རྗེ་
གསེར་ཁང་རིན་པོ་ཆེ་གནམ་རྫོང་རྩེར་བྱོན་ནས་བཞུགས་པ་དང་། རྐ་ཕུག་རིན་པོ་
ཆེས་ཞུས་ནས་དགོན་གསར་གྱི་གྲྭ་རྒན་རྣམས་ལ་མྱུར་ལམ་གྱི་ཟབ་ཁྲིད་དང་། ཕྱག་རྒྱ་
ཆེན་པོའི་ཁྲིད་གནང་། གསེར་ཁང་རིན་པོ་ཆེ་ཕེབས་དུས་ཆིབས་མཛོ་དཀར་བོ་ཉལ་
སར་རྟེན་འབྲེལ་དུ་གཟིགས་ནས་ཁོང་གིས་དགོན་འདིར་འདུ་ཁང་བཞེངས་པ་ཞལ་
རྒྱུན་གྲགས་ལ། བཙན་ཁང་དུ་མ་སངས་འགིང་བའི་ཞལ་ཐང་གནང་ནས་བསྟན་པ་
གཉེར་དུ་གཏད་པས་གཉན་ཆེ་བ་བྱུང༌། རྐ་ཕུག་རྣམ་ཐར་དུའང་། ལྕགས་སྦྲུལ་(སྤྱི་
ལོ་༡༨༢༡) ལོར་གནམ་རྫོང་དགོན་གསར་གྱི་འདུ་ཁང་ཞིག་གསོ་དང་རབ་གནས་
མཛད་ཅེས་བཀོད་པ་དེ་གསེར་ཁང་བས་བཞེངས་པ་དེ་དང་ཁོང་གིས་བཞེངས་པ་དེ་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཉིས་གང་ཡིན་གྱི་གསལ་ཁ་མ་ངེས་ཀྱང༌། ཚིག་གི་ནུས་པ་ཆུད་མི་ཟ་བས་དཔྱད་
བྱར་གནང་། རྐ་ཕུག་ཚང་དགུང་གྲངས་གྱ་བརྒྱད་པ་མེ་བྱ་(སྤྱི་ལོ་ ༡༨ ༣༧)ལོར་ཞི་
བར་གཤེགས། ཁོང་ གི་རྣམ་ཐར་རྒྱས་པ་ཇུ་ནང་ངག་དབང་སྙན་ གྲགས་ ཀྱིས་
གསུངས་ཡོད་པས་དེར་གཟིགས་པར་བྱའོ། །
སྔོན་རབས་རྒན་པ་རྣམས་ཀྱི་ཞལ་རྒྱུན་དུ་བཞུགས་པ་ནི། རྗེ་གསེར་ཁང་བས་
བཞེངས་པར་འདུ་ཁང་རྙིང་བ་ཞེས་གྲགས་ལ། མདུན་ནུབ་བྱང་དུ་འཁོར་ཡོད།
དབྱིབས་རྒྱ་ཕིབས་ལྟ་བུ་ལ་ནང་རྟེན་ གྱི་ གཙོ་ བོ་ ཐུབ་དབང་གསུང་བྱོན་མ་དང་།
སངས་རྒྱས་སྟོང་སྐུ། གནས་བརྟན་བཅུ་དྲུག སྐྱབས་འགྲོའི་ཚོགས་ཞིང་། དཀར་བོ་
སྐུ་སྐྱེས་གནང་བའི་སྒྲོལ་མ་གསུང་བྱོན་མ་བཅས་བཞུགས་པར་གསུངས། རྐ་ཕུག་
ཚང་གིས་བཞེངས་པའི་འདུ་ཁང་ནི་འདུ་ཁང་གསར་བར་གྲགས་ལ་དབྱིབས་དབུས་
འཕུག་ཡིན་པ་དང༌། ཀ་རིང་གི་ནང་རྟེན་ལ་རྗེ་གསེར་ཁང་བའི་ཞབས་ལྷམ། རྗེ་
གསེར་ཁང་བ་ཁོང་གི་འདྲ་སྐུའི་གཟུངས་གཞུག་ཏུ་ཁོང་རང་གི་སྣམ་སྦྱར་བཞུགས་པར་
གསུངས། འདུ་ཁང་འདི་རྐ་ཕུག་པཎྜི་ཏས་བཞེངས་པ་མིན་པ་འདྲ་སྟེ་དུས་ཚོད་ཀྱང་
མི་འགྲིགས། ཁོང་གི་སྐུ་ཕྲེང་ཕྱི་མ་ཞིག་གིས་བཞེངས་པ་ཡིན་ཤས་ཆེ་སྟེ་དཔྱད་པར་
བྱའོ། ། འོན་ཀྱང་འདུ་ཁང་གསར་བའི་གཞིར་རྐ་ཕུག་པཎྜི་ཏས་བཞེངས་པའི་འདུ་
ཁང་རྙིང་བ་ཞིག་ཡོད་ཚེ་དེ་ལ་གོ་ན་མི་རུང་བ་མེད་འདྲ་སྟེ་ཞིབ་མོར་གཟིགས་ཤིག
དགོན་འདི་རིམ་གྱིས་རྒྱས་ནས་གོང་དུ་འཕེལ་བ་དང་ཆབས་ཅིག ཨ་མཛེས་
ལ་ཁའི་ཤར་གྱི་ནགས་བར་དགོན་ཞེས་པ་ཁྲི་ཀ་ཕྱོགས་ཀྱི་དྭེས་ཀྱ་ཆུང་བས་ཕྱག་བཏབ་
མཛད་པ་ཞིག་ཡོད་པ་དེ་དགོན་འདིར་སྤོར་ཡོང་ནས། རིམ་གྱིས་དགོན་འདི་གཉིས་
བསྲེས་ཏེ་ལྷ་རྟེན་དང་མཆོད་རྫས་སོགས་སྟོབས་ཆེ་བར་སོང་ཞིང་། ཕྱག་ལེན་ཆོས་
སྤྱོད་སྒྲིག་ལམ་སོགས་གཙང་བའི་དགོན་སྡེ་ལེགས་པོར་འཕེལ།



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
དགོན་འདིའི་འདུ་ཁང་གི་ནང་རྟེན་ནི། ཐུབ་དབང་གསུང་བྱོན་མས་གཙོས་
སངས་རྒྱས་སྟོང་སྐུ་བཞུགས་པ་དང་། ཡང་ཐུབ་པ་རྡོར་གདན་མ་དང༌། རྗེ་ཚེ་འཛིན་
མ་གཉིས་བྱིན་རྟེན་སྐད་གྲགས་ཆེ། དེ་ལས་གཞན་བྱམས་སྐུ་ལི་མ་ཆེ་ཆུང་གཉིས་
དང༌། དངུལ་དཀར་ལས་གྲུབ་པའི་ཁྲུ་གང་ཅན་གྱི་གནས་བརྟན་བཅུ་དྲུག ཞབས་
དྲུང་དཀར་བོ་སྐུ་སྔོན་མ་ཞིག་གིས་གནང་བའི་ཚེ་དཔག་མེད་ལི་སྐུ། རྗེ་རིན་པོ་ཆེའི་སྐུ་
མི་ཚད། རྗེ་གསེར་ཁང་བའི་སྐུ་མི་ཚད། གསེར་ཟངས་ལས་གྲུབ་པའི་མགོན་ཆོས་ལྔ་
སོགས་བྱིན་རྟེན་གང་མང་བཞུགས་པ་དང་། འདུ་ཁང་རྙིང་བའི་ཀ་རིང་མགོར་རྗེ་
གསེར་ཁང་བའི་ཞབས་ལྷམ་དང་སྣམ་སྦྱར་བཅས་བཞུགས། འདུ་ཁང་ནང་སྐོར་དུ་
སྐྱབས་འགྲོའི་ཚོགས་ཞིང༌། བླ་མཆོད་ཚོགས་ཞིང་། རྗེ་གཟིགས་པ་ལྔ་ལྡན། རྒྱལ་བ་
འོད་དཔག་མེད། འཕགས་པ་སྤྱན་རས་གཟིགས། སྨན་བླ། ཀུན་རིག སྒྲོལ་མ།
གནས་བརྟན་བཅུ་དྲུག་སོགས་གྱན་ཐང་དུ་མ་དང༌། སྒོ་ཁྱམས་སུ་རྒྱལ་ཆེན་སྡེ་བཞི།
ནང་སྐོར་ཐོག་ཤོད་དུ་དབུས་ཐང་ཙོང་ཁ་བརྒྱད་ཅུས་གཙོས། མཁས་པ་མི་གསུམ་གྱི་
ཞལ་ཐང་། ལྷ་ལུང་དཔལ་རྡོར་བའི་ཐང་ཀ་སོགས་ཐང་ཀ་མང་བོ་དང་། འོག་ཤོད་དུ་
སྔོ་ཀླུ་གྲགས་པ་རྒྱ་མཚོའི་སྐུ་གདུང་མཆོད་རྟེན་དང་། རྡོ་རིང་ཁ་འཇིགས་མེད་རྣམ་
གྲོལ་གྱི་སྐུ་གདུང་མཆོད་རྟེན་སོགས་མཆོད་རྟེན་དུ་མ་བཞུགས་པ་དང་། གསུང་གི་
རྟེན་ལ། རྒྱལ་བའི་བཀའ་འགྱུར་བཅས་གླེགས་བམ་མང་བོ། རྗེའི་གསུང་འབུམ་
སོགས་གསུང་འབུམ་མང་བོ་བཞུགས། གཞན་ཡང་རིན་ཐང་ཆེ་བའི་གནའ་བོའི་
དངོས་རྫས་ཀྱི་མཆོད་ཆས་སྣ་ཚོགས་དང་། མཆོད་རྫས་གསར་རྙིང་མང་བོ་སོ་སོར་
བགྲང་གིས་མི་ལང་ངོ་། ། བཙན་ཁང་ཆེན་མོར། རྡོ་རྗེ་འཇིགས་བྱེད་དང་མགོན་
ཆོས་ལྔའི་སྐུ་བརྙན། ཁྱད་པར་སྒོས་ཀྱི་སྲུང་མ་མ་སངས་འགིང་བ་གཉན་ཆ་ཆེ་ཞིང་།
ལྷ་མོའང་གཉན་ཆ་ཆེ། རྗེ་གསེར་ཁང་བས་གནང་ཞིང་བསྟེན་པའི་མ་སངས་ཞལ་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཐང་ཁྱད་པར་བ་ནི། ཆིབས་རྟ་དམར་བོ་ལ་མ་སངས་སྐུ་མདོག་དམར་བོ་སྤྱན་གསུམ་
ཁྲོ་ཚུལ་ཅན། ཁྲབ་རྨོག་རི་དྭགས་འཁོར་གསུམ་ཆས་ཀྱིས་བརྒྱན་ཞིང་། ཕྱག་གཡས་
མདུང་དར་དང་གཡོན་པས་ཞགས་པ་བསྣམས་པ། འཁོར་དུ་ཀླུ་བདུད་བཙན་གསུམ་
གྱིས་བསྐོར་བ་བལྟ་བས་མི་ངོམས་པ་ཞིག་བཞུགས་སོ། །
པར་ཁང་དུ་སྨན་ཆོག་ཆེན་མོས་གཙོས་དགོན་པ་འདིའི་འདོན་པ་ཆ་ཚང་བར་
བཞུགས་པ་དང་། དགོན་འདིའི་བླ་མ་ཁག་ལ་རྐ་ཕུག་བླ་བྲང་། རྡོ་རིང་ཁ། དཀར་
བོ་སྤྲུལ་སྐུ། རྐ་ཕུག་ཞབས་དྲུང་། བིས་ཀྱཱ་ཆུང་བ་ཚང་བཅས་ཡོད།
དགོན་འདིར་དགེ་འདུན་ཞལ་གྲངས་རྒྱུན་དུ་བརྒྱ་ལྷག་བཞུགས་མོད། མ་པུའུ་
ཧྥང་གིས་དབང་བསྒྱུར་པའི་སྐབས་སུ། སྡེ་དགོན་སོ་སོར་ཁྲལ་རིགས་སྣ་ཚོགས་ལྕི་
བར་བརྟེན། ཕྱོགས་ནས་ཡོང་བའི་གྲྭ་རྒྱུན་རྣམས་ལྷག་པར་དཀའ་ངལ་ཆེ་བར་བརྟེན་
རང་ཡུལ་སོ་སོར་བསྙེགས་པས། ཡུལ་འདིའི་གཉུག་མར་གནས་པ་སུམ་ཅུ་ཙམ་ལ་
ཐུག རྐ་ཕུག་པཎྜི་ཏས་བཞེངས་པའི་འདུ་ཁང་རྐ་ཕུག་དགེ་འདུན་ལེགས་བཤད་རྒྱུ་
མཚོ་དང་། རྫོང་ནང་ སྐུ་ ཞབས་བསྟན་པ་རྒྱ་མཚོ་རྣམ་པ་ གཉིས་ ཀྱིས་ ( སྤྱི་ ལོ་
༡༩༥༦)ལོར་བསྐྱར་བཞེངས་མཛད། ( ༡༩༥༨ ）ལོར་བར་ཆད་ཀྱིས་སྟོང་བར་
གྱུར་པའི་རྗེས་སུ་( ༡༩༧༩)ལོར་རྐ་ཕུག་སྐུ་ཞབས་རིན་པོ་ཆེ་ནས་སྔོན་གྱི་གྲྭ་རྒྱུན་
ཡོད་པ་རྣམས་ལ་ཐུགས་བཀོད་དང་ཕྱག་རྫས་མང་བོ་གནང་ནས་རྩེའི་སྒྲུབ་ཕུག་ལ་ལྷ་
ཁང་དང་ནང་རྟེན་རྣམས་བཞེངས། (༡༩༨༧) ལོར་ཁོང་རིན་པོ་ཆེས་ཐུགས་
བཀོད་ལྟར་མགོན་ཁང་བཞེངས་ནས་མ་སངས་ཞལ་ཐང་གསར་བ་རྗེ་གསེར་ཁང་བའི་
བཞུགས་གནས་ཁ་ ཤ་མཐིལ་ནས་བཞེངས་པ་གདན་འདྲེན་ཞུས། ད་ལྟ་སླར་གསོ་
བྱུང་ནས་གྲྭ་ཚང་བཅུ་ཕྲག་གཅིག་ལྷག་འཕེལ་བའི་སྐབས་སོ། །
དགོན་འདིའི་ལོ་གཅིག་འཁོར་འགྲོའི་ཆོས་ཐོག་གང་བཞུགས་ཀྱི་ཕྱག་སྲོལ་ནི།



༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར།
ཟླ་དང་བོའི་ཚེས་བདུན་ལ་སྨོན་ལམ་ཡར་འཚོགས་དང་། ཚེས་བརྒྱད་ནས་
བཅུ་བཞི་བར་ཉིན་བདུན་ལ་བཟང་སྤྱོད་དང་མགོན་ཆོས་འདོན། བཅོ་ལྔའི་ཉིན་སྨོན་
ལམ་འཆམ་ལ། མགོན་པོ། ཆོས་རྒྱལ། ཙ་མུཎྜི། ལྷ་མོ། ཀྵེ་ཏྲ་པ་ལ། ས་འདུལ་
བྱེད་པའི་ཀེང་རུས་བཞི་དང་། ཞྭ་ནག་པ་གཉིས། ཨ་ཙ་ར་གཉིས་སོགས་ཀྱིས་གར་
འཆམ་བྱེད། བཅུ་དྲུག་ལ་བྱམས་པ་གླིང་སྐོར་བྱས་ནས་སྨོན་ལམ་གྲོལ། །
ཟླ་གཉིས་པའི་ཚེས་བཅོ་ལྔ་ལ་དུས་བཟང་དང་། ཉེར་ལྔ་ནས་ཀུན་རིག་ས་ཆོག
ཟླ་གསུམ་པའི་ཚེས་གསུམ་ནས་ཉིན་བདུན་ལ་ཀུན་རིག་བདག་འཇུག ཚེས་དགུར་
སྦྱིན་སྲེག་དང་། དེའི་རྗེས་རྡུལ་ཚོན་ཆ་འདྲེན་བྱས་ནས་སྒྲུབ་མཆོད་གྲོལ།
ཟླ་གསུམ་ པའི་ ཚེས་བཅུ་ བཞི་ ནས་ བཞི་ བའི་ ཚེས་ གཅིག་ བར་མཆོད་ པ་
འཚོགས།
ཟླ་བཞི་བའི་ཚེས་བཅུ་གཅིག་ཉིན་ནས་སྨན་བླའི་ཆོས་ཐོག་ཉིན་བདུན་ལྷས་ལྔ་
འཁོར་ནས་འཚོགས།
ཟླ་ལྔ་བའི་ཚེས་བཅོ་ལྔ་ལ་དུས་བཟང་ཡིན།
ཟླ་དྲུག་པའི་ཚེས་བཞི་ཉིན་དགེ་བསྐོས་གསར་བཞེངས་བྱེད། དེ་ནས་གནམ་
རྫོང་རྩེར་ཕེབས་ཏེ། མཆོད་པ་ཚོགས་ནས་ཕྱི་དྲོ་དགོན་པར་ཡོང་བ་དང་། ཕྱི་ཉིན་
ནས་དགེ་བསྐོས་རྙིང་བས་རྩིས་སྤྲོད་བྱེད། །
ཟླ་བདུན་པའི་ཚེས་གཅིག་ནས་ཚེས་བཅུ་བར་མཆོད་པ་ཚུགས།
ཟླ་བརྒྱད་པའི་ཚེས་ཉེར་ལྔར་ཚོགས་མང་གིས་གནམ་རྫོང་རྩེར་ལབ་རྩེ་བསྟད་
ནས་དགེ་འདུན་བཅུ་ཕྲག་སྐོར་གྱིས་རྐ་ཕུག་བླ་བྲང་དུ་མགོན་པོའི་གཏོར་སྒྲུབ་ཚུགས། །
ཟླ་དགུ་བའི་ཚེས་ཉེར་གཅིག་ནས་ཉིན་གསུམ་བར་སྨན་ཆོག་ཆེན་མོ་དང་སྨོན་
ལམ་སོགས་སྲོལ་རྒྱུན་ལྟར་གསུངས། ཉེར་བདུན་ནས་གྲོང་སྡེའི་སྔགས་འདུ་ཚོགས་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སར་ཕེབས་ནས་མགོན་ཆོས་གསུངས།
ཟླ་བཅུ་བའི་ཚེས་ཉེར་གསུམ་ནས་ཉེར་བདུན་བར་ལྔ་མཆོད་འཚོགས།
ཟླ་བཅུ་གཅིག་པའི་ཚེས་བཅོ་ལྔ་དང་བཅུ་དྲུག་གཉིས་ལ་རྒྱལ་མཆོག་བསྐལ་
བཟང་བའི་གདུང་མཆོད་ཡིན། །
ཟླ་བཅུ་གཉིས་པར། གྲྭ་བགྲེས་རྣམས་ཀྱིས་བསྙེན་མཚམས་སྣ་ཚོགས་གཏོང་
བ་དང་། གྲྭ་གཞོན་རྣམས་ཀྱིས་དཔེ་མཚམས་གང་རིགས་བཞུགས། གྲྭ་བའི་བར་
ཤར་བ་སྐོར་ཞིག་གིས་ཁྲོ་བཅུའི་གཏོར་བཟློག་འཚོགས་པ་དང་། ཡང་སྐོར་ཞིག་གིས་
ལྷ་མོའི་གཏོར་བཟློག་འཚོགས་ནས་ཚེས་བཅུ་དགུ་ལ་གྲོལ། རྔ་ཆིངས་འཚོགས་ནས་
དགུ་གཏོར་གྲུབ་པ་ན་ལོ་གཅིག་འཁོར་བའི་ཆོས་ཐོག་རྫོགས་པ་ཡིན་ལ། གནམ་ལོ་
གསར་བའི་ཚེས་གཅིག་ལ་ལྷ་མོའི་ཚེས་གཏོར་ཕུལ་ནས་གནམ་ལོ་གསར་བཞད་ལ་
དགའ་སྟོན་བྱེད་སྲོལ་དར་རོ། །
མཆོད་གཞིས་ལྷ་སྡེ་ནི། ཁམས་ར་ལྷས་ལྔའི་མི་སྡེ་རྣམས་ཡིན་ལ། གནམ་
རྫོང་རྩེའི་མཆོད་འབུལ་གྱི་ཆེད་དུ་གསར་དགོན་གྱི་གྲྭ་རིགས་རེ་ཉིན་རྒྱུན་ཆག་མེད་དུ་
ཕེབས་དགོས་སྟབས། དེ་ལ་ཞབས་ཏོག་ཏུ་ཁམས་ར་བ་ཚང་མས་གྲོ་ཤིང་ཚེ་གང་རེ་
འབུལ་སྲོལ་འདུག་པ་དང་། དགོན་འདིའི་རྒྱ་ལོའི་སྨོན་ལམ་ཆོས་ཐོག་དང་། གསུམ་
པའི་མཆོད་པ་གཉིས་ཀྱི་མང་བསྐོལ་ལ། ཁྱིམ་རེའི་མར་སྲང་དྲུག་རེ་དང་། གྲོ་ཤིང་ཚེ་
གང་། ནས་ཤིང་ཚེ་གང་རེ་ལོ་རྒྱུན་དུ་འབུལ་བ་སོགས་ལུགས་སྲོལ་དུ་དར། རྒྱུ་དངོས་
དེས་མ་འདང་བ་བྱུང་ཚེ། དགོན་པའི་སྤྱི་སོ་ནས་ཁ་སྣོན་བྱེད་དགོས་སོ། །
ཁམས་ར་སྔགས་མང་དགོན་གསང་སྔགས་བསྟན་རྒྱས་གླིང་གི་ལོ་རྒྱུས་ནི།
ཨན་ཆུང་གནམ་རྫོང་གི་ཡུལ་འདིར་སྔ་མོ་ནས་གསང་སྔགས་རྙིང་མའི་བསྟན་འཛིན་
གྱི་སྐྱེས་ཆེན་དམ་པ་བགྲང་ལས་འདས་པ་ཞིག་བྱོན་པ་ནི་བརྗོད་པའི་ཡུལ་ལས་འདས་



༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར།
མོད། ཉེ་སྔོན་བྱོན་པའི་གྲས་ནས་མཚོན་ཙམ་བརྗོད་ན། ཞབས་དཀར་རིན་པོ་ཆེ་
འཇིགས་མེད་ཐེག་མཆོག་བསྟན་པའི་རྒྱལ་མཚན་གྱིས་རྫོགས་ཆེན་སྐུ་ཕྲེང་བཞི་བ་ཐུབ་
བསྟན་ཆོས་ཀྱི་རྡོ་རྗེ་སྤྱན་དྲངས་ནས་གནམ་རྫོང་དུ་བྱོན་ཞིང་། གསང་སྔགས་བསྟན་
རྒྱས་གླིང་གི་དགོན་འདིར་ཞབས་ཀྱིས་བཅགས་ནས་རིན་ཆེན་གཏེར་མཛོད་ཀྱི་དབང་
དུ་མ་ཞིག་གནང་བ་དང༌། གནམ་རྫོང་རྩེར་ཕེབས་ཏེ་གནས་མཇལ་དང་མཆོད་
འབུལ་མཛད་ནས་བཞུགས། བསྟན་པ་རྒྱས་པའི་ཐུགས་སྨོན་གནང་བའི་རྣམ་ཐར་
བསམ་གྱིས་མི་ཁྱབ་པ་མཛད། ཡང་གཏེར་སྟོན་བསོད་རྒྱལ་རིན་པོ་ཆེ་གནམ་རྫོང་
གནས་མཇལ་དུ་ཕེབས་ཏེ་གཟིགས་སྐོར་མཛད་ཅིང་། བསྔགས་བརྗོད་ཀྱི་མེ་ཏོག་
འཐོར་བར་མཛད་པ་དང་། གནམ་རྫོང་རྩེར་བཞུགས་ནས་མཉམ་བཞེས་དང་སྒྲུབ་
པ་མཛད། སྔགས་མང་ལ་སྒྱུ་འཕྲུལ་གསང་བ་སྙིང་བོའི་དབང་གནང་ཞིང་། ཁྱད་
པར་དུ་སྒྱུ་འཕྲུལ་གསང་བ་སྙིང་བོའི་རྒྱུད་ཀྱི་འཆད་ཉན་མཛད་པ་ནི་ལོ་རྒྱུས་ཐོག་ཏུ་
མདོ་སྨད་ནས་དེ་འདྲ་བྱུང་མ་མྱོང་བར་གསུངས།
ཡང་ཁམས་ར་སྔགས་མང་གི་སྡེ་འདིར་བཀའ་དྲིན་ཆེ་བ་ནི་རྒྱ་བོའི་བླ་མ་རིག་
འཛིན་དཔལ་ལྡན་བཀྲ་ཤིས་པ་ཡིན་ཏེ། དགོན་སྡེ་འདི་མ་ཚུགས་པའི་སྔོན་ནས།
ཁམས་རའི་གསང་སྔགས་རིག་པ་འཛིན་པ་རྣམས་རྗེས་སུ་བཟུང་སྟེ། རིག་འཛིན་
གདུང་སྒྲུབ་སོགས་ཆོ་ག་ཆོས་སྤྱོད་འདོན་ཕྱག་ལེན་རྣམས་གཟབ་ཁྲིད་གནང་ཞིང་ཚེས་
བཅུ་ལ་ཚུགས་པ་དང་། ཆོས་ཐོག་མང་བོ་བཙུགས་པ་བཅས་ཕྱག་ལེན་ཞིབ་ཕྲ་གཞན་
དང་མི་མཚུངས་པའི་རྒྱུན་བཙུགས། ཕྱིས་སུ་དགོན་སྡེ་དར་ནས་སྣ་ཚོགས་རང་གྲོལ་
སྐུ་ཕྲེང་རིམ་བརྒྱུད་ཀྱིས་ཡར་རྒྱས་བཏང་བར་གསུངས་སོ། །
སྒྲུབ་སྡེ་ཆེན་པོ་འདི་ཉིད་བཞེངས་ཡུལ་དུ། གནའ་དུས་རྫོགས་ཆེན་པདྨ་རིག་
འཛིན་གྱི་ཞལ་སློབ་འགའ་ཞིག་གནས་འདིར་བཞུགས་ཏེ་སྒོམ་སྒྲུབ་གནང་ཞིང་། ས་
23



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཞི་བྱིན་གྱིས་བརླབས་པའི་ཡུལ་དུ་བསྔགས་བརྗོད་མཛད་འདུག་པ་དང་། དགོན་
འདིའི་རྒྱབ་རིའི་ངོས་སུ་རང་བྱུང་བྲག་ཕུག་ཡོད་པའི་ནང་དུ་མཁས་པ་མི་གསུམ་གྱི་
ཕྱག་བཟོའི་ཚ་ཚ་དུ་མ་ཡོད་པ་དང་། ལྷ་ལུང་དཔལ་རྡོར་གྱི་ན་བཟའ་དང་། ཡོ་བྱད་
ཁ་ཤས་བཞུགས་པར་གསུངས་ཤིང་། གཞན་ཆོས་སྣ་མང་བོ་བཞུགས་པ་དང༌། ཕྱིས་
སུ་སྐུ་མང་བོ་དཔར་ནས་ཁ་བཀང་ཞིང་འདག་ཞལ་བྱས་ཏེ་བཞུགས་པས་ན། རྒྱབ་རི་
བྱིན་རྟེན་ཕྱུར་བུར་གཏམས་པའི་བྲག་ཕུག་ཅེས་གླེང༌། དགོན་འདིའི་ས་བཀྲ་ནི།
ཤར་ཕྱོགས་མ་མོ་མཁའ་འགྲོ་འདུ་བའི་ཤིང་སྡོང་རྐང་གཅིག་དང་། ལྷོ་རུ་གནོད་སྦྱིན་
གྱི་བྲག་དམར་གྲུ་གསུམ། ནུབ་ཏུ་མཁའ་འགྲོའི་རཀྟ་རང་བྱོན། བྱང་དུ་མཁས་པའི་
གསང་ལམ། དབུས་སུ་མཁའ་འགྲོའི་བྲོ་ར་རང་བྱུང་དུ་ཡོད་པ་སོགས་ངོ་མཚར་བའི་
བཤད་པ་མང་ངོ༌། །
སྒྲུབ་དགོན་ཁྱད་པར་བ་འདི་ནི། ཁམས་ར་སྔགས་མང་གི་འདོད་མོས་བཞིན། །
ལྕང་ལུང་དཔལ་ཆེན་ནམ་མཁའ་འཇིགས་མེད་སྤྱན་དྲངས་ནས་གནམ་རྫོང་སྔགས་
འཆང་རིག་པ་འཛིན་པ་རྣམས་གཅིག་བསྡུས་བྱས་ཏེ། རབ་བྱུང་བཅུ་བཞི་བའི་ཤིང་
ཁྱི་( སྤྱི་ལོ་༡༨ ༡༤)ནས་ཤིང་ཕག་(སྤྱི་ལོ་༡༨ ༡༥) ཡས་མས་ཤིག་ལ་གསང་སྔགས་
བསྟན་རྒྱས་གླིང་གི་སྒྲུབ་སྡེ་འདི་ཉིད་ཕྱག་འདེབས་གནང་བ་ཡིན། གྲུབ་པའི་དབང་
ཕྱུག་འདི་ཉིད་སྐུ་ཚེ་སྔོན་མ་རྣམས་སུ་པཎ་གྲུབ་དུ་མའི་སྐུའི་སྐྱེ་བ་བཞེས་ནས་བསྟན་
འགྲོའི་དོན་མཛད་པ་ཁོ་ན་བྱོན་ཏེ། ཁོང་གི་འཁྲུངས་རབས་སུ་བཞུགས་པ། གྲུབ་
ཆེན་ཛ་ལན་དྷ་ར། པཎ་ཆེན་བི་མ་ལ་མི་ཏྲ། གཉན་ཆེན་དཔལ་དབྱངས། སྒྲ་བསྒྱུར་
མར་བ་ལོ་ཙཱ་བ། དཔའ་བོ་སྟོབས་ལྡན། སྣ་ནམ་རྡོ་རྗེ་བདུད་འཇོམས། རིག་འཛིན་
རྒོད་ཀྱི་ལྡེམ་འཕྲུ་ཅན་སོགས་དམ་པའི་སྐྱེས་རབས་ཀྱི་ཕྲེང་བ་ཟམ་མ་ཆད་པ་བྱོན་པར་
གསུངས་པ་ལྟར་ལ། སྐུ་ཚེ་དེ་ཉིད་ནི། རོང་བོ་ཡར་ནང་ལྕང་ལུང་དུ་ཡབ་སྔགས་
bར
24



，
་ ，，་
"
..་
.........
་.
་
༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
འཆང་བླ་མ་སྐྱབས་དང་། ཡུམ་ཚེ་ཡག་གཉིས་ཀྱི་སྲས་སུ་རབ་བྱུང་གསུམ་པའི་བགྲང་
བྱ་བཅུ་གཅིག་པ་མེ་གླང་(སྤྱི་ལོ་ ༡༧༥༧)ལོར་སྐུ་འཁྲུངས། མཚན་མགོན་པོ་རྒྱལ་དུ་
གསོལ། སྐུ་ན་ཆུང་ངུའི་དུས་ནས་ཡིག་ཀློག་རི་མོ་སོགས་གཟིགས་པ་ཙམ་གྱིས་མཁྱེན་
ཞིང་། ཐུགས་དམ་གཙོ་བོ་སྐྱབས་འགྲོ་དང་། དམིགས་བརྩེ་མ་བྱེད། དགུང་གྲངས་
བཅོ་བརྒྱད་བཞེས་དུས་སྐུ་ཡུལ་འབྲོག་རུ་ལ། ཨ་མཆོག་བན་རྐུན་ནས་བརྐུས་དེད་
མང་དུ་བྱས་རྐྱེན། དེའི་རྩོད་ལན་དུ་མངགས་པས། དེ་ནས་བཟུང་རྐུས་ཇག་དང་།
རི་དྭགས་གཤོར་བ་སོགས་མཛད་པ་དང་། དཔའ་མཛངས་རྟུལ་ཕོད་ཆེ་བས་དགྲ་སྡེ་
གང་གིས་ཀྱང་གླགས་མི་རྙེད་པ་ལྟ་བུར་གྱུར། མཇུག་མཐར་ཁོང་དགྲ་སྡེས་བཟུང་བ་
ལ་བརྟེན་ནས་གྱོད་གཞི་ཆེན་པོ་དེ་ཉིད་ལེགས་འགྲིགས་བྱུང་ངོ༌། ། སྐབས་ཤིག་རི་
དྭགས་སྐད་ངན་འདོན་པ་གཟིགས་ནས་བཏང་བ་སོགས་སྙིང་རྗེ་གློ་བུར་འཁྲུངས་ནས་
རི་དྭགས་གཤོར་བ་མཚམས་བཅད། སྔགས་པ་ནུས་ལྡན་དུ་མས་ཁོང་ལ་དམོད་པ་
བྱས་སྐབས། ཟླ་དྲུག་རིང་ཉི་གྲགས་སེང་གདོང་བསྒྲུབས་པས་མཐུ་བ་རྣམས་རང་
འཕུང་དུ་གྱུར་པ་ན། ཁོང་རང་གི་བྱ་སྤྱོད་མི་ལེགས་པར་གཟིགས་ནས་ཐུགས་ལ་ངེས་
འབྱུང་ཚད་མེད་སྐྱེས་ཏེ། མེ་མདའ་བཅག རོང་བོ་རྒྱུད་སྨད་ལ་ལོ་རེ་བཞིན་མང་ཇ་
ཉིན་ཁུར་དང་། རེབ་གོང་སྟོད་ཀྱི་སྔགས་མང་ཆོས་ཐོག་ཉིན་བདུན་རེ་ཁུར་བླངས་
བྱས། ཁྱིམ་གྱི་དངོས་པོ་ཐམས་ཅད་དེར་བཏང་། དགུང་གྲངས་ཉེར་ལྔའི་ཐོག་
འཇིག་རྟེན་གྱི་བྱ་བ་དོར། བསྙེན་གནས་བླངས་ཏེ་སྨྱུང་གནས་རྒྱུན་བཞུགས་དང་།
ཕྱག་མཆོད་སྒྲུབ་སྦྱོང་གིས་ཉིན་མཚན་འདའ་བར་བྱས་པ་དང༌། གསར་རྙིང་རིས་
མེད་ཀྱི་བླ་མ་མང་བོ་དང༌། ཁྱད་པར་རྒྱ་བོའི་སྤྲུལ་སྐུ་བློ་བཟང་ཚུལ་ཁྲིམས་རྣམ་རྒྱལ་བླ་
མར་བསྟེན། སྒྲུབ་གནས་བརྒྱད་དང་། སྤྲེལ་རྫོང་། ཇི་གིན་སྒམ་བྲག་སོགས་གནས་
ཆེན་རྣམས་སུ་མཚམས་སྒྲུབ་གནང་། ཁྱད་པར་སྤྱང་གི་རྭ་རྩེའི་རྫོང་དུ་སྒྲུབ་པ་མཛད་



，，，，
，，
༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པས་རྒྱགས་ཆད་ལན་གཉིས་བྱུང་བ་སོགས་དཀའ་སྤྱད་སྣ་ཚོགས་མཐར་ཕྱིན་པར་
བྱས། བླ་མ་ཚུལ་ཁྲིམས་རྣམ་རྒྱལ་དག་ཞིང་དགོངས་ནས། སྔར་ལུང་བསྟན་ལྟར་བླ་
མ་འཚོལ་བར་ས་ལུག་ལོར་དབུས་སུ་ཕེབས་ལམ་རྡོ་བླ་མ་ཀུན་བཟང་གཞན་ཕན་རིན་
པོ་ཆེ་དང་། ཀ་ཐོག་དགེ་རྩེ། རྒྱལ་རོང་ནམ་མཁའ་ཚེ་དབང་མཆོག་གྲུབ། ཀྲེ་ཆེན་
རིག་འཛིན་དཔལ་འབྱོར་རྒྱ་མཚོ། སྲིན་མོ་རྫོང་དུ་མི་འགྱུར་ཕན་བདེ་རྒྱ་མཚོ་སོགས་
ལ་ཟབ་ཆོས་ཞུས་པ་དང་། ལྷ་སར་འབྱོར་ནས་རྒྱལ་བ་ཡབ་སྲས་དང༌། མཁར་རྡོ་
ཆོས་ཀྱི་རྡོ་རྗེས་གཙོས། མཚན་སྒྲོགས་ཚང་། མཁྱེན་བརྩེ་འཇིགས་མེད་གླིང་བ། ས་
སྐྱ་རིན་པོ་ཆེ། སྨིན་གླིང་ཁྲི་ཆེན་འཕྲིན་ལས་འཇིགས་མེད་རྣམ་རྒྱལ། རྡོ་བྲག་པདྨ་
ཐེག་མཆོག་བསྟན་འཛིན། རྭ་སྒྲེང་ཁྲི་ཆེན། ནོར་རྒྱུ་ཚང་། ཉི་གྲགས་སྤྲུལ་སྐུ། ཟེ་
ཆེན་སྤྲུལ་སྐུ་དཔལ་འབྱོར་རྒྱ་མཚོ། བསོད་ནམས་ཆོས་བཟང་སོགས་དབུས་གཙང་
ཁམས་ཀྱི་བླ་མ་བདུན་ཅུ་བསྟེན། དགུང་ལོ་ཞེ་དྲུག་པ་ཆུ་ཁྱི་ལོར་མདོ་སྨད་དུ་བྱོན།
གདུལ་བྱ་རྒྱ་མཚོའི་ཚོགས་ལ་དབང་ལུང་མན་ངག་གི་ཆོས་ཆར་ཕབ། ཁྱུང་དགོན་གྱི་
སྒར་གཞི་འདེབས་པའི་དབུ་ཚུགས། ཤིང་བྱིའི་ལོར་སླར་ཡང་དབུས་སུ་ཕེབས། རྒྱལ་
བ་ཡབ་སྲས་དང་མཁར་རྡོ་རིན་པོ་ཆེའི་ གཙོས་བླ་མ་རྣམས་ལ་ གཏང་རག་ཕུལ།
བཀའ་ཆོས་ཀྱི་འཕྲོ་གསན། མེ་ཡོས་ལོར་རང་ཡུལ་དུ་ཕེབས། ལྕགས་རྟ་ལོར་གླིང་
བཞི་གླིང་ཕྲན་གྱི་ཆགས་ཚུལ་དང་མཐུན་པའི་འདུ་ཁང་བཞེངས་བཀོད་ངོ་མཚར་ཅན་
ཞིག་གྲུབ་པ་དབུས་གཙང་ཀུན་ཏུ་དཀོན་པར་སྣང་ངོ༌། །སྔགས་མང་ལ་རྒྱུད་འབུམ་
གྱི་ལུང་དང༌། ཨ་ཏི་ཟབ་ཁྲིད་སོགས་ལོ་ལྟར་འདུས་པ་མང་བོ་དང་སྐལ་ལྡན་མཐའ་
ཡས་པར་དབང་ལུང་མན་ངག་གི་ཆོས་ཆར་ཕབ། དགུ་རོང་སྔགས་པ་རྟ་མགྲིན་གྱི་
བུད་མེད་གཟུངས་མར་བསྟེན་ནས་ཕྱག་རྒྱ་ཆེན་པོའི་ཉམས་རྟོགས་ཀློང་དུ་གྱུར།
འབུམ་བཟའ་བུ་རྒྱུད་སྔགས་མང་གི་རེ་ཞུས་ལྟར་སྒྲུབ་སྡེ་ཕྱག་བཏབ་གནང་ནས་འདུ་



༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར།
ཁང་བཞེངས། གླིང་རི་ནས་ཀྱང་འདུ་ཁང་དང་མཚམས་ཁང་མང་བོ་བཞེངས། ཤིང་
ཁྱི་ཤིང་ཕག་ཡས་མས་ཤིག་ལ་ཐང་རིང་སྒར་བ་དང་། གནུབས་ཁམས་རའི་སྔགས་པ་
རྣམས་ཀྱིས་གདན་དྲངས་ནས། སྤྱན་རས་གཟིགས་འཁོར་བ་དབྱིངས་སྒྲོལ་གྱི་དབང་
ལུང་གནང་། ཨན་ཆུང་གནམ་རྫོང་གི་སྔགས་པའི་དགོན་སར་གཟིགས། གནམ་
རྫོང་རྩ་བ་ནས་འདུ་ཁང་བཞེངས་རྒྱུའི་ཐུགས་བཀོད་གནང་ཞེས་དང༌། ཁམས་རའི་
སྔགས་པ་རྣམས་ལ་མ་ཎི་སྒྲུབ་ཆེན་གསར་འཛུགས་བྱས། ཞེས་རྣམ་ཐར་སྐལ་བཟང་
ཐར་བར་འཁྲིད་པའི་དེད་དཔོན་དུ་གསལ་ཀྱང་། ལོ་ཁམས་གསལ་ཁ་མི་འདུག་པས།
ངག་རྒྱུན་བསྡུས་ནས་བཀོད་པ་ཡིན་ཕྱིར་དཔྱད་པར་མཛོད། དེའི་རྗེས་སུ་ཨ་དར་
ཆག་གའི་བཀྲ་ཤིས་ཕུན་ཚོགས་གླིང་གི་ས་འདུལ་གནང་སྐབས་ཕེབས་ཞོར་ལ་དགོན་
པ་འདིར་བྱོན་ནས་གསུངས་རྒྱུར། རྣམ་ཐར་དུ། ཁམས་རའི་སྔགས་མང་ནས་ཉིད་
ཀྱི་ཞལ་བཀོད་ལྟར་ཕུག་ཡོད། ཁོང་ད་ལོ་ནས་ཕེབས་མི་ཐུབ་སྐུ་དབོན་ཡོང་ན་ཆོག་
གསུངས་ཞེས་ཀྱང་བཀོད་ཡོད། དེ་ནས་དགུང་གྲངས་རེ་ལྔ་བཞེས་པའི་ཐོག་ལྕགས་
སྦྲུལ་(སྤྱི་ལོ་༡༨ ༢༡)ལོའི་ཧོར་ཟླ་དྲུག་པའི་ཚེས་གཉིས་ལ་སྐུ་འདས་པ་ཡིན་ནོ། །།
གྲུབ་པའི་དབང་ཕྱུག་ཆེན་པོ་འདི་ཉིད་ཀྱི་རྣམ་སྤྲུལ་ལ། ཞབས་དཀར་ཚོགས་
དྲུག་རང་གྲོལ་བའི་གསུང་ལས། སླར་ཡང་ཁྱུང་དགོན་དང་། དགུ་རོང་། ཨ་དར་
ཆག་ག་གསུམ་ནས་སྐུ་གསུང་ཐུགས་གསུམ་གྱི་སྤྲུལ་སྐུ་གསུམ་འཁྲུངས་ནས་རང་རང་
ཕྱོགས་ཀྱི་གདན་ས་བཟུང་ཞེས་བྱུང་བ་ལྟར། དེ་གསུམ་ལས། དགུ་རོང་ནས་
འཁྲུངས་པ་དེ་ལ། རྡོ་གྲུབ་རིན་པོ་ཆེས། དགུ་རོང་པདྨོ་བྲག་གི་ཐེམ་པ་ལ། །དཔལ་
སྨྱོན་གྱི་སྤྲུལ་བ་དངོས་སུ་འབྱུང་། ། ཞེས་བསྔགས་པ་ལྟར། དགུ་རོང་སྣ་ཚོགས་
རང་གྲོལ་ནི་རབ་བྱུང་བཅུ་བཞི་བའི་བགྲང་བྱ་བཅུ་དྲུག་པ་ཆུ་རྟ་(སྤྱི་ལོ་ ༡༨༢༢）ལོར་
དགུ་རོང་ནས་སྐུ་འཁྲུངས། སྐུ་ན་ཕྲ་མོའི་དུས་ནས་དམ་པའི་རང་རྟགས་ལྷུན་གྱིས་
།



* " .
"
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གྲུབ་ཅིང༌། གྲུབ་པའི་སྐྱེས་མཆོག་རྣམས་ཀྱི་ཞབས་པད་བསྟེན་ཏེ་རྟོགས་པའི་ཡོན་
ཏན་ཀློང་དུ་གྱུར་པ་དང་། མཛད་འཕྲིན་བཟང་བོ་བསམ་གྱིས་མི་ཁྱབ་པའི་ཚུལ་
མཐའ་ཡས་ཀྱང་། ད་ལྟ་རྣམ་ཐར་གྱི་དཔེ་འབྱོར་དཀའ་བས་ཞིབ་པར་མི་ངེས་ཀྱང་།
ཁོང་གི་གདན་ས་འདི་ཕྱོགས་ལ་མཚོན་ན། གསང་སྔགས་བསྟན་རྒྱས་གླིང་དུ་ཞབས་
ཀྱིས་བཅགས་ནས་ཆོས་སྲིད་གཉིས་ལྡན་གྱིས་ལེགས་པར་བསྐྱངས་པ་དང་། གནམ་
རྫོང་རྩེ་ནས་ལོ་གཅིག་རིང་རྟ་མགྲིན་ཡང་གསང་གི་བསྙེན་སྒྲུབ་གནང་། དེ་དུས་སྒྲུབ་
ཁང་བཞེངས་སྐབས་ས་འོག་ནས་གནམ་ལྕགས་རྡོ་རྗེ་རྩེ་དགུ་བ་རྙེད་པས། རྡོ་རྗེ་ཐེག་
པའི་བསྟན་པ་དར་བའི་རྟེན་འབྲེལ་འགྲིགས་གསུངས། སྤྲུལ་སྐུ་འདིའི་རིང་ལ་འདུ་
ཁང་རྒྱ་བསྐྱེད་ནས་འཕུག་དགོས་བྱུང་སྟབས། འདུ་ཁང་ཕུག་ས་སྔགས་མང་བྱིངས་
ནས་སྒྲོལ་མའི་ལྷ་ཁང་ཤུལ་བཟང་སྙམ་ཡོད་ཀྱང་། སྣ་ཚོགས་རང་གྲོལ་རིན་པོ་ཆེས་ཏོ་
ཀྱ་བསིལ་ཁའི་དཔོན་ལ་ས་འདུལ་གྱི་བཀའ་གནང་། དེས་ད་ལྟའི་འདུ་ཁང་ཕུག་ས་
དེར་ས་བརྟག་བསླང་བྱས་ན་ལེགས་སམ་ཇི་འདྲ་བྱེད་ཞུས་པས། ཁོང་རིན་པོ་ཆེས་ས་
བརྐོས་པས་ཤེས་འོང་གསུངས། དེར་ས་བརྐོས་པས་ར་དུང་ཁ་ཤས་དང་ཙེན་གཉིས་
ས་འོག་ནས་ཐོན་པས། དེར་འདུ་ཁང་བཞེངས། ཀ་རིང་ཡར་བསླང་སྐབས་ཐག་
པས་འཐེན་ནས་སློང་དུས་དྲང་བོ་ཅུང་མ་སོང་བར་ཐག་པ་ཆད་ནས་ཉེན་ཁར་གྱུར་ཚེ་
རླུང་འཚུབ་ཅིག་འཁོར་ནས་ཀ་རིང་དཀྲིས་པའི་ཚུལ་བྱས་ཏེ། ཀ་བ་དྲང་བོ་བརྟན་
པར་གྱུར་པ་ན་རླུང་འཚུབ་ཡལ་བ་ཐམས་ཅད་ཀྱིས་མཐོང་བས་ཀུན་ཡ་མཚན་པར་
གྱུར། སྣ་ཚོགས་རང་གྲོལ་བས་དགོན་འདིར་རྟེན་བཞེངས་དང་། སྒྲིག་ལམ། ཆོས་
ཐོག་སོ་སོ་ཚུགས་པ། འདོན་རྟ་དབྱངས་ཚུན་ཆད་གཏན་ལ་ཕབ་སྟེ་འཛིན་སྐྱོང་སྤེལ་
གསུམ་གནང་བས། རྨ་བྱང་རྒྱུད་གསང་སྔགས་རྙིང་མའི་དགོན་སྡེ་ཐམས་ཅད་ཀྱི་
མིག་དཔེ་ལྟ་བུར་གྱུར།
28



༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར།
སྣ་ཚོགས་རང་གྲོལ་གྱི་སྐུ་ཕྲེང་ ཕྱི་མ། གྲུབ་དབང་སྨྱོན་འཇིགས་བྲལ་ཆོས་
དབྱིངས་རྡོ་རྗེ་ནི། དགུ་རོང་ཀ་བ་མེ་ཏོག་ཆར་འབེབས་ཀྱི་རྒྱུད་དུ་གཏོགས་པའི་ཡབ་
འཇམ་དཔལ་བཀྲ་ཤིས་དང་། ཡུམ་ཁྱི་མོ་ཐར་གཉིས་ཀྱི་སྲས་སུ་རབ་བྱུང་བཅོ་ལྔ་བའི་
བགྲང་བྱ་དགུ་བ་ཤིང་ཕག་(སྤྱི་ལོ་༡༨༧༥)ལོར་སྐུ་འཁྲུངས། སྐུ་ཕྲེང་འདི་ཉིད་སྔ་མ་
ལས་ཀྱང་ལྷག་པའི་མཁས་དང་གྲུབ་པའི་རྣམ་ཐར་བསམ་གྱིས་མི་ཁྱབ་པ་བཞེས་ཤིང་།
མཛད་འཕྲིན་ནམ་མཁའ་དང་མཉམ་པའི་གྲགས་སྙན་དབྱར་རྔ་ཕྱོགས་བཅུར་ལྡིར་
བས། དབུས་ཡུལ་གངས་ལྗོངས་རྣམ་པར་བརྩེན་པའི་དགའ་ཚལ་ནས་པེ་ཅིན་གསེར་
གྱི་ཕོ་བྲང་ཆེན་པོའི་བར་གྱི་བསྟན་འགྲོའི་བདེ་སྐྱིད་ཀྱི་མདོངས་མཐའ་ཀུན་དགའ་
གསར་བའི་དཔལ་ལ་རེག་པར་གྱུར་པའི་ཚུལ་མཐའ་ཡས་པས་བརྗོད་པའི་ཡུལ་ལས་
འདས་མོད། ཞིབ་པར་མཁན་པོ་སྤྲུལ་བའི་སྐུ་བློ་བཟང་བཀྲ་ཤིས་རྣམ་རྒྱལ་བའི་
གསུང་གི་འདི་བའི་རྣམ་ཐར་དུ་གཟིགས་ན་མཁྱེན་ངེས་ཡིན་ལ། ཁོང་གི་གདན་ས་
གནམ་རྫོང་གསང་སྔགས་བསྟན་རྒྱས་གླིང་དུ་བྱོན་ནས་ཀྱང་། འཛིན་སྐྱོང་ཟླ་མེད་
གནང་ཞིང་། སྔོན་མོ་རྫོང་ནས་ཐུབ་པའི་གསེར་སྐུ་ཞིག་གཏེར་ནས་བཞེས་ཏེ་གནམ་
རྫོང་རྩེའི་གཟིམ་ཁང་གསར་ཕུག་བྱས་པའི་ནང་རྟེན་དུ་བཞུགས། དགོན་པ་འདིར་
གྲྭ་སྔགས་སུམ་བརྒྱ་ཙམ་དུ་འཕེལ་བས་འདུ་ཁང་ནང་མ་ཤོང་སྟབས། སྐུ་ཞབས་དགུ་
རོང་རིན་པོ་ཆེ་འདི་ཉིད་ནས་འདུ་ཁང་རྒྱ་བསྐྱེད་ནས་བཞེངས་པ་བཟོ་བཀོད་དང་བཟོ་
རྩལ་ཁྱད་དུ་འཕགས། འདུ་ཁང་སྟེང་དུ་གཡུ་ཐོག་མཛེས་པ་དང་། གསེར་གྱི་གཉྫི་ར་
དང་རྒྱལ་མཚན་ཆེ་ལེགས་ཆོས་འཁོར་སྤེན་རྒྱན་བཅས་ཀྱིས་སྤྲས་པ་བཞེངས། འདུ་
ཁང་ནང་དུ་སྨད་ནས་གདན་དྲངས་པའི་གསེར་ཟངས་ཀྱི་སྐུ་ཆེ་བ་དུ་མ་དང་མཆོད་ཆ་
མཆོད་རྫས་རིན་ཐང་ཆེ་བ་གང་མང་སྦྱོར་འཇགས་གནང་། ཚོགས་ཟངས་བཀྲ་ཤིས་
འཁྱིལ་བ་བླུག གོང་མ་བཀང་ཤུས་ཆེན་པོར་ཞུས་ནས་ ཙི་པན་གནང་བ་འདུ་ཁང་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
་ས་
སྒོའི་སྟེང་དུ་བཞུགས།
འདུ་ཁང་ཆེན་མོའི་ནང་དུ་གསེར་ཟངས་ལས་གྲུབ་པའི་སློབ་དཔོན་རིན་པོ་
ཚེའི་སྐུ་དང་། དཔལ་ལྡན་ཨ་ཏི་ཤ རྗེ་ཙོང་ཁ་བ་རྣམས་ཀྱི་སྐུ་དང༌། གཞན་ཡང་གུ་
རུ་མཚན་བརྒྱད་ཀྱི་སྐུ་ལི་མ་ཆེ་བ་དང༌། རྟ་མགྲིན་ཡང་གསང་ལི་མ་མི་ཚད་ཀྱིས་
གཙོས་ཁྲོས་པ་ལྷ་དགུ། ལི་མ་སྤྱི་ཁྲུ་གང་རེའི་ཚད་ཅན་གྱི་མཆོད་རྟེན་དངུལ་དཀར་
སིལ་མ་ལས་གྲུབ་པ་ཆ་བརྒྱད། གཞན་ཡང་ལི་མ་ཆུང་བ་དང་སྨན་སྐུ་ཆེ་ཆུང་ཤིན་ཏུ་
མང་བོ་བཞུགས། གསུང་རྟེན་བཀའ་བསྟན་གྱི་གཙོས་གསུང་འབུམ་དུ་མ་དང་དཔེ་པོ་
ཏི་མང་བོ་བཞུགས། ནང་གི་གྱན་ཐང་ལ་གུ་རུ་རིན་པོ་ཆེ་དང༌། གུ་རུའི་རྣམ་ཐར།
འོད་དཔག་མེད་ཀྱི་ཞིང་བཀོད། མི་འཁྲུགས་པའི་ཞིང་བཀོད། སྒྲོལ་མའི་ཞིང་བཀོད།
བཤགས་ལྷ་སོ་ལྔ། ཐུགས་རྗེ་ཆེན་པོ་འཁོར་བ་དབྱིངས་སྒྲོལ། བཀའ་བརྒྱད། གུ་
དྲག ཕུར་བ། རྟ་མགྲིན། རྨ་ཆེན་སོགས་བཞུགས། གནའ་བོའི་རྟེན་སྣ་བཞུགས་
པ་ནི། སངས་རྒྱས་འོད་སྲུང་གི་འཕེལ་གདུང་དང་། ཤཱཀྱ་ཐུབ་པའི་འཕེལ་གདུང་ཆེ་
བ། སློབ་དཔོན་རིན་པོ་ཆེའི་དབུ་སྐྲ། ཡེ་ཤེས་མཚོ་རྒྱལ་གྱི་ཕྱག་ཕྲེང་། ཕ་དམ་པའི་
སྒོམ་ཐག མི་ལ་རས་པའི་སྒོམ་ཐག་སོགས་རྟེན་སྣ་བརྒྱ་ཕྲག་བརྒལ་བ་བཞུགས་སོ། །
འདུ་ཁང་རྙིང་བར་སངས་རྒྱས་སྟོང་སྐུ། གཞན་ཡང་བྲིས་འབུར་གྱི་སྐུ་མང་བོ་
དང་དཔེ་ཆོས་མང་བོ་བཞུགས།
སྒྲོལ་མའི་ལྷ་ཁང་དུ། གཙོ་སྐུ་སྒྲོལ་མ་མི་ཚད་ལི་མའི་གཙོས་སྒྲོལ་མ་ཉེར་གཅིག
བཤགས་ལྷ་སོ་ལྔ་ལི་མ་ཁྲུ་གང་བ་ཙམ་རེ། དེའི་གཙོ་སྐུ་ཐུབ་དབང་མི་ཚད་ལི་མ།
གཞན་ཡང་བྱམས་པ་སོགས་སྐུ་དུ་མ་བཞུགས། སྐུ་ཞབས་དགུ་རོང་རིན་པོ་ཆེས་བྲག་
དཀར་ཐེམ་ཆེན་ཐང་གཞུང་ནས་བཏོན་པའི་སྐར་རྡོ་རིན་པོ་ཆེ་སྐད་གྲགསཅན་ཆེན་
པོའང་བཤམས་སྟོན་ཏུ་བཀོད་ཡོད།
30



༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར།
ཞི་ཁྲོའི་ལྷ་ཁང་དུ། གཙོ་སྐུ་མཚོ་སྐྱེས་རྡོ་རྗེ་དང་། ཞི་ཁྲོའི་དམ་པ་རིགས་
བརྒྱའི་ལྷ་ཚོགས། བླ་མ་སུམ་ཅུ་རྩ་དྲུག་གི་སྐུ་བརྙན། རྫོགས་ཆེན་སྐུ་ཕྲེང་གཉིས་པ་
འགྱུར་མེད་ཐེག་མཆོག་བསྟན་འཛིན་གྱིས་རབ་གནས་མའི་སྐུ་སོགས་བཞུགས།
མགོན་ཁང་དུ། ཀོའུ་བ་ཆོས་རྒྱ་མཚོ་མགོན་པོ་རྫོང་དུ་བཞུགས་དུས་ཀྱི་མགོན་
པོའི་སྐུ་བརྙན། མགོན་པོ་ཚོགས་ཀྱི་བདག་པོ། ཧོར་མོ། དམ་ཅན། སྔགས་
བསྲུང་། གཟའ། རྨ་ཆེན་སོགས་བཞུགས།
པར་ཁང་བཀྲ་ཤིས་ཆོས་མཛོད་དུ། སྐུ་ཞབས་དགུ་རོང་རིན་པོ་ཆེ་འཇིགས་
བྲལ་ཆོས་དབྱིངས་རྡོ་རྗེ་ཁམས་ལ་ཕེབས་ནས་སྡེ་དགེ་རྒྱལ་བོའི་དབུ་བླར་བཞུགས་
སྐབས། སྡེ་དགེ་རྒྱལ་བོ་ནས་པར་རྐོ་བ་ཉིད་ཀྱི་ཐུགས་བཞེད་ལྟར་མངགས་ནས།
མགོན་ཚེ། ཨ་འབྲུག ཚེ་བརྟན་སོགས་ཀྱིས་པར་མང་དུ་བརྐོས་པ་དང༌། ཁོང་གི་
ཞལ་སློབ་ལུང་ཐུགས་མཆོག་རྡོ་རྗེས་སྦྱིན་བདག་བྱས་ཏེ། ཀློང་ཆེན་མཛོད་བདུན་
པར་དུ་བརྐོས། དེ་ལས་གཞན་མཁས་འཇུག སྤྱོད་འཇུག་ཆེན་མོ། བཀའ་ཐང་ཤེལ་
བྲག་མ། ཀུན་བཟང་བླ་མའི་ཞལ་ལུང༌། ཐར་མདོ་ཁྲི་ལག་ལེན་མ། དྲན་པ་ཉེར་
བཞག རྒྱུད་གསང་བ་སྙིང་བོ། ཉག་ཕྲུག་བྱང་ཆུབ་སེམས་དཔའི་རྣམ་ཐར། ཆོས་
བཤད་གཞན་ཕན་ཉི་ ཟླ། རྩ་ གསུམ། ལེའུ་བདུན་མ། འདས་ལོག་རྣམ་ཐར།
འཁོར་བ་དབྱིངས་སྒྲོལ། བདུད་འདུལ་དྲག་མོ། གུ་རུ་བྲག་དམར། ཡེ་ཤེས་བླ་མ།
ཞི་ཁྲོ། སྨྱུང་ཆོག བཟང་སྤྱོད། མདོ་གདུགས་སོགས་འདོན་ཆ་མང་བོའི་པར་དང་།
པདྨ་དྲི་མེད་དཀར་བོ། དཀར་རྩིས་དགེ་ལེགས་ཉི་མ། དག་ཡིག་ངག་སྒྲོན། ནག་
རྩིས་སྔོན་འགྲོ། སུམ་རྟགས། ཆོས་དབྱིངས་རང་གྲོལ་གྱི་རྣམ་ཐར་སོགས་པར་དུ་མ་
བཞུགས་སོ། །
དགོན་འདིར་སྒར་ཁག་སོ་སོ་བཞུགས་པའི་རིམ་པ་ནི། གནམ་རྫོང་ཚང་གི་བླ་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
8
མ་བཅུ་གསུམ་ཞེས་གྲགས་ཏེ། སྐུ་ཕྱོགས་དགུ་རོང་བླ་བྲང་། ཨ་ལག་སྐལ་ལྡན་སྒར་བ་
( སྐལ་ལྡན་རང་གྲོལ་བ་འདི་ནི་སྣ་ཚོགས་རང་གྲོལ་གྱི་སྐུ་རྒྱུད་ཡིན)། ཆོས་དབྱིངས་
སྒར་བ། ཟིར་ཚང་(ཟིར་ཚང་ཧོང་ནག་མེ་འབར་ནི་རྡོ་གྲུབ་ཆེན་ཀུན་བཟང་གཞན་
ཕན་གྱི་དངོས་སློབ་ཡིན་ལ། ཁོང་ངེས་དོན་གྱི་རྣལ་འབྱོར་བ་ཆེན་པོ་ཞིག་ཡིན།
གཟའ་གྲུབ་པའི་རྟགས་མཚན་བྱུང་བ་སོགས་རྣམ་ཐར་མང་ལ་འདི་བའི་སྒར་བར་རལ་
གྲི་སྐར་མ་སྨེ་བདུན་བྱ་བའང་བཞུགས་ཡོད།) སྒར་བ། མཁར་མདའ་( ཁར་རྡོར་
ཆོས་ཀྱི་རྡོ་རྗེའི་སྐྱེ་རྒྱུད།) སྒར་བ། ཨ་འདར་(་ཕྲེང་གསུམ་སོང་། ) སྒར་བ། སྒྱུར་
སྟིང་(དགུ་རོང་སྒྱུར་སྟིང་སྐྱེ་རྒྱུད།) སྒར་བ། ཀུན་བཟང་སྒར་བ། བློན་ཆོས་སྒར་བ།
སྒོ་མེ་སྒར་བ། རྡོ་རིང་ཁ་( གླགས་ཚང་མཚམས་རྒན་གྱི་སྐུ་སྐྱེ་འཇིགས་མེད་རྣམ་གྲོལ་
ཡིན་ལ། དེར་སྤྲུལ་སྐུ་གཉིས་བྱུང་བའི་གཅིག་བཀྲ་ཤིས་རྣམ་རྒྱལ་གླིང་དུ་བཞུགས་པ་
དང་། གཅིག་ཤོས་འཇམ་དབྱངས་ཆོས་འཕེལ་བ་དགོན་འདིར་བཞུགས།)སར་བ།
ཞབས་དྲུང་སྒར་བ། ཨ་ལག་ཉི་མ་ཚང་གི་སྒར་བ་བཅས་གནམ་རྫོང་ཚང་གི་སྒར་ཁག་
བཅུ་གསུམ་བྱ་བ་བྱུང་ངོ༌། །
སྒྲུབ་སྡེ་ཆེན་པོ་འདི་དང་ཉེ་བར་རྫ་མཚམས་པ་དགོན་ཞེས་པ་ཡོད་དེ། དམ་པ་
གོང་མ་རྣམས་ཀྱིས་རྫོགས་ཆེན་དང་ཤྲཱི་སིང་ཧ་ལྟ་བུ་ཡིན་གསུངས། སྒྲུབ་སྡེ་འདི་ལས་
གྱེས་པའི་རི་ཁྲོད་ཀྱི་གནས་ཁྱད་པར་བ་ཞིག་ཡིན་ཏེ། སྔོན་དུས་རབས་བཅོ་བརྒྱད་
པའི་སྨད་ཙམ་དུ་ཡུལ་འདིར་ཀརྨ་དགྲ་འཇོམས་ཞེས་པ་སྦས་བའི་རྣལ་འབྱོར་བ་རྫོང་དུ་
མ་ནས་སྒྲུབ་པ་སྙིང་བོར་མཛད་པའི་རྟོགས་ལྡན་པ་ཞིག་ཡོད། ཁོང་གི་སྐུ་གདུང་སྐྱིད་
ལྷས་མགོན་ཀར་བཞུགས། དམ་པ་དེ་ལ་ཆོས་དབྱིངས་རང་གྲོལ་བས་བླ་མར་བསྟེན་
ཞིང་གསུང་གི་བདུད་རྩི་མྱངས་པ་ལ་བརྟེན་ནས་ཐུགས་ལ་རྟོགས་པ་ཁྱད་འཕགས་
འཁྲུངས། དེ་ནས་ལྷ་ས་དང་ཁམས་སོགས་སུ་ཕེབས་ནས། གྲུབ་ཐོབ་རྒྱལ་བ་བྱང་
32



པ།ག་
༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར།
ཆུབ་ཀྱི་ཞབས་ཟིན་པ་དང་། འཇམ་དབྱངས་མཁྱེན་བརྩེ་དང་ཀོང་སྤྲུལ་རིན་པོ་ཆེ་
སོགས་བླ་མར་བསྟེན་ནས་ཆོས་རྒྱུན་མཐའ་དག་གསན། ཡུལ་འདིར་ཆོས་དབྱིངས་
རང་གྲོལ་ཁོང་གི་ཞལ་སློབ་ལ་རྫ་མ་རྙེད་རྩིའི་མཚམས་པ་དཔོན་སློབ་བརྒྱད་བྱ་བ་བྱུང༌།
ཕྱིས་སུ་ཁོང་གནམ་རྫོང་རྫ་ནས་སྐུ་གཤེགས་སྐབས་མཚམས་པ་བརྒྱད་ཡར་ཕེབས་
ནས་སྐུ་དམར་གདུང་དུ་བཞུགས་པར་ གསོལ་ ཞིང་། ཁོང་རྣམས་ཀྱིས་ གདན་ ས་
བཟུང་བ་རྫ་ཁྲོད་རྡོ་རྗེ་གླིང་ངམ་རྫ་མཚམས་པར་གྲགས་པ་ནི་ཞར་བྱུང་ངོ༌། །
སྒྲུབ་སྡེ་འདི་ཉིད་ཀྱི་ལོ་གཅིག་འཁོར་བའི་ཆོས་ཐོག་གི་རིམ་པ་ནི།
ཧོར་ཟླ་དང་བོའི་ཚེས་དྲུག་ནས་བཟུང་བཅོ་ལྔའི་བར་ཐུགས་རྗེ་ཆེན་པོ་འཁོར་
བ་དབྱིངས་སྒྲོལ་རྡུལ་ཚོན་དང་བཅས་པ་ཚུགས་ནས་ཉིན་མཚན་དུ་མ་ཎིའི་སྒྲ་མི་
འཆད་པར་བསྒྲུབ་དགོས། ཚེས་བཅོ་ལྔ་འཆམ་ཆེན་ལ། ཀེང་ཆེན་བཅུ་བདུན་དང་།
ཁྲོ་བོ་བཅུའི་འཆམ། ཞྭ་ནག་པ་བཅུ། མ་གཟའ་རྡོར་གསུམ། ཀླུ་བདུད་བཙན་
གསུམ། ཁྲོ་བོ་ཁྲོ་མོ། ཤ་འཆམ་གཉིས། གདོང་མོ་བཞི། གངས་ཅན་སྡེ་བཞི། སྒོ་
ཀང་གཉིས་བཅས་འཆམ་པ་ལྔ་བཅུ་རྩ་གསུམ་ཡོད།
ཟླ་གསུམ་པར་སྐུ་རིམ་ཆོས་ཐོག་ཉིན་བདུན་ལ་ཉི་གྲགས་སེང་གདོང་། གུ་དྲག་
སྣང་བརྒྱད་བཅས་གསུངས། །
ཟླ་བཞི་བར་ཉིན་བདུན་ལ་སིདྷི་སྒྲུབ་ཆེན་ཚུགས་དགོས་པ། དོ་ཀྱི། ཁམས་ར།
སྐྱེ་བ་བཅས་ཀྱི་སྡེ་གསུམ་ལ། ལོ་རེར་རེས་བསྐོར་བྱས་ནས་ཚུགས་སྲོལ་ཡོད། །
ཟླ་ལྔ་བར་འོད་དཔག་མེད་ཀྱི་སྟོང་མཆོད་ཉིན་གསུམ། །
ཟླ་དྲུག་པར་བཀའ་བརྒྱུད་ཁྱུང་དགུ་མ་ཉིན་བདུན་ཚུགས།
ཟླ་བརྒྱད་པའི་ཚེས་བཞི་ལ་སྐུ་ཞབས་འཇིགས་བྲལ་ཆོས་དབྱིངས་རྡོ་རྗེའི་གདུང་
མཆོད་དང་། ཞི་ཁྲོ་ཉིན་ལྔའི་ཆོས་ཐོག་བཅས་ཡོད།



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཟླ་དགུ་བར་ཚེས་ཉེར་བདུན་ནས་ཉིན་གསུམ་ལ། བན་སྔགས་གཉིས་ཀྱིས་
སྔགས་འདུ་འཚོགས། སྔགས་པ་རྣམས་ཀྱིས་བཀའ་བརྒྱུད་དང་གུ་དྲག་སྐོར་གཉིས་
འཚོགས། གྲྭ་བ་རྣམས་ཀྱིས་བསྐང་གསོལ་དང་དྲུག་ཅུ་བ་སྐོར་བཅས་འཚོགས།
ཟླ་བཅུ་ གཉིས་ པའི་ ཚེས་ གཅིག་ ནས་ བཅོ་ ལྔའི་ བར་ བསྐང་ འདོན་ སྐོར།
གཏོར་སྒྲུབ་སྐོར། འཆམ་པ་གཤར་སྦྱང་གི་སྐོར་བཅས་སོ་སོར་འཚོགས། རྒྱུན་དུ་
ཚེས་བཅུ་ནམ་ཡོད་ལ་རྒྱུན་ཆད་མེད་པར་འཚོགས་སྲོལ་ཡོད་པ་སོགས་རྒྱུན་ལྡན་གྱི་
ཕྱག་སྲོལ་དུ་མ་གནས་སོ། །
ད་ལྟ་སྒྲུབ་སྡེ་འདི་ཉིད་སླར་གསོ་གང་ལེགས་བྱུང་བ་དང་། དང་བོར་འདུ་ཁང་
ཆུང་བ་ཞིག་བཞེངས། ད་ལོར་དགུ་རོང་རྒྱལ་སྲས་པའི་ཞལ་བཀོད་ལ་བརྟེན་ནས་མེ་
སྟག་ལོའི་ཟླ་དྲུག་པར་འདུ་ཁང་སུམ་ཐོག་བཞེངས་སྐབས་ཀ་རིང་བསླངས་ནས་གཞི་
རིང་ཐུང་སྤྲོད་དུས་འཕལ་ཀ་མ་འཕྲོད་པར་གྱུར་ཚེ། དེ་མ་ཐག་ས་གཡོས་པ་བྱུང་བའི་
འགུལ་ཤུགས་ཀྱིས་ལེགས་འཕྲོད་བྱུང་བས་དེར་གནས་ཀུན་གྱིས་རྟེན་འབྲེལ་ལེགས་
པར་གོ་ཞིང་འདུ་ཁང་ལེགས་པར་གྲུབ་པ་བྱུང་བ་ཡིན་ནོ།
ཇོ་མོ་དགོན་བསམ་གཏན་འཕེལ་རྒྱས་གླིང་གི་བྱུང་ཚུལ་ནི། གནའ་རབས་ཀྱི་
ངག་རྒྱུན་དུ་གྲགས་པ། ལོ་སུམ་བརྒྱའི་སྔོན་དུ་རབ་བྱུང་བཅུ་གཉིས་པའི་དཀྱིལ་སྟོད་
ཙམ་ཞིག་ལ། ཇོ་མོ་རྫོང་གི་སྒྲུབ་ཁང་ན། ཇོ་མོ་ཡེ་ཤེས་སྒྲོལ་མ་བྱ་བས་སྒྲུབ་པ་མཛད་
ཅིང་བཞུགས་པས། རིམ་གཉིས་ཀྱི་རྣལ་འབྱོར་མཐར་ཕྱིན་ནས་མཆོག་གི་དངོས་
གྲུབ་ཐོབ་པ་ཞིག་ཡོད་པར་གླེང་། དེའི་ཇོ་ཕྲུག་བཙུན་མ་ཆུ་ལེན་དུ་སོང་ནས་ཡོང་
དུས། ཇོ་མོ་བཞུགས་མེད་པས། སྒོར་ཕྱིན་ནས་གར་ཕེབས་བལྟས་པས་སྒོམ་ཁང་རི་
ངོས་མི་མི་ཐར་ས་ཞིག་ཏུ་བཞུགས་འདུག་པ་མཐོང་། ཇོ་ཕྲུག་གིས་ཡར་ཇི་ལྟར་
འཛེགས་པ་བློར་མ་ཤོང་ཞིང༌། ཕྱིར་འབབ་པ་དེ་བས་ཉེན་ཆེ་བར་བསམ་ནས། ཕྱིར་
34



༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར།
N
བཟློག་ཐབས་ཡོད་མེད་སྐད་བཏོན་ནས་དྲིས་པས། ཇོ་མོས་ཁོ་མོ་ཕྱིར་མི་ལྡོག་པ་ཡིན་
གསུངས། ཇོ་ཕྲུག་ངུ་ཞིང་སྨྲེ་ངག་བརྗོད་པ་ན། ཇོ་མོས་གསུངས་པ། ཁོ་མོའི་ཤུལ་དུ་
རིལ་བུ་དང་བགྲང་འཕྲེང་ཡོད་པས་རིལ་བུ་ཟོ་ལ་ཕྲེང་བ་སྐེར་འཕང་བས་ཡོང་ཐུབ་པར་
བསླབ་པ་ལྟར་སྐུ་རྗེས་ཆོད། ཇོ་ཕྲུག་གིས་ཇོ་མོའི་དངོས་གྲུབ་ཐོབ་པར་ཤེས་ནས། ཁོ་
མོ་བྱིན་གྱིས་རླབས་ཤིང་རྗེས་སུ་འཛིན་པར་ཞུས་པས། ཇོ་མོས་ཞལ་ནས། ང་ནི་
འཇའ་ལུས་གྲུབ་པ་ཡིན། །བུ་ཁྱོད་ང་ཡི་རྗེས་ཞུགས་ཏེ། །བསླབ་པ་མ་གཡེལ་སྒྲུབ་ལ་
བརྩོན། །ཕྱི་མར་དབུས་གཙང་ཞིང་ནས་འཕྲད། ། ཅེས་གསུངས་པ་སོགས་ཀྱི་
གཏམ་རྒྱུད་ཡོད་པ་ལྟར། གནམ་རྫོང་ཁོར་ཡུག་རྣམས་སུ་ཇོ་བཙུན་དམ་པ་སྐད་
གྲགས་ཅན་དུ་མ་བཞུགས་པའི་ལོ་རྒྱུས་བྱུང་ཡོད། དེའི་ཕྱིས་སུ་རྔ་རྫོང་ནས་ཇོ་མོ་
དགོན་དར་བ་ཡིན་མོད། ས་བཀྲ་མི་ལེགས་པར་གླེང་ནས་གནམ་རྫོང་རྩ་བའི་སྔགས་
མང་དགོན་གྱི་གཤམ་དུ་གནས་སྤོ་བྱས་སོང་བ་ཡིན། སྒྲུབ་སྡེ་འདི་ཉིད་ལ་གྲུབ་དབང་
ཞབས་དཀར་རིན་པོ་ཆེ་དང་། རྫོགས་ཆེན་ཆོས་དབྱིངས་སྟོབས་ལྡན་རྡོ་རྗེ། རྫོགས་
ཆེན་མ་རིག་མུན་སེལ་སོགས་དམ་པ་དུ་མས་ཞབས་ཀྱིས་བཅགས་ཏེ་འདོན་ཆོས་སྤྱོད་
ཀྱི་རིམ་པ་ཚུགས་པར་མཛད་པ་དང་། དབང་ལུང་མན་ངག་གི་ཆོས་ཆར་མང་དུ་
བསྩལ། ཚོགས་པ་སྔགས་མང་འདུ་ཁང་ཆུང་བར་འཚོགས། ཇོ་བཙུན་རྣམས་ཀྱིས།
དགུ་རོང་སྣ་ཚོགས་རང་གྲོལ་རིན་པོ་ཆེར་དགོན་ས་གསར་བ་ཞིག་གི་གནས་ཡུལ་
གཟིགས་པར་ཞུས་པས། ཁོང་གིས་རབ་བྱུང་བཅོ་ལྔ་བའི་མགོར། མཆོད་རྟེན་ཐང་
དུ་དགོན་ས་གཟིགས་ནས་རྨ་བྱ་ཕྱིར་འཁོར་གྱི་སྒྲོ་སྐོར་ལྟ་བུའི་དཀྱིལ་དུ་དགོན་པ་
བཏབ། དགོན་པའི་མཐར་འབུམ་ ཁང་བརྒྱད་བཞེངས་ནས། གནས་འདིར་གྲྭ་
བཙུན་མ་བརྒྱ་ཁ་ལྷག་འདུ་ཞིང༌། ཇོ་མོའི་བསྟན་པ་རྒྱས་པ་ཡིན་ཞེས་ལུང་བསྟན་
གནང་ཞིང་དགོན་མིང་བསམ་གཏན་འཕེལ་རྒྱས་གླིང་བསྩལ། འདུ་ཁང་ལེགས་པོ་གྱོ་
-



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཐོག་དང་ལྡན་པ་བཞེངས་ཡོད་ལ། དེའི་ནང་རྟེན་དུ་སློབ་དཔོན་ཆེན་པོ་གཙོ་འཁོར་
གསུམ་དང་། འཇིགས་བྲལ་ཆོས་དབྱིངས་སྟོབས་ལྡན་རྡོ་རྗེའི་འདྲ་སྐུ་བཅས་པ་ནང་
རྟེན་གྱི་གཙོ་བོ་ཡིན་ལ། དེ་ལས་གཞན་བྲིས་འབུར་གྱི་སྐུ་སྣ་ཚོགས་བཞུགས་པ་དང་།
གྱོན་ཐང་ཡང་མང་ལ་ཐུགས་རྟེན་མཆོད་རྟེན་ཆ་བརྒྱད་དང་། གསུང་རྟེན་ཡུམ་
འབུམ་པ་སོགས་གླེགས་བམ་དུ་མ་དང་། མཁར་རྔ། དུང་། རྒྱ་གླིང་། ཙེན། སྦུབ་
སོགས་མཆོད་ཆས་དུ་མ་དང་། མཆོད་ཕྲེང་བཅུ་དྲུག་བརྩེགས་གྲུབ་མ་སོགས་མཆོད་
རྫས་མང་བོ་བཞུགས་ཡོད་པ་དང་། འདུ་ཁང་མཐར་མ་ཎིའི་འཁོར་ཁང་གིས་བསྐོར་
བ་སོགས་རྟེན་བསམ་གྱིས་མི་ཁྱབ་པ་དང་། བཙུན་མ་དྲུག་ཅུ་བདུན་ཅུ་ཙམ་ཡོད།
སྒྲུབ་སྡེ་འདི་ཉིད་ཀྱི་ཆོས་ཐོག་གི་རིམ་པ་ནི།
ཧོར་ཟླ་དང་བོའི་ལོ་གསར་ཚེས་གཅིག་ནས་ཚེས་ལྔའི་བར་རིག་འཛིན་ཚེ་སྒྲུབ་
དང༌། ཚེས་ལྔ་ནས་ཡིག་བརྒྱ་ཉིན་བདུན་བཅས་ཀྱི་ཆོས་ཐོག་ཡོད། །
ཟླ་གསུམ་པའི་ཚེས་ཉེར་གསུམ་ནས་ཉེར་དགུའི་བར་སྣ་ཚོགས་རང་གྲོལ་གྱི་
གདུང་མཆོད་དང༌། །
ཟླ་བཞི་བའི་ཚེས་གཅིག་ནས་ཉིན་གསུམ་སྐྱབས་མགོན་ཚོགས་དྲུག་རང་གྲོལ་
གྱི་གདུང་མཆོད་འཚོགས། ཚེས་བཅུ་བཞི་ནས་ཆོས་དབྱིངས་རང་གྲོལ་གྱི་གདུང་
མཆོད་ཉིན་བདུན་བཅས་ཡོད་པས་ཀརྨ་གླིང་བའི་ཞི་ཁྲོ་ གསུང་དགོས། ཚེས་ཉེར་
གཅིག་ནས་ཉིན་གསུམ་གྱི་རིང་ལ་ཨ་ལགས་སྐལ་ལྡན་ཚང་གི་གདུང་མཆོད་འཚོགས་
པ་དང་། དེ་ནས་ཉིན་བདུན་ལ་རྫོགས་ཆེན་མ་རིག་མུན་སེལ་གྱི་གདུང་མཆོད་ཉིན་
བདུན་བཅས་ཀྱི་ཆོས་ཐོག་ཡོད།
ཟླ་ལྔ་བར་འོད་དཔག་མེད་ཀྱི་སྟོང་མཆོད་རྒྱས་པ་ཉིན་གསུམ་འཚོགས།
ཟླ་བརྒྱད་པར་དགུ་རོང་འཇིགས་བྲལ་ཆོས་དབྱིངས་རྡོ་རྗེའི་གདུང་མཆོད་ལ་བླ་
ས
36



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
མཆོད་ཉིན་ལྔ་འཚོགས་དགོས། དེ་ལྟར་ཆོས་ཐོག་དང་འགྲིག་ལམ་སོགས་ཀྱི་རིམ་པ་
ཞིབ་པར་དགུ་རོང་འཇིགས་བྲལ་ཆོས་དབྱིངས་རྡོ་རྗེའི་གསུང་གི་བཅའ་ཡིག་ཏུ་གསལ་
བཞིན་ལགས་སོ། ། །
ད་ལྟ་ཡང་འདུ་ཁང་གསར་བཞེངས་བྱས་ནས་ལེགས་པར་གྲུབ་པ་དང༌། ཇོ་མོ་
བྱང་ཆུབ་ཆོས་སྒྲོན་དང་། བྱམས་པ་དབང་མོ་སོགས་གྲྭ་བགྲེས་ཡོངས་ཀྱིས་གཙོས་
བཙུན་མ་དྲུག་ཅུ་ཙམ་བཞུགས་པས། མཚོ་སྔོན་ཇོ་མོ་དགོན་ཡོངས་ཀྱི་མིག་ལྟོས་ཀྱི་
མཛེས་རྒྱན་ལྟ་བུར་གྱུར་ཏོ། །
དེ་ལྟར་སྒྲུབ་སྡེ་རྣམས་ཀྱི་ལོ་རྒྱུས་བརྗོད་ཟིན་པ་ཡིན་ལ། འདིར་ཞར་བྱུང་རང་
བྱོན་དང་སྒྲུབ་ཕུག་མཆོད་ཁང་རྣམས་ཀྱི་ངོས་འཛིན་མདོ་ཙམ་བརྗོད་ན། བྲག་
དམར་སེང་གེ་སྒྲའི་གནས་སུ་སེང་གེ་སྒྲ་རང་བྱོན་འབུར་དུ་དོད་པ་དང་། སྡེ་བརྒྱད་
རྫོང་དུ་སྐྱེས་ཆེན་དམ་པ་དུ་མ་བཞུགས་པའི་སྒྲུབ་གནས་བྱིན་ཅན་དང་། འུག་རྫོང་དུ་
དཔལ་རྡོར་སྒྲུབ་ཕུག གནམ་རྫོང་རྩེར་མཁས་པ་མི་གསུམ་གྱི་སྒྲུབ་ཕུག མ་སངས་
ཕུག་པ། ཁྱི་གུ་མདོའི་སྒྲུབ་ཕུག བསེགས་ཁིས་ནགས་ཁའི་སྒྲུབ་ཕུག ཇོ་མོ་སྒོམ་
ཁང༌། དྲིལ་བུ་སྒང་མཚམས་ཁང་། ཨ་མཛེས་རི་ཁྲོད་མཚམས་ཁང་། བན་རྒྱུགས་
བཀྲ་ཤིས་མཚམས་ཁང་། སེང་གེ་རྫོང་མཚམས་ཁང༌། མགོན་པོ་རྫོང་མཚམས་ཁང་།
གླག་ཚང་མཚམས་ཁང་། ཁ་ལ་ཡུག་ནང་གི་མཚམས་ཁང་། དཀར་བོ་མཚམས་ཁང་
( དཀར་བོ་ལུང་ཁྲ་སེ་རྫ་མཚམས་ཁང་དུ་བྱ་བྲལ་ཆོས་དབྱིངས་བཞུགས)། རྒྱ་སྐྱིད་
མཚམས་ཁང༌། སྨུག་པོ་རྫོང་ཀླད་ཀྱི་མཚམས་ཁང༌། སེར་མོ་རྫོང་མཚམས་ཁང་།
གནས་སྤོ་རྫོང་ཀླད་ཀྱི་མཚམས་ཁང་སོགས་སྒྲུབ་གནས་དང་མཚམས་ཁང་གྲངས་མང་
བ་དང༌། དབྱིབས་སྣ་ཚོགས་ཀྱི་རང་བྱོན་བསམ་གྱིས་མི་ཁྱབ་པས་གང་བ་ལགས་སོ། །
་
37



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ་
འདིར་སྨྲས་པ།
མཚན་སྙན་སྟོང་གི་འཇའ་འོད་འཁྱིལ་བའི་གཟུགས། །
ས་ཡི་ཐིག་ལེར་ཟུག་པའི་ངོ་མཚར་གནས། །
མདོ་སྨད་ཨ་ཆུང་གནམ་རྫོང་ཆོས་ཀྱི་གླིང་། །
སྐྱེ་དགུའི་བསོད་ནམས་ཞིང་གི་དཔལ་དུ་གྲུབ། །
དེ་ཡི་བྱུང་བའི་སྣང་བརྙན་རི་མོ་འབུམ། །
ཡོངས་སུ་གསལ་བ་ཀུན་དགའི་ཨ་དན། །
བློ་གསལ་མཁས་རྣམས་དཔྱད་གཞིའི་རྟེན་དུ་བཞེས། །
དྲི་མས་སྦགས་པ་མཆིས་ཚེ་བྱི་དོར་མཛོད། །
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
གསུམ་པ། ཁམས་ར་ལྷས་ལྔའི་ལོ་རྒྱུས་བཤད་པ་ལ། ཁམས་རའི་མི་རྒྱུད་ཀྱི་
འབྱུང་ཁུངས་བཤད་པ་དང་། དེས་ཁམས་ར་ལྷས་ལྔ་བཟུང་ཚུལ་བརྗོད་པ་གཉིས་
ལས། དང་བོ་ནི། རྩ་ཚིག་ལས། རབ་རྩེ་དཀར་བོ་སེང་གེའི་ཁྱིམ་ཟླ་རུ། །ཁམས་
ཞེས་གྲགས་པའི་གསེར་ལྡན་ར་བ་ནས། །གནུབས་ཀྱི་རིགས་འཁྲུངས་བན་སྔགས་
མདོངས་ལྡན་ཁྱུ། །ལྗོངས་འདིར་འཕུར་ལྡིང་གཡོ་བའི་གར་བརྩེན་ཚེ། ། ཞེས་
དང་། གནུབས་རིགས་ཁམས་ར་བ་ཞེས་བོད་ལ་གྲགས། ། ཞེས་པ་ལྟར། རང་
རྒྱལ་གྱི་གངས་རི་ར་བས་བསྐོར་བའི་བོད་ཡུལ་འདི་ལ། མཁས་པ་ཉ་ཆེན་པོའི་ཊིཀྐར།
བོད་དང་བོད་ཆེན་པོ་གཉིས་ནི། དབུས་གཙང་དང་ཁམས་ལ་རིམ་བཞིན་གསུངས་



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
པ་ལྟར། བོད་ཆེན་པོ་ཁམས་ཀྱི་ཡུལ་ཕྱོགས་ནས། གནུབས་རིགས་ཁམས་ར་བའི་མི་
རབས་སྔོན་མ་རྣམས། ཙོང་ཁ་ཟལ་མོ་སྒང་གི་ལྗོངས་འདིར་བྱོན་ནས་ཁམས་ར་ལྷས་
ལྔ་བཟུང་བའི་ལོ་རྒྱུས་བྱུང་བ་ལ་བརྟེན་ནས་གནུབས་ཆེན་རུས་རིགས་ཀྱི་མི་རྒྱུད་
ཁམས་ར་བ་ཞེས་བོད་ཡུལ་མདོ་སྨད་དུ་གྲགས་པ་ཡིན། དེས་ན་འདིའི་གནུབས་ཀྱི་
རུས་རིགས་གཙོ་བོ་ནི། གནུབས་ཆེན་སངས་རྒྱས་ཡེ་ཤེས་ཀྱི་གདུང་རྒྱུད་ཡིན་ལ།
དེའི་རྒྱུད་དུ་བྱོན་པ་ནི། དབུས་གཙང་གི་མཁས་པ་མི་བཅུའི་ནང་ཚན་གནུབས་ལ་ཤི་
དཔལ་གྱི་དབང་ཕྱུག་དང་། གནུབས་ནམ་མཁའི་སྙིང་བོ་སོགས་མཁས་པའི་གྲགས་
པ་འབར་བ་ཤ་སྟག་བྱུང་བས་ན། རྩ་ཚིག་ཏུ། གཞན་ཡང་སྔར་བྱོན་གནུབས་ཀྱི་
རིགས་འཁྲུངས་པའི། །སངས་རྒྱས་ཡེ་ཤེས་ནམ་མཁའི་སྙིང་བོ་སོགས། །མཁས་
དང་གྲུབ་པའི་དབང་ཕྱུག་ཟླ་མེད་པ། །མང་བས་གནུབས་ཀྱི་རིགས་དེ་གཞན་ལས་
འཕགས། ། ཞེས་བསྔགས་པ་ལྟར་ཡིན་པས། ཁམས་རའི་རིགས་རུས་ཀྱི་གཙོ་བོ་
གནུབས་ཆེན་སངས་རྒྱས་ཡེ་ཤེས་ཀྱི་ལོ་རྒྱུས་མདོ་ཙམ་བརྗོད་ན། ཡབ་གནུབས་ལྷ་
ལུང་གསལ་བ་དབང་ཕྱུག་དང༌། ཡུམ་མཚམས་མོ་བཀྲ་ཤིས་མཚོའི་སྲས་སུ་མེ་མཁའ་
རྒྱ་མཚོའི་ཉིས་བརྒྱ་ཉེར་གཅིག་པ་ཤིང་བྱི་(སྤྱི་ལོ༨༤༤)ལོའི་དཔྱིད་ཟླ་ར་བའི་ཚེས་ལ་
དབུས་རིའི་རྒྱུད་སྒྲགས་ཀྱི་ཕུར་སྐུ་འཁྲུངས། འཁྲུངས་ལོ་འདི་ལ་མཁས་པ་ལ་ལས་ཆུ་
ཕོ་བྱི་བའི་ལོར་འདོད་པ་དང་། ལ་ལས་མེ་སྦྲུལ་ལོར་འདོད་པ་སོགས་ཅུང་འདྲ་མིན་
བྱུང་བ་དང་། ཡུམ་གྱི་མཚན་ལ་གཉགས་མོ་ཟླ་བ་ཞེས་བྲིས་པའང་སྣང་བས་དཔྱད་
པར་བྱའོ། ། བྱིས་པའི་མཚན་ལ་སྐྱེ་མེད་རྡོ་རྗེའི་ཁྲི་གཙུག་ཅེས་བཏགས། ཆོས་མིང་
སངས་རྒྱས་ཡེ་ ཤེས་ དང་། གསང་མཚན་རྡོ་ རྗེ་ ཡང་ དབང་ གཏེར་ ཞེས་ གྲགས།
དགུང་ལོ་བདུན་ནས་འོ་བྲན་དཔལ་གྱི་གཞོན་ནུའི་ཕྱག་ཕྱིར་འབྲངས་ཤིང་རིག་གནས་
བྱང་བར་མཁྱེན། རྗེ་འབངས་ཉེར་ལྔའི་དང་བོ་ཡིན་ལ། རྩོན་ཆེན་པོས་བཀའ་
39



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བརྒྱུད་ཀྱི་དབང་བསྐུར་བའི་སྐབས། མེ་ཏོག་སྐུ་གཤིན་རྗེར་ཕོག མདོ་སྒྱུ་སེམས་
གསུམ་གྱི་བཀའ་བབས། བོད་ཀྱི་མཁས་པ་གཉགས་ལོ་ཡེ་ཤེས་གཞོན་ནུ། སོག་པོ་
དཔལ་གྱི་ཡེ་ཤེས། གྲ་དཔལ་གྱི་སྙིང་བོ། གཉགས་ཨ་ཙར་ཡ། རྒྱུ་དཔལ་དབྱངས་
སོགས་བསྟེན། དགུང་ལོ་བཅུ་གཅིག་ལོན་ནས་རྒྱ་བལ་ཕྱོགས་སུ་བྱོན་ཏེ་ཐི་སིདྷ། བི་
མ་ལ། ཀ་མ་ལ་ཤཱི་ལ། དྷ་ན་དྷ་ལ། དྷ་ན་རཀྱི་ཏ། ཁྲག་འཐུང་ནག་པོ། ཤཱནྟི་གནྟ།
དྷ་ན་སཾ་ཀྲྀ་ཊ། སོ་ཀྱ་དེ་བ། བྲམ་ཟེ་གསལ་བའི་རྒྱན། དྷརྨ་བོ་དྷི། དྷརྨ་རཱ་ཛ།
གཙུག་ལག་དཔལ་དགེ བལ་བོའི་ཇོ་བོ་བ་སུ་དྷ་ར། བྲུ་ཤའི་ལོ་ཙཱ་བ་ཆེ་བཙན་སྐྱེས་
སོགས་བསྟེན་པ་དང་། ཁྱད་པར་དེའི་ནང་ནས་མཁས་པ་ཆེན་པོ་བཅུ་གཅིག་གི་
ཞབས་པད་བསྟེན་ནས་སྦྱང་བ་མཛད་པ་དང་མན་ངག་མང་དུ་གསན། དེ་ཡང་སྐད་
རིགས་བདུན་ལ་མཁས་པར་སྦྱངས་པ་ནི། གནུབས་ཀྱི་ལོ་ཙཱ་སངས་རྒྱས་ཡེ་ཤེས་
ཞབས། ། ཞེས་བསྔགས་པ་ལྟར། ཁོང་རྒྱ་བལ་གྱི་ཡུལ་དུ་ལན་བདུན་བྱོན་ནས་རྒྱུད་
དང་གཞུང་ལུགས་མན་ངག་མང་བོ་བསྒྱུར་གནང་མཛད་པའི་སྐད་བདུན་སྨྲ་བའི་ལོ་ཙཱ་
བ་ཆེན་པོ་ཡིན། ཁྱད་པར་ཕྱིས་སུ་དགུང་ལོ་ང་བཞི་བ་ལ། བལ་ཡུལ་ལ་བྱོན་ནས་ཇོ་
བོ་བ་སུ་དྷ་ར་ལ་དབང་དང་གདམས་པ་མང་དུ་ཞུས་ནས། ཡོན་དང་དད་གུས་ཀྱིས་
མཉེས་པར་མཛད། བ་སུ་དྷ་རའི་ཞལ་ནས། རྒྱ་གར་ན་ངེད་ཀྱི་སློབ་དཔོན་གསལ་
བའི་རྒྱན་ཞེས་བྱ་བ་བཞུགས་ཡོད་པས་དེར་སོང་ལ་ཆོས་ཞུས་གསུངས་པ་ལྟར་ཞུས་
པས། མདོ་ཡོངས་སུ་རྫོགས་པའི་དབང་དང༌། དགོངས་འདུས་ཀྱི་གདམས་ངག་
གསན། ཡང་བ་སུ་དྷ་རའི་ཞལ་ནས། དྷ་ན་རཀྵི་ཏ་དང་། དྷརྨ་བོདྷི། དྷརྨ་ར་ཛ་
རྣམས་ཆེ་བཙན་སྐྱེས་ཀྱིས་སྤྱན་དྲངས་ནས་བྲུ་ཤའི་ཡུལ་དུ་བཞུད་པས། དེར་གཞུང་
བཤད་རྣམས་ཞུས་གསུངས་པ་ལྟར། བྲུ་ཤའི་ཡུལ་དུ་བྱོན་ཏེ་གཙོ་བོར་གཞུང་བཤད་
སོགས་ཞུས། དེ་ནས་བོད་དུ་བྱོན་ཙ་ན། དར་མ་འུ་དུམ་བཙན་རྒྱལ་སར་ཕེབས་



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
ནས་བསྟན་པ་སྣུབ་པའི་སྒང་ཡིན་པར་མཐོང་། རྒྱལ་བོས་ཕོ་ཉ་བཏང་སྟེ། གནུབས་
ལོ་ཙཱ་བ་སངས་རྒྱས་ཡེ་ཤེས་ཁྲིད་འོང་ནས་ཁྱོད་ཆོས་ལ་མཁས་འདུག་ཟེར་ཏེ། ད་ནས་
ཆོས་སྤོང་རྒྱུ་ཡིན་ནམ་ཞེས་དྲིས་པ་ན། གནུབས་ཆེན་གྱིས་སྡིགས་མཛུབ་ཅིག་བསྟན་
པས། མཛུབ་རྩེ་ནས་སྡིག་པ་ར་ཙ་གཡག་ནག་ཙམ་ཞིག་མཐོང་བས་རྒྱལ་བོ་སྐྲག་སྟེ།
གོས་དཀར་སྔགས་པའི་རྟེན་ལ་ང་མི་བསྡོ་ཟེར་ནས། ཁྱིམ་པ་སྔགས་འཆང་རྣམས་ལ་
དེ་ནས་བཟུང་འཚེ་བ་མ་བྱས་པས་སྔ་འགྱུར་གསང་སྔགས་བསྟན་པའི་རྒྱུན་མ་ཆད་པ་
ཁོང་གི་སྐུ་དྲིན་དུ་ལོ་རྒྱུས་སོ་སོར་གླེང་འདུག དེ་ནས་གནུབས་ཆེན་གྱིས་བསྟན་པ་
སྲུང་བའི་དྲག་སྔགས་ཤིག་དགོས་པར་འདུག་དགོངས་ནས། དེ་མ་ཐག་བལ་བོར་
ཕེབས་ཏེ། བླ་མ་བ་སུ་དྷ་ར་དང་། གཙུག་ལག་དཔལ་དགེ་སོགས་ལ་དྲག་སྔགས་ཀྱི་
སྐོར་མང་དུ་ཞུས་ནས་ཕྱིར་བྱོན་ཙ་ན། ལྷ་ལུང་དཔལ་གྱི་རྡོ་རྗེས་རྒྱལ་བོ་བཀྲོངས་ཟིན་
འདུག་པས། བསྟན་པ་སྲུང་བའི་དྲག་སྔགས་སྤུ་གྲི་རེག་ཆོད་མང་བོ་གཏེར་དུ་སྦས།
ཉུང་ངུ་རེ་སྤེལ། ཁོང་གི་གསུང་རྩོམ་ལ། མདོའི་འགྲེལ་ཆེན་མུན་པའི་གོ་ཆ་དང་།
དཀའ་གཅོད་སྨྲ་བའི་མཚོན་ཆ། སྒྱུ་འཕྲུལ་བརྒྱད་ཅུའི་མངོན་རྟོགས་འགྲེལ་བ།
རྫོགས་ཆེན་མན་ངག་བསམ་གཏན་མིག་སྒྲོན་སོགས་བསྟན་བཅོས་མང་བོ་བརྩམས་
ཡོད། སྦྲགས་ཀྱི་ཡང་རྫོང་སྒྲུབ་གནས་ཀྱི་མཐིལ་དུ་མཛད། དགུང་ལོ་བརྒྱད་ཅུ་གྱ་
དྲུག་པ་ན་རྒྱལ་ཁྲིམས་ཞིག་ཅིང་འཁྲུགས་པ་དར་བས་གནུབས་ཆེན་ཡབ་སྲས་ལ་འོ་
བརྒྱལ་ཆེན་པོ་བྱུང་། རིགས་ཀྱི་སྲས་གཉིས་བཀྲོངས། དྲག་སྔགས་ཀྱི་འཕྲིན་ལས་
མཛད་པས་གྲོང་ཚོ་དུ་མ་བརླགས་པར་མཛད། སླར་ཡང་ཁོང་གནུབས་རོང་ཡུལ་དུ་
བྲོས། དེར་ཡང་བཞུགས་སུ་མ་སྟེར་བས། སྙེ་མོ་བྱེ་མཁར་བཟུང༌། དེར་ཡང་དམག་
གི་ཆོམ་པོས་བསྐོར་བས་སྐུ་སྲོག་ལ་བསྡོ་བར་ཉེ་ཚེ། དམག་མི་ཡོད་སའི་རི་ལ་མེ་དཔུང་
ཆེན་པོ་ཞིག་བྱུང་སྟེ་བསྲེགས་པས། སྐུ་དགྲ་ཐུལ་རྗེས་ལོ་གསུམ་གྱི་བར་དུ་དབུལ་ཞིང་
བྱ



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཕོངས་པར་གྱུར་མོད། སླར་ཡང་གནུབས་ཆེན་གྱི་འཕྲིན་ལས་ནམ་མཁའ་བཞིན་རྒྱས་
ཤིང་། རྒྱུད་འཛིན་ཆུ་བོ་ལྟར་རིང་བ་དང་མཚན་སྙན་ཉི་ཟླ་ལྟ་བུར་གསལ་བ་ནི་
འགོག་ཏུ་མེད་པ་ཡིན་ལ། ཁོང་གི་རྣམ་ཐར་རྒྱས་པ་བཀའ་ཤོག་དམ་རྒྱ་ཅན་ན་
བཞུགས་པ་དང༌། ཁོང་རང་གི་ཞལ་ནས་ཀྱང་། ལོ་བདུན་ལོན་ནས་ཤེས་བྱའི་ཡིག་
རྩིས་བསླབ། །བཅུ་གཅིག་ལོན་ནས་བལ་བོ་ཁྱབ་པར་འཁྱམས། །བདག་གིས་རྒྱ་
གར་ ཁ་ ཚེ་ ལན་ བདུན་ བསྐོར། ། བདག་ གིས་ མཁས་ པ་ བཅུ་ གཅིག་ ཞལ་ ཡང་
མཐོང༌། ། ཞེས་གསུངས་པ་ལྟར། ཁོང་གི་སྐུ་ཚེ་གཅིག་པོ་ནི་གསན་བསམ་སྒོམ་པ་
མཛད་པའི་སྐུ་ཚེ་གཅིག་དང་། བསྟན་ལ་མཛད་རྗེས་བཞག་པའི་སྐུ་ཚེ་གཅིག སྔ་
འགྱུར་བསྟན་པའི་ཆོས་རྒྱུན་སྤེལ་ནས་སྐུ་ཚེ་མཐར་ཕྱིན་པ་ཞིག་ཡིན་ཏེ། སྔ་འགྱུར་གྱི་
བརྒྱུད་ཚུལ་བབས་ལུགས་ཆེན་པོ་གསུམ་དུ་གྲགས་པ། དང་བོ་གཉགས་ལ་བབས།
བར་དུ་གནུབས་ལ་བབས། ཐ་མར་ཟུར་ལ་བབས་པ་ གསུམ་ དུ་བཤད་པ་ ལས།
གཉགས་ཛྙཱ་ན་ཀུ་མ་ར་ལས། དཔལ་གྱི་བུ་བཞི་ལ་བརྒྱུད་པ་དང་། ཡང་ཨར་ཡེ་ཤེས་
འབྱུང་གནས་ལ་བརྒྱུད་པའི་ཁམས་ལུགས། ཡང་ཉང་མཆོག་རབ་ལ་བརྒྱུད་པའི་ཉང་
ལུགས། ཡང་སོག་པོ་དཔལ་གྱི་ཡེ་ཤེས་ལ་གནང་ནས། དེས་གནུབས་སངས་རྒྱས་ཡེ་
ཤེས་ལ་བརྒྱུད་པ་རོང་ལུགས། སོག་པོ་དཔལ་གྱི་ཡེ་ཤེས་ནས་སྐོར་སྟོན་ཤེས་རབ་ཡེ་
ཤེས་ལ་བརྒྱུད་པས་སྐོར་ལུགས་ཏེ། གནུབས་ཆེན་སངས་རྒྱས་ཡེ་ཤེས་ནི་བཀའི་ཆུ་བོ་
བཞི་འདུས་པ་ཡིན་པས། སྔ་འགྱུར་བཀའ་མའི་བབས་སོ་ཆེན་པོའི་སྲོལ་འཛིན་ཤིང་
རྟ་ཆེན་པོ་ཡིན། ཁོང་གི་ཐུགས་སྲས་དམ་པ་ཁུ་ལུང་ཡོན་ཏན་རྒྱ་མཚོ་དང༌། སྲས་
བཞི་ནི། སཱ་ཡེ་ཤེས་དབང་ཕྱུག དཔའ་གོར་བློན་ཆེན་འཕགས་པ། དན་ཡོན་ཏན་
མཆོག བསུ་ལེགས་པའི་སྒྲོལ་མ་བཞི་བྱུང་། སློབ་རྒྱུད་དགེ་བའི་མཆེད་བཅོ་ལྔ་
སོགས་སྨིན་པར་མཛད་ནས། མཐར་དགུང་ལོ་བརྒྱ་དང་བཅུ་གསུམ་པ་མེ་འབྲུག་
42



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
ལོར་སྐུ་མྱ་ངན་ལས་འདས་སོ། ། དེ་ལྟར་གནུབས་ཆེན་སངས་རྒྱས་ཡེ་ཤེས་མཆོག་
གི་གདུང་རྒྱུད་ལས། རིམ་པར་བྱུང་བའི་བན་སྔགས་སྐྱ་བོ་ཆ་ལུགས་མི་འདྲ་བ་རྨ་བྱའི་
མདོངས་རིས་བཀྲ་བ་ལྟར་སྣ་ཚོགས་པ་དུ་མའི་སྐོར་ཞིག་སྔོན་གྱི་བཀའ་ལུང་གི་རྗེས་སུ་
བསྙེགས་ཏེ་སྙེ་མོ་བྱེ་མཁར་ནས་ས་འདིར་བྱོན་པ་ཡིན་ནོ། །
གཉིས་པ། ཁམས་ར་ལྷས་ལྔ་བཟུང་ཚུལ་བརྗོད་པ་ནི། དང་བོ་རྩ་ཚིག་ལས།
བན་རྣམས་ཐོག་མར་བྲ་མའི་ལ་བརྒལ་ཏེ། །དགེ་བཅུ་ཚང་བའི་གནས་དེར་ཕྱུགས་ཀྱི་
ལྷས། །བྱས་པས་གཡང་མོ་ལུག་སོགས་ཕྱུགས་འཕེལ་བས། ། ལྷ་ལམ་ཁུར་བྱེད་ལ་
ཡང་འགྲན་ཟླ་བྱས། ། ཞེས་པ་ལྟར། གནུབས་རིགས་ཀྱི་བན་སྔགས་རྣམས་ཡུལ་
འདིར་བྱོན་དུས། བན་དེ་རྣམས་བྲ་མའི་ལ་བརྒལ་ནས་གནས་གཞི་འཚོལ་བར་ཕྱིན་
ཏེ། བན་ལྷས་ཀྱི་ས་ཆ་དེ་དགེ་བཅུ་ཚང་བའི་གནས་སུ་མཐོང་ནས་གཏན་སྡོད་བྱས།
ཕྱུགས་རྒྱུད་ལེགས་པར་འཕེལ་ཏེ་ཕྱུགས་ལྷས་ལ་རྡོ་ར་བསྐོར་བས་ས་དེའི་མིང་ལ་བན་
ལྷས་སུ་ ཐོགས། ཁྱད་པར་གཡང་དཀར་ལུག་གི་འཕེལ་ཁ་རྒྱས་ཏེ། ལུག་ཁྱུ་སྤྲིན་
དཀར་གྱི་འདུ་འགོད་གཡོ་བ་བཞིན་བྱུང་། གནའ་དུས་དེ་ལྟ་བུའི་རྡོ་ར་བསྐོར་ཤུལ་རྩ་
རིང་ཐང་སོགས་སུ་མཐོང་རྒྱུ་ཡོད། ད་ལྟ་བན་ལྷས་ཁྱིམ་གཞི་བཅུ་ཕྲག་དུ་མ་ཞིག་ཏུ་
འཕེལ་ཡོད། །
གནའ་དུས་བོན་ལྷས་པ་ཁ་ཤས་ཧ་ཅང་འབྱོར་སྟོབས་རྒྱས་ནས་སྔར་གྱི་གནས་
ནས་མ་ཤོང་བར་ཡར་སྤོར་ནས་ཆགས་ཏེ་ཕྱུག་པོ་བང་མཛོད་ལྡན་པ་ཤ་སྟག་བྱུང་བས་
བན་ལྷས་བང་མཛོད་དུ་གྲགས་པ་ཡིན་ཏེ། རྩ་ཚིག་ཏུ། ཧ་ཅང་འབྱོར་རྒྱུས་བང་
མཛོད་ཅན་འགའ་ཞིག །དེ་ལས་ཡར་ཆགས་ལོངས་སྤྱོད་ཡར་ཟླ་བཞིན། །གྱུར་ཚེ་
དཀོར་བདག་ ཤ་ཟ་ཧོར་མོའི་གཟུགས། ། ཕྱུགས་རྫིའི་ཟོལ་དུ་ཉག་ ཁར་ཡང་ཡང་
སྣང་། ། ཞེས་པ་ལྟར། བན་ལྷས་བང་མཛོད་དུ་གྲགས་པ་དེ་དག་ལོངས་སྤྱོད་ཡར་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཟླ་བཞིན་འཕེལ་ནས། ལྕགས་ ཐང་ཆུ་ ཁ་ རྣམས་ སུ་ ཕྱུགས་ འཚོས་པའི་སྟབས།
དཀོར་བདག་ཤ་ཟ་ཧོར་མོས་མགོན་སྐྱབས་བགྱིས་ཏེ། ནགས་ཚལ་བྲག་གི་ཉག་ཁ་
ནས་བུ་མོ་དུང་རལ་ཅན་གཅིག་ཕྱུགས་རྫིའི་ཟོལ་གྱིས་ཡང་ཡང་རྒྱུ་ཞིང་། ཧོར་མོའི་
གཟུགས་བསྟན་པ་གཞན་མི་ཚོས་མཐོང་ཡོད་པའི་གཏམ་རྒྱུད་ལ་བརྟེན་ནས་ཧོར་མོའི་
ཉག་ཁ་ཞེས་དེང་དུས་ཡང་གྲགས། མི་རྒྱུད་དེ་དག་རིམ་པར་འཕེལ་ནས་རི་སྐྱེས་ཐང་
དུ་ས་བཟུང་བས་མི་ཁྱིམ་དུ་མ་ཞིག་འཕེལ་བ་ཡིན་ནོ། །
ཡང་རྩ་ཚིག་ཏུ། དེ་ནས་བན་དེ་མང་དུ་ཐོས་པ་ཅན། །རིགས་རུས་ལང་ཚོ་
ཀུན་གྱིས་རྒྱགས་པ་ཞིག །ཚུར་ལྷག་ལོ་ཏོག་ཚལ་ལ་རོལ་བའི་ཚེ། །འབྲས་དྲུག་སྨིན་
པའི་ཕུང་བོ་རི་བཞིན་སྤུངས། ། ཞེས་པ་ལྟར། ཐོས་པའི་ཡོན་ཏན་འཛོམས་པའི་
བན་དེ་རྣམ་དཔྱོད་ཅན་ཆུང་བ་རིགས་རུས་ལང་ཚོས་རྒྱགས་པ་ཞིག་ཡོད་པ་དེས་ད་
ལྟའི་ས་འདི་ཞིང་ལས་ཀྱི་སར་བཟང་བར་རྟོགས་ནས་བདག་བཟུང་བགྱིས་ཏེ། ཞིང་
རྨོ་འདེབས་ཀྱི་ལས་ཀ་བྱས་པས་ལོ་ལེགས་ཐོབ་ཅིང་། མི་རྒྱུད་ཀྱང་མང་དུ་གྱེས་པ་
ཡིན། བན་རྒྱུགས་ཞེས་པ་འདི་ལ། དེའི་གོང་མ་ནེ་པས་ཡུལ་མིའི་བཤད་རྒྱུན་དྲངས་
པ་ལྟར་ན། ཞིང་གི་སྙེ་མ་ཕྱོགས་བཅུར་ལྡེམ་ལྡེམ་གཡོས། །འབྲུ་ཡི་ཕུང་བོ་མང་དུ་
བསགས་ནས་ཀྱང་། །བན་དེ་རྒྱུགས་ནས་གཟའ་ཟླ་མང་བོ་བསྟེན། །བན་རྒྱུགས་
ཞེས་པ་དེ་ཕྱིར་གྲགས་པ་ཡིན། ། ཞེས་བན་དེ་གྲོད་པ་འགྲངས་ནས་རྒྱགས་པ་ཞིག་
རེད་ཅེས་ཐོགས་པར་ཡང་བཤད་འདུག གང་ལྟར་ཡང་མི་རྒྱུད་རིམ་པར་འཕེལ་ནས་
དུད་ཁྱིམ་བཅུ་ཟུང་ལྷག་ཏུ་རྒྱས་པ་ཡིན་ནོ། །
གཉིས་པ་རྩ་ཚིག་ལས། ཨ་དོན་སྐྱེ་མེད་རྟོགས་པའི་སྔགས་གཞོན་ཞིག །པད་
མ་ཅན་གྱི་ལུས་ཕྲ་མཛེས་མ་དང་། །འཕྲད་པའི་དུས་དེར་ལྕམ་དྲལ་ཟུང་བཅས་རི། །
མཐོང་ཡངས་རིང་བོའི་རྩེ་མོར་སྦྲ་ཁྱིམ་བྱས། ། ཞེས་པ་ལྟར། སྔོན་ཨ་དོན་སྐྱེ་བ་
44



༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར།
མེད་པའི་ཆོས་ཉིད་ཐུགས་སུ་ཆུད་པར་གྲགས་པའི་ཁམས་མི་སྔགས་འཆང་གཞོན་ནུ་
ཞིག་ཡོད་པ་དེས་མཛེས་སྡུག་ལྡན་པའི་བུ་མོ་གཞོན་ནུ་མ་ཞིག་ཁྱིམ་ཐབས་སུ་བསུས་
ནས་སྦྲ་ཁྱིམ་བྱས་ཏེ་གནག་ལུག་རྟ་མཛོ་ས་ཡི་དྲེག་པ་བཞིན་རྒྱས་པ་དང་། མཐར་
ཁོས་སྤུན་དང་སྲིང་མོ་ཡོད་པའི་སྡོད་གནས་མཐོང་ས་ཞིག་ཏུ་འདུག་པར་མོས་ནས་
མཐོང་ཡངས་པའི་སྒང་ཁ་ཞིག་ཏུ་གཏན་སྡོད་བྱས། ཁོ་བཟའ་ཟླ་གཉིས་ཀྱི་མིང་དོན་
དངོས་ལ་དྲངས་ནས་ཨ་མཛེས་ཞེས་གྲགས་པ་ཡིན་ནོ། །
རྩ་ཚིག་ལས། རྫས་སྔགས་ཏིང་འཛིན་བདུད་རྩིས་ཆེར་སྨྱོས་པའི། །རལ་ཕུར་
ཁུར་ལྡན་འགའ་ཞིག་གསེག་མའི་གནས། །དྲག་པོ་མངོན་སྤྱོད་རོལ་བའི་ཁུག་ས་
རུ། །འཚང་བ་གསུམ་གྱི་ཟློས་གར་ཅིར་ཡང་བརྩེན། །རེས་འགའ་བཅོ་བརྒྱད་རྫོང་
དུ་བརྟུལ་ཞུགས་སྤྱད། །མ་ངེས་སྒྱུ་འཕྲུལ་དྲ་བའི་རོལ་གར་གྱིས། །འཕྲིན་ལས་སྣ་
ཚོགས་གློག་གི་འགྱུ་བ་བཞིན། །མཛད་པས་དེ་ཡི་མིང་གི་བརྡ་ཆད་བྱས། ། ཞེས་པ་
ལྟར། ཨ་མཛེས་ཀྱི་མི་རབས་བདུན་པའི་སྐབས། ར་སྔགས་སྐྱ་བོ་ཞེས་པའི་རྫས་
སྔགས་ཏིང་འཛིན་གྱི་ནུས་ལྡན་པར་གྲགས་པ་ཞིག་བྱུང་ནས་ས་གཞི་མཐིང་མདོག་ཏུ་
མངོན་པའི་ གསེག་ཁིས་ཀྱི་འདབས། ས་གྲུ་གསུམ་དང་གནམ་གྲུ་གསུམ་སྤྲོད་དུ་
འཚང་བའམ་འདུས་པའི་ལྟེ་བར་གཞིས་ཀ་བཟུང་བ་དང་། རེས་འགའ་རྫོང་བཅོ་
བརྒྱད་རྣམས་སུ་བརྟུལ་ཞུགས་ཀྱི་སྤྱོད་པ་མཛད་པ་སོགས་དྲག་པོའི་འཕྲིན་ལས་སྣ་
ཚོགས་གློག་གི་འགྱུ་བ་བཞིན་མཛད་པའི་རྣམ་ཐར་བསམ་གྱིས་མི་ཁྱབ་པ་མང་ལ།
འདིའི་མི་རྒྱུད་ཀྱི་སྡེ་ཁྱིམ་བཅུ་ཕྲག་ཟུང་ཙམ་དུ་འཕེལ་བ་དང་། ཡུལ་མིའི་བཤད་རྒྱུན་
དུའང་། ར་སྔགས་སྐྱ་བོ་ཞེས་པའི་ནུས་ལྡན་དེའི། །གྲགས་སྙན་དབྱར་གྱི་རྔ་གསང་
བཞིན་དུ་ལྡིར། །བ་མིན་སྡེ་རུ་ཆགས་ནས་གསེག་ཁིས་བརྗོད། ། ཅེས་པ་ལྟར་བརྡ་
དེ་བཞིན་གྲགས་སོ། །
45



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྩ་ཚིག་ལས། བཀའ་ཟློག་ལྷ་མོའི་གསེར་གྱི་གདུ་བུ་ཞིག །སྦས་པའི་དེའུ་
འབུར་གོང་གི་ནགས་ཚལ་དུ། ། གནུབས་རིགས་བན་སྔགས་ཟུང་གི་དབང་སྡུད་
ཀྱི། ། གློག་ ཞགས་ བཞི་ ཡིས་ བརྟན་ གཡོ་ ཀུན་ ལ་ འཁྱུགས། ། ཞེས་ པ་ ལྟར།
གནུབས་རིགས་བན་སྔགས་གཉིས་ཀྱིས་དེའུ་གོང་གི་ས་བཟུང་བ་ཡིན་ལ། དེའུ་ཞེས་
མཐིང་གཤོལ་རྫོང་གི་ར་བར་དུ་དེའུ་འབུར་བོ་ཞིག་ཡོད་པས། དེའི་དཀྱིལ་སྙིང་དུ་
བཀའ་ཟློག་ལྷ་མོས་གསེར་གྱི་གདུབ་གོར་ཞིག་སྦས་ཡོད་པར་གྲགས་པའི་གཏམ་རྒྱུད་
ཡོད་པ་དང་། དེའུ་དེའི་ཁོར་ཡུག་ཏུ་རང་བྱུང་ནགས་ཚལ་ར་བ་བཞིན་བསྐོར་ཞིང་
ཉམས་དགའ་བའི་ཡུལ་དེའི་གོང་ནས་གཞིས་བཟུང་བས་དེའུ་གོང་དུ་གྲགས་ཤིང་།
བན་སྔགས་གཉིས་ཀྱིས་དབང་སྡུད་ཀྱི་ལས་བསྒྲུབས་པའི་གཏམ་རྒྱུད་ངོ་མཚར་ཅན་
ཡོད། དེའུ་གོང་གི་སྡེ་འདི་ནི་དུས་ཕྱིས་ཙམ་ཞིག་ལ་དར་བ་ལས་སྡེ་དང་བོར་ཆགས་
པའི་གྲས་ཤིག་མིན་པ་འདྲ་ཞེས་ལོ་རྒྱུས་སྨྲ་བ་དབང་དྲག་པས་གསུངས་འདུག ཡུལ་
མིའི་ངག་རྒྱུན་དུའང་། མཐིང་གཤོལ་རྫོང་གི་ར་བར་དེའུ་འབུར་ཞིག །གཡང་གི་
ནོར་བུ་ འོད་ འབར་ དགུང་ དུ་ འཕྱུར། ། ཁོར་ ཡུག་ ནགས་ དང་ ཚལ་ གྱི་ ར་ བའི་
དབུས། །བན་དང་སྔགས་ཀྱི་སྡེ་རུ་ཆགས་པ་ན། །དེའུ་གོང་ཞེས་པའི་མིང་ནི་ཐོབ་
པར་གྱུར། ། ཞེས་བཤད་དོ། །
ཡང་རྩ་ཚིག་ཏུ། གོས་དཀར་ལྕང་ལོ་འཆང་བའི་རྒན་པོ་ཞིག །ས་དཀར་ལུང་
ནས་ནགས་ཀྱི་སྤྱིལ་བུ་རུ། །སྤྱན་རས་གཟིགས་ཀྱི་སྒོམ་བཟླས་ལ་ཞུགས་ཚེ། །དགྱེས་
མཛུམ་ཞལ་གྱི་དཀྱིལ་འཁོར་ཡང་ཡང་བསྟན། ། ཞེས་པ་ལྟར། ཁམས་མི་སྔགས་
འཆང་ཕེབས་པའི་གྲས་ཀྱི་གོས་དཀར་གྱོན་པའི་རྒན་པོ་ཞིག་བཟླས་བརྗོད་སྒོམ་སྒྲུབ་
བྱེད་པར་མོས་ནས་དབེན་གནས་ཤིག་བཙལ་ཏེ། ས་དཀར་ལུང་ཐུགས་ལ་བབས་ཏེ་
ནགས་ཀྱི་སྤྱིལ་བུ་ཕུག་ནས་བཞུགས་ཏེ། འཕགས་པ་ཐུགས་རྗེ་ཆེན་པོའི་རྣལ་འབྱོར་
29
46



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
ལ་རྩེ་གཅིག་ཏུ་གཞོལ་ཞིང་སྒྲུབ་པ་མཛད་པས། འཕགས་པའི་ཞལ་མཐོང་བ་དང་།
སྡིག་སྒྲིབ་ཞི་ བའི་ རྟགས་མཚན་ ཐོབ་ པ་ སོགས་ ཀྱི་ རྣམ་ ཐར་ བྱུང་བར་ གྲགས་ ལ།
དཀར་བོ་ལུང་ཞེས་པའི་སྡེ་འདི་ལ་ས་དཔྱད་པ་ཞིག་གིས་ས་དཔྱད་རྒྱབ་པ་འདི་ལྟར།
ཕྱིའི་བསྲུང་བ་བཞི་ཚང་ལ། ཤར་གྱི་སྟག་སྐྱ་བོ་གཞི་བདག་ཨ་མྱེ་ཁྲ་སེ་ལ་ཟེར། ལྷོར་
གཡུ་འབྲུག་སྔོན་མོ་རྫ་གནམ་ལྷ་ཀྱེ་མོ་ལ་ཟེར། ནུབ་ཀྱི་བྱ་དམར་བོ་བྲག་བྱ་འཕུར་སྒང་
ལ་ཟེར། བྱང་གི་རུས་སྦལ་སེར་བོ་རི་ཞོགས་མའི་ངོས་ལ་ཟེར། འདི་བཞི་གཟུགས་ཀྱི་
དབྱིབས་དང་ཁ་མདོག་གསལ་བོ་རང་བྱོན་དུ་ཡོད། ཕྱིས་སུ་གནས་འདིར་སྡེ་ཆགས་
པ་དཀར་བོ་ནང་ཁྱིམ་བཅུ་དྲུག་སོགས་བྱུང་བ་དང་འཛིན་ཚང་གི་སྡེ་རྣམས་འཕེལ་བ་
ཡིན་ནོ། །
གསུམ་པ་ ཁམས་ནས་ཕེབས་པའི་ གནུབས་ རིགས་ཀྱི་ གཙོ་ཁྱིམ་འཛིན་པ་
གནུབས་ཆེན་པའི་སྤུན་འབྲིང་བོ་ནི། རྩ་བར། སྤུན་གསུམ་འབྲིང་བོ་རྨ་ཀླུང་གཡས་
འཁྱིལ་ཁུག །དགེ་བཅུའི་དཔལ་གྱིས་མཛེས་པའི་དོ་ར་རུ། །ཕུན་ཚོགས་སྡེ་བཞིའི་
འབྱོར་བས་ ཡོངས་ གཏམས་པའི། ། ལུས་ སེམས་ བདེ་ སྐྱིད་ ལྷས་ སུ་ མཚོ་ བཞིན་
འཁྱིལ། ། ཞེས་པ་ལྟར། སྤུན་འབྲིང་བོ་དེ་ཉིད་ཀྱིས། སུམ་པ་འགག་གི་མར་
ཕྱོགས་རྨ་ཀླུང་གཡས་སུ་འཁྱིལ་བའི་འགྲམ་ཁུག་ཏུ་གནས་གཞི་བཟུང༌། ས་ཕྱོགས་
གཙང་ཞིང་སྤང་ཐང་རྣམ་པར་བཀྲ་བའི་ལྗོངས་དེར་ལུས་སེམས་བདེ་སྐྱིད་ལྡན་པར་
གནས་པས་ན་སྐྱིད་ལྷས་སུ་གྲགས། ཕྱིས་སུ་སྡེ་ཡར་ཁ་མར་ཁ་གཉིས་སུ་གྱེས་པས་
དུད་ཁྱིམ་བཅུ་ཕྲག་བཞི་ལྷག་ཏུ་འཕེལ། མང་ཚོགས་ཀྱི་གཏམ་རྒྱུད་དུ་གྲགས་པའི་
བསྔགས་བརྗོད་དུའང༌། རྨ་ཀླུང་གཡས་སུ་འཁྱིལ་བའི་འགྲམ་ཁུག་ཏུ། །སྐྱིད་པོའི་
བཀོད་པ་ཞིང་གི་དཔལ་ལ་འགྲན། །ལུས་ཅན་ཀུན་དགའི་དཔྱིད་ཀྱི་ཕོ་ཉ་ཡིས། །
སྔོན་བསུ་ནམ་ཟླ་གསར་ཚེས་སླེབས་པ་རུ། །འདབ་ལྡན་པདྨའི་མཛུམ་ཞལ་ངོམ་པ་
47



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ན། །སེམས་མེད་པ་ཡི་ལྗོན་པ་ལྡེམ་སེ་ལྡེམ། །མ་བོས་འདབ་ཆགས་སྐད་སྙན་ལྷང་སེ་
ལྷང་། །བཏབ་པའི་ལོ་ཏོག་སྙེ་མ་གཡུར་དུ་ཟ། །མ་བཏབ་ཤིང་གི་འབྲས་བུ་མངར་
མོའི་ཟས། །གང་ཅི་འདོད་པའི་སྐྱིད་ལྷས་ར་བ་རུ། །བཟའ་ཟླ་མཆེད་ནས་སྐྱིད་ལྷས་
སྡེ་རུ་ཆགས། ། ཞེས་བཤད་པ་བཞིན་ནོ། །
བཞི་བ་གནུབས་ཆེན་པའི་སྤུན་ཐ་ཆུང་ནི། རྩ་བར། སྤུན་ཐ་ཁམས་ཆུང་ཀླུ་
རྒྱལ་ཉེར་དགའ་བོའི། །ཁང་སྟེང་རིན་ཆེན་གསེར་གྱི་བུམ་པའི་སྤོར། །ཆགས་པའི་
ནོར་གྱི་དབང་ཕྱུག་གནོད་སྦྱིན་བཞིན། །མི་རབས་ལོངས་སྤྱོད་ནམ་མཁའ་མཛོད་དུ་
གྱུར། ། ཞེས་པ་ལྟར་། གནུབས་ཆེན་གྱི་སྤུན་ཐ་ཆུང་ཡིན་པས་ཁམས་ཆུང་དུ་
གྲགས་ཤིང་། ཁམས་ཆུང་དེ་ཉིད་ཀྱིས་རང་གང་འདོད་པའི་གཞི་ས་ཞིག་བཙལ་ནས་
མཁར་བསྐྱིལ་བས་ཞིང་ཕྱུགས་གཉིས་ཀྱི་འབྱོར་བ་རྒྱས་ཤིང་གཏེར་བདག་ལྟ་བུར་
གྱུར། དེ་ལ་རྒྱ་ནག་སང་ཤིའི་ས་དཔྱད་པ་ཞིག་གིས་བལྟས་པས། ཀླུའི་ཕོ་བྲང་གི་
སྟེང་གསེར་གྱི་བུམ་པ་བཞག་འདྲའི་ཐོག་ལ་ཁེལ་ཡོད་པས་མི་རབས་ཀུན་ཏུ་ཉམ་ང་
མེད་པའི་གཏམ་རྒྱུད་གྲགས་ཡོད་ལ། ཁོ་ཚོའི་མཁར་བརྩིགས་པའི་ལག་རྩལ་ནི།།
ཁྱིམ་མཁར་གཞན་པ་དང་མི་འདྲ་བར་དཔངས་མཐོ་ཞིང་དབྱིབས་བཀོད་མཛེས་པ།
ཕྱོགས་བཞིར་ལྗོན་ཤིང་བཙུགས་པས་བསྐོར་བ་སོགས་མཛེས་སྡུག་ལྷུན་ཆགས་པར་
གནས་པ་ཤ་སྟག་ཡིན། དེའི་ཕྱིར་མང་ཚོགས་བཤད་རྒྱུན་གྱི་བསྟོད་པར། ཁམས་ཀྱི་
ཆུང་བ་ཀླུ་སྒྲུབ་སྤྲུལ་བ་ཅན། །བསོད་ནམས་དབང་ཐང་སྟོང་གི་མངའ་བདག་སྟེ། །
ཀླུ་རྒྱལ་དགའ་བོའི་གཙུག་གི་ནོར་བུའི་སྟེང༌། །ས་མཁར་སྨུག་པོའི་གྲུ་རྩེ་མཁའ་ལ་
བསྙེགས། །ཕྱོགས་བཞིར་གཡུར་དུ་ཟ་བའི་ལྗོན་ཤིང་བཙུགས། །བཏབ་པའི་ལོ་ཏོག་
ཕུང་བོ་རི་ལྟར་སྤུངས། །དཔལ་འབྱོར་འཛད་མེད་དབྱར་གྱི་ཆར་སྤྲིན་བཞིན། །ཕྱུ་
གཡང་ལེགས་ཚོགས་འདོད་དགུ་ཀླུ་ཡི་གཏེར། །ནམ་ཡང་མི་ཟད་ཁམས་ཆུང་ཞེས་སུ་
48



༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར།
གྲགས། ། ཞེས་བསྔགས་པ་ལྟར་རོ། །
ལྔ་བ་སྤུན་གསུམ་གྱི་རྒན་པ་གནུབས་ཆེན་པ་ནི། རྩ་བར། སྤུན་རྒན་གནུབས་
ཆེན་ཤར་གྱི་ཕྱོགས་མཐའི་གནས། །བཅོ་བརྒྱད་རྫོང་གི་འདུས་མདོའི་སྒོ་མོ་རུ། །
དབང་ཆེན་པདྨ་གསུང་གི་འཕྲིན་ལས་ཀྱིས། །སྣ་ཚོགས་ཅིར་ཡང་རོལ་བའི་ཟློས་གར་
བརྩེན། ། ཞེས་པ་ལྟར། གནུབས་ཆེན་རིག་སྔགས་འཛིན་པ་དེ་ཉིད། ཡུལ་འདིའི་
རྫོང་བཅོ་བརྒྱད་ཀྱི་འདུས་མདོའི་སྒོ་མོ་ལྟ་བུའི་གནད་སར། རྨ་ཆུ་དང༌། བན་གྲོའམ་
པད་རོ། གནུབས་གྲམ་པ་བཅས་ཀྱི་ཆུ་བོ་རྡོ་རྗེ་རྒྱ་གྲམ་ ས་ལ་བཏབ་པ་ལྟ་བུའི་
དབྱིབས་སུ་ཤར་བའི་ར་མཚམས་ལ་གནས་གཞི་བཟུང་ནས་བཞུགས་ཏེ། པདྨ་དབང་
ཆེན་གསུང་གི་སྒྲུབ་པ་མཛད་པས་འཕྲིན་ལས་ཀྱི་རྟགས་མཚན་བྱུང་བས། ལས་ཀྱི་བྱ་
བ་སྣ་ཚོགས་འགྲུབ་པའི་གཏམ་རྒྱུད་མང་རབ་ཅིག་གྲགས་ཀྱང་ཞིབ་པར་མ་ངེས།
སྐབས་ཤིག་ལ་ཡུལ་དེར་ས་བདག་གི་ནད་ཀྱིས་ཟིན་པ་མང་དུ་བྱུང་སྐབས། བྲག་
དམར་སེང་གེ་སྒྲའི་རྩེར་སྒྲུབ་པ་མཛད་པས་ནད་དེ་དག་ཞི་བ། ཡུལ་འདིར་རྒོལ་བའི་
དགྲ་སྡེའི་ཚོགས་སྔ་ཕྱིར་ལན་ཁ་ཤས་བྱུང་བ་རྣམས་ཀྱང་། མངོན་སྤྱོད་ལས་ཀྱིས་ཚར་
བཅད་པ་སོགས་ཆོས་དང་སྲིད་ཀྱི་ལས་དོན་གང་ལ་ཡང་ཕྱག་རྗེས་རླབས་ཆེན་བྱུང་
བར་མངོན་ཏེ། ལོ་རྒྱུས་རྩ་ཚིག་ཏུ། དུས་ཤིག་མིག་མི་འཛུམ་མེད་སེང་གེ་སྒྲའི། །
ཟོལ་གྱིས་སྒྱུ་བའི་གར་ལ་བརྩོན་པ་དང་། །ལེབ་རྒན་མདངས་ལྡན་རི་བོའི་རྩེར་སྒྲུབ་
ཚེ། །ཀླུ་གཉན་ནད་རིགས་མ་ལུས་དྲུངས་ནས་ཕྱུང་། །ནམ་ཡང་དབང་ཆེན་དྲག་
པོའི་ང་རྒྱལ་གྱིས། །དྲག་བྱེད་ལས་སུ་བཅོལ་ཏེ་དགྲ་སྡེའི་ཚོགས། །མིང་གི་ལྷག་མར་
བྱས་དང་ཆབས་ཅིག་པར། །གྲགས་པའི་རྒྱལ་རྔ་སུམ་བརྩེན་རྩེ་ནས་བརྡུང་། །
ཞེས་བསྔགས་པ་ལྟར་དོན་ལ་ཡང་གནས་པ་དང་། གནུབས་ཆེན་གྱི་རིགས་རྒྱུད་མང་
དུ་འཕེལ་ནས་གནུབས་ཡར་ཁ་དར་རྒྱས་སུ་སོང་ཞིང་། དེ་ནས་གནུབས་མར་ཁར་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རིམ་གྱིས་འཕེལ་ནས་ཁྱིམ་བཅུ་ཕྲག་དུ་མ་ཞིག་བྱུང་བ་དང༌། རྨ་ཕར་ཁར་འཕེལ་བ་
གནུབས་བན་གྲོ་ཞེས་པ་ཡིན། བན་གྲོ་ཟེར་བ་ཁ་སྐད་དུ་འགྱུར་སོང་བ་མ་གཏོགས།
ས་དབྱིབས་པདྨ་འདྲ་ལ་ཆགས་པས་པད་རོ་ཞེས་གྲགས་པ་དོན་ལ་གནས་སོ། །
མང་ཚོགས་གཏམ་རྒྱུད་ཀྱི་བསྟོད་པར། ཐུབ་པའི་གྲངས་ལྡན་ནང་གི་ཆེ་བ་དེ། །
གཙོ་བོ་ཡིན་ཕྱིར་རུས་མིང་གཙོ་བོར་བཏགས། །གནུབས་ཞེས་བྱ་བ་དེ་ཕྱིར་གྲགས་པ་
ཡིན། ། ཞེས་བསྔགས་པ་ལྟར་རོ། ། དེ་ལྟར་ཁམས་ར་ལྷས་ལྔ་ནི། བན་ལྷས།
ཨ་མཛེས། སྐྱིད་ལྷས། ཁམས་ཆུང་། གནུབས་བཅས་ལྔ་ཡིན་ལ། དེའི་ཕྱིས་སྡེ་
འཕེལ་རྒྱས་བྱུང་ནས་དཀར་བོ་ནང་དང་འཇན་ཚང་། དེའུ་ གོང་ ལྷས་ གཅིག་ཏུ་
བཅད་པ་དང་། གནུབས་ཡར་ཁ་མར་ཁ་དང་ཕར་ཁའི་བན་གྲོ་ལྷས་གཅིག ཁམས་
ཆུང་རྨ་ཁར་སྤོར་ནས་སྐྱིད་ལྷས་དང་ཁམས་ཆུང་ལྷས་གཅིག བན་རྒྱགས་གསེག་ཁིས་
ལྷས་གཅིག ཨ་མཛེས་བན་ལྷས་ལྷས་གཅིག་སྟེ་སྡེ་ལྷས་ལྔར་བགྲངས་པ་དང་། ཉེ་
སྔོན་རྫོང་སོ་སོའི་མངའ་ཁོངས་བགོ་ཚུལ་གྱིས་གནུབས་ཡར་ཁ་མར་ཁ་ལྷས་གཅིག་
དང་། དེའུ་གོང་དཀར་བོ་ནང་ལྷས་གཅིག ཨ་མཛེས་བན་ལྷས་ལྷས་གཅིག བན་
རྒྱུགས་གསེག་ཁིས་ལྷས་གཅིག སྐྱིད་ལྷས་ཁམས་ཆུང་ལྷས་གཅིག་སྟེ་ལྔར་བརྩི་བ་
ཡིན་ནོ། །
དེ་ལྟར་ལྷས་ལྔའི་སྡེ་བ་དེ་དག་ལས། ས་དཀར་ལུང་དང་དེའུ་གོང་དང་བོ་ལྷས་
སུ་མི་གཏོགས་ཀྱང༌། འཕྲིན་ལས་རྣམ་ལྔ་འགྲུབ་པའི་གནས་ལྔ་ཞེས་པའི་ནང་དུ་འདུ་
སྟེ། ཞི་བའི་ལས་འགྲུབ་པའི་གནས་ས་དཀར་ལུང་དང་། རྒྱས་བའི་ལས་འགྲུབ་པའི་
གནས་བན་ལྷས་དང་ སྐྱིད་ ལྷས་ ཁམས་ཆུང་ གསུམ། དབང་ གི་ ལས་འགྲུབ་ པའི་
གནས་དེའུ་གོང་། དྲག་པོའི་ལས་འགྲུབ་པའི་ གནས་གསེག་ཁས། ལས་བཞི་སྣ་
ཚོགས་འགྲུབ་པའི་གནས་གནུབས་ལྷས་ཡིན་པར་གསུངས་སོ། །
50



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
དེ་ཡང་དང་བོར་ཁམས་ར་བ་རྣམས་ཀྱི་ལས་དོན་གནུབས་ཆེན་གྱིས་བཟུང་
ཞིང་། ཡུལ་འདིའི་ཆོས་སྲིད་ཀྱི་ལས་དོན་ཡར་རྒྱས་ཟླ་མེད་དུ་བསྐྱངས་པ་དང་། དེའི་
རྗེས་ནས་ཁམས་ར་བ་རྣམས་ཀྱི་དཔོན་ལྷས་ལྔའི་ཚོ་བ་སོ་སོའི་ནང་ནས་སྤྱི་འདེམ་གྱིས་
ཐོན་དགོས་ལ། སྤྱི་སེམས་ཅན་གྱི་མི་སྣ་གང་བཟང་གིས་དཔོན་བྱས་ནས་ལོ་བརྒྱ་ཕྲག་
དུ་མ་ཞིག་སོང་བ་ཡིན། དུས་ཕྱིས་ཁམས་རའི་ཡུལ་དུ་གནམ་རྫོང་དགོན་པ་བྱུང་བ་
ནས། མཆོད་ཡོན་ལྷན་འཛོམས་ཀྱི་རྟེན་འབྲེལ་ལ་བལྟས་ནས། ལྷས་ལྔས་ནང་གི་
དཔོན་པོ་གང་བསྐོས་ལ། རྐ་ཕུག་སྒར་བས་རྟ་ཆེན་རེས་བདག་ཆེན་མཛད་པའི་
ལུགས་སྲོལ་དར། ཕྱིས་ཀྱི་དཔོན་གྲགས་ཆེ་བའི་ནང་ནས་གོ་ཐོས་བྱུང་བ་ནི། སྐྱིད་
ལྷས་དཔོན་རྒན་ཨ་འབྲུག་དང་སྐྱིད་ལྷས་དཔོན་པོ་བསམ་འགྲུབ་རྡོ་རྗེ། བན་རྒྱུགས་
དཔོན་པོ་རྡོ་རྗེ་རྒྱལ་མཚན་དང་བན་རྒྱུགས་དཔོན་པོ་ཚེ་བརྟན་རྡོ་རྗེ། ཐང་ཤང་སྒར་
བ། ཐང་སྒར་བླ་མ། བན་རྒྱགས་དཔོན་པོ་དབང་ཆེན། ཨ་མཛེས་དཔོན་པོ་བཀྲ་ལོ།
དཀར་བོ་ནང་སྒང་བའི་དཔོན་པོ་པདྨ་དབང་རྒྱལ། སུམ་མདོ་བླ་མ་ཟེར་བ་སོགས་མི་
སྣ་གྲགས་ཅན་གང་ཡོད་ཀྱིས་དཔོན་བྱས་པ་ཡིན་ལ། ཕྱིས་ཀྱི་དུས་ཙམ་ལ། སྐྱིད་
ལྷས་དཔོན་པོ་པདྨ་རྡོ་རྗེའི་སྐབས་དོ་ཀྱ་དཔོན་གྱི་མངའ་འོག་ཏུ་གྱུར་ཀྱང༌། དེའི་རྗེས་
སྐྱིད་ལྷས་དཔོན་པོ་བསམ་འགྲུབ་རྡོ་རྗེ་དཔོན་སར་བཞག་ནས་ ཁམས་རའི་འགོ་
འཛིན་བྱས་ཏེ། ཁམས་ར་དོ་ཀྱའི་མངའ་འོག་ནས་ཕྱིར་འཐེན་བྱས་ཤིང་། སྡེ་འདིའི་
ལས་དོན་ལེགས་པར་བསྐྱངས་པས་མཚན་སྙན་ཆེ་བ་བྱུང་སྟེ། ཟི་ལིང་དཔོན་པོས་ཏཱ་
ཡ་མིན་ནས་བྱུ་རུའི་ཏོག་བཀོད་པའི་ལས་ཞྭ་དང་། ཆེས་མཐོའི་ལུང་ལས་ཀྱི་གཟེངས་
བསྟོད་ཐོབ། དཔོན་དེ་ཉིད་ཀྱིས། སྡེ་འདིའི་སྲིད་ཕྱོགས་དར་རྒྱས་ཀྱི་མདུན་ལམ་ལ་
དམིགས་ནས། མི་ཉག་གི་རྒྱ་ཡིག་མཁས་པ་ཞིག་གདན་དྲངས་ཏེ་། རྒྱ་དུར་ཁུག་ཏུ་
རྒྱ་ཡིག་སློབ་གྲྭའི་གཞི་ཆགས་པར་བྱས་པ་དང་། མང་ཚོགས་ཀྱི་དགོས་མཁོར་ཚོང་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཁང་བཙུགས་པ་སོགས་ཐབས་ཇུས་དུ་མ་བཏོན་ཀྱང་ཁོ་འདས་ནས་རྒྱུན་སྐྱོང་མཁན་
ཉག་ཕྲ་བར་གྱུར་སོང་། དེའི་རྗེས་སུ་གནུབས་དཔོན་པོ་འཇིགས་བྱེད་ཀྱི་རིང་ལ་ཟི་
ལིང་ནས་འདི་བར་ལུང་ལས་ཐོབ་སྟེ་དཔོན་ས་བཟུང་བས་གནུབས་དཔོན་ཚང་དུ་
གྲགས་ཤིང་། མི་རྒྱུད་རིམ་པས་སྡེ་དཔོན་བྱས་པ་ཡིན་ནོ། །
ཉེ་སྔོན་ཀྲུང་གོ་གུང་ཁྲན་ཏང་གིས་བཅིངས་གྲོལ་བྱས་པ་ནས། གཅན་ཚ་རྫོང་
ཏང་ཨུ་དང་། རྫོང་མི་དམངས་ཨུ་ཡོན་ལྷན་ཁང་གིས་འགོ་ཁྲིད་ཡང་དག་གནང་བའི་
འོག ཁམས་ར་ཞང་ཏང་སྲིད་ཀྱི་ལས་ཁུངས་ཚུགས་ཤིང༌། ཐད་ཀར་རླབས་ཆེན་གྱི་
ཁྲིད་སྟོན་བྱས་པའི་འོག མཚན་མོའི་མུན་པ་སངས་ནས་ཉིན་གྱི་འོད་སྣང་གསལ་
བའི་དཔེ་ལྟར། ཁམས་ར་མི་དམངས་ཀྱི་རྒུད་པ་སེལ་ཞིང་། ཆབ་སྲིད་དཔལ་འབྱོར་
རིག་གནས་བཅས་ཀྱི་ལས་དོན་དབྱར་མཚོ་རྒྱས་པ་བཞིན་གོང་འཕེལ་ཆེན་པོ་བྱུང་བ་
དང་། ཞིང་ལས་དཔལ་འབྱོར་དམའ་བ་ནས་གོང་འཕེལ་བྱུང་སྟེ། ས་མུའུ་བཞི་སྟོང་
བརྒྱད་བརྒྱ་བརྒྱད་ཅུ་ལྷག་ལ་བརྒལ་བ་དང་། ཕྱུགས་རིགས་སྣ་ཚོགས་ཆིག་ཁྲི་ཆིག་
སྟོང་ལྷག་ལ་འཕེལ་བ་སོགས་སྔོན་དང་བསྡུར་ཐབས་བྲལ་བའི་ཚུལ་སོགས་ཞིབ་པར་
བརྗོད་མ་ནུས་པས་རེ་ཞིག་དེ་ཙམ་མོ། །
འདིར་སྨྲས་པ།
དེ་ལྟར་གནམ་རྫོང་ཡུལ་དང་ཡུལ་ཅན་གྱི། །
ལོ་རྒྱུས་ཟབ་དོན་རྣམ་འབྱེད་ཐབས་ཀྱི་འཕྲུལ། །
རྗེས་སུ་ཟློས་པ་གཞོན་ནུ་དགའ་བའི་སྐྱེས། །
གཏམ་དུ་བསྙད་པའི་ཕྲེང་འདི་གཟིགས་པར་ཞུ། །



༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར།
འོན་ཀྱང་མི་འཇིགས་ཤེས་བྱའི་མཁའ་དབྱིངས་ངོས། །
རིག་དཔྱད་དགུ་ཚིགས་ཞགས་པའི་ཀྱོ་བ་ཡིས། །
ངེས་དོན་བསྟན་སྐར་ཟུང་ལ་མི་བསྙེལ་བ། །
གང་ཡིན་དེ་ཀུན་དབྱེ་འབྱེད་དཔང་བོར་དགོངས། །
མཚན་ཙམ་ཐོས་པས་ཡིད་ཀྱི་ཟུག་རྔུ་ཀུན་བཅོམ་ཐུགས་རྗེའི་གཏེར། །
བོད་མཁས་མི་གསུམ་མཚན་སྙན་རྫ་རྔ་ཕྱོགས་ཀྱི་བུ་མོའི་མཁར། །
བརྡུངས་པས་སྐྱེ་དགུའི་བློ་རྨོངས་བཅིལ་དང་ལྷན་ཅིག་རྒྱལ་བའི་བསྟན། །
སྲིད་ཞིའི་རྒྱལ་མཚན་རྩེར་བཀོད་ཚངས་དབྱངས་སྙན་པའི་དཔེ་ཟླར་དྲངས། །
གསེར་ལྡན་ཙོང་ཁའི་རྒྱུད་ཀྱི་ཐིག་ལེར་རྫོང་གསུམ་གྲགས་པའི་གཙོ། །
དབེན་བྱུང་གནམ་རྫོང་རྟ་བབས་ཨ་ཆུང་སྣང་བརྙན་རིས་སུ་བཀྲ། ། །
གསར་རྙིང་སྒྲུབ་སྡེས་ཡོངས་བསྐོར་ལྷ་བྲག་རང་བྱོན་འཛིང་ཞིང་བསྒྲིགས། །
ནགས་ཚལ་ཐེམ་ཞིང་མཛེས་པ་ཁམས་རའི་གྲོང་གིས་ཁོར་ཡུག་བརྒྱན། །
དེ་ལྟའི་སྣོད་བཅུད་ངོ་མཚར་ཡོངས་གཏམས་ལོ་རྒྱུས་སྙན་པའི་ཚིག །
མཁས་དགུའི་ལྗགས་རྩེ་གློག་དམར་གཡོ་བའི་གར་བརྩེན་ཡང་། ། །
ཡོངས་སུ་བརྗོད་ལ་ངལ་བའི་དབུགས་ཀྱི་བརྩེགས་མ་འདོན་སྲིད་ན། ། །
བདག་དང་བདག་འདྲས་བརྗོད་པའི་མཐའ་མི་དཔོག་ལ་སུ་ཡིས་འགོང་། །



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འོན་ཀྱང་གཏམ་བརྗོད་དེ་ཡི་ཚིག་གི་ཕྲེང་། །
སྙན་འཇེབས་འཕང་འགྲོའི་རྒྱུད་དུ་བཀུག་མིན་ཀྱང་། །
ཐོས་འཛིན་བུ་གར་སོན་པ་འབེལ་བའི་གཏམ། །
སྙིང་བོར་བསྡུས་པ་ལས་བྱུང་ཚུལ་འདི་སྤེལ། །
དཔྱད་གཏམ་རྣམ་པར་བརྩེན་པའི་ཡུར་ལམ་ནས། །
ལེགས་བཤད་རྒྱུན་འབབ་དལ་འགྲོའི་གངྒཱ་མ། །
བློ་གསལ་ཡིད་མཁར་བསྐྱིལ་བའི་དགེ་མཚན་ཀུན། །
སྲིད་པའི་མཐར་ཡང་མི་ཉམས་གནས་གྱུར་ཅིག །
ཨ་ཆུང་གནམ་རྫོང་དང་། གནས་དེའི་དགོན་སྡེ་རྣམ་གསུམ། ཁམས་ར་ལྷས་
ལྔ་བཅས་ཀྱི་ལོ་རྒྱུས་བརྗོད་པ་འདི་ནི། རྨ་ལྷོ་ཁུལ་སྲིད་གྲོས་ཀྱི་ལོ་རྒྱུས་རྒྱུ་ཆ་འཚོལ་
བསྡུ་སྐོར་ཆུང་དང་། གཅན་ཚ་རྫོང་སྲིད་གྲོས་ཀྱི་གཙོ་བདག་རྣམས་དང༌། ཁམས་ར་
ཞང་ཏང་སྲིད་ཀྱི་འགོ་ཁྲིད་རྣམས་ནས་རོགས་སྐྱོར་གང་ལེགས་བྱས་པའི་འོག ང་ཚོའི་
སྐོར་ཆུང་གི་མི་ ཁ་ཤས་གནམ་རྫོང་ལ་ལྟ་སྐོར་ཐོབ་པ་དང་། དེའུ་གོང་མ་ནེ་དང་
མཁྱེན་ཡངས་པ་བསམ་གཏན། ཞྭ་ཁྲའི་དབང་བོ་གྲགས་པ་སོགས་ལོ་རྒྱུས་མཁྱེན་
མཁན་གང་མང་ཞིག་སྤྱན་དྲངས་ནས་གསུང་ཟིན་བཏབ་པ་དང་། ཡི་གེ་སྣ་ཚོགས་
འཚོལ་བསྡུ་བྱས། གཞན་ཡང་དགུ་རོང་རྒྱལ་སྲས་རིན་པོ་ཆེ་དང་སྤྲུལ་བའི་སྐུ་འཇམ་
དབྱངས་ཆོས་འཕེལ་བ་ཟུང་ནས་གལ་ཆེ་བའི་མ་ཕྱི་འགའ་རེ་གནང་བ་དང་། གསབ་
སྣོན་དང་རམ་འདེགས་མཛད་པ་སོགས། ཕྱོགས་འདིར་རོགས་རམ་དང་ཐུགས་ཁུར་
54



་བ
༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
གནང་མཁན་ཡོངས་ལ་བཀའ་དྲིན་དང་ཐུགས་རྗེ་ཆེ་ཞུས་པ་ཡིན།
རྩོམ་པ་བོ་བདག་ལ་སྦྱང་ཡོན་ཞན་པ་དང་། ལོ་རྒྱུས་འཚོལ་བསྡུ་བྱས་པ་ཞན་
པས་འཁྲུལ་བ་གང་མཆིས་གཟིགས་མཁན་རྣམས་ནས་དག་བཅོས་དང༌། སྣོན་པ་
གང་དགོས་རིན་པོ་ཆེ་ལྟ་བུའི་བསམ་འཆར་གནང་རོགས་ཞུ། །
༄༅། །ཇི་གིན་གནས་ཡིག་དམ་པའི་གསུང་རྒྱུན་
དྲི་མ་མེད་པ་བདུད་རྩིའི་རོལ་མཚོ་
ཞེས་བྱ་བ་བཞུགས་སོ། །
༄༅། །ངོ་མཚར་རྨད་བྱུང་མཚན་དཔེ་ཟླ་ཉིས་མཛེས། །
དཔལ་གྱི་མགུལ་དབྱངས་དྲི་ཟའི་འཕང་འགྲོར་འགྲན། །
མཁྱེན་གཏེར་རྒྱ་མཚོའི་གཏིང་མཐའ་ཡོངས་བྲལ་བ། །
འགྲོ་བའི་བླ་མ་ཤཱཀྱ་སེངྒེས་སྐྱོངས། །
་
སྟོན་པ་རིགས་བརྒྱའི་བདག་ཉིད་རྡོ་རྗེ་འཆང་། །
རྫོགས་ལྡན་བསྐལ་བར་འགྲོ་ལ་ཉེར་དགོངས་ནས། །
ཉེར་བཞིའི་ཡུལ་དུ་གདུག་ཅན་འདུལ་མཛད་པ། །
བཅོམ་ལྡན་ཧེ་རུ་ཀ་ཡིས་བྱིན་སྩོལ་ཅིག །
གངས་ཅན་གྲུབ་པའི་དབང་བོ་མཐའ་དག་གིས། །



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཅིག་ཏུ་བཀུར་བའི་རིག་འཛིན་ཡོངས་ཀྱི་རྗེ། །
གསང་ཆེན་འཁོར་ལོས་བསྒྱུར་པའི་ཤིང་རྟ་བ། །
རྒྱལ་དབང་པདྨ་ཀ་རས་བྱིན་ཆེན་ཕོབ། ། །
སྲས་བཅས་རྒྱལ་བའི་བཞེད་དགོངས་གངྒཱ་མ། །།
གངས་ཅན་སྐད་ཀྱི་ཡུར་བར་ལེགས་དྲངས་ཏེ། །
བོད་ཡུལ་གདུལ་བྱའི་ཞིང་སར་འགྲེམས་མཁས་པ། །
ཇོ་འབྲོམ་ཡབ་སྲས་སྙིང་གི་མུན་སེལ་རྒྱལ། ། །
ཐུབ་པའི་བསྟན་ལ་རྒྱལ་བ་གཉིས་པ་ཞེས། །
ལུང་རྟོགས་བསླབ་གསུམ་ལག་ལེན་ཉིན་མོ་ལྟར། །
གསལ་མཛད་འགྲོ་བའི་མགོན་གཅིག་ཙོང་ཁ་བ། །
འཇམ་དབྱངས་མི་ཡི་གར་མཛད་མཆོག་དེས་སྐྱོངས། །
སྙིང་རྗེའི་དཀྱིལ་འཁོར་གཅིག་ཏུ་རྫོགས་པ་ཡི། །
རྒྱལ་ཀུན་ཐུགས་རྗེའི་བདག་ཉིད་ལྷག་པའི་ལྷ། །
སྤྱན་རས་གཟིགས་དངོས་སྐལ་ལྡན་རས་པ་ཞེས། །
མཚུངས་མེད་སྒྲུབ་བརྒྱུད་ཤིང་རྟ་ཆེ་དེར་འདུད། །
དཔལ་ལྡན་མཁས་གྲུབ་འབུམ་སྡེའི་ཟུར་ཕུད་ལ། །
56



༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར།
ངོ་མཚར་རྫོགས་པ་ཞབས་སེན་བཀྲ་ཤིས་རིས། །
ཅོད་པན་གཙུག་ཏུ་དབང་བསྐུར་བསྟན་འགྲོའི་མགོན། །
སྐྱབས་མཆོག་བཞད་པའི་རྡོ་རྗེ་སྙིང་དབུས་བསྟེན། །
，
་
་
ཚོགས་གཉིས་རྒྱ་མཚོར་འཁྱིལ་བ་ལས་འཁྲུངས་པའི། །
གང་སྐུ་མཚན་དཔེའི་སྣང་བརྙན་འོད་བརྒྱ་བ། །
མཛད་འཕྲིན་ཚ་ཟེར་རྒྱས་པས་ཕན་བདེའི་ཚལ། །
བཞད་མཛད་ཐུབ་བསྟན་ཆོས་ཀྱི་ཉི་མར་འདུད། །
མཐའ་ཡས་དབང་ཁྲིད་ལུང་ཆོས་གངྒཱའི་ཆབ། །
བྱིན་རླབས་ལྦུ་བའི་དོ་ཤལ་འགོག་མེད་པའི། །
དཀྱིལ་འཁོར་རྒྱ་མཚོ་སྤྲོ་ཞིང་བསྡུ་བའི་བདག །
ཁྱབ་བདག་དཔལ་ལྡན་བླ་མ་སྙིང་དབུས་བཞུགས། །
བརྩེ་ཆེན་ཟླ་བ་ཞུན་མའི་ཆུ་ཤེལ་དབང་། །
གྲུབ་པའི་མཁར་འཕགས་མཛད་འཕྲིན་ག་བུར་ཆར། །
ཐུབ་བསྟན་ཀུ་མུད་བཞད་པའི་གཉེན་ཤར་བ། །
ཆེ་ཡོས་རིག་འཛིན་ཆེན་མོའི་བཀའ་དྲིན་དྲན། །
སྤྱིར་ཡང་རྒྱལ་བའི་མཛད་ཆེན་གནས་རྣམས་དང་། །
57



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཉེར་བཞིའི་ཡུལ་དང་སུམ་ཅུ་རྩ་གཉིས་དང༌། །།
དུར་ཁྲོད་བརྒྱད་སོགས་འཕགས་ཡུལ་ངོ་མཚར་གནས། ། །
འཛམ་གླིང་རྒྱུན་དུ་གྲགས་རྣམས་སྙིང་བོར་མཐོ། །
སྲོང་བཙན་ཐུགས་རྗེ་ཟླ་བ་དཀར་བོའི་འོད། །
ཁོར་ཡུག་གངས་ལྡན་ཕྲེང་བའི་འཛིན་མ་ལ། །
རྣམ་པར་འཁྱུད་པའི་བསྔགས་འོས་བསྟོད་ཚིག་རིས། །
ཡོངས་བཟུང་གནས་མཚོའི་སྙན་པ་སྲིད་འདིར་གྲགས། །
ཁྱད་པར་རྨ་ཀླུང་དགའ་འཁྱིལ་བྲིས་པའི་ལྟོར། །
དགེ་མཚན་པདྨ་སྟོང་ལྡན་རི་བོ་ཆེ། །
ལྷ་མོའི་དངུལ་ཁང་རྫོང་ཞེས་གྲགས་པ་ཡི། །
སྙན་པའི་རྫ་རྔ་བོད་ཁམས་ཡོངས་སུ་གང་། །
དེ་ཕྱིར་མདོ་དབུས་མཁས་གྲུབ་ཕལ་མོ་ཆེས། །
ཕྱི་ལྟར་སངས་རྒྱས་སྟོང་གི་བླ་རིར་གསུངས། །
ནང་ལྟར་འདོད་ཁམས་བདག་མོའི་རྫོང་ཆེན་དང་། །
གསང་བར་བདེ་བ་མཆོག་གི་གནས་སུ་བསྔགས། །
ས}ག་
ཁྱད་འཕགས་མཚུངས་མེད་གནས་འདིའི་ཕོ་བྲང་དུ། །
བྱིན་རྟེན་རང་བྱོན་གསལ་བའི་ངོ་མཚར་ཅན། །



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
སྣོད་བཅུད་དག་པའི་དཀྱིལ་འཁོར་འབྱམས་ཀླས་སུ། །
ཤར་བ་འདོད་དགུ་འབྱུང་བའི་གཏེར་ཆེན་བཞུགས། །
གངས་ཅན་གྲུབ་པའི་གནས་ཀྱི་ཡ་མཚན་འཕྲུལ། །
ཕྱོགས་སུ་མ་ཆད་བྱིན་མཐུ་རྫོགས་པའི་ལྗོན། །
ཡུལ་འདིའི་སྐལ་བར་ཉམས་པ་མེད་པར་ནི། །།
འཛིན་ཕྱིར་རྟེན་འབྲེལ་སྒོ་འཕར་ཕྱེ་འདི་རྨད། །
རངལ
རྒྱལ་བ་སྟོང་ལྡན་གནས་རི་ཁྱད་འཕགས་འདི། །
མཛམ་གླིང་གྲུབ་པའི་གནས་ཀུན་དཔལ་དང་བསྡེབས། །
དགེ་མཚན་རྣམ་པར་རྒྱལ་བའི་གྲགས་པ་ཅན། །
སྐྱེ་འགྲོའི་གཙུག་གིས་མཆོད་པ་འདི་ན་སྣང་། །
རང་བྱོན་དཀྱིལ་འཁོར་རྒྱ་མཚོ་མཐའ་ཡས་པ། །
འདྲེན་བྱེད་དབང་བོའི་ལམ་དུ་ཡོངས་སྨིན་པའི། །
གསང་གསུམ་མཛེས་སྐུའི་རྣམ་པར་བྱོན་རྣམས་ལ། །
སྐོར་ཕྱག་རྣམ་དཀར་དགེ་བའི་སྲོལ་བཟང་བྱུང༌། ། །
དེ་སྐད་སྔོན་རབས་དཀར་ཆག་དགའ་ཚལ་ལས། །
བྱུང་བའི་ཕོ་ཉ་ངག་གི་རོལ་མོ་ཅན། །



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྣ་ཚོགས་ཁྲིགས་བསྡེབས་ལེགས་བཤད་གཏམ་གྱི་ཟོང་། །
ཅིར་ཡང་འགྲེམ་ལ་ཕྱོགས་རྫོགས་མ་མཆིས་ཕྱིར། །
ནམ་མཁའི་སྙིང་བོ་སྤྲུལ་བའི་གར་མཛད་རྗེ། །
ཁྱབ་བདག་བླ་མ་བྱམས་པའི་མཚན་ཅན་གྱི། །
ཐུགས་བཞེད་སྐོང་ཕྱིར་དང་བས་མཚམས་སྦྱར་ཏེ། །
ལེགས་བཤད་མེ་ཏོག་གསར་བ་འདི་ཡིས་མཆོད། ། །
དེ་ཡང་ཕྱོགས་བཅུའི་རྒྱལ་བ་སྲས་དང་བཅས་པ་རྣམས་ཀྱིས་སྐལ་བ་དང་ལྡན་
པའི་གདུལ་བྱ་རྣམས་ཀྱི་དོན་སྒྲུབ་པ་ལ། གང་ལ་གང་འདུལ་གྱི་སྐུ་གསུང་ཐུགས་ཀྱི་
སྤྲུལ་བའི་བཀོད་པ་སྣ་ཚོགས་སུ་སྟོན་པ་ནི། གསང་བ་བསམ་གྱིས་མི་ཁྱབ་པའི་མདོ་
ལས། བསོད་ནམས་དང་ཡེ་ཤེས་ཀྱི་ཚོགས་བསགས་ཤིང་། བྱང་ཆུབ་སེམས་དཔའི་
འགྲོ་བ་ལའང་གཞོལ་ལ་ངན་འགྲོར་སྐྱེས་པའི་སེམས་ཅན་ཡོངས་སུ་སྨིན་པར་བྱ་བའི་
ཕྱིར་སེམས་ཅན་དམྱལ་བ་དང་། ཡི་དྭགས་དང་། དུད་འགྲོ་དང་། གཤིན་རྗེའི་
འཇིག་རྟེན་དང་། མི་ཁོམ་པ་དང་། དབུལ་བོའི་ཁྱིམ་དུ་སྐྱེས་པའི་འགྲོ་བའང་སྟོན་
ལ། ཞེས་དང་། དག་པའི་ཞིང་ཁམས་རྣམས་སུ་ལོངས་སྐུའི་མཛད་པ་དང་། མ་
དག་པའི་ཞིང་ཁམས་མང་བོར་མཛད་པ་བཅུ་གཉིས་ཀྱི་ཚུལ་རིམ་པར་དང་གཅིག་ཆར་
དུ་སྟོན་པ་སོགས་གསུངས་པ་དང་། གཞན་ཡང་ཞིང་ཁམས་ལ་ལར་བྱང་ཆུབ་སེམས་
དཔའ་དང་། ཉན་རང་དང་། མཁས་གྲུབ་རིག་པ་འཛིན་པ་སོགས་དང་། གཞན་
ཡང་ཚངས་པ་དང་། བརྒྱ་བྱིན། འཁོར་བསྒྱུར། བྲམ་ཟེ། ཁྱིམ་བདག་སོགས་དང་།
གནས་རི་དང་ལྗོན་ཤིང་། སྨན་དང་གྲུ་ཟམ་སོགས་འགྲོ་བ་རྣམས་ཀྱི་སྣང་ངོར་གང་ལ་



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
གང་འཚམས་ཀྱི་རྣམ་པར་བསྟན་ནས་འགྲོ་བའི་དོན་མཛད་པ་སོགས་གསང་བ་
བསམ་གྱིས་མི་ཁྱབ་པའི་སྤྲུལ་བའི་བཀོད་པ་མཛད་ཚུལ་སོ་སོའི་སྐྱེ་བོའི་སྨྲ་བསམ་གྱི་ར་
བ་ལས་འདས་པར་གསུངས་ལ། ཁྱད་པར་འཛམ་བུའི་གླིང་བ་ནི་སྤྲུལ་བའི་གནས་ཀྱི་
ཁྱད་ཆོས་མངོན་པ་ཞིག་ཏུ་གསུངས་པ་ལ་དགོས་པ་ཆེ་སྟེ། སྔོན་དུས་ཀྱི་བསྐལ་བ་ལ།
རྫོགས་ལྡན་གྱི་དུས་དང་། གཉིས་ལྡན་དང་གསུམ་ལྡན་སོགས་འདས་ནས། རྩོད་
པའི་དུས་སུ་བབས་པ་ན། རི་རབ་ཀྱི་རྩེར་ལྷ་དབང་ཕྱུག་ཆེན་པོ་ཡབ་ཡུམ་གནས་ནས་
དབང་བསྒྱུར་ཞིང་། དབང་ཕྱུག་ཆེན་པོའི་སྤྲུལ་བ་ཞི་བའི་སྐུ་དཀར་བོ་རི་རབ་ཀྱི་
དབུས་ན་གནས་པ་དང་། རྒྱས་པའི་སྐུ་སེར་བོ་རི་རབ་ཀྱི་ཤར་ན་གནས་པ། དབང་
གི་སྐུ་དམར་བོ་གཞན་འཕྲུལ་དབང་བྱེད་དུ་གནས་པ། དྲག་པོའི་སྐུ་ནག་པོ་འཇིགས་
བྱེད་དང་། དེའི་ཆུང་མ་དུས་མཚན་མ་གཉིས་འཛམ་བུའི་གླིང་དུ་བབས་ནས་ཡུལ་
དབུས་མ་ག་དྷར་གནས་བཅས་པ་དེའི་ཚེ་དབང་ཕྱུག་གི་སྤྲུལ་བ་ཉེར་བཞི་སོགས་གྱེས་
པ་ལས། སུམ་ཅུ་རྩ་གསུམ་ནས། ལྷ་བཞི་དང་གཡོག་པོ་དྲི་ཟ་བཞི་བབས་ནས་ཐོད་
པའི་དུམ་བུ་ལ་སོགས་པའི་མིང་ཅན་གྱི་ལྷ་བཞིས། ཤར་ཕྱོགས་བི་ལི་ར་མ་ལ་ཡ་དང་།
བྱང་ཛ་ལན་དྷ་ར། ནུབ་ཨོ་ཊི་ཡ་ན། ལྷོ་ཨརྦ་ཏ་སོགས་ཀྱི་གནས་བཞི་བཟུང་། དྲི་ཟ་
ཆང་དགྲ་ལ་སོགས་པ་བཞིས། ཤར་ལྷོ་གོ་དྷ་ཝ་རི། ལྷོ་ནུབ་ར་མེ་ཤོ་ར། ནུབ་བྱང་དེ་
ཝི་ཀོ་ཊི། བྱང་ཤར་མ་ལ་ཝ་སྟེ་ཉེ་བའི་གནས་བཞི་བཟུང་བ་སོགས་མཁའ་སྤྱོད་ཀྱི་སྐུ་
ཡི་གནས་བརྒྱད་བཟུང་། ཡང་ས་སྟེང་རི་རབ་ཀྱི་ཁོང་གསེང་ནས་གནོད་སྦྱིན་བཞི་
དང་། སྲིན་པོ་བཞི་ཡོང་བ་ལས། མྱུ་གུ་ཅན་ལ་སོགས་པའི་མིང་ཅན་གྱི་གནོད་སྦྱིན་
གཙོ་འཁོར་བཞིས། ཤར་ཕྱོགས་ཀཱ་མ་རི་བ་དང་། བྱང་ཨོ་ཊི་བི་ཤ ནུབ་ཏྲི་ཤ་ཀུ་ཎེ།
ལྷོ་ཀོ་ས་ལ་སྟེ་ཉེ་བའི་ཞིང་བཞི་བཟུང་། རབ་ཏུ་བཟང་བོ་ལ་སོགས་པའི་མིང་ཅན་གྱི་
སྲིན་པོ་གཙོ་འཁོར་བཞིས། ཤར་ལྷོ་ཀ་ལངྐ་དང་། ལྷོ་ནུབ་ལཾ་བཱ་ཀ་སྟེ་ཚནྡོ་དང་།



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ནུབ་བྱང་ཀཉྩི་དང༌། བྱང་ཤར་གངས་ཏི་སེ་གཉིས་ནི་ཉེ་བའི་ཚནྡོ་སྟེ། ཚནྡོ་བཞི་
བཟུང་བ་སོགས་ས་བླ་ན་སྤྱོད་པས། ས་སྤྱོད་ཀྱི་གནས་བརྒྱུད་བཟུང་། ཡང་རྒྱ་མཚོའི་
ནང་ནས་ཀླུ་བཞི་དང་། རི་རབ་ཀྱི་འོག་ནས་ལྷ་མིན་བཞི་ཡོང་བ་ལས། སྟོབས་པོ་ཆེ་
ལ་སོགས་པའི་མིང་ཅན་གྱི་ཀླུ་གཙོ་འཁོར་བཞིས། ཤར་ཕྱོགས་བྲེ་ཏ་བུ་རི་དང་། བྱང་
གྲོ་ཧ་དེ་བ་སྟེ་འདུ་བ་དང༌། ནུབ་སོ་རཉྫ་དང་། ལྷོ་ཝརྣ་དེ་ཝི་སྟེ་ཉེ་བའི་འདུ་བ་གཉིས་
བཅས་འདུ་དང་ཉེ་བའི་གནས་བཞི་བཟུང་། ཁྲག་འཐུང་ལ་སོགས་པའི་མིང་ཅན་གྱི་
ལྷ་མིན་གཙོ་འཁོར་བཞིས། ཤར་ལྷོ་ནཱ་ག་ར་དང༌། ལྷོ་ནུབ་སིནྡྷ་སྟེ་དུར་ཁྲོད་དང་།
ནུབ་བྱང་མ་རུ། བྱང་ཤར་ཀུ་ལུ་ཏ་སྟེ་ཉེ་བའི་དུར་ཁྲོད་གཉིས་ཏེ་དུར་ཁྲོད་བཞི་བཟུང་
ཞིང་ས་ འོག་ན་ སྤྱོད་ པས། ས་འོག་གི་ གནས་ བརྒྱུད་བཟུང་ བར་ གྲགས་སོ། །
གཞན་ཡང་ཐུན་མཚམས་ཀྱི་ཡུམ་བཞི་སྤྲུལ་ཏེ། མདུན་རྒྱབ་གཡས་གཡོན་རྣམས་སུ་
སྒྲ་གཅན་མ་སྔོན་མོ། ཉེ་བའི་སྒྲ་གཅན་མ་ལྗང་མོ། མུན་པ་དམར་མོ། ཉེ་བའི་མུན་
པ་སེར་མོ་རྣམས་སུ་སྤྲུལ། ཡང་ཁ་གདོང་མ་ལ་སོགས་པའི་མིའམ་ཅི་བཞི་དང་། སྣ་
ཚོགས་མ་སྟེ་ཕྲ་མེན་མ་བཞིས། གཏུམ་དྲག་དང་། ཚང་ཚིང་ཅན། རྡོ་རྗེ་འབར་བ།
ཀེང་རུས་ཅན། བཀྲ་ཤིས་མཆོག མུན་པ་དྲག་པོ། ཀི་ལི་ཀི་ལིའི་སྒྲ། མི་བཟད་པ་ལ་
སོགས་པའི་དུར་ཁྲོད་བརྒྱད་རྣམས་བདག་ཏུ་བཟུང་སྟེ། གདུག་ཅན་དེ་དག་གིས་
དྲག་པོ་དབང་ཕྱུག་ཆེན་པོ། ཉེ་ཡུམ་དང་། སྦས་ཡུམ་བཞི་བཞི་ཡོད་པ་འཇིགས་ཤིང་
དྲེགས་པའི་སྐུ་དེ་ལ་སྐྱབས་འཚོལ་ཞིང་མངའ་བདག་ཏུ་གསོལ་ནས་མཆོད་པ་ལྷུར་
ལེན་མཛད་པ་ན། དྲག་པོ་དབང་ཕྱུག་གིས་ཀྱང་རང་གནས་དེ་རྣམས་སུ་ཁོའི་ཚབ་
མར་མཆོད་པའི་རྟེན་དུ་ལང་ཀ་རེ་བཞག དབང་ཕྱུག་ཉི་ ཤུ་རྩ་བཞི་ཆུང་མ་དང་
བཅས་པས། མི་རྣམས་ཀྱི་སྲོག་བཅད་ནས་ཤ་ཁྲག་གིས་མཆོད་པ་སོགས། འཛམ་བུ་
གླིང་བའི་སེམས་ཅན་ལ་འཚེ་ཞིང་ཕུང་བར་བྱས་ནས་མི་དགེ་བའི་ལས་ལ་སྦྱོར་བས།
62



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
དེ་རྣམས་འདུལ་བའི་དུས་ལ་བབས་པ་ན། འོག་མིན་ན་བཞུགས་པའི་སྟོན་པ་རྡོ་རྗེ་
འཆང་གིས་གཟིགས་ཏེ། འདུལ་བྱེད་ལ་གདུལ་བྱའི་མིང་གིས་བཏགས་ནས། རང་
རང་གི་ཆ་ལུགས་སོགས་མཐུན་པས་འདུལ་བ་ལས། ཐབས་གཞན་གྱིས་མི་འདུལ་
བར་དགོངས་ནས། དམ་ཚིག་ཆེན་པོ་རྣམ་པར་རོལ་བའི་རྡོ་རྗེ་ཞེས་བྱ་བའི་ཏིང་ངེ་
འཛིན་ལ་སྙོམས་པར་ཞུགས་ཏེ། སྐུའི་བ་སྤུའི་བུ་ག་ནས་དཀྱིལ་འཁོར་སྣ་ཚོགས་པ་
གླིང་བཞི་བྱེ་བ་ཕྲག་བརྒྱར་སྤྲོས་ཤིང་། དབང་ཕྱུག་དང་ཨུ་མའི་གཉེན་པོར་རི་རབ་ཀྱི་
རྩེར་བྱོན་ཏེ། ཐུགས་ཞི་བའི་ངང་ནས་སྐུ་རབ་ཏུ་ཁྲོས་པའི་ཁྲོ་བོ་ཆེན་པོ་བདེ་བ་
མཆོག་གི་སྐུར་བཞེངས་པའི་ཚེ། མི་བསྐྱོད་པས་གཞལ་ཡས་ཁང་གདན་དང་བཅས་
པ་ཕུལ། རིན་འབྱུང་གིས་སེམས་དཔའ་ཉེར་བཞི་དང་སེམས་མ་ཉེར་བཞི་སྤྲུལ་ནས་
ཕུལ། སྣང་བ་མཐའ་ཡས་ཀྱིས་ལྷ་མོ་བཅུ་གཉིས་ཕུལ། དོན་གྲུབ་ཀྱིས་གོ་ཆའི་དཔའ་
བོ་དཔའ་མོ་བཅུ་གཉིས་ཕུལ། སླར་ཡང་རྒྱལ་བ་རིགས་བཞི་ཐུན་མོང་ནས། མཆོད་
པའི་ལྷ་མོ་བཅུ་དྲུག་ཕུལ་བ་བཅས། འཁོར་ལོ་སྡོམ་པ་ལྷ་དྲུག་ཅུ་རྩ་གཉིས་ཀྱི་དཀྱིལ་
འཁོར་དུ་གྱུར་ཏེ། ཧེ་རུ་ཀས་གད་མོ་བཅུ་གཉིས་དང་། དྲག་པོའི་སྟངས་སྟབས་
གཅིག་ གིས། དབང༌ ཕྱུག་ དང་ ཨུ་ མ་ ཞབས་ ཀྱིས་ མནན་ པ་ དང་ མཚུངས་ སུ།
འཇིགས་བྱེད་དང་དུས་མཚན་མ་ཡང་གཉིས་མེད་དུ་ཞབས་ཀྱིས་མནན་པས། དེའི་
སྤྲུལ་གཞི་དང་སྤྲུལ་བ་ས་འོག་ཏུ་སངས་རྒྱས། ཐུན་མཚམས་ཀྱི་མ་མོ་བཞིའི་གཉེན་
པོར་སྙིང་བོའི་རྣལ་འབྱོར་མ་བཞི་སྤྲུལ་ནས་བཏུལ། འཇིགས་བྱེད་ཉེར་བཞི་ཆུང་མ་
དང་བཅས་པའི་གཉེན་པོ། ཐུགས་གསུང་སྐུའི་དཔའ་བོ་ཉེར་བཞི་དང་དཔའ་མོ་ཉེར་
བཞིས་བཏུལ་བ་ཡིན་པས། ཀུན་ཏུ་བཟང་བོ་དང༌། འཇམ་དཔལ། སྤྱན་རས་
གཟིགས། སའི་སྙིང་བོ་བཞི་ཡབ་ཡུམ་རྣམས་ཀྱིས། ལྷ་ཐོད་པའི་དུམ་བུ་དང་། ཀེང་
རུས་ཆེན་པོ། ཀེང་རུས་ཅན། མཆེ་བ་རྣམ་ག གས་སོགས་ལྷ་བཞི་ཕོ་མོ་དང་བཅས་
63



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་སྤྱི་གསུང་འབུམ།
པ་བཏུལ། ཕྱག་ན་རྡོ་རྗེ་དང༌། བྱམས་པ། ནམ་མཁའི་སྙིང་བོ། ནམ་མཁའ་
མཛོད་བཞི་ཡབ་ཡུམ་རྣམས་ཀྱིས་དྲི་ཟ་ཆང་དགྲ་དང༌། འོད་དཔག་མེད། རྡོ་རྗེ་འོད།
རྡོ་རྗེའི་སྐུ་སོགས་དྲི་ཟ་ཕོ་མོ་དང་བཅས་བཏུལ་བ་སྟེ་མཁའ་སྤྱོད་ཐུགས་ཀྱི་འཁོར་ལོའི་
ལྷ་བརྒྱད་དོ། །
སྒྲིབ་པ་རྣམ་སེལ་དང་། སྤོས་ཀྱི་གླང་བོ། བློ་གྲོས་མི་བཟད་པ། ཡེ་ཤེས་ཏོག་
བཞི་ཡབ་ཡུམ་རྣམས་ཀྱིས། གནོད་སྦྱིན་མྱུ་གུ་ཅན་དང་། རལ་བ་ཅན། དཔལ་ཆེན་
པོ། རྡོ་རྗེ་ཧཱུྃ་མཛད་སོགས་གནོད་སྦྱིན་ཕོ་མོ་རྣམས་བཏུལ། སྤོབས་པ་བརྩེགས་པ་
དང་། མྱ་ངན་ཀུན་འཇོམས། ངན་སོང་ཀུན་འདྲེན། དྲ་བ་ཅན་གྱི་འོད་བཞི་ཡབ་
ཡུམ་རྣམས་ཀྱིས། སྲིན་པོ་རབ་ཏུ་བཟང་བོ་དང་། རྡོ་རྗེ་བཟང་བོ། འཇིགས་བྱེད་
ཆེན་པོ། མིག་མི་བཟང་སོགས་སྲིན་པོ་ཕོ་མོ་རྣམས་བཏུལ་བ་སྟེ་ས་སྤྱོད་ཀྱི་གསུང་གི་
ལྷ་བརྒྱད་དོ། ། །
ཟླ་བའི་འོད་དང་། རིན་ཆེན་འོད། ཉི་འོད་སྙིང་བོ། རྡོ་རྗེ་འོད་མཆོག་བཞི་
ཡབ་ཡུམ་རྣམས་ཀྱིས། ཀླུ་སྟོབས་པོ་ཆེ། རིན་ཆེན་རྡོ་རྗེ། རྟ་མགྲིན། ནམ་མཁའི་
སྙིང་བོ་སོགས་ཀླུ་ཕོ་མོ་རྣམས་བཏུལ། ནོར་བཟང་དང་། མཐུ་ཆེན་ཐོབ། བློ་གྲོས་རྒྱ་
མཚོ། བཟང་སྐྱོང་བཞི་ཡབ་ཡུམ་རྣམས་ཀྱིས། ལྷ་མིན་ཁྲག་འཐུང་དང་། པདྨ་གར་
དབང་། རྣམ་པར་སྣང་མཛད། རྡོ་རྗེ་སེམས་སོགས་ལྷ་མིན་ཕོ་མོ་རྣམས་བཏུལ་བ་སྟེ།
ས་འོག་བསྐྱེད་པ་སྐུའི་འཁོར་ལོའི་ལྷ་བརྒྱད་དོ། ། མ་མོ་བརྒྱད་ཀྱི་གཉེན་པོར། སྒོ་
མཚམས་མ་བརྒྱད་རྣམས། སྐུ་མདོག་ཞལ་ཕྱག་སོགས་གདུལ་བྱ་དང་མཐུན་པར་
སྤྲུལ་ནས་བཏུལ་བ་ཡིན་ལ། དྲེགས་པ་ཅན་དེ་དག་དབང་དུ་བསྡུས་ཤིང་ཞབས་ཀྱིས་
མནན་པས་སྲོག་སྙིང་ཀ་ར་ལ་སོགས་པ་ཨོ་ཧཱུཾ་ཧཱུཾ་ཕཊ་ཀྱི་བར་བཅུག་ནས་སྔགས་སུ་བྱིན་
གྱིས་བརླབས་ཏེ་བཏུལ་བར་མཛད་པ་ནི། རྣལ་འབྱོར་མ་སྙིང་བོའི་རྒྱུད་ ལས།



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
གདུལ་བྱའི་མིང་ནི་འདུལ་བྱེད་ལ་གྲགས་འགྱུར། ། ཞེས་དང་། ཡང་རྒྱུད་དེ་ཉིད་
ལས། དྲག་པོ་འཇིགས་བྱེད་འཁོར་དང་བཅས་པ་ཡང་། །འཇུག་ཅིང་དབང་བྱས་
ལོངས་སྤྱོད་ཐིམ་པར་མཛད། ། ཅེས་གསུངས་པ་ལྟར། ལོངས་སྤྱོད་པ་དང་། ཐིམ་
པ། དབང་དུ་བྱ་བ་གསུམ་གྱི་སྒོ་ནས་འདུལ་བར་མཛད་པ་ཡིན་པས། དེ་དུས་ཀྱི་
དཀྱིལ་འཁོར་ཡང་རི་རབ་ཀྱི་རྩེར་ཡོད་པ་མ་བསྡུས་པར་ཞལ་ད་ལྟ་འཛམ་གླིང་དུ་
ཕྱོགས་ཡོད་པའི་རྟེན་འབྲེལ་ལས། འཛམ་བུ་གླིང་དུ་གནས་མང་ཞིང་། ཁྱད་པར་
འཁོར་ལོ་སྡོམ་པའི་གནས་འདི་ལྟ་བུ་བཞུགས་པ་ཡིན་ནོ། །
རང་བྱུང་གི་གནས་དེ་དག་ནི་གནས་ཀྱིས་གང་ཟག་བྱིན་གྱིས་རློབ་པ་རང་བྱུང་
གི་གནས་སུ་གསུངས་ལ། དམ་པས་གནས་བྱིན་གྱིས་བརླབས་ཤིང་། གནས་དེས་
གང་ཟག་བྱིན་གྱིས་རློབ་པ་ནི། སྟོན་པའི་གནས་ཆེན་བཞི་ལྟ་བུ་ཡིན་ཏེ། རུ་མན་ཏེ་
ལིམྦི་ནིར་སྐུ་འཁྲུངས་པའི་གནས། བོ་དྷ་ག་ཡ་རྡོ་རྗེ་གདན་དུ་མངོན་པར་སངས་རྒྱས་
པའི་གནས། ས་ར་ན་ཐ་ཝ་ར་ཎ་སིར་ཆོས་འཁོར་བསྐོར་བའི་གནས། ཀུ་ཤི་ན་ག་ར་
རྩྭ་མཆོག་གྲོང་མྱ་ངན་ལས་འདས་པའི་གནས་ཏེ། ཡོངས་སུ་གྲགས་པ་མདོ་ལས་
གསུངས་པའི་སྟོན་པའི་གནས་ཆེན་བཞི་ཡིན། གནས་དེ་དག་ཏུ་མཇལ་ཞིང་དད་པ་
ལ་བརྩོན་པ་ནི། སྟོན་པ་མྱ་ངན་ལས་འདའ་ཁར་ཞལ་གདམས་ཀྱི་ཚུལ་དུ་གསུངས་པ་
ནི། ལུང་ཕྲན་ཚེགས་ལས། དགེ་སློང་དག ང་འདས་པའི་འོག་ཏུ་གནས་བཞི་བོ་
འདི་དག་ནི་རིགས་ཀྱི་བུ་དང་བུ་མོ་དད་པ་ཅན་རྣམས་ཀྱིས་ཇི་སྲིད་འཚོའི་བར་དུ་འགྲོ་
བར་བྱ་ཞིང་དྲན་པར་འགྱུར་རོ། ། ཞེས་པ་ནས། ང་ལ་དད་པའི་དུས་བྱས་པ་དེ་
དག་ཐམས་ཅད་ཀྱང་། བདེ་འགྲོ་མཐོ་རིས་ཀྱི་འཇིག་རྟེན་དུ་འགྲོའོ། ། ཞེས་དང་།
མདོ་གཞན་ལས་ཀྱང། གནས་བཞི་བོ་འདི་དག་བསྐོར་བས་ཚད་མེད་པས་སྡིག་པ་
ཡང་འབྱང་བར་གསུངས་སོ། ། ཡང་གནས་ཆེན་བཞི་བོ་དེའི་སྟེང་དུ། མཉན་ཡོད་
6



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དུ་མུ་སྟེགས་སྟོན་པ་ཏིར་ཐི་ཀ་བཏུལ་བའི་གནས། ཤིང་ཁ་ས་གྲོང་ཁྱེར་གསལ་ལྡན་དུ་
ལྷ་ལས་བབས་པའི་གནས། མ་ག་དྷའི་ར་ཛ་བྷི་ཏི་རྒྱལ་བོའི་ཁབ་དབྱེན་ཟླུམ་པའི་
གནས། ནཱ་ལན་ད་སྐུ་ཚེ་བྱིན་གྱིས་རླབས་པའི་གནས་ཏེ། ཨཥཱ་མ་ཧ་ས་ཐཱ་ན་ཞེས་
གྲགས་པ་དམ་པའི་གནས་ཆེན་བརྒྱད་དུ་བརྩི། གཞན་ཡང་། བྱ་རྒོད་ཕུང་བོའི་རི་
སྟོན་པས་ཤེར་ཕྱིན་གསུངས་པའི་གནས། ཡངས་པ་ཅན་སྤྲེའུས་སྦྲང་རྩི་ཕུལ་བའི་
གནས། དཔལ་ལྡན་འབྲས་སྤུངས་གསང་སྔགས་ཀྱི་རྒྱུད་སྡེ་གསུངས་པའི་གནས་ཡིན་
པ་ལྟ་བུ་ཤིན་ཏུ་མང༌། དེ་དང་འདྲ་བར། ཨ་ཕུ་ཧན། ཁ་ཆེ། པ་ཀི་སི་ཐན། སིང་
ག་ལ། བྷཾ་ག་ལ། བལ་བོ། བྷར་མ། ཐེ་གོ ཅན་ཕུ་ཀྲེ་སོགས་ཨེ་ཤར་ཡའི་རྒྱལ་
ཁམས་སོ་སོར་ངོ་མཚར་བའི་གནས་དུ་མ་བཞུགས་པ་དང་། རང་རེའི་རྒྱལ་ཁམས་སུ་
ཡང་། གྲགས་ཆེ་བ་རི་བོ་རྩེ་ལྔ། གླང་ཆེན་འགྱིང་རི། ནན་ཧེའི་པོ་ཏཱ་ལ། ཨན་
དཔེའི་ས་སྙིང་གི་གནས་སོགས་གནས་མང་བོ་ཚར་དུ་དངར་བར་ཡོད་པ་དང། ཡང་
དགོས་བོད་གངས་ཅན་གྱི་ལྗོངས་སུ་ གནས་རི་མཚོ་བྲག་བྱིན་ལྡན་གྱིས་ཕྱུར་བུར་
གཏམས་པ་བཞིན་གང་འདུག་སྟེ། ཆོས་རྒྱལ་སྲོང་བཙན་སྒམ་པོས་གནས་མཚོ་ལ་
བསྔགས་པ་བརྗོད་པ་ནི།
ཙ་རི་ཙ་གོང་བདེ་མཆོག་རང་བྱོན་དང་། །
རྡོ་ཆུ་རིན་པོ་ཆེ་ཡང་དེ་ན་ཡོད། །
ཏི་སེའི་གངས་ལ་དགྲ་བཅོམ་ལྔ་བརྒྱ་བཞུགས། །
བདུད་རྩིའི་ཆུ་ཡང་རི་བོ་དེ་ན་ཡོད། །
གྱེ་རིའི་བྲག་ལ་ཡིག་འབྲུ་རང་བྱོན་བྱུང༌། །
མཁའ་འགྲོའི་ཕྱག་རྒྱ་རི་བོ་དེ་ན་ཡོད། །
66



༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར།
མ་ཕམ་མཚོ་ལ་ཀླུ་རྒྱལ་བྱང་སེམས་གནས། །
ཆུ་བོ་ཡོན་ཏན་ཅན་ཡང་དེ་ན་ཡོད། །
ཁྲི་བཤོས་རྒྱ་མཚོའི་ཀླུ་བློན་བྱང་ཆུབ་སེམས། །
ཆུ་བོ་ཆེན་པོ་ཀུན་ལ་ཕན་པར་མཛད། །
གནམ་མཚོ་ཕྱུག་མོའི་ནང་ན་བྱང་ཆུབ་སེམས། །
ཐང་ལྷའི་བྲག་ལ་དགྲ་བཅོམ་ལྔ་བརྒྱ་ཡོད། །
རི་མཐོ་ས་གཙང་གངས་རི་གཉན་གྱིས་བསྐོར། །
།
ཞེས་གསུངས་པ་ལྟར། བྱིན་རླབས་ཀྱི་གཟི་འོད་བཀྲ་བའི་གནས་རི་མཚོ་མོ་
བསམ་གྱིས་མི་ཁྱབ་པའི་དཔེ་དྲངས་པ་ལྟར་ལགས་ལ། དེ་ལྟར་བསྔགས་པའི་ཁྲི་
བཤོས་རྒྱ་མཚོའམ། གཞན་དུ་ཁྲི་ཤོར་རྒྱལ་མོ་དང་། ཁྲི་གཤོག་རྒྱལ་མོ། སྔོ་མཚོ་
ཕྱུག་མོ། ཞེས་སོགས་མཚན་གྱི་ཡི་གེ་མི་འདྲ་བ་ཐོགས་པ་ལས། བསྡུས་ཚིག་ཏུ་མཚོ་
སྔོན་པོ་ཞེས་སྔ་དུས་ཞིག་ནས་ཡོངས་སུ་གྲགས་ཤིང་། དེང་སྐབས་ཡང་མཚོ་འདིའི་སྒྲ་
ལས་དྲངས་ཏེ་མཚོ་སྔོན་ཞིང་ཆེན་ཞེས་གྲགས་པའི་ལྷོ་རྒྱུད། རྨ་ཀླུང་དགའ་བ་འཁྱིལ་
བའི་ལྟེ་བར། རྩེ་གཞུང་སའི་ཐིག་ལེ་ཕུན་སུམ་ཚོགས་པ་འདི་ནི། ཇི་སྐད་དུ། མཁའ་
འགྲོའི་དབང་མོ་གསང་བ་ཡེ་ཤེས་ཀྱིས། །རྩེ་བརྒྱད་ལུང་བ་ཕྱོགས་སུ་གྱེས་པ་ཞེས། །
ལུང་བསྟན་མེ་ ཏོག་ འཐོར་ བའི་ གནས་མཆོག་འདི། ། ཞེས་བསྔགས་པ་བཞིན།
གྲུབ་པའི་དབང་ཕྱུག་མཚོ་སྐྱེས་རྡོ་རྗེ་ནས་ཀྱང་།རྩེ་ཡི་འདུས་རི་ལ་སོགས་རྩེ་གཞུང་
ཡུལ། ། ཞེས་བཀའ་ལུང་གིས་ཟིན་པ། རྩེ་ཡི་འདུས་རི་མཐོན་པོ་ལ། རྩེ་ཆུ་གཡས་
སྐོར་དུ་ འབབ་ པ་ སོགས་ངོ་མཚར་བའི་ཡུལ་ལྗོངས་འདི་ ཉིད་ ཀྱི་མདུན་གྲས་སུ།
སངས་རྒྱས་སྟོང་གི་བླ་རི་ཇི་གན་སྒམ་བྲག་ཞེས་པའི་གནས་མཆོག་འདི་ཉིད་བློས་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བསླང་གི་དཀྱིལ་འཁོར་ལྟར་མངོན་པར་བཞུགས་པ་ཡིན་ནོ། །
དེ་ལྟར་གནས་མཆོག་འདི་ཉིད་ཀྱི་གནས་ཡིག་སྔ་མོ་ནས་བཞུགས་པ་རྒྱས་
འབྲིང་བསྡུས་གསུམ་མཆིས་ཀྱང༌། ད་ལྟ་དཔེ་འགའ་རེ་འཇིག་ནས་མི་སྣང་ཡང་།
མཐོང་ཐོས་ངེས་པའི་རིགས་ཅུང་ཟད་མ་བརྗེད་པའི་རྟེན་དུ་བརྗོད་པ་ལ་དོན་ཚན་ལྔ་
སྟེ། དང་བོ་གནས་འདིའི་སྤྱིའི་ཡོན་ཏན་ཆ་ཙམ་བརྗོད་པ། གཉིས་པ་སྟོན་པའི་
ཞབས་རྗེས་དང་པཎ་གྲུབ་དུ་མའི་སྒྲུབ་གནས་ངོས་བཟུང་བ། གསུམ་པ་ལྷ་མོའི་བླ་
མཚོ་དང་བླ་མཚོའི་གནས་ཁང་གི་གཙོས་གནས་རྣམས་ཀྱི་ཁྱད་ཆོས་མདོ་ཙམ་བཀོད་
པ། བཞི་བ་གནས་འདིའི་ཡོན་ཏན་སྤེལ་ཞིང་སྐོར་སྲོལ་འཛུགས་པ་བོ་གཏེར་རྒན་
རིན་པོ་ཆེའི་ཕྱག་རྗེས་བྱུང་ཚུལ་གྱི་མཛད་རྣམ་རགས་བསྡུས། ལྔ་བ་གནས་འདུས་ཀྱི་
ལོ་དང་། སྐོར་ཚུལ། བསྐོར་བའི་ཕན་ཡོན་གླེང་བ་བཅས་ས་བཅད་རྣམ་པ་ལྔ་ལས།
དང་བོ། གནས་འདིའི་སྤྱིའི་ཡོན་ཏན་ཆ་ཙམ་བརྗོད་པ་ནི། གནས་མཆོག་
སངས་རྒྱས་སྟོང་གི་བླ་རི་ཞེས། །སྙན་པའི་བ་དན་འཕུར་བའི་རོལ་གར་གྱིས། །རབ་
མྱོས་རྩེ་དགས་ལྷ་མིའི་ཁྱིམ་ཡངས་པོར། །གྲགས་པས་འཇིག་རྟེན་ངོ་མཚར་ཀུན་ཀྱང་
ཕམ། །གནས་ཡིག་ལེགས་བཤད་གཏམ་བཟང་བསྐྱུར་རྒྱུད། །འཁྲོལ་བའི་བདེན་
གསུང་ཡིག་འབྲུ་རེ་རེ་ལ། །གསེར་འོད་ལམ་ལམ་འཕྲོ་བའི་དགོངས་ཟབ་ཀྱང་། །
བདག་འདྲས་ཆ་ཙམ་རྗེས་སུ་ཟློས་འདི་ལ། །ནོངས་པ་མཆིས་ཚེ་མཁས་རྣམས་དག་
བཅོས་དགོངས། ། དེ་ལ་འདིར་ཇི་གིན་ལྷ་བྲག་དཀར་བོ་སངས་རྒྱས་སྟོང་གི་བླ་རི་
གྲུབ་ཆེན་བརྒྱད་ཅུའི་བཞུགས་གནས། ཞེས་ གནའ་སྔ་མོ་ཞིག་ནས་ཡུལ་ཁམས་
འདིར་གྲགས་ཆེ་བར་གསུངས་པ་འདི་ཡིན་ཏེ། སྔོན་མི་ཉག་གིས་ཡུལ་འདི་བཟུང་
བའི་ལོ་རྒྱུས་ལ་གཞིགས་ཚེ་དེའི་སྔོན་ནས་ཀྱང་གནས་འདི་གྲགས་ཆེ་བར་ཤེས་སོ། །
དེས་ན་ཇི་གིན་སྒམ་བྲག་ཏུ་འབོད་པ་ལ། སྔོན་གྱི་ཡིག་རྙིང་འགར། ཇིས་ཀན་དང་།



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
ཇི་ཀན། ཇི་རྒན། ཅུ་གངས་ཞེས་སོགས་འབྲི་ཚུལ་མང་བོ་བྱུང་ཡང་། ཀུན་མཁྱེན་
སྐུ་ཕྲེང་རིམ་བྱོན་གྱི་རྣམ་ཐར་དང་གསུང་དུ་མར་ཇི་གིན་ཞེས་བྱུང་བ་ལྟར་ཕྱིས་སུ་འབྲི་
སྲོལ་འདི་གཙོ་ཆེ་བར་བྱས་པ་ཡིན་ནོ། ། གནའ་རབས་ཀྱི་མིས་ཀླུ་ཆུའི་མགོ་ཁུངས་
ལྷ་མོའི་དངུལ་ཁང་རྫོང་དུ་གྲགས་པ་ཇི་གིན་གྱི་རི་བོའི་ཤར་འདབས་ནས་ཐོན་ཏེ། རྣ་
རྫོང་དང༌། རྟ་རྫོང་། ཆབ་རྫོང་། མུར་རྫོང༌། ཤྭ་རྫོང་སོགས་ཀླུ་འགག་གི་རྫོང་ལྷ་
བཅུ་གསུམ་གྱི་ཀླུང་རྒྱུད་དང་འབྲེལ་བར་བཞུར་བས་ཀླུ་ཆུ་ཞེས་ཐོགས་པར་སྔོན་དུས་
རླུང་ལྟར་གྲགས་མོད། ཕྱིས་ཀྱི་མཁས་པ་འགས། ཀླུའི་མུར་རྫོང་ངམ། མུར་རྫིང་
ངམ། མུར་ཟངས་ཞེས་གྲགས་པ། མུར་རྫིང་དབུ་རྩེའི་མདུན་གྱི་ཆུ་མགོ་བརྒྱ་ཕྲག་
ཡོད་ཟེར་བའི་ཆུ་རྒྱུན་ལ་ཀླུ་ཆུའི་མགོ་ཁུངས་སུ་ངོས་འཛིན་འདུག དེ་གཉིས་གང་
ལྟར་ཡང་། མ་ཧ་ཙིནའི་སྐད་དུ། ཞིས་ཆན་ཧྲན་ཟེར་བ་ནུབ་ཀླུ་ཆུའི་མགོ་ཁུངས་སུ་
གནས་པའི་རིའི་མིང་དུ་བཤད་པས་ན། ཇི་རྒན་ཞེས་པའི་སྒྲ། ཞིས་ཆན་ཞེས་རྒྱ་ཡིག་
ཏུ་སྒྲ་བསྒྱུར་བྱས་པ་དང་། དེ་ཡང་ཇི་རྒན་ལྷ་བྲག་དཀར་བོ་ཞེས་གནམ་ནས་བབས་
པའི་རི་བོར་བསྔགས་པས་ན། དེའི་ནང་དོན་ཡང་འཛོམས་པར་བཤད་དོ། ། ད་
ལྟའི་རྒྱ་བོད་ཀྱི་མཁས་པ་འགས། ཞིས་ཆན་ཧྲན་ཨ་མྱེའི་རི་རྒྱུད་ལ་བཤད་འདུག་པ་
ནི། མུར་རྫོང་ཀླུ་ཆུའི་མགོར་ངོས་བཟུང་ཚེ་དེ་ལྟར་བྱས་ན་འབྱོར་བས་ཡིན་ལ།
འགའ་རེས་ཆབ་བྲག་ལ་བཤད་པ་ནི་ཁུངས་གང་ཡིན་བདག་ གིས་མ་ཚོར་རོ། །
མདོར་ན་ཇི་གིན་ཞེས་པའི་མིང་འདི་ཇི་ལྟར་ཐོགས་པའི་ཕྱོགས་ལ་ངག་རྒྱུན་ཐར་ཐོར་
རེ་ལས། ཞིབ་པའི་ཡིག་ཆ་མ་མཐོང་བས་རེ་ཞིག་བཞག་གོ ། དེ་ལྟར་ཇི་གིན་ལྷ་
བྲག་དཀར་བོ་སངས་རྒྱས་སྟོང་གི་བླ་རི་ཞེས་འབོད་པ་འདི་ནི། བཀའ་གདམས་
གླེགས་བམ་ལས། ཀྱེ་གངས་རིའི་མགོན་པོ་སྤྱན་རས་གཟིགས། །རི་པདྨ་སྟོང་ལྡན་
དབྱིབས་ལེགས་པ། །དུས་དགུན་གསུམ་དཀར་བོ་ཤེལ་གྱི་མདོག །དུས་དབྱར་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་སྤྱི་གསུང་འབུམ།
གསུམ་སྔོན་མོ་གཡུ་ཡི་མདོག །དུས་སྟོན་གསུམ་སེར་བོ་གསེར་གྱི་མདོག །དུས་
དཔྱིད་གསུམ་ཁྲ་བོ་གཟི་ཡི་མདོག །མདོག་ཕུན་སུམ་ཚོགས་པའི་རི་བོ་ལ། །ལྟས་
ཁྱད་པར་འཕགས་པའི་མཚན་མ་ཡོད། ། ཅེས་བྱང་རྭ་སྒྲེང་རྒྱལ་བའི་དབེན་གནས་
ལུང་བསྟན་པའི་ཚིག་གཅིག་ལ་དོན་མང་བོ་བསྡུས་པར་གསུངས་པ་ལྟར། རི་པདྨ་
སྟོང་ལྡན་དབྱིབས་ལེགས་པ། ། ཞེས་གནས་རི་འདི་ལ་བྲག་དཀར་བོ་པད་གདན་
སྤུངས་པ་འདྲ་བར་བསྐལ་བ་བཟང་བོའི་སངས་རྒྱས་སྟོང་བཞུགས་པའི་དབྱིབས་
ལེགས་པར་ཤར་བས་ན། སངས་རྒྱས་སྟོང་གི་བླ་རི་ཞེས་ཡོངས་སུ་གྲགས་ཤིང་། དེ་
སྲུང་བའི་གནས་བདག་ལ་བསྟོད་པ་ལས་ཀྱང་། སངས་རྒྱས་སྟོང་གི་བསྟན་པ་སྲུང་
མཛད་པའི། །ལྷ་མཆོག་ཇི་གིན་རྒྱལ་སྲས་སེམས་དཔའི་གཙོ། ། ཞེས་གསུངས་པ་
ལྟར་ལགས་ལ། སྤྱིར་ཡང་སངས་རྒྱས་སྟོང་གི་བླ་རིར་གྲགས་པ། ཁམས་ཀྱི་ཀམ་པོའི་
རྡོ་རྗེ་དཔལ་བརྩེགས་དང་། གནས་འདི་གཉིས་ལས་གཞན་ན་མེད་དེ། རྡོ་གྲུབ་རིན་
པོ་ཆེས། གནས་ཀམ་པོ་རྡོ་རྗེ་དཔལ་བརྩེགས་དང རི་བྱིན་ཆེན་ལྷ་མོའི་དངུལ་ཁང་
རྫོང སྐྱབས་སངས་རྒྱས་སྟོང་གི་བླ་རི་སྟེ མདོ་སྟོད་སྨད་གནས་རི་འགངས་ཆེན་
གཉིས༔ ཞེས་གསུངས་པ་ལྟར་རོ། ། །
དེ་ལྟར་གནས་མཆོག་ཁྱད་པར་ཅན་འདི་ལ་གྲུབ་མཐའ་རིས་སུ་མ་ཆད་པའི་
སྐྱེས་ཆེན་དམ་པ་རྣམས་ཀྱིས་གནས་བསྟོད་དང་གསོལ་འདེབས་མང་དུ་ཡོད་པ་ལས།
ད་ལྟ་ཡུལ་མི་ཀུན་གྱིས་སྐོར་བ་བྱེད་སྐབས་གསོལ་འདེབས་ཀྱི་ཚིག་ཏུ་འདོན་རྒྱུ་དར་
སྲོལ་ཆེ་བ་གྲུབ་པའི་དབང་ཕྱུག་གཉན་ཐོག་རིན་པོ་ཆེ་སྐལ་བཟང་ཐབས་མཁས་རྒྱ་
མཚོ་དཔལ་བཟང་བོའི་གསུང་། ཕྱི་ལྟར་སངས་རྒྱས་སྟོང་གི་བླ་རི་སྟེ། །ནང་ལྟར་
དཔའ་བོ་མཁའ་འགྲོ་རོལ་གནས་མཆོག །གསང་བར་འདོད་ཁམས་བདག་མོའི་ཡེ་
ཤེས་འཕྲུལ། །གནས་མཆོག་ཁྱད་པར་ཅན་ལ་གསོལ་བ་འདེབས། ། ཞེས་དད་



*
༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར།
ལྡན་སྐྱ་སེར་ཀུན་གྱིས་གསོལ་འདེབས་སུ་སྒྲོག་པ་འདི་ཉིད་ཡིན་ལ། དེ་ནི་གནས་
འདིའི་ཡོན་ཏན་བསྡོམས་སུ་བསྡུས་པའི་རྩ་བ་ལྟ་བུར་མངོན་ཏེ། གནས་འདིའི་ཡོན་
ཏན་ཕྱི་ནང་གསང་གསུམ་དང་སྦྱར་བ་ལས། །
དང་བོ་ཕྱི་འཇིག་རྟེན་པའི་མིག་གི་མཐོང་སྣང་ལ་མཇལ་རྒྱུ་ཡོད་པ་ཕྱིའི་ཡོན་
ཏན་ནི། གོང་གི་ལུང་བསྟན་ལས་གསལ་བ། ལྟས་ཁྱད་པར་འཕགས་པའི་མཚན་མ་
ཡོད། ། ཅེས་ཁྱད་འཕགས་ཅན་ནི། ལྷ་དང་མིར་བཅས་པའི་འཇིག་རྟེན་གྱི་འགྲོ་
བའི་སྒྲོན་མེ་གཅིག་བུ་རྣམ་འདྲེན་བཞི་བ་མཉམ་མེད་ཐུབ་པའི་དབང་བོའི་ཞབས་རྗེས་
དང༌། སངས་རྒྱས་སྟོང་གི་སྐུ་བརྙན་གྱི་རྣམ་པ་རང་བྱོན་དུ་ཤར་བ་འདི་ཉིད་ཡིན་པར་
གསུངས་པ་དང་། ཁྱད་པར་གནས་མཆོག་འདི་ཉིད་དཀྱིལ་འཁོར་གྱི་འཁོར་ལོའི་
བཀོད་པ་ལྟར་བཞུགས་པའི་རིམ་པ་ནི། གཞལ་ཡས་ཁང་བྱང་ཕྱོགས་སུ་སྒོ་བསྟན་
ནས་བཞུགས་པར་གསུངས་ཏེ། བྱང་གི་བྲག་རྒྱུ་སྒོ་ནི་སྒོའི་རྟ་བབས་དང་འདྲ་བར་
ཡོད་པས། དེ་ནས་ནང་དུ་ཞུགས་ཏེ་ད་ལྟའི་སྐོར་ལམ་དུ་འགྲོ་བ་ནི་དཀྱིལ་འཁོར་གྱི་
རྩིག་པའི་ནང་འགྲམ་ནས་སྐོར་བ་བྱེད་པ་དང་འདྲ་བར་གསུངས་པ་དང་། དཀྱིལ་
འཁོར་གྱི་གཙོ་བོ་བདག་པོ་ནི། སངས་རྒྱས་སྟོང་གི་བླ་རི་དང༌། དེའི་མདུན་གྱི་བང་
བར། གནས་འདིའི་དཀྱིལ་གྱི་རྩ་ཐིག་འདུས་མདོ་ལྟ་བུར། སྟོན་པའི་ཞབས་རྗེས་
བཞུགས་པ་ལ། གྲུབ་ཆེན་བརྒྱད་ཅུའི་བཞུགས་གནས་རྣམས་ཀྱིས་བསྐོར་ནས་ཡོད་
པ་དང་། དེའི་ཕྱི་རོལ་གྱི་ཕྱོགས་མཚམས་ཀུན་ཏུ་བདེ་མཆོག་གི་གནས་དང་། རྟ་
མགྲིན་གྱི་གནས། ཙཀྲའི་གནས། ལྷ་མོའི་གནས། ཚེ་རིང་མཆེད་ལྔའི་གནས།
ཐུགས་རྗེ་ཆེན་པོའི་གནས། འཇམ་དབྱངས་དམར་སེར་གྱི་གནས། འཇམ་དབྱངས་
དཀར་བོའི་གནས། འཇམ་དབྱངས་ནག་པོའི་གནས། སྒྲོལ་མའི་གནས། རྡོ་རྗེ་
སེམས་དཔའི་གནས། སྨན་བླའི་ཕོ་བྲང་། བདེ་མཆོག་ཕོ་བྲང་། གསང་འདུས་ཕོ་



ན
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བྲང་། རིག་བྱེད་མའི་གནས། མཁའ་སྤྱོད་མའི་ཕོ་བྲང་། ཛམ་དཀར་གྱི་གནས།
སེང་གདོང་མའི་གནས། གཤིན་རྗེ་གཤེད་ཀྱི་གནས། ཕུར་བའི་གནས། མགོན་
པོའི་གནས་རྣམས་ཀྱིས་བསྐོར་ཞིང་བཞུགས་པ་དང་། གནས་དེ་དག་དང་འབྲེལ་
བར་སློབ་དཔོན་རིན་པོ་ཆེའི་སྒྲུབ་གནས་དང་། རྗེ་རིན་པོ་ཆེའི་སྒྲུབ་ཕུག ཕམ་
མཐིང་བའི་སྒོམ་ཁང་། ལྷ་ལུང་དཔལ་རྡོར་གྱི་བཞུགས་གནས། མུ་ཏྲ་ཛོ་ཀིའི་སྒྲུབ་
ཕུག རྭ་ལོ་ཙཱ་བའི་སྒྲུབ་ཕུག ལྭ་བ་དམར་བོའི་སྒྲུབ་ཕུག བ་རི་བའི་སྒྲུབ་ཕུག གྲུབ་
དབང་སྐལ་ལྡན་རྒྱ་མཚོའི་སྒོམ་ཁང་། ཆེ་ཡོས་རིག་འཛིན་ཆེན་མོའི་སྒྲུབ་ཕུག་སོགས་
སྒྲུབ་གནས་དུ་མས་ཁོར་ཡུག་ཀུན་མཛེས་པར་བྱས་སོ། ། དེ་ལ་སྐུའི་རྟེན་གྱི་རང་
བྱོན་བསམ་གྱིས་མི་ཁྱབ་པ་བཞུགས་ཤིང་། གསུང་རྟེན་ཡི་གེ་དྲུག་མ་སོགས་དང་།
ཐུགས་རྟེན་མཆོད་རྟེན་དབྱིབས་ཀྱི་རི་བོ་ངོ་མཚར་ཅན་སོགས་བཞུགས་པ་དང༌།
གཞན་ཡང་དཔལ་ལྡན་ལྷ་མོའི་བླ་མཚོ་སོགས་བླ་མཚོ་ ཁག་ དུ་མ་དང་། འཇམ་
དབྱངས་གྲུབ་ཆུ་དང་། རྣམ་འཇོམས་གྲུབ་ཆུ། སེང་གདོང་མའི་གྲུབ་ཆུ་སོགས་གྲུབ་
ཆུ་དུ་མ་དང་། མགོན་པོའི་བླ་ཤིང་དང་། ལྷ་མོའི་བླ་ཤིང་སོགས་བླ་ཤིང་དང་ལྗོན་
ཤིང་གནས་པ་ཅན་སོགས་བྱིན་རྟེན་བསམ་གྱིས་མི་ཁྱབ་པ་བཞུགས་པ་ནི། རྗེ་གྲུབ་
དབང་སྐལ་ལྡན་རྒྱ་མཚོས། གནས་ཡ་མཚན་ཇི་གིན་སྒྲུབ་གནས་སུ། །རྟེན་རང་
བྱོན་བསམ་གྱིས་མི་ཁྱབ་བཞུགས། ། ཞེས་གསུངས་སོ། ། །
གཉིས་པ་གནས་མཆོག་ཁྱད་པར་དུ་འཕགས་པ་འདི་ཉིད་ཀྱི་ནང་གི་ཡོན་ཏན་
ནི། སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་བྱིན་གྱིས་བརླབས་ཤིང་དཔའ་
བོ་མཁའ་འགྲོ་རྣམས་གནས་འདིར་སྤྲིན་བཞིན་འདུས་ནས། དཔལ་འཁོར་ལོ་སྡོམ་པ་
སོགས་ཡི་དམ་རྒྱལ་བ་རྒྱ་མཚོའི་ལྷ་ཚོགས་ཀྱི་གཙོ་འཁོར་སོ་སོའི་རྣམ་པ་བསམ་ལས་
འདས་པའི་ངོ་བོར་བཞེངས་ཏེ། སྤྲུལ་བའི་བཀོད་པ་སྣ་ཚོགས་པས་འགྲོ་བའི་དོན་ལ་



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
བརྩོན་པར་མཛད་པ་ནི་གནས་ཀྱི་ཁྱད་ཆོས་སུ་གསུངས་ཏེ། མ་ཅིག་རྣམ་བཤད་ཆེན་
མོར། སྤྱིར་གནས་ཞེས་པ་ནི། ས་གཞི་དང་། གངས་རི་དང་། རི་བྲག་དང་། ཆུ་བོ
དང་། ལྗོན་ཤིང་དང་། དེ་རྣམས་ཀྱི་ ཁ་དོག་དང་། བཅུད་ལ་སོགས་པའི་རྟེན་
འབྲེལ་འཛོམས་ཤིང་ཡོན་ཏན་དུ་མས་བརྒྱན་པ། ནུས་པ་ཕུན་སུམ་ཚོགས་པ་དང་
ལྡན་པ་གང་ཡིན་པ་དེ་ནི། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་སྐུ་
གསུང་ཐུགས་ཀྱི་བྱིན་རླབས་དང་། སྐུ་གསུང་ཐུགས་ཀྱི་ནུས་པ་དང་ལྡན་པའི་དཔའ་
བོ་དང་མཁའ་འགྲོ་ཐམས་ཅད་དེར་འདུས་ནས་རྟག་ཏུ་གནས་པ་དང་། རྒྱལ་བ་སྲས་
བཅས་ཀྱི་སྐུའམ། གསུང་ངམ། ཐུགས་སམ། གང་གི་བྱིན་རླབས་གནས་པས་ན་
གནས་ཞེས་བྱའོ། དེ་ལྟ་བུའི་ས་གཞི་དང་། རི་བྲག་དང་། ཆུ་བོ་དང༌། ལྗོན་ཤིང་ནི་
ཡུལ་ཕྱོགས་གང་དུ་ཡོད་ཅིང་། གྲངས་དང་བཅས་པ་ཡོད་ཀྱང་། སྐྱེས་བུའི་རྩོལ་བས་
སྦྱོར་བ་མ་ཡིན་པས་ན་བདག་བཟུང་མེད་ལ། ས་གཞི་སོགས་རྣམས་ནི་རང་བཞིན་
ལྷུན་གྱིས་གྲུབ་པའི་གནས་ཡིན་པས་ན། སྤྱིའི་གནས་ཞེས་ཟེར། ཞེས་གསུངས་པ་
ལྟར་དཔའ་བོ་མཁའ་འགྲོ་རྟག་ཏུ་འདུ་བ་གནས་ཀྱི་ཁྱད་ཆོས་སུ་གསུངས་པ་དང་། །
འོན་ཀྱང་གནས་གང་ཞིག་ཏུ་གནས་བདག་རྣམས་རྒྱུ་ཞིང་དེས་བསྟན་པ་སྲུང་བའི་
འཕྲིན་ལས་མཛད་ཚུལ་ཡང་། རྣམ་བཤད་ཆེན་མོར། དེ་ལྟ་བུའི་སྤྱི་དང་བྱེ་བྲག་གི་
གནས། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱིས་བྱིན་གྱིས་བརླབས་
ཤིང་། དཔའ་བོ་མཁའ་འགྲོ་འདུ་བའི་ཕོ་བྲང་དུ་བྱིན་རླབས་ཤིན་ཏུ་ཆེ་བ་དེ་དག་
རྣམས་ཀྱི་སྤྱིའི་བདག་པོ་ནི། བསྟན་མ་བཅུ་གཉིས་དང་སྐྱོང་མ་རྣམས་ཡིན་པས། དེ་
ཡང་བསྟན་སྐྱོང་རྣམས་ཀྱིས་གནས་བྱིན་རླབས་གང་ཆེ་བ་རྣམས་བསྐོར་ཞིང་ཉུལ་
ནས། གནས་དེ་དག་ཐམས་ཅད་བདག་ཏུ་བཟུང་ཞིང་། དམ་ཚིག་དང་ལྡན་ཞིང་
ཆོས་སྙིང་ནས་སྒྲུབ་པ་བོའི་གང་ཟག་རྣམས་ཀྱི་གྲོགས་བྱེད་ཅིང་། དམ་ཚིག་ཉམས་པ་
ད
73



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དང་ཆོས་ཚུལ་བཞིན་མི་སྒྲུབ་པ་རྣམས་ཀྱི་དབུགས་ལེན་བྱས་ནས་ངན་འགྲོར་སྦྱོར་
བར་ནུས་པའི་བསྟན་སྐྱོང་རྣམས་ལ་གནས་བདག་ཟེར་བས། དེ་ནི་སྤྱིའི་གནས་
བདག་ཡིན། བྱེ་བྲག་པའི་གནས་བདག་ལ་ཡང་། གནས་གང་ཡིན་པ་སོ་སོར་བདག་
ཏུ་བཟུང་ནས་རྒྱུན་པར་གནས་པ། ཞེས་གསུངས་པ་ལྟར། གནས་འདིར་ཡང་གནས་
བདག་ཁྱད་པར་བ་དུ་མ་ཡོད་པ་དང་། གནས་སྒོ་སྲུང་བ་བོ་སོགས་ཀྱིས་དམ་ལྡན་ལ་
འཕྲིན་ལས་སྒྲུབ་པ་དང་། དམ་མེད་ལ་བཀའ་ཆད་བྱུང་བའི་ལོ་རྒྱུས་ཀྱང་ཡོད་མོད་འདིར་
དེ་ཙམ་མོ། །
གསུམ་པ་གནས་མཆོག་འདི་ཉིད་ཀྱི་གསང་བ་ལྟར་གྱི་ངོ་བོ་ཇི་འདྲ་ཡིན་པར་
བརྗོད་པ་ནི། སློབ་དཔོན་རིན་པོ་ཆེ་ཉིད་བོད་ཡུལ་གྱི་རྫོང་ཆེན་པོ་བཅོ་བརྒྱད་དུ་
གྲགས་པའི་གནས་སོ་སོའི་ཡུལ་དུ་བྱོན་ཞིང་བྱིན་གྱིས་བརླབས་པ་དང༌། དཔའ་བོ་
མཁའ་འགྲོ་རྣམས་དབང་དུ་བསྡུས་ཤིང་། གནས་བདག་དང་ཞིང་སྐྱོང་། ཡུལ་སྐྱོང་
དྲེགས་པ་ཅན་རྣམས་ལ་དབང་བསྐུར་ཞིང་གསང་བའི་བཀའ་རྟགས་ལ་བཙུད་ནས་
ཕྱག་རྒྱུ་གཉན་པོས་བྱིན་གྱིས་བརླབས་པ་དང༌། བདུད་དང་འདྲེ་སྲིན་མ་རུངས་པ་
རྣམས་བཏུལ་ནས། གནས་མཆོག་དུ་མའི་གནས་སྒོ་ཕྱེ་བར་གསུངས་སོ། ། དེ་
ཡང་རྫོང་ཆེན་བཅོ་བརྒྱད་དེ་རྣམས་ཀྱི་ནང་གསེས་ལྷ་མོའི་དངུལ་ཁང་རྫོང་ཞེས་གྲགས་
པ་ནི། ཇི་གིན་གྱི་གནས་རི་འདི་ཉིད་ཡིན་ཚུལ། གཏེར་རྒན་རིན་པོ་ཆེའི་གནས་ཡིག་
རྒྱས་འབྲིང་གཉིས་སུ་ཞིབ་རྒྱས་ཀྱིས་གསལ་བར་བཀོད་པ་ལྟར་ཡིན། དེ་ཡང་ལྷ་
དབང་ཕྱུག་ཆེན་པོ་ཡབ་ཡུམ་གྱི་ཁམས་བབས་པའི་རི་བོར་གྲགས་པ་ཇི་གིན་སྒམ་བྲག་
ཏུ་འབོད་པ་འདི་ནི། དཔལ་ལྡན་ལྷ་མོའི་ཡེ་ཤེས་ཀྱི་རྣམ་པར་འཕྲུལ་བ་ལས་བྱུང་བའི་
གནས་རི་ཁྱད་འཕགས་ཏུ་གསུངས་པ་དང༌། རྒྱལ་བུ་དཀོན་མཆོག་འབངས་ཀྱི་སྐྱེས་
རབས་ལས། མཚོ་དམའ་མོ་གཡུ་ཡི་མཎྜལ་ཡོད། ། ཅེས་ལུང་བསྟན་པ་ལྷ་མོའི་བླ་
ང
74



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
མཚོ་འདི་ཉིད་ལ་ངོས་འཛིན་ཞིང་། དྲེའུ་རྐྱང་སེར་དང་། སྲིན་པོའི་བོང་བུ་གྲྭ་དམར།
མུ་ལེ་དིང་གི་གནས་མཚོ། ལྷ་མོའི་བླ་ཤིང་། བྱང་རི་དམར་བོ་རྔམས་ཤིང་འཇིགས་པ་
བཅས་ལྷ་མོའི་གནས་ཀྱི་རྟགས་མཚན་མང་རབ་ཅིག་ཡོད་དོ། ། སྔོན་ཀུན་མཁྱེན་
གོང་མ་དབུས་ནས་རྩེ་གཞུང་དུ་ཆིབས་བསྒྱུར་བའི་སྐབས། མཚོ་ ཁ་འདིར་ཞག་
བཞུགས་མཛད་དུས། ཁ་བ་ཆེན་པོ་བབས་པ་ལ། ཉིད་ནས་གནས་འདི་དཔལ་ལྡན་
ལྷ་མོའི་གནས་ཡིན་པས། འཕྲིན་ལས་ཚུལ་བཞིན་སྒྲུབ་པའི་རྟགས་ཡིན་གསུངས་པ་
སོགས་ཚད་ལྡན་གྱི་སྐྱེས་བུ་དམ་པ་དུ་མས་དཔལ་ལྡན་ལྷ་མོའི་གནས་སུ་བསྔགས་པ་
བརྗོད་ཀྱིས་མི་ལང་ངོ༌། །
དེ་ལྟར་ གནས་འདིའི་ཡོན་ ཏན་ ཕྱི་ནང་ གསང་ གསུམ་ དང་ སྦྱར་ ཚུལ་ ལ།
ཁམས་ལཱ་ཁ་གྲུབ་དབང་བས། ཕྱི་ཇི་གིན་སངས་རྒྱས་སྟོང་གི་བླ་རི། །ནང་དཔལ་
ལྡན་འདོད་ཁམས་བདག་མོའི་གནས་རྫོང་། །གསང་བར་འཁོར་ལོ་བདེ་བ་མཆོག་གི་
གནས། ། ཞེས་གསུངས་ཚུལ་ཡང་བྱུང་ངོ༌། །
གཉིས་པ། སྟོན་པའི་ཞབས་རྗེས་དང་། པཎ་གྲུབ་དུ་མའི་སྒྲུབ་གནས་ངོས་
བཟུང་བ་ལ།
རྣམ་འདྲེན་ཐུབ་དབང་ཉི་མ་གཞོན་ནུ་ཡི། ། །
བསོད་ནམས་བརྒྱ་བའི་མཚན་དང་ལེགས་འགྲོགས་པའི། །
བྱིན་རླབས་དྲི་བསུང་འཐུལ་བའི་ཞབས་པདྨོ། །
བཀོད་པའི་འཛུམ་རིས་ཞིང་འདིའི་དཔལ་དུ་བཞུགས། །
རིམ་གཉིས་ལམ་གྱི་རྟོགས་པ་མངོན་གྱུར་ཅིང་། །
བླ་མེད་ཟུང་འཇུག་མཆོག་གི་ས་བརྙེས་པའི། །



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གྲུབ་པའི་གྲགས་སྙན་ནམ་མཁའི་མཐར་འཛེགས་པ། །
བརྒྱད་ཅུ་རྩ་བཞིའི་གནས་མཆོག་རྣམས་ལ་གུས། །
དེ་ཡང་གནས་འདིར། གྲུབ་ཆེན་བརྒྱད་ཅུའི་བཞུགས་གནས་ཀྱི་གཙོ་བོ་ཧ་
བརྩེགས་གྲྭའི་སྒོམ་ཁང་བྲག་ལུང་གསུམ་ཞེས་གྲགས་པའི་ནང་དུ་ཕལ་ཆེར་འཐུས་ཚང་
དུ་བཞུགས་པར་གསུངས་པ་ལྟར་ལགས་པས། བྲག་ལུང་དེ་གསུམ་གྱི་ལུང་བ་དབུས་
མའི་ནང་གི་བྲག་འགག་བརྒལ་ནས་སོང་བ་ན། མཐའ་སྐོར་དུ་རང་བྱུང་འབབ་ཆུས་
བསྐོར་བའི་དཀྱིལ་དུ། བྲག་ཆོས་ཁྲི་བརྩེགས་པ་ལྟ་བུའི་ཁར། སྟོན་པ་མཉམ་མེད་
ཐུབ་པའི་དབང་བོའི་ཞབས་རྗེས་བཞུགས་པ་ཡིན་ནོ། ། གནས་ཡིག་འབྲིང་བོར་
དེའི་ཉེ་འཁོར་དུ་ཀུན་དགའ་བོའི་ཞབས་རྗེས་ཤིག་ཀྱང་ཡོད་པར་གསུངས། གནས་
ཡིག་ཆེན་མོར་བཅོམ་ལྡན་འདས་སྐུའི་མཛད་པ་ཐ་མ་སྟོན་པར་ཉེ་བའི་གོང་རོལ་ཞིག་
ཏུ། སྟོན་པ་རྫུ་འཕྲུལ་གྱིས་གནས་འདིར་བྱོན་ནས། བསྟན་པ་བྱང་ནས་བྱང་དུ་དར་
བའི་སྐབས་སུ། བསྟན་ལ་འཚེ་བའི་འཇིག་རྟེན་སྐྱོང་བ་རྣམས་དཀར་ཕྱོགས་ལ་འཛུད་
པའི་དོན་དུ་དེ་དག་དམ་ལ་བཞག་ཅིང་། དེ་དུས་ཀྱི་བསྟན་པ་སྐྱོང་བར་བཀའ་གཏད་
གནང་བ་དང༌། མ་འོང་མཐའ་འཁོབ་ཀྱི་གདུལ་བྱ་རྣམས་ལ་ཐུགས་བརྩེ་བས་ཉེ་བར་
དགོངས་ཏེ། སངས་རྒྱས་ཀྱི་ཡོན་ཏན་དྲན་ཞིང་དད་པ་འཕེལ་བའི་ ཕན་ཡོན་ལ་
གཟིགས་ནས་ཞབས་རྗེས་བཞག་པ་ཡིན་ཞེས། ཚད་ཐུབ་ཀྱི་སྐྱེས་ཆེན་དམ་པ་དུ་མས་
ལུང་བསྟན་དང་སྦྱར་ནས་གསུངས་ཡོད་ཀྱང་དྲན་པའི་ཡུལ་དུ་མི་འགྱུར། དེར་མཐུད་
ནས་གསུངས་དོན། འཇིག་རྟེན་ཚུ་རོལ་ལ་ཞེན་པ་རྣམས་ཀྱིས་སྟོན་པ་བཅོམ་ལྡན་
འདས་བོད་ཡུལ་ལ་བྱོན་པའི་ལོ་རྒྱུས་མ་གྲགས་པས་ན། གནས་འདིར་ག་ལ་བྱོན་སྙམ་
པ་འཆར་སྲིད་ཀྱང་། ལུང་སྡེ་བཞིར། སངས་རྒྱས་ཀྱི་མཛད་པ་སྟོན་པར། སྐུ་ཏིང་ངེ་



༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར།
འཛིན་ལ་མཉམ་པར་བཞག་བཞིན་དུ། སྐད་ཅིག་བསྐལ་བར་བྱིན་གྱིས་བརླབས་
ཤིང༌། འཇིག་རྟེན་གྱི་ཁམས་དུ་མར་བྱོན་ནས། ལྷ་ཀླུ་གནོད་སྦྱིན་དུ་མ་དམ་ལ་
བཞག་པར་གསུངས་པས་ཀྱང་དོགས་པ་སེལ་ནུས་སོ། ། ཞེས་བཀོད་པ་ལྟར་ཡིན་ནོ།
དེ་ལྟར་བཅོམ་ལྡན་འདས་ཀྱི་ཞབས་རྗེས་སྙིང་བོར་བཞུགས་པའི་ཁོ་ར་ཁོར་ཡུག་དང་།
ཁྱད་པར་གྲུབ་ཆེན་བརྒྱད་ཅུ་སོགས་ཀྱི་བཞུགས་གནས་ཀྱིས་ཡོངས་སུ་བསྐོར་བའི་ཚུལ་
གྱིས་གནས་པར་མངོན་ཏེ། གནས་ཡིག་རྒྱས་པར། གྲུབ་ཆེན་སོ་སོའི་སྒྲུབ་གནས་
ཞིབ་རྒྱུས་ཀྱིས་ངོས་བཟུང་ཞིང༌། དེ་རེ་རེར་རང་བྱོན་གང་བཞུགས་རྣམས་གསལ་
བར་བཀོད་ཡོད་མོད། ཧ་ཅང་རྒྱས་པས་བློ་ངོར་མ་ཤོང་། གནས་ཡིག་འབྲིང་བོར་
གྲུབ་ཆེན་སོ་སོའི་བཞུགས་གནས་དཔེ་སྟོན་ཙམ་ལས་ཞིབ་པར་འཁོད་མེད་ལ། ཡུལ་
མི་ཕལ་ཆེར་གྱི་ལག་ཏུ་འབྱོར་བའང་གནས་ཡིག་འབྲིང་བོ་འདི་ལས་ཕལ་ཆེར་མེད་
པས། ད་ལྟ་ཀུན་གྱིས་ངོས་ཟིན་པ་ནི། སྒྲུབ་ཕུག་བཅུ་ཕྲག་ཡས་མས་ཤིག་སྟེ། སྒོམ་
ཁང་བྲག་ལུང་དབུས་མར། མདོ་ནས་གཡས་སྐོར་གྱིས་སོང་བས་ན། ས་ར་ཧའི་སྒྲུབ་
ཕུག་དང་། ཨ་ན་ཀའི་སྒྲུབ་ཕུག ད་རི་ཀ་བའི་སྒྲུབ་ཕུག སློབ་དཔོན་ཀླུ་སྒྲུབ་ཀྱི་སྒྲུབ་
ཕུག ལུང་ཕུའི་གཡོན་དུ་ ཤ་བ་རིའི་སྒྲུབ་ཕུག ཕམ་མཐིང་བའི་སྒྲུབ་ཕུག ཏིལ་
བརྡུང་བའི་སྒྲུབ་ཕུག་བཅས་དང༌། གཡས་ཀྱི་བྲག་ལུང་དུ་བྱ་རི་བའི་སྒྲུབ་ཕུག ར་ཧུ་
ལའི་སྒྲུབ་ཕུག ལུ་ཨི་བའི་སྒྲུབ་ཕུག གཡོན་གྱི་བྲག་ལུང་དུ་ཛ་ལན་དྷ་རའི་སྒྲུབ་ཕུག
ཀུ་མ་རི་བའི་སྒྲུབ་ཕུག་བཅས་ཡོད། བྲག་ལུང་དེ་གསུམ་དུ་ངོས་མ་ཟིན་པའི་ཕུག་པ་
ངོ་མཚར་མཐའ་ཡས་པས། དེ་དག་གྲུབ་ཆེན་སོ་སོ་རྫུ་འཕྲུལ་གྱིས་བྱོན་པའི་གནས་
ཡིན་པ་གདོན་མི་ཟ་བས་བྱིན་རླབས་ཀྱི་རྟེན་དུ་གལ་ཆེ་ལ། སོ་སོར་ངོས་ཟིན་པ་
རྣམས་དད་པའི་རྟེན་དུ་བཀོད་པ་ལས། ངོས་མ་ཟིན་ཀྱང་དད་པས་ཕྱག་སྐོར་བྱེད་
ནུས་ན་བྱིན་རླབས་འབྱུང་བར་འགལ་བ་མེད་དོ། ། ཀུ་ཀུ་རི་བའི་སྒྲུབ་ཕུག་ནི་དྲེའུ་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དཀར་མའི་ངོས་སུ་ཡོད་ལ། ཉིད་ཀྱི་ཕྱག་ཞབས་ཀྱི་རྗེས་དང་། ཁྱི་རྗེས་སོགས་གསལ་
བར་བཞུགས། བལ་བོ་ཕམ་མཐིང་བ་ཆུང་བ་ལས་ཀྱི་ཕྱག་རྒྱ་བཙལ་བར་མདོ་སྨད་
བརྒྱུད་ནས་བྱོན་དུས། སངས་རྒྱས་ཀྱི་ཞབས་རྗེས་ལ་མཇལ་བར་གནས་འདིར་ངོས་
སུ་བྱོན་ནས་བཞུགས་པར་གསུངས་ཤིང༌། ཞབས་རྗེས་དེ་དང་ཉེ་བར་ཁོང་གི་སྒྲུབ་
ཕུག་ཡོད་ལ། དེར་ཕྱག་རྗེས་ཀྱང་གསལ་བར་བཀོད་ཡོད། །
དེ་ལྟར་སྒོམ་ཁང་བྲག་ལུང་གསུམ་གྱི་མདུན་ངོས་གཡོན་ཟུར་དུ། གནས་དང་
ཞབས་རྗེས་སྲུང་བ་བོ། ཡོངས་གྲགས་ཇི་གིན་ཨ་མཆོད་དུ་འབོད་པ། མཚན་དངོས་
པདྨ་རི་ཕྱོར་རམ། གྲུབ་དབང་སྐལ་ལྡན་རྒྱ་མཚོས་ནོ་མོན་གཡུ་རྩེ་ཞེས་བསྔགས་པའི་
གནས་རི་འདི་ནི། གནས་ཡིག་རྒྱས་འབྲིང་གཉིས་སུ་ཟངས་མདོག་དཔལ་རི་དང་
གཉིས་སུ་མེད་པའི་སློབ་དཔོན་རིན་པོ་ཆེས་སྒྲུབ་གནས་བྱིན་ལྡན་དུ་གསུངས་པ་དང་།
དབུ་རྩེའི་སྒྲུབ་ཕུག་ནི། རྫོང་ཆེན་འདིར་སློབ་དཔོན་རིན་པོ་ཆེས་ཞབས་ཀྱིས་བཅགས་
པའི་གནས་སུ་གསུངས་ཡོད་པས། སྒྲུབ་ཕུག་ཏུ་སྣང་བ་མཐའ་ཡས་ཀྱི་སྐུ་དང་། གུ་
རུ་མཚན་བརྒྱད་རང་བྱོན་དུ་དོད་པར་བཞུགས་པ་དང༌། མཚན་མོར་གནས་འདིའི་
ཕྱི་ནང་ཀུན་ཏུ་སྒྲོན་མེའི་འོད་མཐོང་བ་མང་དུ་ཡོད་པས་གནས་སྒྲོན་མེ་ཅན་ཡང་ཟེར།
གནས་རིའི་མདུན་ངོས་སུ་རྗེ་འབངས་ཉེར་ལྔ་བྲག་རི་རང་བྱོན་གྱི་ཚུལ་དུ་བཞུགས་པ་
ཡིན་ནོ། །
གནས་དེ་དག་གི་ཆུ་རྒྱུན་གསུམ་འདུས་པའི་མདོར། གནས་རྣམས་ལ་ཕྱོགས་
པར་དྲེའུ་དཀར་མའི་ཉིན་ངོས་སུ། མདོ་སྨད་ཀྱི་སྒྲུབ་བརྒྱུད་བསྟན་པའི་བདག་པོ་
ཤར་སྐལ་ལྡན་རྒྱ་མཚོ་བཞུགས་པའི་སྒོམ་ཁང་ཤེལ་ཕུག་ནམ་མཁའ་རྫོང་ཞེས་བྱ་བ་
ཡོད། སྒོམ་ཁང་དེའི་ཕུག་ཇེ་ཕྲར་གྱུར་ནས་བུ་ག་ཆུང་ངུ་སྟེང་ཕྱོགས་སུ་ཐོན་པར་
གསུངས་པས། རླུང་གི་རྣལ་འབྱོར་སྒོམ་པ་ལ་མཆོག་ཏུ་བསྔགས་པའི་གནས་སུ་གལ་
4A
78



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
ཆེ་ཞེས་དབལ་མང་པཎྜི་ཏས་གསུངས་པར་གླེང་ངོ༌། ། སྒོམ་ཁང་གི་ངོས་སུ་ཚོན་
གྱིས་བྲིས་པ་ལྟ་བུའི་རྒྱལ་བ་རིགས་ལྔ་དང་། ཐུབ་དབང་། སྤྱན་རས་གཟིགས།
སྒྲོལ་མ། ཁྲོ་བོ་མི་གཡོ་བ། ཕྱག་ན་རྡོ་རྗེ་བཅས་ཡོད་པར་གསུངས། སྐལ་ལྡན་རས་
པ་བཞུགས་དུས་ཕུག་གི་གྲུབ་ཆུ་ལ་བརྟེན་ནས་བཞེས་ཆུ་འཛོམས་ཤིང་། དེ་ཕྱིན་ནས་
རྣལ་འབྱོར་བ་ཁྱད་འཕགས་བཞུགས་པ་ལ་བཞེས་ཆུ་འཛོམས་པའི་ལོ་རྒྱུས་བྱུང་སྐད།
སྒོ་འགྲམ་གྱི་བྲག་ངོས་སུ། སྐལ་ལྡན་རྒྱ་མཚོའི་ཕྱག་རྗེས་དང་། ཁོང་གིས་བརྒྱ་རྩ་
གནང་སར་གནས་བདག་ནོ་མོན་གཡུ་རྩེའི་རང་གཟུགས་བསྟན་ནས་མདུན་ངོས་ཀྱི་
རི་གཤམ་དུ་རྒྱུ་བ་ལ། ཐུགས་ཅུང་ཟད་འཚུབ་པའི་ཚུལ་བསྟན་ནས་སྐུ་གཟུགས་བྲག་
ངོས་སུ་རྒྱབ་བརྟེན་པ་ནི། སྐུ་རྒྱབ་ཀྱི་རྗེས་དང༌། ཏིང་ཤག་གི་རྗེས་སོགས་གསལ་
བར་བབས་པ་ད་ལྟའང་མཇལ་རྒྱུ་ཡོད། བྲག་སྐྱེད་དུ་ཕེབས་ལམ་ནས་ཕྱག་ཕྲེང་
འཐོར་བའི་ཕྲེང་རྗེས་བྱུང་བ་དང༌། གཞན་ཡང་སྐྱེས་ཆེན་དམ་པ་དུ་མའི་ཕྱག་ཞབས་
ཀྱི་རྗེས་སོགས་མ་ངེས་པ་དུ་མ་ཡོད་པར་གསུངས། སྒོམ་ཁང་ཤར་ཕྱོགས་དྲེའུ་དཀར་
མའི་ཉིན་ངོས་སུ། བཀའ་གདམས་ཐིག་ལེ་བཅུ་དྲུག་རང་བྱོན་བྲག་རིའི་ཚུལ་དུ་
བཞུགས་སོ། །
སྒོམ་ཁང་ཞོལ་མར། གཏེར་རྒན་རིན་པོ་ཆེ་ཡུན་རིང་བཞུགས་ཤིང་། ཐུགས་
རྗེ་ཆེན་པོ་བཅུ་གཅིག་ཞལ་གྱི་རྣལ་འབྱོར་ལ་བརྩོན་པས། ཐུགས་རྗེ་ཆེན་པོའི་ཞལ་
གཟིགས་ཤིང༌། ཞལ་གཟིགས་པ་དེ་ཡང་མཐར་བྲག་ལ་ཐིམ་པ་ན། བྲག་ཀྱང་ཐུགས་
རྗེ་ཆེན་པོ་བཅུ་གཅིག་ཞལ་གྱི་རྣམ་པར་བྱུང་བ་ད་ལྟ་མཇལ་རྒྱུ་ཡོད་པ་དང་། རྗེས་སུ་
དབུ་གདུགས་ལྟར་ལྗོན་པའི་ཕུང་བོ་ཞིག་འཁྲུངས་པར་གསུངས་སོ། ། སྒོམ་ཁང་
ཞོལ་མ་དེ་དང་འབྲེལ་བར་ཕུག་པ་ཞིག་བྱུང་བ་ནི། དཔལ་ལྡན་ལྷ་མོ་རེ་མ་ཏིའི་གནས་
སུ་གསུངས་སྟེ། ཆིབས་པའི་རྗེས་བྲག་ངོས་སུ་བྱུང་བ་དང༌། བེ་ཅོན་རང་བྱོན་དུ་
79



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བབས་པ་སོགས་ངོ་མཚར་དང་གཉན་ཆ་ཆེ་བར་གསུངས་འདུག་གོ །
སྒོམ་ཁང་མདུན་ཕྱོགས་བྲག་ལུང་ཆུ་གསུམ་འདུས་པའི་ ཐད་ཀྱི་ཐེམ་པ་ལ།
གླིང་རྗེ་གེ་སར་རྒྱལ་བོས་འགྱོག་རྡོ་བསླངས་པ་དང་། གླིང་མི་རྟ་ཁྱི་གསུམ་གྱི་རྗེས་ཕབ་
སྟེ། མི་ནོར་བའི་རྟགས་མཚན་བཞག་པ་ནི། གནས་ནང་མ་སྟོན་པའི་ཞབས་རྗེས་
གཙོས་གྲུབ་པའི་གནས་མཆོག་མང་བོ་གླིང་ཡུལ་གྱི་གཅེས་ནོར་ཁྱད་དུ་འཕགས་པའི་
ཆེ་བརྗོད་ཀྱི་བརྡར་གོ་བ་ཡིན་ནོ་ཞེས་གསུངས་སོ། །
གཞན་ཡང་གནས་འདིའི་སྐོར་ལམ་དང་ཉེ་བར་བཞུགས་པའི་སྒྲུབ་ གནས་
རྣམས་ངོ་སྤྲོད་པ་ལ། བྱང་རིའི་ངོས་སུ། རིགས་གསུམ་ཀུན་འདུས་ཀྱི་ངོ་བོ་ཡབ་རྗེ་
ཙོང་ཁ་བ་ཆེན་པོའི་སྒྲུབ་ཕུག་བཞུགས་པ་ཡིན་ཏེ། སྔོན་སྡེ་བ་ཆོས་རྗེ་གནས་འདིར་
བྱོན་དུས་མཚན་ལམ་ལ་གཟིགས་ནས། རྗེའི་སྒྲུབ་ཕུག་ཏུ་ངོས་འཛིན་གནང་ཞེས་
ངག་དབང་ཝང་གི་གསུང་སྒྲོས་ལས་བྱུང་ཚུལ་ལོ་རྒྱུས་བཅས་ཡོད། རྗེས་སུ་གཏེར་
རྒན་ཚང་ཡུལ་འདིར་བྱོན་དུས་རྗེའི་སྒྲུབ་ཕུག་ཏུ་བཞུགས་ནས་མཚམས་བསྙེན་མཛད་
པའི་ཚེ། རྗེའི་ཞལ་གཟིགས་གཉིས་པ་བྱུང་ཞིང་། ཨ་མྱེས་རྨ་རྒྱལ་སྦོམ་ར་དངོས་སུ་
བྱོན་ནས་རྗེ་ལ་བསྙེན་བཀུར་ཞུས་པའང་གཟིགས་པས། ཁོ་གནས་སྲུང་དུ་བཞུགས་
པའི་བྲག་ཞལ་འབག་ཅན་མདུན་ཟུར་དུ་ཡོད་དོ། ། གནས་འདི་ལ་ཕྱོགས་ཡས་མས་
ཀྱི་སྐྱེས་བུ་དམ་པ་དུ་མ་བར་མ་ཆད་པར་བཞུགས་ནས་དགེ་སྦྱོར་ལ་བརྩོན་པ་མང་
ཞིང་། དེ་དག་གིས་དམ་ཆོས་སྒྲུབ་པ་ལ་བར་ཆད་མི་འབྱུང་བས། སེམས་རྒྱུད་དུལ་
ཞིང་ཞི་བ་འབྱུང་བའི་གནས་སུ་བསྔགས་སོ། ། །
གནས་འདིའི་ཤར་ཕྱོགས་ཀྱི་ཧོ་ཐོར་ཧོར་གྱི་ལུང་མདོར། བྲག་བོང་ལི་ཞེས་པ།
སྲིན་པོའི་བོང་བུ་གྲྭ་དམར་དུ་གྲགས་པའི་གནས་ཀྱི་རྒྱབ་ངོས་སུ། ལྷ་ལུང་དཔལ་རྡོར་
གྱི་བཞུགས་གནས་ཡོད། དཔལ་གྱི་རྡོ་རྗེ་དབུས་ནས་ཁམས་ལ་བྲོས་ཤིང་། དེ་ནས་
བ
80



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
ལོ་རྡོ་རྗེ་བྲག་ལ་བྱོན་པའི་ལམ་བར་དུ་གནས་འདི་ལ་དངོས་སུ་བྱོན་པར་གསུངས་པས།
གསང་སྟབས་ཅན་གྱི་གནས་ཕུག་ཡིན་པ་བལྟས་པས་ཚོར་ཐུབ། ཕུག་པའི་ངོས་སུ་སྐུ་
རྒྱབ་བྲག་ལ་བརྟེན་པའི་རྗེས་ཤུལ་ཚང་བར་བབས་ཡོད།
དེ་ནས་སྐོར་ལམ་བརྒྱུད་དེ་སོང་བས། ནུ་ཁུ་ཐུའི་འགག་དང་ཉེ་བར་གྲུབ་ཆེན་
མི་ཏྲ་ཛོ་ཀིའི་སྒྲུབ་ཕུག་བཞུགས་པ་དང་། སྨན་བླ་བདེ་གསང་གི་ཕོ་བྲང་རྣམས་ཀྱི་རྒྱབ་
ངོས་སུ་རྭ་ལོ་ཙཱ་བའི་སྒྲུབ་ཕུག་དང༌། དེའི་ཐད་ཀྱི་སྲིབ་ངོས་སུ་ལྷ་མོའི་སྒྲུབ་ཁང་དང་
འབྲེལ་བར་ལྭ་བ་དམར་བོའི་སྒྲུབ་ཕུག་ཡོད་པ་དང་། ཐུར་གན་ལུང་བར་སེང་གདོང་
མའི་བླ་རིའི་ཐད་ངོས་སུ་བ་རི་ལོ་ཙཱ་བའི་སྒྲུབ་ཕུག་བཅས་བཞུགས་པ་ཡིན་ནོ།
གསུམ་པ། ལྷ་མོའི་བླ་མཚོ་དང་བླ་མཚོའི་གནས་ཁང་གི་གཙོས་གནས་རྣམས་
ཀྱི་ཁྱད་ཆོས་མདོ་ཙམ་བཀོད་པ། །
དངུལ་རྫོང་གསེར་ལྡན་སྒེག་མོའི་གཤོང་བཟང་ལྟོར། །
འདོད་ཁམས་བདག་མོའི་འཕྲིན་ལས་སྣང་བའི་མཛོད། །
བླ་མཚོ་སྲིད་གསལ་མེ་ལོང་ངོས་ཡངས་པོར། །
འཆར་གཟོད་ངོ་མཚར་མཚོ་མོ་འདི་ན་འཁྱིལ། །
རང་བྱུང་གནས་རི་ལྷུན་སྟུག་མཛེས་པའི་ལྟོར། །
རབ་འབྱམས་ལྷ་སྐུའི་སྣང་བརྙན་བཀྲ་བའི་གཟུགས། །
འགོག་མེད་འཆར་བའི་གནས་ཁང་སྣ་ཚོགས་པ། །
བགྲང་ཡས་ཚར་དུ་དངར་བའི་རྟེན་རྣམས་བཞུགས། །
ན་
དེ་ལ་འདིར། ལྷ་མོའི་བླ་མཚོ་དང་བླ་མཚོའི་གནས་ཁང་གིས་གཙོས་གནས་



1ག་
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཕྲན་གཞན་པ་བཅས་ཀྱི་བཞུགས་ཚུལ་མཚམས་སྦྱོར་བྱེད་པ་ལ། ཇི་གིན་སྒམ་བྲག་རི་
བོའི་བྱང་ངོས་ཀྱི་ཆུ་རྣམས་ནུབ་རྒྱུད་དུ་བཞུར་ཏེ། བླ་མཚོའི་མཚོ་རྔ་དང་འབྲེལ་བར་
བཞུར་བས་བླ་མཚོའི་གཞུང་དུ་གྲགས་པ་ཡིན་ལ། དེར་གནས་པའི་བླ་མཚོའི་ཆགས་
ཚུལ་ནི། སྔོན་གྱི་གཏམ་རྒྱུད་དང་སྦྱར་ན། ལྷའི་དབང་བོས་ཕོ་བྲང་སྤྲུལ་ཏེ་བྱང་ཆུབ་
སེམས་དཔའ་ཞིག་ལ་བཀུར་སྟི་རྒྱ་ཆེན་པོས་མཆོད་པ་མཛད་པའི་ ཤུལ་དུ་སྤྲུལ་བ་
རྣམས་ཀླུའི་ཕོ་བྲང་དུ་གྱུར་ཏེ། བླ་མཚོ་སྲིད་གསལ་རྒྱལ་མོ་འདི་བྱུང་བར་གསུངས་པ་
དང་། མཚོ་གནས་ཀྱི་ཆགས་རིམ་འདི་ཡང་། ཨར་ཆུང་འདྲ་བ་གངས་ཐིག་གི་རིལ་
བུ་འཕོས་པ་ལྟ་བུས་ཁོར་ཡུག་ཁྱབ་པར་སྤུངས་པ་ལ་དམག་ཟོར་རྒྱལ་མོའི་ལྷ་ཐོད་ཀྱི་
མདུན་དུ། ལྷ་མོའི་བླ་མཚོ་ཞལ་ཤར་དུ་ཕྱོགས་པར་བཞུགས་པ་དང༌། དེའི་གཡས་སུ་
སྒྲོལ་མའི་གཡུ་མཚོ། གཡོན་ཕྱོགས་སུ་མགོན་པོའི་བླ་མཚོ། རྒྱབ་ཕྱོགས་སུ་ཐུགས་རྗེ་
ཆེན་པོའི་མཚོ་དང་། མ་ཎི་དུང་མཚོ་སོགས་བསྒྲིགས་ནས་ཡོད་པ་དང་། དེའི་རྒྱབ་
ཏུ་རཀྟའི་མཚོ་ཆུང་དང༌། དམ་པ་དུ་མས་ངོས་འཛིན་གནང་བའི་མཚོ་ཕྲན་དུ་མ་ཡོད་
དོ། ། འདི་ལ་གཏེར་རྒན་རིན་པོ་ཆེའི་གནས་ཡིག་རྒྱས་པར། བླ་མཚོ་འདི་ནི་ཀླུའི་
ཕོ་བྲང་ངོ་མཚར་བསམ་གྱིས་མི་ཁྱབ་པ་འདོད་འབྱུང་ནོར་བུའི་གཏེར་ཆེན་པོར་
བཞུགས་པ་ཡིན་ལ། ཕོ་བྲང་ཕྱི་ནང་རིམ་པ་གསུམ་དུ་ཆགས་པ་ཡིན་ལ། ཕོ་བྲང་
དབུས་མའི་རྒྱ་མཐོངས་ཀྱི་མདུན་ངོས་ཀྱི་ཐད་དྲེའུ་རྔ་ཞེས་པའི་བྲག་སྒང་ལ་ཐོན་པར་
འདུག་པས། དེ་ན་སྔ་དུས་ས་གཏེར་འབུལ་བར་གསུངས་སོ། ། བླ་མཚོ་འདི་ལ་
མཚོ་མཇལ་ཞུ་ས་ནི། སྐལ་ལྡན་སྒོམ་ཁང་ཀླད་ཀྱི་བྲག་སྣ་ཕུག་ཅན་དུ་ལྷ་བསང་བཏང་
ཞིང་། སྨྲ་བ་བཅད་ནས་དད་གུས་ཀྱིས་མཚོ་མཇལ་ཞུས་ན། མཚོ་ཞལ་སྟོན་པར་
གསུངས་ཏེ། རྗེ་གྲུབ་དབང་སྐལ་ལྡན་རྒྱ་མཚོས། གནས་དེ་ཡི་ཐག་ཉེའི་སྐྱེད་ཚལ་
དུ། །མཚོ་ཡིད་འོང་འཇའ་ཚོན་འཁྲིགས་པ་མང་། །སྒོས་དཀྱིལ་གྱི་མཐིང་སྐྱའི་མཚོ་
82



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
ཞིག་ལ། །སྐུ་ཕྱག་མཚན་གཟུགས་བརྙན་སྣ་ཚོགས་ཤར། །ཞལ་ཤར་དུ་ཕྱོགས་པའི་
མཚོ་ཞིག་ལ། །མཚན་དཔལ་ལྡན་ལྷ་མོའི་བླ་མཚོར་གྲགས། །རྗེ་བློ་བཟང་བསྟན་
འཛིན་ ཞལ་ ལུང་ལས། ། མཚོ་ མཇལ་ ན་ མཚོ་ ཞལ་ སྟོན་ ནོ་ གསུངས། ། ཞེས་
བསྔགས་པ་ལྟར། སྔོན་སློབ་དཔོན་ཞི་བ་ལྷའི་རྣམ་སྤྲུལ་རྒྱལ་སྲས་དོན་ཡོད་ཆོས་ཀྱི་རྒྱ་
མཚོ་དགོན་ལུང་འདེབས་པར་བྱོན་དུས། གནས་འདིར་ཕེབས་པ་དང་། ཁོང་གི་སྐུ་
ཕྲེང་ཕྱི་མ་རྒྱལ་སྲས་བློ་བཟང་བསྟན་འཛིན་རྒྱ་མཚོ་ཡང་ གནས་འདིར་བྱོན་ནས་
གཟིགས་སྣང་ཁྱད་འཕགས་བྱུང་བ་དང་། བ་སོ་རྗེ་དྲུང་དཀོན་མཆོག་བསྟན་པའི་ཉི་
མ་དང་སྡེ་བ་ཆོས་རྗེ་གནས་འདིར་བྱོན་ནས་བསྔགས་བརྗོད་གནང་བ་དང་། རྒྱལ་
མཆོག་བསྐལ་བཟང་བ་ཡང་གནས་འདིར་བྱོན་ནས་གཏེར་འབུལ་མཛད་པ་སོགས་ཀྱི་
ལོ་རྒྱུས་ཡོད། དེ་དང་མཚུངས་པར་ཕྱོགས་ཀྱི་བླ་ཆེན་གང་མང་དང་། ཁྱད་པར་
ཁམས་ཕྱོགས་ཀྱི་བླ་མ་མང་བོའི་རྣམ་ཐར་དུ་གནས་འདིར་བྱོན་ཞིང་རྟགས་མཚན་
གཟིགས་པ་སོགས་ལོ་རྒྱུས་མཐའ་ཡས་སོ། ། དེ་ལྟ་བུའི་བླ་མཚོ་ཁྱད་པར་བ་འདི་ནི།
མདོ་སྟོད་སྨད་ཀྱི་ཡུལ་ན་གྲགས་ཆེ་བར་བརྩི་སྟེ། ཡབ་རྗེ་སྐལ་ལྡན་པས། སྟོད་དབུས་
གཙང་དག་པའི་ཞིང་ཁམས་ན། །མཚོ་འདི་འདྲའི་བྱིན་རླབས་ལྡན་པ་མང་། །སྨད་
མདོ་ཁམས་ཨ་མདོའི་ས་ཆ་ན། །རྟགས་འདི་འདྲ་མངའ་བའི་མཚོ་མ་མཐོང་། །
ཞེས་བསྔགས་པ་མཛད་པ་ལྟར་རོ། །
གཉིས་པ་ཇི་གིན་བླ་མཚོའི་གནས་ཁང་ཞེས་གྲགས་པ་ནི། ཇི་གིན་གནས་
འདིའི་ནང་གི་གནས་ཁང་ཆེ་ཤོས་ཨང་དང་བོ་ཡིན་ལ། གནས་འདིའི་སྒོ་འབྱེད་པ་བོ་
ནི་གཏེར་རྒན་རིན་པོ་ཆེ་ཡིན་པས་དེའི་ཚུལ་གཤམ་དུ་འབྲི་ལ། ཁོང་གིས་གནས་སྒོ་
ཐོག་མར་ཕྱེ་སྐབས། ནང་གི་ཕོ་བྲང་དུ་བྱོན་ནས་ཡར་གཟིགས་ཚེ། ཀླད་ཀྱི་བྲག་ངོས་
སུ་རྒྱལ་བ་འོད་དཔག་མེད་དང་། རྡོ་རྗེ་མཁའ་སྤྱོད་མའི་སྐུ་རང་བྱོན་ཚོན་གྱིས་བྲིས་པ་ ་
་
. '།



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལྟར་བཞུགས་པ་དང་། མཁའ་འགྲོའི་ཚོགས་ཁང་གི་ངོས་ཀྱི་སྟེང་ཕྱོགས་ན། དཔལ་
འཁོར་ལོ་སྡོམ་པའི་སྐུ་རང་བྱོན་དུ་བཞུགས་པ་དང་། མདུན་གྱི་ཚོགས་བསྐོར་སའི་
གཡང་གཞིའི་གཤོང་དུ། སྙིང་དང་གློ་བ་མཆིན་པ་སོགས་དོན་ལྔ་དང་། རྒྱུ་མ་དཀར་
ནག་ནང་ཁྲོལ་སོགས་ཚང་བར་འབུར་དུ་དོད་ནས་རང་བྱོན་དུ་ཤར་ཡོད་ལ། དེའི་
གོང་དུ་རྡོའི་ཚོགས་གཏོར་ཡང་མཛེས་པར་བཀོད་ཡོད། ཚོགས་ཁང་གི་ཀླད་ངོས་
གནམ་རྒྱན་ལྟ་བུར་ཐོད་སྐམ་གྱི་ཕྲེང་བས་བསྐོར་བ་སོགས་རང་བྱོན་སྣ་ཚོགས་ཀྱི་
མཐོང་ཚུལ་བསམ་ལས་འདས་སོ། ། མཁའ་སྤྱོད་མའི་ཕོ་བྲང་དུ་མཁའ་སྤྱོད་མ་རང་
བྱོན། རྟ་མགྲིན་ཕོ་བྲང་དུ་རྟ་རྣ་རང་བྱོན། རྣམ་སྲས་ཕོ་བྲང་དུ་རྣམ་སྲས་རང་བྱོན་
དང་ཆིབས་པ་སེངྒེའི་སྡེར་མོ་ཡང་གསལ་བར་རང་བྱོན་དུ་ཡོད། དེ་ནས་གདུགས་
དཀར་གྱི་གནས་སུ་གདུགས་དཀར་རང་བྱོན་དང་། རྡོ་རྗེ་ཕུར་བའི་གནས་སུ་ཕུར་བ་
རང་བྱོན། དགའ་ལྡན་ཡིད་དགའ་ཆོས་འཛིན་གྱི་གནས་སུ་རྗེ་ཡབ་སྲས་གསུམ་གྱི་
དབུ་ནབ་རང་བྱོན་སོགས་རང་བྱོན་ཤིན་ཏུ་མང་ངོ༌། ། གཞུང་དུ་ལྷ་མོ་ཨུ་མ་དེ་ཝས་
ཚོགས་བསྐོར་ས་དང་། བདུད་ཀྱི་མཆོད་རྟེན་སར་ལྷུང་བ། དེའི་ཀླད་ངོས་སུ་བདུད་
སྡེ་ཕམ་པའི་སྒྲ་ཆེན་གྲགས་པའི་དུང་ཆེན་ཆ་ལྡན། བྱང་ངོས་སུ་འདོད་འཇོ་བའི་ནུ་མ་
རང་བྱོན། དེའི་ཉག་ཁ་ལས་བགྲོད་ཚེ་མཁའ་འགྲོའི་བྲོ་ར་དང་། ཀླད་ངོས་སུ་བདེ་
མཆོག་གི་དཀྱིལ་འཁོར་བཅས་བཞུགས་པ་དང༌། དེ་ནས་ཤ་རིའི་ལབ་རྩེ་དང་། ཤེལ་
གྱི་ཀ་བ་བརྒྱད་ཅུ། བདེ་བ་ཅན་གྱི་ཕོ་བྲང་དུ་བགྲོད་པར་སྟེང་ཕྱོགས་སུ་རིམ་པ་གསུམ་
ཡར་བགྲོད་པ་ན། རྒྱལ་བ་འོད་དཔག་མེད་ཀྱི་སྐུ་རང་བྱོན་དུ་བཞུགས་པ་དང༌། རླུང་
འབྱུང་བའི་བྲག་ཕུག་ཕྲ་བ་མིས་བགྲོད་མི་ནུས་པ་ཡོད་དོ། ། བདེ་བ་ཅན་དུ་འགྲོ་
བས་སུམ་མདོ་ནས་གཡས་ཕྱོགས་སུ་འགྲོ་ན། གྲུབ་པའི་གནས་ཆུ་གསུམ་ཡོད་པ། ཚེ་
ལྷ་རྣམ་གསུམ་གྱི་གྲུབ་ཆུར་ངོས་འཛིན་པ་དང་། རྡོའི་མཁར་རྔ་ཅན་དང་རྡོའི་རྐང་
84



༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར།
གླིང་ཆ་ལྡན། དེ་ནས་སོང་བས་རིགས་གསུམ་མགོན་པོའི་གནས་གསུམ་དང་། དེ་
ནས་ཡང་བགྲོད་པས་གཟའི་སྒྲུབ་ཕུག་སོགས་གནས་ཡ་མཚན་པ་དུ་མ་བཞུགས་པ་
དང༌། དེའི་གོང་དུ་བགྲོད་ན་གཏེར་རྒན་རིན་པོ་ཆེའི་ཕུར་བ་ལྔ་གཏེར་ནས་བཞེས་
པའི་ཤུལ་དུ་རྡོ་བརྩིགས་རྒྱབ་ཡོད་པ་མཐོང་མཁན་དུ་མ་ཡོད། དེ་ནས་ཤེལ་གྱི་ཀ་བ་
ནས་གཡས་བསྐོར་དུ་ཕྱིར་འོང་བའི་ལམ་དུ་གོག་ནས་འགྲོ་སར་དུང་དཀར་རང་བྱོན་
དང༌། ཚ་ཚ་བརྒྱུད་རང་བྱོན་དུ་བཞུགས་པ་དང་། དེ་ནས་སྨན་བླའི་གནས་སུ་སྨན་
སྐོ་རང་བྱོན། ཚོགས་བསྐོར་སའི་ ཐད་ཀྱི་ཤར་ངོས་ནས་རིམ་བཞིན་གསང་འདུས་
དང་འཇིགས་བྱེད་མཁའ་སྤྱོད་མའི་གནས་རྣམས་བཞུགས། སྒོའི་ཧ་ར་ཆིའི་གུར་ཁང་
ནང་དུ་གནས་མཇལ་གྲུབ་པ་རྣམས་སྒོ་ཁང་གི་བདེ་བ་ཅན་གྱི་ལམ་བགྲོད་དེ་གནས་
སྐོར་ལ་འགྲོ་བ་ཡིན་ནོ། ། དེའི་སྒོ་ཁང་དུ་སྔོན་སྐྱབས་མགོན་སྐལ་བཟང་ཐུབ་བསྟན་
དབང་ཕྱུག་བྱོན་དུས་གནས་བརྟན་བཅུ་དྲུག་རང་བྱོན་དུ་བཞུགས་ཡོད་གསུངས་པའི་
ཞལ་རྒྱུན་མཆིས་ཀྱང་སོ་སོའི་ངོས་འཛིན་མི་གསལ། ད་ལྟ་རང་རྫོང་སྲིད་གཞུང་གིས་
ཐུགས་ཁུར་གནང་སྟེ་རབ་རྒྱན་ཆུ་སྤྲེལ་གནས་འདུས་ཀྱི་ལོ་འདིར། དཀོན་ཆོས་ཀྲུའུ་
རིན་གྱིས་གཙོས་འགོ་ཁྲིད་ཚན་ཁག་ཆེད་དུ་བཙུགས་ཏེ། ལས་ཁུངས་ཁག་དང་ཞང་
སོ་སོའི་དམངས་ཀྱི་འདུས་སྤྱི་ཐུན་མོང་ནས་སྒོར་ཁྲི་ཕྲག་དུ་མའི་འགྲོ་སོང་བཏང་སྟེ།
གནས་སྒོ་རྒྱུན་ལྡན་བཟོས་ཤིང་ཕྱི་ནང་གི་ཕེབས་ལམ་བདེ་བཟོ། སྐྱབས་མགོན་སྐུ་
ཕྲེང་བཞི་བའི་གཟིགས་སྣང་རྗེས་དྲན་གྱི་ཆེད་དུ་ཐུབ་དབང་གནས་བརྟན་བཅུ་དྲུག་
འཁོར་བཅས་དང་། མཁའ་སྤྱོད་མ་སོགས་ཨར་འདམ་གྱིས་གསར་བཞེངས་བྱས་ཏེ།
གནས་ལ་མཇལ་མི་དང་ལྟ་སྐོར་བྱེད་མི་སོགས་སྟབས་བདེར་ཕེབས་ཐུབ་པའི་བཟོ་
སྐྲུན་གཟིགས་སྐྱོང་གནང༌། སྔོན་སྐྱབས་མགོན་ལྔ་བ་ཆེན་པོ་གནས་འདིར་བྱོན་དུས།
སྒོ་ཁང་ནང་འདིར་བཞུགས་ནས་འོད་དཔག་མེད་ཀྱི་སྐུ་རང་བྱོན་ངོས་འཛིན་གནང་
85



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བ། དེའི་བཞུགས་ཤུལ་དུ་རྗེས་དྲན་གྱི་ཁྲི་བརྩིགས་པ་ལ། ད་ལྟ་སྐུ་ཕྲེང་དྲུག་པ་བློ་
བཟང་འཇིགས་མེད་ཐུབ་བསྟན་ཆོས་ཀྱི་ཉི་མ་དཔལ་བཟང་བོ་བཞུགས་ཁྲི་འདིའི་སྟེང་
བཞུགས་ཏེ། སྤྱན་འདྲེན་ཁྲུས་གསོལ་དང་རབ་གནས། ནང་དུ་ཚོགས་འཁོར་མཛད་
པ་སོགས་ཀྱི་བཀའ་དྲིན་བསྐྱངས་སོ། །
དེ་ལྟར་བླ་མཚོའི་གནས་འདིའི་གནས་སྒོ་ཕྱེས་པ་ནས། ཡུལ་མི་རྣམས་ཀྱིས་བླ་
མཚོའི་བུར་ཧ་ ཐུའི་ གནས་ ཁང་ཞེས་འབོད་པ་བྱུང་ཚུལ། གནས་ཡིག་ཏུ་ཡང་
གསུངས་ལ། དེ་ནི་སོག་སྐད་དུ་ཐང་ཀ་ཅན་ཞེས་པའི་དོན་ཡིན། གནས་འདིའི་
གནས་སྒོ་སྲུང་བ་བོ་ནི། ལྷ་ཆེན་གསེར་ལྡན་ཡིན་ཞིང། དེའི་གནས་རི་ནི་གསང་
བདག་གི་བླ་རི་ཡིན་པར་གསུངས་སྟབས་གསེར་ལྡན་ནང་དུ་བླངས་ནས་སྐོར་ཚུལ་
ཡང་གསུངས་ཡོད། སྔོན་དུས་ཨ་རིག་གླེན་པས་ཇོ་བོ་ཤཱཀྱ་མུ་ནེ་ལ་གསེར་སྣེ་ལོ་གང་
འུར་རྡོའི་ནང་བཞག་ནས་དད་པས་འཕངས་པ་ཇོའི་མདུན་དུ་འཕྲོད་པར་བཤད་པའི་
ས་ཡང་གསེར་ལྡན་གྱི་སྒང་རྒྱུད་འདི་ཡིན་པས། བསང་ཁྲི་རྡོ་སྤུངས་ཅན་གྱི་རྟགས་
ཡོད་དོ། །
གསུམ་པ་གནས་ཕྲན་གཞན་པ་རྣམས་མཚམས་སྦྱོར་བྱེད་པ་ལ། ༡ གསེར་
ལྡན་ནུབ་བྱང་མཚམས་ཀྱི་ཆ་ཡངས་བྲག་ཤུག་པ་ཅན་གྱི་གནས་ནི། གནས་ཡིག་རྒྱུས་
འབྲིང་གཉིས་སུ་དཔལ་རྟ་མཆོག་རོལ་བའི་གནས་སུ་གསུངས་པ་ལྟར། སྔོན་མགར་
ལྷ་བཙུན་དབང་བོ་གནས་འདིར་བཞུགས་ཤིང་རྟ་མགྲིན་གྱི་ཞལ་ གཟིགས་ཐོབ་པ་
དང་། ཕྱིས་སུ་ཐུ་མེད་ལྷ་རམས་པ་སོགས་སྐྱེས་བུ་དམ་པ་དུ་མས་རྟ་མགྲིན་གྱི་བསྙེན་
པ་གནས་འདིར་བྱས་ ཤིང་བཞུགས་པ་དང་། བྲག་ལ་དབྱུག་པ་དང་། གྷིཡིག་
སོགས་རང་བྱོན་དུ་མ་བྱོན་པར་གསུངས་པ་དང༌། ཤུག་ཁོར་ཐུ་ཡང་རྟ་མགྲིན་གྱི་
གནས་སུ་གསུངས་སོ། ། ༢ གནས་ཁང་རི་བོ་བསྐོར་ནས་བྲག་ཐོའི་ལུང་བ་ཞེས་
86



“གན་
༄༅། །ལོ་རྒྱུས་དང་གནས་བཤད་སོགས་ཀྱི་སྐོར། །
པར།གནས་ཡིག་ཏུ་བཀོད་པའི་ཙཀྲའི་གནས་རི་ཡོད། དེ་མདུན་དུ་རས་པ་དམ་ཚིག་
རྡོ་རྗེས་ཆུང་སྲི་མནན་པར་མཛད་པའི་སྟེང་ དུ་ གཏེར་རྒན་རིན་པོ་ཆེས་རྡོའི་ ཐོ་
བརྩིགས་པ་གནང་། བྲག་གནས་ཀྱི་གཡས་ངོས་དཀྱིལ་དུ་བྱིས་པ་ཆུང་སྲིའི་གནོད་པ་
ཅན་རྣམས་འཛུལ་ཞིང་ཐར་བར་བྱས་པས་ཡ་མ་ཐར་ཁུང་ཞེས་པའང་ཡོད། གནས་
འདིའི་ཤར་ལྷོའི་མཚམས་སུ་བདུད་ཀྱི་བླ་རི་དང་ལུང་མདོར་བདུད་ཀྱི་མཆོད་རྟེན་ཞེས་
གྲགས་པ་ལ། ཀུན་མཁྱེན་ལྔ་བ་ཆེན་པོ་བསྟན་པའི་རྒྱལ་མཚན་ཁོང་ཉིད་ཆིབས་ཐོག་
ནས་གནས་འདིར་སྐོར་བར་བྱོན་པའི་སྐབས། གནས་རི་འདིའི་མཚན་ལ་བདུད་
འདུལ་རི་ཕྱིར་དང་། བདུད་འདུལ་མཆོད་རྟེན་ཞེས་པའི་མཚན་སྤོ་བ་གནང་ངོ༌། །
༣ བྲག་སྒམ་ཞེས་གྲགས་པའི་ནང་དུ་བྲག་ཆོས་དཔེ་བརྩིགས་པ་འདྲ་བའི་རི་བོ་ལ།
བྲག་བཀའ་འགྱུར་རམ། བླ་མཚོའི་བྲག་སྒམ་ཞེས་ཀུན་ལ་བཤད་སྲོལ་འདུག གནས་
ཡིག་ཆེ་འབྲིང་བསྡུས་གསུམ་རྣམས་སུ་ཞལ་མཐུན་པར། མུ་ལེ་དིང་གི་མཚོ་དང་
གཉིས་སུ་མེད་པའི་ལྷ་མོའི་གནས་ཁྱད་མཚར་ཅན་ཞེས་བསྔགས་བརྗོད་ཡང་ཡང་
མཛད་འདུག་པ་དང་། གྲུབ་ཆུ་ཁྱད་པར་བ་དང་། ལྷ་མོའི་བླ་ཤིང་བཅས་ཡོད་ཚུལ་
གསལ་བར་བསྟན་པ་ལྟར། སྔ་དུས་བྲག་སྒམ་མདུན་གྱི་ཁུག་གོང་མར་མཚོ་ལེགས་
པར་འཁྱིལ་ཡོད་པ་ཡིན་མོད། ཕྱིས་སུ་མཚོ་ཆུ་ཧ་ཅང་རྒྱས་ཏེ་བཞུར་ཤུགས་ཆེ་བར་
གྱུར་ནས་མཚོའི་རྣམ་པ་མེད་པར་གྱུར་ཀྱང་། ཆུ་མགོ་དེ་ལ་མུ་ལེ་དིང་གི་མཚོ་ཞེས་
བསྔགས་པ་ཡིན་ནོ། ། གྲུབ་ཆུ་ནི་ཤར་ངོས་བྲག་བྷ་ག་ལྟ་བུར་རང་བྱུང་དུ་དོད་པ་
ལས་བྱུང་བ་དེ་ལ་གསུངས་པ་ཡིན་པས། ནད་སྣ་ཚོགས་སེལ་བའི་གཏམ་རྒྱུད་མང་དུ་
བྱུང་། བདེ་ཁྲི་རིན་པོ་ཆེ་བློ་བཟང་དོན་གྲུབ་ནས་བྲག་ངོས་ཀྱི་ཕུག་པ་དེ་རླུང་ནག་
འཚུབ་མའི་གུར་ཁང་དུ་གསུངས། བྲག་སྟེང་གི་ཤུག་པའི་ལྗོན་པ་སྐྱེས་པ་རྣམས་ཀྱང་
ལྷ་མོའི་བླ་ཤིང་དུ་ངོས་འཛིན་གནང་། གནས་འདིར་བླ་མཚོའི་རི་ཁྲོད་པ་ཞེས་མཚན་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྙན་གྲགས་ཆེ་བ་སྟག་ཚང་བློ་བཟང་བསྟན་འཛིན་རྒྱུན་རིང་སྨྱུང་གནས་བཞུགས་ཏེ་
གཞན་ལ་སྨྱུང་གནས་ཁྲི་ཕྲག་མང་བོའི་དགེ་སྐུལ་མཛད་པ་དང་། རི་ཁྲོད་ཨ་ཁུ་བ་ན་
དང་། ཨ་ཁུ་བློ་བརྩོན། འཛམ་ཐང་རི་ཁྲོད་པ། ཨ་ཁུ་གཅོད་རྒན་སོགས་རི་ཁྲོད་པ་
མང་བོ་བཞུགས་པ་དང་། དེའི་ཕྱིས་སུ་ཨ་ཁུ་སྐལ་བཟང་དམ་ཆོས་རིན་པོ་ཆེ་སོགས་
དགེ་བའི་བཤེས་གཉེན་དུ་མ་གནས་འདི་དང༌། བྱང་རི་ལ་བཞུགས་ནས་རྣམ་དཀར་
གྱི་དགེ་བ་རྒྱུན་ཆད་མེད་པར་བསྐྱངས་པ་དང་། དེ་དག་ལ་དཔལ་ལྡན་ལྷ་མོས་འཕྲིན་
ལས་མཛད་པའི་ལོ་རྒྱུས་མང་ཀྱང་དེ་ཙམ་མོ། ། ༤ བླ་མཚོའི་ཧོས་ཏ་སུའི་ནང་གི་
བྲག་ཁུང་ནག་ལྡང་མདོའི་མར་ཁའི་བྲག་ངོས་ཀྱི་ཚེ་རིང་མཆེད་ལྔའི་གནས་སུ་གྲགས་
པ་ནི་ལཱ་ཁ་ཞྭ་ནག་པས་ངོས་འཛིན་གནང་བ་ཡིན་ལ། གནས་དེར་བསྡད་ཚེ་རྔ་སྒྲ་
དང་རོལ་སྒྲ། འུར་སྒྲ་དྲག་པོ་ཐོས་པ། འོད་སྣང་མཐོང་བ་སོགས་ཆོ་འཕྲུལ་སྣ་ཚོགས་
འབྱུང་བར་གསུངས་སོ། ། ༥ བྱང་རིའི་ངོས་སུ་གནས་ཡིག་རྒྱས་འབྲིང་གཉིས་
ལས། རིགས་གསུམ་མགོན་ པོའི་ གནས་ བཞུགས་ པར་ གསུངས་ པའི་ནང་ཚན།
ཐུགས་རྗེ་ཆེན་པོ་སོགས་ཀྱི་གནས་ནི། གནས་ཡིག་རྒྱས་པར་གསུངས་སྐབས། རྗེའི་
སྒྲུབ་ཕུག་གི་གཡས་ཕྱོགས་སུ་སྤྱན་རས་གཟིགས་ཀྱི་གནས་དང༌། གཡོན་ཕྱོགས་སུ་
འཇམ་དབྱངས་རིགས་གསུམ་གྱི་གནས་དང་གྲུབ་ཆུ། རྒྱབ་ཕྱོགས་སུ་ཕྱག་ན་རྡོ་རྗེའི་
གནས་ཞེས་གསུངས་འདུག་མོད། ངོས་འཛིན་གསལ་བོ་མི་ཤེས་པ་ནི་སྤྱན་རས་
གཟིགས་དང་ཕྱག་ན་རྡོ་རྗེའི་གནས་གཉིས་སུ་མངོན། སྤྱན་རས་གཟིགས་ཀྱི་གནས་
དེ་ཡུལ་མི་དད་ལྡན་སེར་སྐྱ་དུ་མས་ཡུན་རིང་བཙལ་ཏེ། གནས་ཡིག་དང་མཐུན་པའི་
ས་ཕྱོགས་སུ་ཕུག་པ་ཞིག་རྙེད་ཀྱང་། དེ་ལ་ངོས་བཟུང་ཆོག་མིན་ཐེ་ཚོམ་དུ་གྱུར་ནས།
གཙང་པཎྜི་ཏ་སྐུ་ཕྲེང་དྲུག་པས་གཙོས་བླ་མ་བདུན་འཛོམས་པར་ཞུས་ནས་གཟིགས་
ཞིབ་གནང་བས། ཕལ་ཆེར་ཡིན་པ་འདྲ་གསུངས་ནས་རབ་གནས་མཛད་ཅིང་དད་
88



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
པའི་རྟེན་དུ་ཐུགས་སྨོན་གནང་ངོ་། །༦ འཇམ་དབྱངས་རིགས་གསུམ་གྱི་གནས་
ནི། གནས་ཡིག་ལྟར། རྗེའི་སྒྲུབ་ཕུག་གི་ལུང་བའི་གཡོན་ངོས་ཀྱི་མིས་བགྲོད་དཀའ་
བའི་བྲག་ཕུག་དེ་འཇམ་དབྱངས་དམར་སེར་གྱི་གནས་དང་། དེའི་བྲག་རྩར་ཁ་ཤར་
དུ་ཕྱོགས་འདྲའི་ཕུག་པ་ནི་འཇམ་དབྱངས་དཀར་བོའི་གནས་དང་། གནས་དེ་དང་
ཉེ་བར་ཤར་གྱི་བྲག་ཕུག་ཟུར་གསུམ་གྱི་རྣམ་པར་ཡོད་པ་འཇམ་དབྱངས་ནག་པོའི་
གནས་ཏེ་འཇམ་དབྱངས་རིགས་གསུམ་གྱི་གནས་སུ་གསུངས་སོ། ། བྱང་རིའི་ལུང་
བའི་དཀྱིལ་དུ་འཇམ་དབྱངས་གྲུབ་ཆུ་ངོ་མཚར་ཅན་འབབ་པ་ནི། བྲག་གི་ཐེམ་པ་
རིམ་གསུམ་ལས་བབས་ཤིང་། ཛམ་ནག་རང་བྱོན་གྱི་སྐུའི་སྟེང་དུ་ཆུ་རྒྱུན་ཕུལ་བ་ལྟར་
འབབ་པ། བཀྲུས་པས་གྲིབ་དང་མི་གཙང་བ་སེལ་ཞིང་། བཏུང་བས་ཟབ་གསལ་
མྱུར་བའི་ཤེས་རབ་ཁྱད་པར་ཅན་འཕེལ་བ་སོགས་བྱིན་རླབས་མང་དུ་གསུངས་སོ། །
༧ ཕྱག་ན་རྡོ་རྗེའི་གནས་ནི། རྗེའི་སྒྲུབ་ཕུག་གི་རྒྱབ་ཕྱོགས་སུ་ཡོད་པར་གསུངས་
ཀྱང་། འདི་ལ་ངོས་བཟུང་བརྒྱུད་སྤྲོད་བྱེད་མཁན་མི་འདུག་པས་རེ་ཞིག་བཞག་གོ །
རྗེའི་སྒྲུབ་ཕུག་རྒྱབ་སྟེང་གི་བྲག་དམར་སྣེ་གཡས་ཀྱི་ཕུག་པ་ནི། གཤིན་རྗེ་གཤེད་ཀྱི་
གནས་ཡིན་ཞེས་ཨ་ལགས་དཀའ་བཅུ་རིན་པོ་ཆེ་རྗེའི་སྒྲུབ་ཕུག་ཏུ་བསྙེན་མཚམས་
མང་དུ་བཞུགས་སྐབས་རྨི་ལམ་དང་ཉམས་སྣང་མང་བོར་བྱུང་བ་ཡིན་གསུངས་པས།
དེ་ལྟར་ངོས་འཛིན་སྲོལ་དར་རོ། ། དེ་དང་མཚུངས་པར་བྱང་རིའི་བྲག་དམར་
གཡོན་སྣེའི་ཕུག་པ་བྱང་རིའི་ཡིག་མཛོད་ཅེས་ཐུ་མེད་གསེར་ཁྲི་སྐུ་ཕྲེང་ལྔ་བས་ངོས་
འཛིན་མཛད་པ་ཡིན་པས་རྡོ་ནག་གི་སྟེང་དུ་སྔགས་ཀྱི་ཡིག་འབྲུ་མང་བོ་རང་བྱོན་དུ་
ཡོད་པ་མཇལ་རྒྱུ་ཡོད་དོ། ། ༨ ཧོ་ཐོར་ཧོར་ཞེས་པའི་ལུང་མདར། བྲག་བོང་ལི་
ཞེས་གྲགས་ པ་ སྲིན་ པོའི་ བོང་ བུ་ གྲྭ་ དམར་ རང་ བྱོན་ དུ་ ཡོད་ པར་ གསུངས་ ལ།
འདོགས་བྱེད་སྒྱུ་མའི་རྟ་ཕུར་ཀྱང་རང་བྱོན་དུ་ཡོད། བྲག་བོང་བུའི་རྒྱབ་སྟེང་། བྲག་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྒྱ་མཐོངས་ཕྱེ་བ་ཅན་ནི། གནས་ཡིག་རྒྱས་པར་ལྷ་མོ་དུང་སྐྱོང་མའི་གནས་སུ་
གསུངས་པ་དང༌། ཟམ་ཚ་གསེར་ཁྲི་རིན་པོ་ཆེས་མཁའ་སྤྱོད་མའི་གནས་སུ་གསུངས་
པའང་ཡོད་དོ། ། ཉིན་ངོས་ཀྱི་བྲག་ཕུག་བདུད་རྩི་ཟིལ་བ་ཅན་ཞེས་གྲགས་པ་ནི།
རྗེ་བཙུན་སྒྲོལ་མའི་གནས་ཡིན་པར་གནས་ཡིག་རྒྱས་འབྲིང་གཉིས་སུ་བྱུང་བ་དང༌།
སྒྲོལ་མའི་ སྐུ་ བརྙན་ རང༌ བྱོན་ མང་ བོས་ གནས་ འདི་ གང་ བར་ གསུངས་ སོ། །
༩ གཏེར་སྟོན་གནས་ཡིག་རྒྱས་པ་དེ་དང་ཐོག་ཐོར་གོད་ཨ་རྫས་ཚང་ལ་དཔེ་གཅིག་
ཡོད་པ་ལས་གཞན་དུ་དཀོན་ཕྱིར། གཉན་ཐོག་རིན་པོ་ཆེས་གཟིགས་ནས། བླ་
མཚོའི་གཞུང་ཆུ་དང་ནུ་ཁུ་ཐུའི་ཆུ་བོ་འདྲེས་མཚམས་ནས་ ཤར་ཕྱོགས་ཀྱི་རི་རྒྱུད་
བརྒལ་བ་ན་གནས་ཞིག་ཡོད་པར་གསུངས་པ་ཀུན་གྱིས་མ་ངེས་འདུག་པས། དེ་
བཙལ་རྒྱུ་གལ་ཆེ་ཞེས། ཨ་རྫས་དང་ངང་བ་སོགས་དད་ལྡན་དུ་མར་བཀའ་གནང་
རྐྱེན། དར་ལྕོག་བར་ལམ་གྱི་ཁར་བྲག་ཁུང་ཆེ་བ་ཞིག་ཡོད་ཀྱང་གནས་ཡིག་གིས་
བསྟན་པའི་ས་ཕྱོགས་དང་ཅུང་མི་མཐུན། རྗེས་སུ་ངང་བ་ཚང་གི་གསེར་བྷ་ནས་བྲག་
ཕུག་ཞིག་མཐོང་བ་ས་ཕྱོགས་མཐུན་ཀྱང་། ཆེད་གཉེར་བྱེད་མཁན་མེད་པས་ད་བར་
དུ་ལུས། ད་ལོ་རྫོང་དམངས་ཆེན་གྱིས་ཐུགས་ཁུར་གནང་བའི་འོག་ཇི་གིན་གནས་ཀྱི་
ལོ་རྒྱུས་འཚོལ་སྡུད་དང་བསྟུན་ནས་བརྟག་དཔྱད་བྱས་པ་ན། ད་ལྟ་གནས་ཡིག་མེད་
པར་གྱུར་སྟབས་གདུང་ཤུགས་དྲག་པོའི་གསོལ་བ་བཏབ་པས་རྨི་ལམ་དུ། རྡོ་རྗེ་
སེམས་དཔའི་ གནས་ཡིན་ཞེས་གསུང་ལྷང་ལྷང་བྱོན་པའི་ལྟས་བྱུང་བ་ལྟར། སྐུ་
ཞབས་སྐྱེས་མཆོག་དྲུག་ གི་ སྤྱན་ སྔར་ ཞུས་པས། ཁོང་རྣམས་བྱོན་ ཞིང་ གནས་
གཟིགས་མཛད་ནས་ཞལ་མཐུན་དུ་གནས་ཡིག་གིས་བསྟན་པའི་གནས་ཡིན་ཤས་ཆེ་
གསུངས་ནས། སྤྱན་འདྲེན་ཁྲུས་གསོལ་དང༌། རྡོར་སེམས་བསྒོམ་བཟླས། རབ་
གནས། བསྔོ་ སྨོན་ཤིས་ བརྗོད་ སོགས་མཛད་དེ་ སངས་རྒྱས་བསྟན་པ་རྒྱས་པའི་
90



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
ཐུགས་སྨོན་གནང་། ༡༠ ནུ་ཁུ་ཐུའི་འགག་ཏུ་བྲག་མདོང་ཞིག་ཡོད་པ་ནི་ལྷ་དབང་
ཕྱུག་ཆེན་པོའི་མཚན་མར་ངོས་འཛིན་མཁན་དང་། སོ་སོར་འབྲང་མའི་བླ་རིར་ངོས་
འཛིན་མཁན་གཉིས་གནས་ཡིག་ཏུ་གསུངས། དེ་ལ་བུད་མེད་སྲིད་འདོད་པ་རྣམས་
ཀྱིས་སྐོར་བ་བྱས་པས་སྲིད་འཕེལ་བར་གསུངས་སོ། འགག་དེའི་ནུབ་ཕྱོགས་ཉིན་
ངོས་སུ། ཨ་ལགས་ཤ་ཧ་ལ་ཤན་རི་བོ་དང་གཉིས་སུ་མེད་པའི་གནས་བརྟན་བྲག་རི་
མ་རང་བྱོན་དང་གནས་བརྟན་ཕུག་པ་བཅས་བཞུགས་སོ། ། དེ་ནས་ཕོ་བྲང་ལུང་
བར་བགྲོད་པའི་ལམ་དུ། ཉིན་ངོས་སུ་བལྟས་ཙ་ན། དགེ་སྡིག་ཤན་འབྱེད་སྟོན་པའི་
བརྡར། གཤིན་རྗེ་ཆོས་རྒྱལ་རང་བྱོན་དང་། གཡས་གཡོན་དུ་ཨ་བ་གླང་མགོ་དང་
དྲེད་མགོ་སོགས་ལས་མཁན་སྣ་ཚོགས་རང་བྱོན། ཆུ་གཞུང་དུ་རྣམ་སྨིན་སྡིག་སེམས་
ལས་གྲུབ་པ་མཚོན་པའི་དམྱལ་བའི་ཟངས་ཆེན་འཇིགས་སུ་རུང་བ་རང་གྲུབ་དང་།
སྐྱེ་འགྲོ་རྣམས་མི་རྟག་ཅིང་འཆི་བའི་ཚེ་ལས་དགེ་སྡིག་གི་རྗེས་སུ་འབྲངས་ནས་བར་དོ་
བརྒྱུད་དེ་སྐྱེ་བ་ལེན་དགོས་པའི་བརྡར། གཤིན་རྗེའི་མེ་ལོང་རང་གསལ། དགེ་སྡིག་
རྣམ་པར་བགྲང་བ་གཤིན་རྗེའི་རྒྱུ་མ་སོགས་རང་བྱོན་དུ་ཡོད་དོ། ། ༡༡ དེ་ནས་རི་
ངོས་སུ་བཞུགས་པའི་ཕོ་བྲང་རྣམས་ཀྱི་གནས་སྟངས་ནི། གནས་ཡིག་ལྟར། བདེ་
མཆོག་ཕོ་བྲང་དུ་བདེ་མཆོག་རང་བྱོན། སྨན་བླའི་ཕོ་བྲང་དུ་སྨན་བླ་རང་བྱོན་དང་
སྨན་སྐོ་རང་བྱོན། གསང་འདུས་ཕོ་བྲང་དུ་འདུས་པའི་དཀྱིལ་འཁོར་རང་བྱོན་རྣམས་
བཞུགས་པ་དང་། སྐྱབས་མགོན་བསྟན་པའི་རྒྱལ་མཚན་མཆོག་ནས་སིནྡྷཱ་ར་ཅན་གྱི་
གནས་དེ་མཁའ་སྤྱོད་མའི་ཕོ་བྲང་དུ་ངོས་འཛིན་གནང་བ་ཡིན་ནོ། ། ༡༢ ཇི་གིན་
དབུ་རྩེའི་རི་རྒྱུད་བྱང་ཤར་དུ་གྱེས་པའི་ཉེ་འགྲམ་གྱི་སྲིབ་ངོས། ཕོ་བྲང་རྣམས་ཀྱི་ཐད་
ལྭ་བ་དམར་བོའི་སྒྲུབ་ཕུག་དང་གཤིབ་ནས་མཆོད་ཁང་གི་ཚུལ་དུ་ཡོད་པ་གསང་བ་
འདོད་ཁམས་བདག་མོའི་སྒྲུབ་གནས་ཁྱད་འཕགས་པ་འདི་ནི། གནས་ཡིག་ཏུ། ལྭ་
91



ག་
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བ་དམར་བོའི་སྒྲུབ་ཕུག་དང་དེའི་གསང་བའི་མཆོད་ཁང་ཞེས་པ་ཙམ་ལས་གབ་སྦས་
བྱས་ནས་གསལ་བར་མ་གསུངས་ཀྱང་། ཞལ་རྒྱུན་ལོ་རྒྱུས་ལྡན་པའི་གནས་ཞིག་ཡིན་
ཏེ། ཡོངས་འཛིན་བློ་བཟང་བཀྲ་ཤིས་རིན་པོ་ཆེའི་ཞལ་ནས། སྔོན་གྱི་གསུང་རྒྱུན་ལ་
གྲགས་པ་ནི། ཨ་སུ་རའི་བྲག་ཕུག་དང་གཉིས་སུ་མེད་པར་གསུངས་ཏེ། སྔོན་བྲམ་ཟེ་
མཆོག་སྲེད་དང་། ལྷ་མོ་དུང་སྐྱོང་མ་དང་། རེ་མ་ཏི་གསུམ་གྱི་ཡུམ་ཨེ་ཀ་ཛ་ཏི་རལ་
གཅིག་མ་སྒྲུབ་པའི་གནས་སུ་གསུངས་ཤིང་། དེའི་དཀྱིལ་འཁོར་གྱི་འཁོར་ལོ་ནམ་
མཁར་གསལ་བ་དང་། རྟ་མགྲིན་དང་། ཕྱག་ན་རྡོ་རྗེ་རང་བྱོན། སྲིན་པོ་ཡཀྵ་གོ་རེ་
བསྒྲལ་བའི་ ཐོད་པར་ གཏོར་མ་བཤམས་ པ་ སོགས་རང་བྱོན་དུ་མ་བཞུགས་པར་
གསུངས་སོ། ། སྔོན་དུས་གསང་བའི་གནས་སུ་གསུངས་པ་འདི། ད་ལྟ་མཇལ་མི་
མང་ཤས་ཀྱིས་ཚོར་ནས་ཁྱབ་ཆེ་བར་གྱུར་ཅིང་མཁའ་སྤྱོད་མའི་གནས་སུ་བཤད་པ་
སོགས་ངོས་འཛིན་སྣ་ཚོགས་བྱེད་འདུག་པ་དག་སྣང་གི་ཡུལ་དུ་བཟུང་དགོས་ཀྱང་།
ད་ལྟ་བཀའ་རྒྱ་གྲོལ་ཡོད་ལས་ཆེ་སྙམ་ནས། སྔོན་གྱི་གསུང་རྒྱུན་གཅིག་ནས་གཅིག་ཏུ་
བརྒྱུད་ནས་འོང་བ་རྒྱུན་ཆད་པར་ཕངས་ནས་ཡེ་གེར་བཀོད་པ་འདི་ཡིན་ནོ། །
༡༣ ཛམ་དཀར་གྱི་གནས་ནི་ཁ་གསུམ་རུ་བའི་རྔོན་པ་ཞིག་གིས་མཐོང་ནས། རབ་
བྱུང་བཅུ་དྲུག་པའི་ཆུ་སྤྲེལ་གནས་འདུས་ཀྱི་ལོ་དེར། གཉན་ཐོག་བཀའ་དྲིན་ཅན་
སྐལ་བཟང་ཐབས་མཁས་རྒྱ་མཚོ་དཔལ་བཟང་བོ་གནས་སྐོར་ལ་བྱོན་དུས། ནུ་ཁུ་
ཐུའི་འགག་ཏུ་བཞུགས་སྐབས། ཅུ་གང་ཅན་གྱི་བྲག་ཕུག་དེའི་རྒྱུ་མཚན་ཞུས་པ་ན་
ཁོང་གི་མཚན་ལམ་དུ། གནས་དེ་ནི་ཛམ་དཀར་གྱི་གནས་ཡིན་པ་དང་། སྒོ་ནས་
ཡར་འཛུལ་བ་ན་ཁ་ཊཾ་རྩེ་གསུམ་དང་། བེ་ཅོན་གཡུ་འབྲུག་བཅས་རང་བྱོན་ཡོད་པ་
དང་། ཕུག་ ཏུ་ ཛམ་དཀར་རང་བྱོན་དང་ཛམ་དཀར་གྱི་གཏེར་སྟག་ལྤགས་ཀྱིས་
བཀབ་ནས་ཡོད་ཅེས་གསུངས་པའི་མཚན་ལམ་གཟིགས་ཚུལ་ལྟར། ཕྱི་ཉིན་ཁོང་
9༡



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
རིན་པོ་ཆེ་ཕེབས་ནས་གནས་སྒོ་ཕྱེས་ཤིང་། ནང་དུ་ ཕེབས་པ་ན་མཚན་ལམ་དུ་
གཟིགས་པ་ཇི་ལྟ་བ་བཞིན་བྱུང་བས། ཐམས་ཅད་ཡིད་ཆེས་དང་དད་པའི་ས་ལ་
བཀོད། ཁོང་རིན་པོ་ཆེས་གཙོས་བླ་སྤྲུལ་ཉི་ཤུ་ལོང་ཙམ་གྱིས་རབ་གནས་དང་ཐུགས་
སྨོན་མཛད་དོ། ། ༡༤ ནུ་ཁུ་ཐུའི་ཁིས་ཁ་ནས་ཐུར་གན་ནང་དུ་བབས་ཚེ། གཞུང་
ཆུའི་སྲིབ་བརྒྱུད་དེ་ཅུང་ཟད་མར་སོང་བ་ན་སྲིབ་ངོས་སུ་སེང་གདོང་མའི་གྲུབ་ཆུ་
འཁྱིལ་བའི་གནས་ཡོད། སྐོར་ལམ་བརྒྱུད་དེ་ཡང་སོང་བ་ན་ཇི་གིན་རྫ་རྒྱུད་ཀྱི་ངོས་
མཐོ་སར། ཁ་ཤར་དུ་ཕྱོགས་པའི་ཕུག་པ་སེང་གདོང་མའི་གནས་མཐོང་བ་དང་། བ་
རི་ལོ་ཙཱའི་སྒྲུབ་ཕུག་གི་ ཐད་ཀྱི་སྐོར་ལམ་དུ། རི་ཆུང་ཆོས་འབྱུང་གྲུ་གསུམ་པའི་
དབྱིབས་ཅན་ཡོད་པ་སེང་གདོང་མའི་བླ་རིར་གསུངས་སོ། ། ༡༥ ཉིན་གྱི་ཐུར་
གན་ལུང་མདར་སྔོན་གྲུབ་ཆེན་གླང་དཀར་བ་ཕེབས་ནས་ངོས་འཛིན་མཛད་པར་
གྲགས་པའི་གཤིན་རྗེ་ཐར་ཁུང་དང་། ཁོང་གི་ཕྱག་རྗེས་བཅས་ཡོད། དེ་དང་ཉེ་བར་
རྣམ་འཇོམས་གྲུབ་ཆུ་ཡོད་པ་ནི། སྐྱབས་མགོན་འཇིགས་མེད་རྒྱ་མཚོས་ངོས་འཛིན་
མཛད་པའི་གྲུབ་ཆུ་བྱིན་ཅན་ཡིན་ནོ། ། གནས་འདིར་བཞུགས་ཁྲི་ཞིག་ཡོད་པ་ནི་
ཀུན་མཁྱེན་འཇིགས་མེད་དབང་བོ་དང་། འཇིགས་མེད་རྒྱ་མཚོས་ཐུགས་རྗེ་ཆེན་
པོའི་དབང་གནང་བའི་བཞུགས་ཁྲི་ཡིན་ཞིང་། སྐྱབས་མགོན་སྐལ་བཟང་ཐུབ་བསྟན་
དབང་ཕྱུག་དང་བསྟན་པའི་རྒྱལ་མཚན་རྣམ་གཉིས་ཀྱང་བཞུགས་ཁྲི་འདིར་བཞུགས་
ནས་བཀའ་ཆོས་གནང་བ་ཡིན། རྨ་ཉིན་སྲིབ་དང་། ཁྲོ་ཁོ་ཁག་གསུམ། མགོ་ལོག་
བཅས་ནས་འོང་བའི་གནས་སྐོར་བ་ཐམས་ཅད་བཞུགས་ཁྲི་འདིའི་དྲུང་ནས་མགོ་
འཛུགས་ཤིང་། སྐོར་བ་གྲུབ་སྟེ་དགེ་བ་རྫོགས་བྱང་ལ་བསྔོ་བའང་བཞུགས་ཁྲི་འདིའི་
མདུན་ནས་བྱེད་སྲོལ་དར་བ་ཡིན་ནོ། ། ༡༦ ཇི་གིན་སྒམ་བྲག་དབུ་རྩེའི་གནམ་
གྱི་ལྷ་བྲག་དཀར་བོ་ཞེས་གདུགས་ཀྱི་ཤམ་བུ་ལྟར་འཁོར་བའི་ངོས་སུ་བསྐལ་བཟང་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སངས་རྒྱས་སྟོང་གི་རྣམ་པ་རང་བྱོན་དུ་ཐོན་པ་ནི། ལྷ་མོའི་དངུལ་ཁང་རྫོང་གི་གནས་
ཆེན་འདིའི་རང་བྱོན་ཀུན་གྱི་སྙིང་བོའི་ཡང་སྙིང་དམ་པ་ཡིན་ཞིང་། དེའི་གནས་སྲུང་
བདག་པོ་ཇི་གིན་རིག་འཛིན་དགྲ་ལྷ་ཆེན་པོ་ནི། རྣམ་འདྲེན་བཞི་བའི་སྤྱན་སྔར་དམ་
ལ་གནས་པའི་སྲུང་མ་ཁྱད་པར་བ་ཡིན་ཏེ། སྡེ་བ་ཆོས་རྗེའི་གསུང་གི་བསང་ཡིག་ཏུ།
སངས་རྒྱས་སྟོང་གི་བསྟན་སྲུང་ཡོངས་ཀྱི་རྗེ། །རྒྱལ་བའི་ཞལ་མཐོང་བྱང་སེམས་སྤྲུལ་
བའི་མགོན། །དཀར་ཕྱོགས་སྐྱོང་ཞིང་ནག་ཕྱོགས་བསྐྲད་མཛད་པའི། །དཔལ་ཆེན་
ཇི་གིན་གནས་སྲུང་དགྲ་ལྷ་ཆེ། ། ཞེས་བསྔགས་པ་ལྟར། སྐུ་བརྙན་གསེར་ཞྭ་
མནབས་ཤིང་བླ་མའི་ཆས་ཀུན་རྫོགས་པ། རྟ་མཆོག་རབ་དཀར་ལ་ཆིབས་པ་ཞིག་
བྲིས་འདུག་སྟེ། ཕྱོགས་འདིར་ས་ཐོབ་ཀྱི་ གནས་བདག་ཆེན་པོར་གསུངས་སོ། །
༡༧ ཤ་ལའི་ཧབ་བརྩེགས་གྲྭ་དང༌། ཇི་གིན་རྒྱབ་ལུང་གཉིས་ཀྱི་བར་གདོང་གི་ངོས་
མཐོ་བར། དཔལ་དུས་ཀྱི་འཁོར་ལོའི་ལྷ་ཚོགས་རང་བྱོན་དུ་ཤར་བ་རིགས་གྲྭ་རིག་
པའི་རལ་གྲི་རིན་པོ་ཆེས་གཟིགས་པར་གསུངས་པ་དང་། ར་བསོད་ནམས་དབང་
རྒྱལ་སྤྲུལ་བའི་སྐུས་རིགས་ལྡན་ཉེར་ལྔ་རང་བྱོན་དུ་གཟིགས་པར་གསུངས་སོ། ། ཤ་
ལའི་མོང་གོལ་ཙམ་གྱི་ལུང་མདར། ཉིན་ངོས་ཀྱི་ཆུ་མགོ་ནི། ལོ་རྒྱུས་རང་བཞིན་ལྡན་
པ་ཞིག་འདུག་ཀྱང་དེ་དག་མི་བརྗོད་ལ། ཕྱིས་སུ་ཀུན་མཁྱེན་སྐལ་བཟང་ཐུབ་བསྟན་
དབང་ཕྱུག་མཆོག་ནས། ཀླུ་བྱང་ཆུབ་སེམས་དཔའ་གནས་སའི་ཆུ་མགོ་ཞིག་ཡིན་
པས། མིང་མཆོད་ཡོན་འོད་གསལ་ཐོགས་ལ། སྐོར་ལམ་ནང་དུ་བཞག་ན་ལེགས་
གསུངས་པ་ལྟར། སྐོར་བ་བྱེད་སྲོལ་དར་རོ། ། ༡༨ དེ་ལྟའི་མོང་གོལ་ཙམ་ལུང་
བའི་ཕུར། གནས་ཡིག་ལས་ གསུངས་ པ་ལྟར་བྲག་དམར་མདའ་སྒྲོ་འདྲ་བ་ནི།།
དཔལ་ཆེན་ཕུར་བའི་ལྷ་ཚོགས་རང་བྱོན་དུ་བཞུགས་པའི་ གནས་ཡིན་ལ། སློབ་
དཔོན་ཆེན་པོས་ཕུར་བའི་སྒོ་ནས་མ་ཊཾ་རུ་ཊ་བསྒྲལ་བའི་གཟུགས་ཕུང་དོན་སྙིང་དང་



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
བཅས་པ་རང་བྱོན་དུ་ཐོན་ཡོད། བྲག་དམར་མདའ་སྒྲོའི་ཡར་སྣེར། སངས་རྒྱས་
ཀུན་གྱི་སྙིང་བོ་ཨོཾ་ཨཱཿཧཱུྃ་རང་བྱོན་དང་། གཟུངས་མཆོག་ཡི་གེ་དྲུག་མ་རང་བྱོན་
མཇལ་རྒྱུ་ཡོད་དོ། ། དེ་ནས་ལ་བརྒལ་བ་ན། ལུང་བའི་ཕུའི་སྟོད་དུ། རྒྱལ་བ་
རིགས་ལྔ། མཁའ་འགྲོ་སྡེ་ལྔ། ལུང་མཐིལ་དུ་ཚོང་དཔོན་ནོར་བུ་བཟང་བོ། ལུང་
བའི་དཀྱིལ་གྱི་ངོས་སུ་ལྟུང་བཤགས་ཀྱི་ལྷ་སོ་ལྔ་སོགས་རང་བྱོན་དུ་བཞུགས་སོ། །
༡༩ བླ་མཚོའི་ཧ་བརྩེགས་གྲྭའི་གསེར་སྐུ་ཅན་ཞེས་པའི་ལུང་བའི་བྲག་འགག་ཏུ་
གནས་ཡིག་རྒྱས་འབྲིང་རྣམས་སུ་གསུངས་པ་ལྟར། མིས་མི་བགྲོད་པའི་བྲག་ཕུག་ཏུ།
ཉི་རྩེ་ཤར་བ་དང་བལྟས་པས་གསེར་སྐུའི་ཞལ་མཐོང་བར་གསུངས་པ་དང་། གསེར་
སྐུ་དེ་རྒྱལ་ཁམས་གཞན་ཞིག་ནས་འཕུར་ཡོང་བའི་སྐུ་ཡིན་ཚུལ་གསུངས་པ་ལྟར། རྨ་
ལྷོ་བྱང་རྒྱུད་ཀྱི་བསྟན་འགྲོའི་དཔལ་མགོན་དུ་བཞུགས་པར་ཡང་ གསུངས་སོ། །
གསེར་སྐུ་དེ་ངོས་འཛིན་ཚུལ་མི་འདྲ་བ་གཉིས་ཡོད་དེ། བྲག་འགག་གི་ཆེས་མཐོ་སར་
བཞུགས་པའི་སེར་རྩི་ཅན་གྱི་སྐུ་དབྱིབས་མི་གསལ་བ་ཞིག་བཞུགས་པ་ལ་ངོས་འཛིན་
ལུགས་གཅིག་དང་། ལུང་ཕུ་ནས་བྲག་འགག་ལ་སླེབས་མཚམས་ཀྱི་བྲག་ངོས་སུ་ཕུག་
པ་གཅིག་ཡོད་པར། ཉི་རྩེ་ཤར་བ་དང་ཕར་ཁའི་ཐད་ནས་བལྟས་པས། གསེར་འོད་
འཕྲོ་བའི་གསེར་སྐུ་དངོས་སུ་མཐོང་ཐུབ་པ་འབྱུང་ཞེས་པའི་བཤད་ཚུལ་གཉིས་ཡོད་
པས། གང་ཡིན་དཔྱད་དགོས་སོ། ། ༢༠ གོང་གསལ་གྱི་འགག་དེ་དང་ཉེ་བའི་
སྲིབ་ངོས་སུ་དུར་ཁྲོད་བསིལ་བའི་ཚལ་དང་གཉིས་སུ་མེད་པར་གསུངས་པའི་མགོན་
པོའི་གནས་ནི་ཤུག་སྡོང་ཆིག་སྐྱེས་ཡོད་ས་དེ་ཡིན་པས། ཤིང་ཙནྡན་རྐང་གཅིག་པ་
དང་དངོས་སུ་མཚུངས། བཅོ་ལྔ་གནམ་གང་སོགས་དུས་ཆེན་དུ་མར་ཌཱ་མ་རུ་དང་
གཡེར་ཁའི་སྒྲ་ཐོས་པར་གྲགས་ལ། སྔོན་ཏཱ་འོན་ནམ་མཁའ་སེངྒེས་གནས་འདི་ནས་
མགོན་པོའི་ཞལ་གཟིགས་པར་གསུངས་པ་དང་། སྐྱེས་ཆེན་དམ་པ་དུ་མས་མགོན་
ན་
95



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པོའི་གནས་སུ་བསྔགས་བརྗོད་ཆེ། གྲུབ་དབང་སྐལ་ལྡན་རྒྱ་མཚོ་སྐུ་ཕྲེང་གཉིས་པ་
བྱོན་དུས། བླ་ཤིང་འདི་འཇའ་ཚོན་སྣ་ལྔའི་དྲ་བས་གཡོགས་པ་ཡུལ་མི་ཀུན་གྱིས་
མཐོང་བར་གྲགས། གཏེར་སྟོན་རིག་འཛིན་ཆེན་པོས། གནས་འདི་ནས་མཁའ་
འགྲོ་མས་ཚོགས་འཁོར་བསྐོར་བ་གཟིགས་པར་གསུངས་པ་དང་། སྐྱེས་ཆེན་དམ་པ་
དུ་མ་འདིར་བྱོན་དུས་རྟགས་ཡ་མཚན་སྣ་ཚོགས་ཤིག་བྱུང་བར་བཤད་པ་སོགས་ལོ་
རྒྱུས་མང་དུ་ལྡན་ཞིང༌། གནས་ཡིག་རྒྱས་འབྲིང་ཀུན་ཏུ་མགོན་པོའི་གནས་ཁྱད་པར་
བ་ཡིན་ཚུལ་གསུངས་སོ། །
བཞི་བ། གནས་འདིའི་ཡོན་ཏན་སྤེལ་ཞིང་སྐོར་སྲོལ་འཛུགས་པ་བོ་གཏེར་
རྒན་རིན་པོ་ཆེའི་ཕྱག་རྗེས་བྱུང་ཚུལ་གྱི་མཛད་རྣམ་རགས་བསྡུས་བརྗོད་པ་ནི།
འ
ཕ་མེས་མཆོད་གནས་གསེར་གྱི་ཁྱད་ནོར་ཚོགས། །
སྦས་པའི་དོང་ནས་བཏོན་ཏེ་ཚོགས་བསགས་ཤིང་། །
རང་དགར་སྤྱོད་པའི་དཔལ་ཡོན་ངོམ་པ་ཅན། །
གཏེར་སྟོན་བདེ་ཆེན་རྡོ་རྗེའི་བཀའ་དྲིན་གུས། །
གང་གི་ཐུགས་བསྐྱེད་མཛད་བཟང་སྨིན་པ་ཡི། །
སྐྱེ་བོ་ཀུན་ལ་ཐར་བའི་དཔལ་སྟེར་ཞིང་། །
རིས་མེད་གཟུར་གནས་མཁས་པའི་ཡིད་འཕྲོག་པའི། །
རྣམ་ཐར་བསྐྱངས་པས་བསྟན་འགྲོར་སྨན་པ་མཆིས། །
དེ་ཡང་གཏེར་སྟོན་ཆེ་ཡོས་རིག་འཛིན་ཆེན་པོ་ནི། སྔར་སྡེ་དགེའི་སྲིད་སྐྱོང་
གོང་མ་ཞིག་གི་རིང་ལ་ཨ་པོའི་བན་སྐྱ་ལྔ་ཞེས་པའི་དཔའ་མཛངས་རྟུལ་ཕོད་འགྲན་ཟླ་
96



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
མ་མཆིས་ཤིང་གཞན་སྡེ་ཟིལ་གྱིས་གནོན་པ་སྤུན་ལྔ་བྱུང་བ་རྣམས་ཀྱིས་ས་སྐྱོང་སྡེ་
དགེའི་ཆབ་སྲིད་ལ་ཞབས་འདེགས་ཆེ་ངེས་ཞུས་པས། སྡེ་དགེའི་བླ་མ་ཆེན་པོ་ཐུགས་
མཉེས་ཏེ། ཨ་པོ་སྤུན་ལྔའི་རིགས་རྒྱུད་ལ་སླད་ཆར་ཁྲལ་འུ་ལག་མེད་པར་ཅི་འདོད་དུ་
གནས་ཆོག་པའི་བཀའ་ཡིག་དང་བདག་རྐྱེན་བསྩལ། དེ་ལྔའི་ནང་གི་ཆེ་ཡོས་ཀྱི་རྒྱུད་
པར། ཨ་པོ་ནོར་ཚེ་ཟེར་བའི་མི་དྲག་འབྱོར་ལྡན་ཞིག་བྱུང་བ་ལ། དེའི་བུ་བཀྲ་པ་དང་
སྔོ་ཕྲུག་ཟེར་བ་གཉིས་བྱུང༌། ཕྱི་མ་སྔོ་ཕྲུག་ལ་བུ་སྤུན་གཉིས་བྱུང་བ་ལ། ཆེ་བ་རྟ་
མགྲིན་མགོན་པོ་ནི་གཏེར་སྟོན་རིག་འཛིན་ཆེན་པོའི་ཡབ་ཡིན་ལ། མ་ཡུམ་ཨ་ཚབ་
བཟའ་བོ་དགའ་ཞེས་པ་གཉིས་ཀྱི་སྲས་སུ་ཁམས་རི་བོ་ཆེ་དང་ཉེ་བར་ལུང་བཟང་སྟོད་
ཅེས་པའི་དྲུང་དུ། རབ་བྱུང་བཅུ་གསུམ་པའི་མེ་འབྲུག་ (སྤྱི་ལོ་ ༡༧༩༦)ལོར་སྐུ་
འཁྲུངས། སྐུ་ན་ཕྲ་མོའི་དུས་ནས་བཟུང་། ཨོ་ཊི་ཡ་ནའི་རིག་འཛིན་ཆེན་པོ་དངོས་
ཉམས་རྨི་ལམ་ཅི་རིགས་པར་ཞལ་གཟིགས་ཤིང་ལུང་བསྟན་མང་དུ་མཛད། སྐུ་ཆུང་
དུས་དེར་ས་སྐྱའི་དགོན་པ་ཞིག་ཏུ་བཞུགས་ནས་སློབ་གཉེར་གནང་། སྐུ་ན་ཅུང་ཟད་
རྒྱུས་ནས་ཕྱག་ཚའི་རྟོགས་ལྡན་འཇིགས་མེད་ཆོས་དབྱིངས་རང་གྲོལ་ལོ་གསུམ་དུ་
བསྟེན་ཞིང་ཟབ་ཆོས་མང་བོ་ཞུས་པ་དང་། ལྷུན་གྲུབ་སྒང་བ་དཔལ་ལྡན་རྒྱ་མཚོ་
སོགས་བླ་མ་དེ་དག་གི་སྤྱན་སྔར། སྔ་འགྱུར་གྱི་དབང་བཀའ་དུ་མ་དང་། ཡེ་ཤེས་བླ་
མའི་ཟབ་ཁྲིད་སོགས་གསན། ལུང་བསྟན་དུས་བབས་བཞིན་འཁྲུངས་ཡུལ་དང་ཉེ་
བར། འབྲི་ར་སྤུན་གསུམ་དང་། ལུག་སྟོད་བྲག་དཀར་སོགས་ནས་དམ་རྫས་དང་
ལྷའི་སྣང་བརྙན་མང་བོ་ཕྱག་རྡོར་སྒྲུབ་སྐོར་སོགས་ཟབ་ཆོས་སྣ་ཚོགས་བཅས་གཏེར་
ནས་བཞེས། ཕྱག་ཚའི་རྟོགས་ལྡན་འཇིགས་མེད་ཆོས་དབྱིངས་རང་གྲོལ་ནས།
གཏེར་སྟོན་རིག་འཛིན་པ་ལ་དབང་བཀའ་མང་བོ་གནང་མཐར། གསང་མཚན་
འཇིགས་མེད་ཆོས་དབྱིངས་རང་གྲོལ་བསྩལ་ཅིང་མདོ་སྨད་དུ་འགྲོ་དོན་སྐྱོང་བར་



4
༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཕེབས་རྒྱུའི་བཀའ་གནང་བ་དང་། སྔར་སྡེ་དགེའི་ཚོང་དཔོན་གཡུ་རྣའི་སྲས་མོ་སྲི་
བཅོལ་ལ་ཕྱག་ཚ་རིན་པོ་ཆེའི་མདུན་དུ་བཞག་ཅིང་ཞབས་ཞུར་ཕུལ་བ་མཁའ་འགྲོ་
ཀུན་དགའ་ཆོས་སྒྲོན། གཏེར་སྟོན་རིག་འཛིན་པའི་རིག་མར་བསྩལ་ནས། མདོ་
སྨད་དུ་རྫོངས་བརྡ་མཛད་སྐབས། ལུང་བསྟན་བསྩལ་པ་ནི། ཨེ་མ་ཧོ། འཇིགས་
མེད་སྣ་ཚོགས་རང་གྲོལ་སྐྱེས་བུ་ཁྱོད མདོ་སྨད་སོག་ཡུལ་མ་ཧཱ་དེ་ཝའི་གནས ཧེ་
རུ་ཀ་ཡི་ཕོ་བྲང་ཞལ་ཕྱེ་ལ ཕྱག་སྐོར་སྲོལ་འཛུགས་བསྟན་འགྲོའི་དོན་ཆེན་མཛོད
ང་ཡིས་གསང་ཆེན་དབང་བསྐུར་དཀྱིལ་འཁོར་བསྟན༔ ལས་ཀྱི་ཕྱག་རྒྱ་ཀུན་དགའ་
ཆོས་སྒྲོན་འདི༔ རྟེན་འབྲེལ་འཛོམས་པའི་རིག་འཛིན་ཁྱོད་ལ་གཏད༔ ཟབ་མོའི་
རྣལ་འབྱོར་སྐྱོང་ཞིང་གྲོལ་བར་མཛོད༔ ཕྱོགས་རིས་མེད་པའི་བསྟན་པ་མཐའ་རུ་
སྐྱོང གནས་མཆོག་དེ་རུ་ཁྱོད་ཀྱི་གདུལ་བྱ་ཡོད༔ མ་ཧཱ་ཀ་ལས་འཕྲིན་ལས་གཡེལ་
མེད་བསྒྲུབ ཐེ་ཚོམ་མ་བྱེད་འགྲོ་བའི་དོན་ལ་སྐྱོད ས་མ་ཡ་རྒྱུ་རྒྱ ཞེས་བཀའ་
ལུང་འགྱུར་བ་མེད་པས་གཙུག་ཏུ་དབང་བསྐུར་བ་ལྟར། གཏེར་སྟོན་རིག་འཛིན་ཡབ་
ཡུམ་མདོ་སྨད་ཀྱི་ཕྱོགས་སུ་ཞབས་ཐང་ལ་བྱོན་པའི་ལམ་ཁར། རྡོ་གྲུབ་ཆེན་ཀུན་
བཟང་གཞན་ཕན་པའི་དྲུང་དུ་ཀློང་ཆེན་སྙིང་ཐིག་གི་སྐོར་རྫོགས་པར་གསན། ཁོང་
གིས་བུ་སློབ་ཁྱོད་ནི་ཕྱག་ཚའི་བཀའ་ལྟར་མདོ་སྨད་དུ་སོང་ལ་འགྲོ་དོན་སྐྱོངས་ཤིག་
དང་། ཁྱོད་ནི་སྔོན་རྒྱལ་སྲས་ལྷ་རྗེ་དང༌། ཉི་མའི་སྙིང་བོ། འབྲོམ་སྟོན་པ་རྒྱལ་བའི་
འབྱུང་གནས། དྭགས་པོ་ཟླ་འོད་གཞོན་ནུ། གཏེར་སྟོན་སྤྱོན་གླིང་བ་སོགས་སྐྱེས་
ཕྲེང་ཁྱད་པར་བ་རབས་བཅུ་གཉིས་དབུས་གཙང་ཕྱོགས་ཀྱི་འགྲོ་དོན་བསྐྱངས་ཟིན་པ་
ཡིན། ད་སྐྱེ་བ་བཅུ་གསུམ་པ་ནས་མདོ་སྨད་དུ་གདུལ་བྱ་སྐྱོང་བའི་དུས་ལ་བབས་པ་
ཡིན་གསུངས་ནས། ཡོངས་སུ་གྲགས་པའི་མཚན། རིག་འཛིན་བདེ་ཆེན་རྡོ་རྗེ་ཞེས་
གསོལ་ཞིང་སྐུ་བསྟོད་མཛད་པ་ནི། པད་འབྱུང་ཐུགས་རྗེའི་འོད་ཟེར་ཁྱོན་གླིང་། །
98



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
སླར་ཡང་བདེ་ཆེན་ཆོས་སྐུའི་རོལ་བ་ལས། །རྡོ་རྗེ་གསུམ་གྱི་སྒྱུ་འཕྲུལ་གཉིས་པའི་
གར། །བདེ་ཆེན་རྡོ་རྗེའི་ཞབས་ལ་གསོལ་བ་འདེབས། ། ཞེས་བསྔགས་ཤིང་ཕེབས་
སྐུལ་གནང་བ་བཞིན་རིམ་གྱིས་མདོ་སྨད་དུ་ཨ་སྐྱོ་བ་མཛད་ནས་ཕེབས། དང་བོར་
ཕེབས་ཡུལ་མཚོ་སྔོན་སོག་ཡུལ་དང་། མ་ཧཱ་དེ་ཝའི་གནས་ནི་མཚོ་སྙིང་མ་ཧཱ་དེ་ཝ་
ཡིན་པར་དགོངས་ནས། མཚོ་མཐའི་སོག་ཡུལ་དུ་བྱོན་ཀྱང་གདུལ་བྱ་མ་བྱུང་། ཆོས་
རྗེ་གསེར་ཁང་བ་ཆེན་པོར་མཇལ་ནས་དགའ་ལྡན་ལྷ་བརྒྱ་མའི་བླ་མའི་རྣལ་འབྱོར་གྱི་
ཁྲིད་དང༌། དགེ་ལྡན་ཕྱག་རྒྱ་ཆེན་པོའི་ཁྲིད་སོགས་གསན། ཆོས་རྗེས་ཐུགས་དགྱེས་
ཚོར་ཆེན་པོ་གནང་། དེ་ནས་མཚོ་སྙིང་དུ་བྱོན་ཏེ། རྗེ་བདག་ཉིད་ཆེན་པོའི་ཞལ་
གཟིགས་ཤིང་། ལྗགས་བརྐྱངས་པའི་སྣེ་ལས་བདུད་རྩི་བབས་པ་ནུ་མ་ནུ་བ་ལྟར་
བཏུང་བས། དེ་ནས་བཟུང་སྟེ་མཁྱེན་རབ་ཀྱི་ཀློང་བརྡོལ་ཏེ་འཆད་རྩོད་རྩོམ་གསུམ་
ལ་ཐོགས་པ་མེད་པ་བྱུང་བ་ཡིན་གསུངས། དེ་ནས་སྐུ་འབུམ་བྱམས་པ་གླིང་དུ་བྱོན་ཏེ་
ཕྱག་མཆོད་གནད་མ་གནང་ཞིང་། མར་མི་དྭགས་གསུམ་གྱི་བཀའ་འབུམ་གྱི་ལུང་
གསན། དྭགས་པོ་ལྷ་རྗེ་དང་མི་ལ་བཞད་པའི་རྡོ་རྗེའི་ཞལ་གཟིགས། དེ་ནས་བྲག་
དཀར་སྤྲེའུ་རྫོང་གནས་ཀྱི་སྙན་པ་གསན་ནས། དེར་བྱོན་ཞིང་སྒྲུབ་པ་མཛད་ནས་རེ་
ཞིག་བཞུགས། དེ་ནས་རེབ་གོང་གྲུབ་གནས་བརྒྱད་ལ་མཇལ་གཟིགས་བྱེད་ཆེད།
ཁྲི་ཀ་བརྒྱུད་ནས་ཕེབས་ལམ་དུ་བསམ་སྦྱོར་ངན་པ་ཅན་ཞིག་གིས་དུག་ཟས་དྲངས་པ་
ཡིན་འདུག་ཀྱང་སྤྱན་ཡངས་སུ་བཏང་བས་མ་ཚོར། དེར་རེབ་གོང་སྟོད་ཀྱི་ཆོས་
དབྱིངས་སྟོབས་ལྡན་གྱི་སྒར་ ཁར་ཕེབས་ཏེ། ཁོང་གི་མདུན་ནས་ལུང་ཁྲིད་དུ་མ་
གསན་སྐབས། ཡུམ་མཁའ་འགྲོ་ཀུན་དགའ་ཆོས་སྒྲོན་ལ་རིགས་སྲས་ཤིག་འཁྲུངས་
པ། ནང་ཆེན་དེའི་སྒར་གཞིས་ནས་བསླངས་པས་བྱིན་ཏེ་བཞག ཕྱིས་སུ་གཏེར་
སྟོན་དུ་མ་རོ་གཅིག་གི་སྐྱེ་བར་གྲགས་པ་སོག་པོའི་རྒྱ་ཁྲི་ཚང་ཡིན་ནོ། ། དེ་ནས་གྲུབ་
ནམ
sa་
99



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དབང་ཞབས་དཀར་བ་དང་གྲུབ་དབང་ནམ་མཁའ་ཚང་གཉིས་ལས་ཀྱང་དབང་ཁྲིད་
དུ་མ་གསན། རེབ་གོང་གྲུབ་གནས་བརྒྱུད་དུ་གནས་མཇལ་བྱས་ཏེ་རྩེ་གཞུང་དམག་
སར་དུ་བྱོན་ནས། དམག་སར་པཎྜི་ཏ་ཀུན་བཟང་སྟོབས་ལྡན་དབང་བོའི་མདུན་དུ་
མཇལ་བར་ཕེབས་པ་ན། ཁོང་ གིས་ གཟིགས་མ་ ཐག་ ཁྱོད་ ཀྱི་ སྤྱན་ དམར་ བོར་
འཁྲུགས་ཡོད། དུག་གི་རྟགས་ཡིན། ལྟོ་བ་མི་བདེ་བ་ཡོད་འདྲ་གསུངས་པས། ལན་
ཞིབ་པར་ཞུས་པ་ན། མྱུར་དུ་ཀརྨ་ལྷ་སྟངས་སུ་ཕེབས་དགོས་གསུངས་པ་ལྟར་དང་དུ་
བླངས་ནས་རྐང་ལམ་མགྱོགས་ཤད་ཀྱིས་ཕེབས་ནས་སྡེ་དགེའི་ཀརྨ་ལྷ་སྟངས་སུ་བྱོན་
པ་ན། སྡེ་དགེའི་འཇིགས་མེད་སྐལ་བཟང་མཆོག་གིས་ཕུར་བ་རྒྱུད་ཀྱི་དབང་གནང་
བ་དང་དུས་འཛོམས་ནས་དབང་གསན། དུག་གིས་ན་བའི་རྒྱུ་མཚན་ཞུས་པ་ན།
བཀའ་གནང་ལྟར་ཞག་བདུན་དུ་སྒྲུབ་པ་མཛད་པས་དུག་དངོས་སུ་སྦྱངས་ཏེ་སྤྲིན་
དང་བྲལ་བའི་ཟླ་བ་བཞིན་དུ་སོང་ངོ༌། །
དེ་ནས་གཏེར་སྟོན་བདེ་ཆེན་རྡོ་རྗེའི་ཐུགས་དགོངས་ལ། དེ་དུས་ཕྱག་ཚ་
རྟོགས་ལྡན་རིན་པོ་ཆེ་བཞུགས་མེད་པས། ཕྱག་ཚའི་ལུང་བསྟན་གྱི་མདོ་སྨད་ཀྱི་
གནས་གསལ་བོ་མི་ངེས་པ་དང་། གདུལ་བྱ་ཡང་དཀོན་པར་འདུག་པས། ད་ནི་
དབུས་གཙང་ཕྱོགས་སུ་སོང་ན་ཇི་འདྲ་ཡིན་སྙམ་ནས། བླ་མ་རྡོ་གྲུབ་རིན་པོ་ཆེའི་
མདུན་དུ་ཞུ་བར་སོང་། གྲུབ་པའི་དབང་ཕྱུག་ཆེན་པོ་དེ་ཉིད་ཀྱིས་སྔར་གསུངས་པ་
ལྟར། ཁྱོད་དབུས་གཙང་ན་གདུལ་བྱ་མེད། སྐྱེ་ཕྲེང་བཅུ་གསུམ་པ་ཁྱོད་ནས་བཟུང་
སྟེ་མདོ་སྨད་དུ་གདུལ་བྱ་སྐྱོང་བའི་དུས་ལ་བབས་པ་ཡིན། ཕྱག་ཚའི་ལུང་བསྟན་
འཁྲུལ་བ་མེད། སྔར་ཁྱོད་ཀྱིས་གནས་ངོས་མ་ཟིན་པ་ཡིན། མཚོ་སྔོན་སོག་པོ་མིན་
ཏེ། རྩེ་མིང་ཅན་གྱི་སོག་པོ་ཡིན། མ་ཧཱ་དེ་ཝའི་གནས་ནི་ལྷ་མོའི་དངུལ་ཁང་རྫོང་
ཡིན་པས། དེ་ནས་གནས་སྒོ་འབྱེད་ཚེ་དཔལ་གྱི་ལྷ་མོས་སྡོང་གྲོགས་བྱེད་པ་ཡིན་
100



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
གསུངས་ནས། སྐུ་ཕྲེང་གསུམ་གྱི་ལུང་བསྟན་གསང་བ་ཚིགས་བཅད་མ་གནང་ནས་
འགྲོ་ལམ་གསལ་བའི་མུན་སེལ་སྒྲོན་མེ་ཡིན་གསུངས། ཆེད་གཉེར་གྱིས་མགོན་པོའི་
ཚོགས་བདག་གི་དབང་བསྩལ་ཏེ། འདི་ནི་ཁྱོད་མདོ་སྨད་དུ་འགྲོ་བའི་བྲོ་དང་ལག་ཆ་
ལྟ་བུ་ཡིན་གསུངས་ནས། རྡོ་གྲུབ་རིན་པོ་ཆེའི་སློབ་ཆེན་རྡོ་རྗེ་འཛིན་པ་བཅུ་གསུམ་གྱི་
གྲས་སུ་བསྔགས་པར་མཛད་དོ། །
དེ་ནས་རིག་འཛིན་གཏེར་སྟོན་པ་ཁོང་སྐུ་ཡུལ་དུ་བྱོན་ཞིང་། འགྲོ་ཆས་གྲ་
སྒྲིག་བྱས་ཏེ། རྫོགས་ཆེན་མི་འགྱུར་ནམ་མཁའི་རྡོ་རྗེའི་མདུན་དུ་སྐྱབས་མཇུག་ཞུས་
པར། ཕྱག་ཚ་རིན་པོ་ཆེ་དང༌། རྡོ་གྲུབ་ཆེན་གྱི་གསུང་ལྟར་མདོ་སྨད་དུ་ཕེབས་ན།
འཕྲིན་ལས་རྒྱས་ཤིང་འགྲོ་དོན་འབྱུང་བའི་ལུང་བསྟན་སྔར་དང་འདྲ་མཚུངས་སུ་
ཕེབས་པ་ལྟར། ཁོང་ཡབ་ཡུམ་གཉིས་རྩེ་གཞུང་སོག་པོ་མདའ་བཅུ་གཅིག་གི་མངའ་
རིས་སུ་ཕེབས་ནས། མཐའ་ཡན་འཁྱིལ་དུ་བཞུགས། དང་བོའི་མདོ་འདི་ཀུན་
མཁྱེན་གོང་མ་དབུས་ནས་ཡུལ་འདིར་དང་བོར་བྱོན་པའི་གནས་ཡིན་ཞིང་། ཁོང་
སྤྱན་རས་ གཟིགས་ཀྱི་རྣམ་པར་སྤྲུལ་བ་ཡིན་པས་བྱིན་རླབས་ཀྱི་རྟེན་འབྲེལ་ ལ་
དགོངས་ནས། ཁོང་མ་ཎི་དུང་ཕྱིར་སྟན་ཐོག་གཅིག་ཏུ་སྒྲུབ་པ་མཛད་པ་དང་། སྨྱུང་
བར་གནས་པ་སོགས་ཀྱིས་དུས་འདའ་བར་མཛད། སྔོན་ཀུན་མཁྱེན་གོང་མ་དང་
བོའི་མདོར་བཞུགས་སྐབས། ཕྱི་དྲོ་ཁམས་བསང་ལ་བྱོན་དུས། གཟིམས་གུར་དང་
ཉེ་བར་རྡོ་ཕ་བོང་ཞིག་ཡོད་པ་ལ་ནམ་རྒྱུན་སྐུ་སྐྱགས་བྱས་པས་ཕྱི་རབས་རྣམས་རྡོ་དེ་
ལ་མཇལ་མི་མང་ཞིང་། ཞབས་རྗེས་ཀྱང་མཐོང་། གཏེར་རྒན་ཚང་གིས་རྡོ་དེ་མཐའ་
ཡན་འཁྱིལ་མཚམས་ ཁང་ གཡས་ ཕྱོགས་ སུ་ རྡོ་སྤུངས་མཆོད་རྟེན་ གྱི་ དབྱིབས་ སུ་
བརྩིགས་ནས། དེའི་མདུན་དུ་རྡོ་ཁྲི་ཞིག་གི་ཁར་བཞག་ཡོད། རྡོ་འདི་ཁུར་ནས་
མཆོད་རྟེན་དེ་ལ་བསྐོར་བ་ལན་གསུམ་བྱས་ན་ཕ་མའི་དྲིན་ལན་བསབ་ཐུབ་ཅེས་
101



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པ
གསུངས་པ་ལྟར། ཡུལ་མི་རྣམས་ཀྱིས་མཇལ་སྐོར་བྱེད་པའི་སྲོལ་རྒྱུན་བྱུང་ངོ༌། །
དེར་གནས་གཟིགས་ རིམ་ གྱིས་མཛད་པས། ལྷ་མོའི་དངུལ་ ཁང་རྫོང་ གི་
གནས་ནི་ཇི་གིན་གྱི་གནས་དེ་ཡིན་པར་མཁྱེན་ནས། སྐལ་ལྡན་རྒྱ་མཚོའི་སྒོམ་ཁང་
གི་ཞོལ་ལྷ་མོའི་གནས་ཀྱི་ཕུག་པར་བཞུགས། ཡབ་རྗེ་སྐལ་ལྡན་རྒྱ་མཚོ་མཆོག་ནི།
སྤྱན་རས་གཟིགས་བཅུ་གཅིག་ཞལ་གྱི་རྣམ་སྤྲུལ་ཡིན་པས་གནས་འདི་བྱིན་རླབས་ཆེ་
གསུངས་ནས། བཅུ་གཅིག་ཞལ་གྱི་སྒོམ་བཟླས་ཟླ་དུ་མར་མཛད་པ་ན། ཐུགས་རྗེ་
ཆེན་པོ་བཅུ་གཅིག་ཞལ་གྱི་ཞལ་གཟིགས་ཐོབ་ཅིང་། ཞལ་གཟིགས་པའི་ཐུགས་རྗེ་
ཆེན་པོ་དེ་ཉིད་བྲག་ལ་ཐིམ་པ་གཟིགས་པས། འཕགས་པ་བཅུ་གཅིག་ཞལ་བྲག་རང་
བྱོན་འབུར་དུ་ཐོན་པ་ད་ལྟའང་མཇལ་རྒྱུ་ཡོད་དོ། ། གནས་དེར་བཞུགས་སྐབས།
མདུན་གྱི་ཇི་གིན་ཨ་མཆོད་ཅེས་པའི་རི་རྩེར་རྔ་དང་དུང་གླིང་རོལ་མོའི་སྒྲ་གྲགས་པ་
དང་། མེ་མཆོད་མཐོང་བ་སོགས་ཀྱི་རྐྱེན་བྱས་ཏེ་ཡུན་རིང་བརྟགས་པ་ན། ཕལ་ཆེར་
ཚེས་བཅུ་ནམ་ཡིན་ལ་དེ་འདྲ་འབྱུང་བ་ཡུལ་མི་རྣམས་ལ་ཡང་གྲགས་འདུག་སྟབས།
ནམ་རྒྱུན་ཡར་མར་གྱི་ཚེས་བཅུ་ལ་ཕེབས་ནས་ཚོགས་མཆོད་མཛད་པས། ཉིན་ཞིག་
ཚོགས་མཆོད་སྐབས་ས་གཡོ་ཞིང་། འཇའ་ཚོན་གྱི་གུར་ཕུབ་པ་གཟིགས་པས་རྐྱེན་
བྱས་ཏེ། སློབ་དཔོན་རིན་པོ་ཆེའི་ཞལ་གཟིགས་ཤིང་ལུང་བསྟན་ཀྱང་ཐོབ་པས་ན།
གནས་འདི་ཟངས་མདོག་དཔལ་གྱི་རི་བོ་དང་གཉིས་སུ་མེད་པའི་པདྨ་རི་ཕྱིར་ཞེས་
བསྔགས་པ་ཡིན་ནོ། ། སྐབས་དེ་ཙམ་དུ་ ཐོར་གོད་དཔོན་སྡེ་འབངས་བཅས་ལ་
མནན་གཏད་ཡོད་པ་མོ་རྩིས་ནང་བབས་ནས། ཇ་སག་དཀོན་མཆོག་གིས་སྐྱབས་
མཆོག་འཇིགས་མེད་རྒྱ་མཚོར་ལུང་བསྟན་ཞུས་པའི་བཀའ་ལན་དུ་སེང་གདོང་མ་དུང་
ཕྱུར་བསྒྲུབས་རྗེས། གཏེར་སྟོན་ཚང་ལ་སྲུང་ཟློག་བྱེད་དུ་བཅུག་ན་ལེགས་ཞེས་བསྩལ་
པ་ལྟར། གཏེར་སྟོན་ཚང་ཐོར་གོད་དཔོན་ཚང་ནས་གདན་འདྲེན་ཞུས་ཏེ་སྲུང་ཟློག་
102



༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར།
བྱེད་པར་གསོལ་བ་བཏབ་པ་ན། ཁོང་གིས་རྡོ་གྲུབ་རིན་པོ་ཆེའི་ལུང་བསྟན་ཐོག་ཏུ་
བབས་པར་དགོངས་ནས་མགོན་པོའི་ཚོགས་བདག་གི་སྒྲུབ་པ་མཛད། དཔོན་བློན་
ཀུན་གྱིས་མནན་གཏད་འདོན་པར་ནན་ཞུ་བྱས་པས། ཁོང་གི་ཞལ་གྱིས་བཞེས་ཏེ།
ང་སྒྲུབ་པ་མཛད་ནས་འགྲོ་ཁོམ་མེད། མི་དྲུག་སོང་ལ་མདོ་གསུམ་གྱི་ལམ་གྱི་བཞི་
མདོར་མཚན་ གཅིག་ལ་ཉལ་ནས་བསྲུང་སྡོད་དང་མནན་གཏད་ལོན་པར་འགྱུར་
རོ། ། ཞེས་གསུངས་པ་ལྟར། མི་དྲུག་སོང་ནས་ལམ་རྒྱ་གྲམ་སྟེང་ཉལ་བ་ན། ས་
འོག་ནས་ཁྱི་སྤྱང་གི་ངུ་ཟུག་བྱེད་པ་ལྟ་བུ་ཐོས་ཤིང་། འོག་ནས་ཡར་བརྐོས་ཡོང་བའི་
སྣང་བ་བྱུང་སྟེ་གཉིད་དུ་མི་སྟེར་བས། ཁོ་ཚོ་སྲུང་མི་རྣམས་ཅུང་ཟད་ཕྱིར་བཀྱེད་ནས་
ཉལ་བས། ཕྱིའི་ནངས་པར་གཉིད་སད་ནས་བལྟས་པ་ན། ས་ཁར་རང་ཤུགས་ཀྱིས་
ཕྱིར་ཕྱུང་ཡོད་པས། དེའི་རྒྱུ་མཚན་སྙན་དུ་གསོལ་བ་ན། གཏད་ཕྱུང་མཁན་ནི་ཕུར་
སྲུང་བཅུ་གཉིས་ཡིན་པས་མ་ལུས་པར་བཏོན་ཚར་བ་ཡིན་གསུངས་པས། ཡུལ་མི་
ཀུན་ཀྱང་རྩོད་མེད་ཀྱི་དད་པ་ཐོབ་ནས་མཚན་སྙན་གྲགས་པ་བྱུང་ངོ༌། །།
དེ་ནས་རྗེའི་ སྒྲུབ་ཕུག་ ཏུ་ ཕེབས་ ཏེ་ཡུན་ རིང་ བཞུགས་ པས། རྗེའི་ ཞལ་
གཟིགས་ལན་གཉིས་པ་བྱུང། ཨ་མྱེས་རྨ་ཆེན་གྱིས་ཀྱང་བསྙེན་བཀུར་ཞུས་པས།
སྒྲུབ་ཕུག་མདུན་གཡས་ཀྱི་བྲག་རི་ལ་གནས་བཀོད་པའི་ལོ་རྒྱུས་ལྟར་ཡིན། རྗེ་གསེར་
ཁང་རིན་པོ་ཆེའི་མདུན་དུ་ཡང་ཡང་བྱོན་ནས་བཀའ་ཆོས་གསན་པ་དང༌། ཀུན་
མཁྱེན་འཇིགས་མེད་རྒྱ་མཚོ་ཡུལ་འདིར་བྱོན་པའི་དྲུང་ནས་ཡང་ཆོས་བཀའ་དུ་མ་
གསན་བཞེས་མཛད། གཙང་དགོན་དོན་གྲུབ་རབ་བརྟན་གླིང་དུ་གྲྭ་སྲི་ཞིག་བྱུང་བ་
ལ། རིགས་གྲྭ་གྲུབ་ཆེན་གྱི་ཐུགས་བརྟག་ལ། གཏེར་སྟོན་ཚང་ལ་ཞུས་པས་བཟློག་
ནུས་པར་ གསུངས་པ་ལྟར། གདན་དྲངས་པས་རྟ་མགྲིན་ཡང་གསང་གི་ སྒྲུབ་པ་
མཛད་པས་གྲྭ་སྲི་ཆད་ཅིང་ལེགས་ལམ་བྱུང་བས་མཚན་སྙན་རྒྱས། ཤིང་བྱ་ལོར་ཆོས་
103



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྗེ་གསེར་ཁང་བའི་མདུན་ནས་ལམ་རིམ་ཆེན་མོའི་བཤད་ལུང་གསན་སྐབས། ཁྱོད་
ནི་གཏེར་སྟོན་ཡིན་ཟེར་མཁན་གཞན་དང་མི་འདྲ་བའི་དམ་པ་ཞིག་ཡིན་ངེས་པས།
མང་ཚོགས་ལ་དགེ་སྐུལ་རྒྱ་ཆེན་པོ་མཛོད་དང་ཁྱོད་ཀྱི་ ལས་དོན་འགྲུབ་ པ་ཡིན་
གསུངས། མེ་སྤྲེལ་ལོར། ཉིན་གཅིག་ཕེབས་ལམ་ནས་གནའ་དུས་འབྲུག་དུང་ཞེས་
གྲགས་པའམ། བྲག་ཧ་ར་ཆི་ཞེས་གྲགས་པའི་ས་དེར་ཞབས་ཀྱིས་བཅགས་ནས་ཞག་
བཞུགས་མཛད་པ་ན། ནུབ་དེར་མཚན་ལམ་དུ་གནས་བདག་དཔལ་ལྡན་ལྷ་མོ་ཡིན་
ཟེར་བ་ཞིག་གིས། གནས་འདི་ནི་དཔལ་འཁོར་ལོ་བདེ་མཆོག་གི་གནས་ཡིན་པས་སྒོ་
འབྱེད་པའི་དུས་ལ་བབ། ཁྱོད་ཀྱིས་མདུང་ལྕགས་གཏེར་མ་འདིས་གནས་སྒོ་ཕྱེ་ཞིག་
ཅེས། མདུང་ལྕགས་མེའི་ཚ་ཚ་འཕྲོ་བ་ཞིག་ཕྱག་ཏུ་གཏད་ཅིང་། ལུང་བསྟན་གང་
མང་གནང་བ་དང་། སྒོ་སྲུང་གསེར་ལྡན་འབར་བས་ཡང་བཀའ་བཞིན་བསྒྲུབ་པར་
ཞལ་གྱིས་བཞེས་པ་བྱུང་ངོ༌། ། ཕྱིའི་ནངས་པར་མནལ་སད་པ་ན། མདུན་དུ་
མདུང་ལྕགས་གཏེར་མ་དང༌། ཐོ་བ་ཞིག་དངོས་སུ་བཞག་འདུག་པས། ཁོང་གིས་དེ་
ཕྱག་ཏུ་བསྣམས་ནས་དཔོན་སློབ་ཐམས་ཅད་བྲག་ཧ་ར་ཆི་ཞེས་པ་གནས་ཀྱི་ཁྱམས་ར་
དང་འདྲ་བ་དེའི་ནང་དུ་བྱོན་ནས། ཤ་རིའི་ལབ་རྩེ་བརྩིགས་ཤིང་བསང་བཏང་། ས་
འདུལ་གྱི་གར་སྟབས་སྣ་ཚོགས་མཛད་ནས། ནུབ་ལ་ཕྱོགས་པའི་ཤར་ངོས་ཀྱི་བྲག་
བརྐོས་པ་ན་དེ་མ་ཐག་ཕུག་པ་ཞིག་བྱུང་ཞིང་རིམ་གྱིས་གནས་སྒོ་ལེགས་པར་ཕྱེས་པ་
ཡིན་ནོ། ། དེའི་ཚེ་གནམ་འཇའ་འོད་ཀྱིས་ཁྱབ་ཅིང་། འབྲུག་གྲགས་པ་དང་སྦྲང་
ཆར་བསིལ་ མས་ ས་ གཞི་ བརླན་ པ་ སོགས་ ངོ་ མཚར་ བའི་ ལྟས་ དུ་ མ་ བྱུང་ བར་
གྲགས་སོ། །
ནང་དུ་བྱོན་ནས་ཚོགས་འཁོར་གནང་ཞིང་ངོས་འཛིན་མཛད་པའི་ཚུལ་གོང་
དུ་སོང་བས་མི་སྤྲོ། འདིར་དེང་དུས་ཀྱི་ལོ་རྒྱུས་པ་ལ་ལར་དོགས་པ་གཉིས་མཆིས་ཏེ།
104



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
དང་བོ་གཏེར་སྟོན་རིན་པོ་ཆེས་གནས་སྒོ་ ཕྱེ་དུས་སྐྱབས་མཆོག་འཇིགས་མེད་རྒྱ་
མཚོའི་སྐུ་དུས་ཡིན་ལ། གང་དེའི་གོང་མ་ཀུན་མཁྱེན་འཇིགས་མེད་དབང་བོ་ཡུལ་
འདིར་བྱོན་ནས། ཕྱོགས་འདིའི་སྤྱི་བསང་མཛད་པའི་ནང་དུ། ལྷ་མོའི་བླ་མཚོ་བོ་ལུ་
ཨོ་བོ་དང་། །ཇི་གིན་གནས་ཁང་ཇི་གིན་སྒམ་བྲག་དང༌། ། ཞེས་གསུངས་པ་ལ་
བསམ་ནས་གནས་ཁང་འདི་དེའི་སྔོན་ནས་གྲགས་ཡོད་པའི་ཁུངས་སྐྱེལ་བ་དང་།
གཉིས་ནས་རྒྱའི་ལོ་རྒྱུས་བཀོད་པ་ཞིག་ཏུ། སྔོན་ས་ཕྱོགས་འདི་རིགས་ཤིག་ཏུ་བྲག་
ཁུང་གཏིང་རིང་ཆེ་བ་ཞིག་ཡོད་ཚུལ་བྲིས་ཡོད་པས། ད་ལྟ་གནས་ཁང་དུ་གྲགས་པ་
འདི་ཡིན་རྒྱུ་རེད་ཅེས་ཟེར་མཁན་མཆིས་ཀྱང་། འདིར་དོགས་གནས་དེ་གཉིས་བྱེད་
མི་དགོས་ཏེ། གཅིག བསང་ཡིག་ཏུ། ཇི་གིན་གནས་ཁང་ཞེས་གསུངས་པ་བདེན་
མོད། ཇི་གིན་གནས་ ཁང་ལ་གྲུབ་ཆེན་བརྒྱད་ཅུའི་བཞུགས་གནས་དང་ལྷ་མོའི་
གནས་སོགས་མང་བས་ན། བླ་མཚོའི་ གནས་ ཁང་འདིར་ གསུངས་ པ་རེད་ ཅེས་
དགོངས་གཞི་ཐག་མི་ཆོད། ཡུལ་མི་ཀུན་ལ་གྲགས་པ་འདིར་བླ་མཚོའི་གནས་ཁང་
ཞེས་གྲགས་པས་སོ། ། གཉིས། ད་ལྟའི་གནས་སྒོ་ནང་མ་འདི་གསར་དུ་ཕྱེས་ནས་
ལོ་ཉིས་བརྒྱ་སོང་ཡོད་མེད་ཡིན་པས་ཡུལ་མི་ཀུན་ལ་ངེས་ཆ་ཆེ་བར་མ་ཟད། ཡིག་ཆ་
གསུམ་གྱི་ནང་དུ་བཀོད་པས་ན་རྩོད་པ་བྲལ་མོད། བྲག་ཧ་ར་ཆིའི་ངོས་འདིའི་སྟོད་དུ་
ཕུག་པ་འགའ་མཆིས་པས་དེའི་གཅིག་གི་ནང་བརྒྱུད་ན། གནས་ཁང་ནང་དུ་འགྲོ་
ཚུལ་ཡོད་པས། དེ་འདྲར་སོང་པའི་ཟིན་བྲིས་ཤིག་བཀོད་པ་ཡིན་ན་མི་རུང་བ་མེད་
པས་ལོ་རྒྱུས་འདིར་གནོད་པ་མ་མཆིས་སོ། ། གཏེར་སྟོན་ཚང་གིས་གནས་སྒོ་ཕྱེས་
པའི་ལོ་དེ་སྤྲེལ་ལོར་འཛོམས་པའི་རྟེན་འབྲེལ་དང༌། སྤྱིར་ཇི་གིན་གྱི་གནས་འདི་ཙ་རི་
དང་གཉིས་སུ་མེད་པར་གསུངས་སྟབས་ཙ་རིའི་གནས་འདུས་ཀྱི་ལོ་ཡང་སྤྲེལ་ལོ་ཡིན་
པ་བཅས་ཀྱིས་ཕྱིས་སུ་སྤྲེལ་ལོ་ནམ་ཡིན་ལ་གནས་འདུས་ཡིན་པར་བཅད་ནས། སྐོར་
105



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལམ་ཆུང་འབྲིང་གཉིས་ཀྱི་སྲོལ་ཕྱེས་ཏེ་གནས་ཡིག་བསྡུས་པ་བརྩམས། དེའི་ཕྱི་ལོར་
སྐྱབས་མཆོག་འཇིགས་མེད་རྒྱ་མཚོ་ཐུ་མེད་ཐོར་གོད་ཀྱི་མི་ཁྱིམ་ཡོངས་ཀྱིས་ཁྱིམ་ཞུས་
བྱས་པའི་སྐབས། གཏེར་སྟོན་ཚང་གིས་ཀྱང་ཕྱག་འབུལ་ཞུས་ཤིང་། ཆོས་འབྲེལ་
མཉན་ནས་ཞབས་སྤྱི་བོས་བསྟེན། ཇི་ གིན་གནས་མདུན་དུ་སྡེ་ཡོངས་ལ་སྐྱབས་
མཆོག་རིན་པོ་ཆེས་ཐུགས་རྗེ་ཆེན་པོའི་དབང་གནང་སྐབས། གཏེར་སྟོན་ཚང་གིས་
གནས་སྐོར་གྱི་སྲོལ་ཕྱེས་པའི་ཕྱོགས་ལ་བསྔགས་པ་བརྗོད་ནས། གནས་ཀྱི་ཡོན་ཏན་
དང་བསྐོར་བའི་ཕན་ཡོན་གསུངས་པས་ས་ཕྱོགས་འདིར་གསར་རྙིང་རིས་མེད་ཀྱིས་
སྐོར་སྲོལ་རིམ་བཞིན་རྒྱ་ཆེར་དར་བ་བྱུང་ངོ༌། །
དེ་ནས་གཏེར་སྟོན་རིན་པོ་ཆེས། བདག་གི་རྩ་བའི་བླ་མ་རྣམ་གསུམ་གྱིས་
བཀའ་གནང་བའི་འཁོར་ལོ་བདེ་མཆོག་གི་གནས་སྒོ་མ་ཧཱ་ཀ་ལའི་འཕྲིན་ལས་ལ་
བརྟེན་ནས་ཕྱེས་ཤིང་། ཇི་གིན་གནས་སྐོར་གྱི་སྐོར་སྲོལ་ཡང་བཙུགས་པ་ཡིན་པས།
ད་ལྟ་བདག་ཁམས་རི་བོ་ཆེའི་ཕྱོགས་སུ་འགྲོ་ཆོག་གསུངས་པ་ན། ཐུ་མེད་ཐོར་གོད་
དཔོན་ཇ་སག་བསོད་ནམས་རབ་བརྟན་སྡེ་འབངས་ཡོན་བདག་སོ་སོ་བཅས་ནས་ཡུལ་
འདིར་གཏན་ཆགས་སུ་བཞུགས་པར་ཞུས་པ་དང༌། དཔོན་ཚང་རིན་པོ་ཆེ་བཀྲ་ཤིས་
འབྱུང་གནས་པས་ཀྱང་། གཏན་སྡོད་དུ་བཞུགས་པར་མཛད་ན་ཞབས་འདེགས་ཀྱང་
ཞུ་བར་བཀའ་གནང་བས། གཏན་བཞུགས་བྱེད་རྒྱུ་བྱས་ཏེ། ཁོང་གི་སྐུ་སྤུན་གྱི་ཉེ་མི་
ཆེ་རྒྱུད་གླིང་སྐོར་རུ་བ་དང། ཡུམ་གྱི་ཉེ་མི་འབྲིང་རྒྱུད་ཚོང་དཔོན་གཡུ་སྣའི་ ( སྔར་
ཚོང་དཔོན་གཡུ་སྣའི་རིགས་རྒྱུད་ལ་ཆུང་སྲི་ཞུགས་ནས་བྱིས་པ་གཅིག་ཀྱང་མ་འཚོ་
བར། མཁའ་འགྲོ་ཀུན་དགའ་ཆོས་སྒྲོན་ཆུང་དུས་ནས་ཕྱག་ཚ་རིན་པོ་ཆེར་སྐྱབས་
འཚོལ་ཞུས་ནས། ཕྱིས་སུ་མདུན་འདུག་པར་ཕུལ་བ་ཡིན་ནོ། །) རུ་བ་ཉུང་ཤས་
བཅས་ཁམས་ནས་ཡུལ་འདིར་རུ་བ་བཏེག་ཡོང་སྟེ་བླ་མཚོའི་གཞུང་དུ་གཞིས་ཆགས་
ཞགས་
106



༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར།
པར་མཛད། གཏེར་སྟོན་ཚང་ཡབ་ཡུམ་གཉིས་ལ་སྲས་རྒྱ་ཁྲི་ཚང་མ་ཐེ་བའི་སྲས་སྲས་
མོ་གཉིས་ཡོད་པ་ལས། སྲས་དེ་ཤིང་ཕག་ལོར་འཁྲུངས་ནས་ཉིན་བདུན་པ་ལ་ཀུན་
མཁྱེན་འཇིགས་མེད་རྒྱ་མཚོར་མཇལ་བས། ཀུན་མཁྱེན་སྐྱབས་སུ་བཏགས་པ་དེར།
ཝང་བཀྲ་ཤིས་ཆོས་རྒྱལ་ནས་བཀྲ་ཤིས་འབྱུང་གནས་པའི་སྐུ་ཚ་གར་དབང་ལྷ་མོ་ཁབ་
ཏུ་བསྩལ་ནས་སྐུ་རྩ་གནང་བ་དང་། གཏེར་སྟོན་རིན་པོ་ཆེ་ཁོང་ཡང་ཝང་སྔ་ཕྱིའི་སྲུང་
བཟློག་རིམ་གྲོ་མཛད་པ་སོགས་ཀྱིས་མཆོད་ཡོན་ཀྱང་འབྲེལ་བར་གྱུར། །
རིགས་སྲས་ཀུན་མཁྱེན་པ་ནི། ཡབ་ཀྱི་བཀའ་བཞིན་ཤེས་བྱའི་གནས་ལ་སྦྱང་
བ་ཕུལ་དུ་བྱུང་ཞིང༌། ཁོང་གི་ཞབས་གཡོག་ངོས་གཙང་བསྒྲུབས་པ་དང་། བདེ་
མཆོག་གི་སྒྲུབ་པ་ཉམས་ལེན་ལ་བརྩོན་པས་ནུས་ལྡན་གྱི་རྣལ་འབྱོར་བ་ཞིག་ཏུ་ཀུན་
གྱིས་གླེང་ཞིང་། ཁོང་གི་སྒར་ཁྱིམ་གྱི་བདག་པོ་ཡང་ཡིན་ནོ། ། སྲས་མོ་སྣ་ཚོགས་
དབང་མོ་ནི་ཆུང་དུས་ནས་བཟུང་། དམ་པའི་ཆོས་ལ་ཕུ་དུད་ཆེ་ཞིང་འཆད་ཉན་སྒོམ་
སྒྲུབ་ལ་རྒྱུན་ཏུ་བརྩོན་པའི་རྣལ་འབྱོར་མ་ཞིག་ཡིན། མདོ་སྨད་འདིར་གསར་ཕྱོགས་
ཀྱི་བླ་མ་དུ་མ་བསྟེན་ནས་དགེ་ལྡན་པའི་ཆོས་བཀའ་མང་དུ་མཉན་པ་དང་། ཁམས་
ཕྱོགས་སུ་སོང་ནས་རྙིང་ཕྱོགས་ཀྱི་བླ་མ་དུ་མ་བསྟེན་ནས་དབང་ལུང་མན་ངག་མང་བོ་
མཉན། ཕྱིས་སུ་རབ་བྱུང་མ་བྱས་ཏེ། ཚོགས་བསགས་སྒྲིབ་སྦྱོང་གི་དུས་འདའ་བའི་
ངང་སྐུ་གཤེགས་སོ། ། །
རྒྱ་ཁྲི་དུང་སྣ་བ་ནི། གཏེར་སྟོན་ཡབ་ཡུམ་གཉིས་ཀྱི་སྲས་དང་བོ་ཡིན་ཀྱང་།
ཁོང་གིས་ཐུགས་བརྩེ་མི་མཛད་པའི་ཚུལ་གནང་ཞིང་། རྒྱ་ཁྲི་ཚང་ཡང་། གཏེར་སྟོན་
ཚང་ལ་སྐྱོན་འདོགས་ཐབས་དང་འགལ་རྐྱེན་བཟོ་གང་ཐུབ་བྱེད་པའི་རྣམ་པ་མཛད་
མཁན་ཞིག་ཡིན། དེའི་རྒྱུ་མཚན་ནི། སྔར་གཏེར་སྟོན་བདེ་ཆེན་རྡོ་རྗེ་འདི་བ་དང་།
གཏེར་སྟོན་དུ་མ་རོ་གཅིག་གཉིས་མཉམ་དུ་ཕྱག་ཚ་རྟོགས་ལྡན་འཇིགས་མེད་ཆོས་
107



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དབྱིངས་རང་གྲོལ་གྱི་སློབ་མ་བྱས་ནས་ལོ་གཉིས་གསུམ་ཙམ་བསྡད། གསུང་ཆོས་
མང་བོ་གནང་གྲུབ་ནས་ཕྱག་ཚ་རིན་པོ་ཆེས་གསུང་དོན། ཚེས་གྲངས་ཞིག་ངོས་
འཛིན་གནང་ནས། སློབ་མ་གཏེར་སྟོན་ཁྱོད་གཉིས་གང་སྔ་བར་སླེབ་ཅིང་རྟེན་
འབྲེལ་འཛོམས་པ་ལ། ཁོང་གི་སྐུ་མདུན་པ་མཁའ་འགྲོ་ཀུན་དགའ་ཆོས་སྒྲོན་རིག་
མར་བསྩལ་བ་ཡིན་ཞེས་བཀའ་གནང་བས། ཉིན་དེར་གཏེར་སྟོན་འདི་བ་ནངས་སྔ་
བར་བསླེབས་ནས་མདུན་དུ་མཇལ་དུས། ཀ་པཱ་ལིའི་བདུད་རྩི་ཁོལ་བས། རྟེན་
འབྲེལ་ཁྱོད་ལ་འཛོམས་པ་ཡིན་གསུངས་ནས་དབང་བསྩལ་ཅིང་རིག་མར་གནང་ནས་
ལུང་བསྟན་གསུངས། མདོ་སྨད་ཀྱི་གདུལ་བྱ་སྐྱོང་བར་དེ་རིང་ཉིད་ནས་སོང་གསུངས་
པས། ཡབ་ཡུམ་འགྲོ་བར་ཆས་ཏེ་ཡོང་བའི་ལམ་ཁར། དུ་མ་རོ་གཅིག་གཉིད་དུ་ཡུར་
ནས་རྗེས་སུ་ལུས་ཏེ་མཁར་བ་བཟུང་ཞིང་ཡོང་བ་དང་འཕྲད་པས། རྟེན་འབྲེལ་ཁོ་ལ་
མ་ཐོབ་པ་ཤེས་ནས། མཁར་བ་ལམ་ཁའི་བྲག་ལ་འདམ་ལྟར་བརྡབས་ཏེ་དེ་མ་ཐག་
སྐུ་འདས་སོ། ། དེའི་རྣམ་སྤྲུལ་ནི་གཏེར་རྒན་ཚང་གི་སྲས་དང་བོ་རྒྱ་ཁྲི་དུང་སྣ་བ་
ཞེས་གྲགས་པ་སྐྱེས་མ་ཐག་ནས་རྫོགས་ཆེན་ཆོས་དབྱིངས་སྟོབས་ལྡན་གྱི་སྒར་ཁར་
གནང་བ་དེ་ཡིན་ལ། ཕྱིས་སུ་གཏེར་རྒན་ཚང་སོག་པོར་བཞུགས་དུས། འདི་བ་ཡང་
སོག་པོའི་ཨ་རིག་ཨེ་མག་ཕྱོགས་སུ་རྒྱུན་རིང་བཞུགས་པ་དེ་ཡིན། ཕྱིས་སུ་ཝང་གི་
ཨུནེའི་ཁྱིམ་ཁ་ཞིག་ཁོང་གི་ཡོན་བདག་གལ་ཆེན་དུ་སོང་གཤིས། དེ་ཚང་ལ་རིགས་
རྒྱུད་མེད་པར་ཡང་ཡང་ཞུས་པས་བྱིས་པ་འགའ་སྐྱེས་ཀྱང་གསོན་པར་མ་གྱུར། ཡོན་
བདག་དེས་ཀྱང་། གཏེར་རྒན་ཚང་གིས་སྲི་བཟུང་ཚེ་མི་ཐུབ་པ་མེད་ཀྱང་། ཁྱོད་ཀྱིས་
གཅིག་ཀྱང་གསོན་དུ་འཇུག་མི་ཐུབ་པ་ཅི་ཉེས་ཞུས་པས། ཁོང་ལམ་སང་ཐུགས་ཁྲོས་
ཏེ། ད་ཁྱོད་ཚང་ལ་རིགས་རྒྱུད་བྱིས་པ་གཅིག་ཡོད་ངེས། ཡོད་པར་མ་ཟད་བུ་ཚ་ཞིག་
ཡིན། དེའི་མི་ཚད་འཚོ་ངེས་ཅན་ཞིག་ཀྱང་ཡིན། དེ་འདྲ་མིན་ཚེ་ང་གཏེར་སྟོན་དུ་མ་
108



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
བྱ
རོ་གཅིག་མིན་པའི་རྟགས་ཡིན་ཞེས་ཁས་བླངས་པ། གཏེར་རྒན་ཚང་གིས་གསན་
ནས། འོ་ད་མ་བཟང་། ཁོ་འདས་ནས་དེ་ཚང་ལ་འཁྲུངས་རྒྱུའི་རྟགས་རེད་གསུངས་
པ་ལྟར། ཨུངྒེའི་སྙིང་ཁོ་ཚང་ལ་རྒྱ་ཁྲི་ཚང་འཁྲུངས་པ་རེད།
གཏེར་སྟོན་རིན་པོ་ཆེ་ཁོང་ལ་ཕྱག་འབྱོར་གང་བྱུང་ལས། འཚོ་བཞེས་ཙམ་མ་
གཏོགས་ཐམས་ཅད་དད་པའི་ཞིང་སར་བསྔོ་བ་ལས་གསོག་པ་ལ་ཐུགས་མི་དགྱེས་
སྟབས་རྒྱུ་ནོར་མེད་པས་ན། ཡུམ་ཤུལ་འཛིན་གྱི་རིགས་སྲས་ཁྱིམ་གཞིས་ལ་སེམས་
འཁྲེང་བའི་ཚུལ་གྱིས་སྲས་ཀུན་མཁྱེན་ལ་རྒྱུ་ནོར་ཞིག་དགོས་ཚུལ་ཡང་ཡང་ཞུས་པའི་
མཐར་གསུང་དོན་དཀོར་ཟས་ཀྱི་དུག་ཆུ་གསོག་མི་རུང་བས། ངས་ལྷ་ཀླུ་རྣམས་ལ་
སློང་མོ་ཞིག་བྱེད་གསུངས་ནས། འུར་རྡོ་གཅིག་དང༌། འདོགས་ཐག་སྐྱེ་ཐིག་གང་
དགོས་གྲ་སྒྲིག་བྱོས་གསུངས། ཉིན་གཅིག་ཡུམ་གྱིས་ད་གྲ་སྒྲིག་ཚང་ཡོད་ཚུལ་ཞུས་
པར། ཡབ་ཡུམ་གཉིས་བླ་མཚོའི་ཁར་བྱོན། ཡུམ་ལ་གསུང་དོན། མཚོ་ནང་ནས་
གཏེར་ཟོག་ཕྱིར་ཐོན་ཚེ། ངག་གི་སྨྲ་བ་བཅད་དེ་ཐུན་བཟུང་ནས་འདོགས་ཐག་གིས་
འདོགས་ཅི་ཐུབ་དང༌། སྐེ་ཐིག་སྒྲོག་ཅི་ཐུབ། དེ་མ་ནུས་ན་སྐེ་ཐིག་སྐེ་ལ་འཕང་བས་
ཆོག དེ་ཡང་མ་ནུས་ན་སྐུད་པ་རེ་སྐེར་འཕང་བས་ཆོག་གསུངས་ནས། འུར་ཆ་
བསྣམས་ནས་མཚོ་ནང་དུ་བྱོན། མཚམས་ཤིག་ལ་འུར་ཆའི་སྒྲ་འགའ་གྲགས་པ་དང་
མཉམ་དུ་མཚོ་ནང་ནས་ཆུ་ཟོག་མང་བོ་ཐོན། འདོགས་ཐག་གིས་བཏགས་དེ་ཟད་པ་
ན། ཐི་གུ་རེ་སྐེ་ལ་འཕང་བས་དེ་ཡང་ཟད་པ་ན་སྐུད་པ་རེ་སྐེར་འཕང་། དེ་ཟད་པའི་
མཚམས་ཡུམ་ཐང་ཆད་ནས། ཤོ་ཤོ་ཞེས་ཤུགས་རིང་ཞིག་བཏོན་པས། འདོགས་
ཐག་གིས་བཏགས་པ། སྐེ་ཐིག་བཞག་པ། སྐུད་པ་བཞག་པ་ཐམས་ཅད་སྡོད་པ་ལས།
གཞན་པ་རྣམས་དེ་མ་ཐག་མཚོ་ནང་དུ་འཚང་ཀ་ཤིག་གེར་འཛུལ་སོང་བས་མ་ཟིན།
འོན་ཀྱང་གཏེར་ཟོག་ཆུ་གླང་གི་རྒྱུད་པ་དུས་ཕྱིའི་ཀུན་གྱིས་མཐོང་གསལ་བར་དུ་
109



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
-
，
གནས་སོ། ། ཡང་ཧུ་རིམ་བྲག་ནས་རྟ་མཆོག་གི་གཏེར་འབྱུང་བར་མཁྱེན་ཡང་།
རྟ་གཏེར་འབྱུང་བའི་སྔོན་དུ་གཅན་གཟན་གྱི་གཏེར་བྱུང་ནས་ཡུལ་ཁམས་ལ་གནོད་
འཚེ་ཡོད་པར་དགོངས་ནས། ཕྱག་མཛུབ་ཀྱིས་གཡུང་དྲུང་བྲིས་ཏེ་གཏེར་སྒོ་བསྡམས།
ཡང་གཙང་སྒར་དང་ཉེ་བར་ཧུ་ཅོར་འགག་ཏུ་གཡང་གི་མ་མོ་ཁམ་ར་མའི་བྲག་ན་ལུག་
གཏེར་ཡོད་པར་གཟིགས་ཀྱང་འདོན་པའི་དུས་ལ་མ་བབས་པས་མ་བཏོན། ཡང་རྩེ་
ཉིན་ཚ་གེར་གྱི་མདུན་དུ་ཕྱུགས་གཏེར་ཡོད་པ་ཐུགས་ལ་ཤར་ཡང་། སྐྱེ་བོ་མང་བོ་
རྩོད་པའི་གཞིར་འགྲོ་བར་དགོངས་ནས་གཏེར་སྒོ་འདོན་པར་མ་བྱས་པར་གསུངས་
ཡོད། གཞན་ཡང་གདུལ་བྱའི་སྐལ་བའི་དབང་གིས་གསང་ཡུམ་དུས་ཀྱི་ཁར་གཤེགས་
པས་དག་སྣང་གི་ཟབ་ཆོས་མང་དུ་ཕབ་རྒྱུའི་རྟེན་འབྲེལ་ཅུང་མ་བྱུང་བས་གཏེར་ཆོས་
མང་བོ་མ་བྱུང་བར་གསུངས་སོ། །
བྱང་ཕྱོགས་བསྟན་འགྲོའི་དོན་ཆེན་སྤེལ་བའི་སླད་དུ་གཏེར་རྒན་རིན་པོ་ཆེ་
ཁོང་ཧོར་དཔོན་པོ་རྡོ་རྗེ་དབང་ཆེན་གྱིས་ཞུས་ནས། ཆོས་འབྲེལ་བཞག་སྟེ་སྔ་ ཕྱིར་
འབུལ་དངོས་བསྟར་བ་དང་བཅས་མཆོད་ཡོན་འབྲེལ་བ་ཟབ་པར་གྱུར་ཏེ། ཧོར་ཚོ་
བཞིའི་མཆོད་གནས་སུ་ ཁོང་གི་གདན་ས་དགོན་པ་ཞིག་འདེབས་པར་ཞུས་པས།
ཁོང་གི་ཐུགས་དགོངས་ལ་རྡོ་གྲུབ་རིན་པོ་ཆེའི་ལུང་བསྟན་ལྟར་སྐུ་ཕྲེང་རིམ་རྒྱུད་ཀྱི་
གདན་ས་ཆགས་པའི་རྟེན་འབྲེལ་སྨིན་པར་དགོངས་ཏེ། ད་ལྟའི་གཏེར་སྟོན་ཆོས་
སྒར་གྱི་གཞི་དེར་ས་འདུལ་གནང་ཞིང༌། ས་རྟགས་ཀྱང་ཞིབ་རྒྱས་སུ་བཀོད་ནས།
གནས་སྐབས་མཚམས་པ་འགའ་བཞུགས་བཅུག་སྟེ། སྒོམ་སྒྲུབ་བྱེད་མཁན་གྱི་རྨང་
གཞི་འཛིན་པ་བྱས་ན། མ་འོངས་པར་ཁོང་ཕེབས་ནས་དགོན་སྡེ་ལེགས་པོ་ཞིག་
འཛུགས་པའི་ལུང་བསྟན་བསྩལ་པ་སོགས། ཡུལ་དེའི་སྐྱེ་འགྲོ་ཡོངས་ལ་འདོད་ཆོས་
ཀྱིས་རེ་བ་བསྐངས་པས་ཐམས་ཅད་དད་པའི་ས་ལ་བཀོད།
110



༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར།
ཁམས་ཀྱི་སྡེ་དགེ་རྒྱལ་བོར་རྒྱལ་བསེན་གྱི་གནོད་པས་ཞབས་བསྙུང་བ་ལ།
དབུ་བླ་སུས་ཀྱང་ཕན་པར་མ་གྱུར་པས་རྫོགས་ཆེན་རིན་པོ་ཆེས་བཀའ་གནང་ལྟར།
གཏེར་རྒན་ཚང་ཞུས་ཏེ་དབུ་བླ་རྣམས་དང་རྒྱལ་བོ་བཞུགས་སར། དངུལ་གྱི་ཆ་
གསུམ་གཏོར་མ་བསྔོས་ནས། རྒྱལ་བོ་ལ་བཙན་བསྐུལ་གྱིས་འཕང་བཅུག་པས་རྒྱལ་
བོའི་ནད་དངོས་སུ་དེ་མ་ཐག་མེད་པར་གྱུར་པས་སྡེ་དགེ་རྒྱལ་བོའི་དབུ་བླར་བཀུར་བ་
སོགས་ཡ་མཚན་པའི་རྣམ་ཐར་མང་ཀྱང་འབྲིར་མི་ལོང་། །
ས་སྤྲེལ་ལོར་གནས་སྐོར་ལ་ཕེབས་ནས་གནས་ཡིག་འབྲིང་བོ་གསུངས་པ་དང་
ཁ་གསུམ་ཚོ་ཧོར་ཕྱོགས་སུ་བྱོན་སྐབས་གཟི་འབར་ལབ་རྩེ་བསྟད་ཅིང་། ཇོ་མོ་ཐར་
ཞེས་པའི་བུ་མོ་ཞིག་ཟུར་མོར་བསྟེན་པས། རབ་བྱུང་བཅུ་བཞི་བའི་ས་བྱ་ལོའི་རྒྱལ་ཟླ་
བའི་གནམ་གང་ལ་ གཟི་འབར་གྱི་ལྷ་ཞོལ་ དུ་ ཀིརྟི་ཀུན་དགའ་ཆོས་འཕགས་ཐུབ་
བསྟན་ཉི་མའི་ཡང་སྲིད། ཀིརྟི་བློ་བཟང་འཕྲིན་ལས་པ་འཁྲུངས་པ་ནི་ཁོང་གི་རིགས་
སྲས་ཕྱི་མ་ཡིན་ཏེ། དགོངས་འདུས་གསེར་ཆོས་སུ་གྲགས་པའི་ལུང་བསྟན་བཀའ་
བརྒྱ་མ་ལས། སྟག་སྲིན་འདྲེས་པའི་ནགས་མདོ་རུ། །འགྲོ་འདུལ་གླིང་བས་ས་བོན་
བཏབ། །མདོ་སྔགས་བསྟན་འཛིན་བློ་བཟང་འཁྲུངས། །ཡུལ་སྐད་ཀིརྟིའི་སྤྲུལ་སྐུ་
ཞེས། །ཉང་སྟོན་བེར་སྔོན་ཅན་གྱི་སྤྲུལ། །ལྷ་སྲིན་དངོས་སུ་ཕྱག་རྒྱུར་འཛུད། །དེ་
ལ་གུས་ཚད་ཤམ་བྷ་ལར། །རིགས་ལྡན་རྒྱལ་བོས་རྗེས་སུ་འཛིན། ། ཞེས་གནས་
དང༌། སྐྱེད་བྱེད། བསྐྱེད་བྱ། མཛད་འཕྲིན་བཅས་ཤིན་ཏུ་གསལ་བར་ལུང་བསྟན་
པར་དམ་པ་ཚད་ལྡན་རྣམས་ཀྱིས་བཞེད་པ་ཡིན་ནོ། ། །
གཏེར་རྒན་རིན་པོ་ཆེ་དགུང་གྲངས་རེ་གཉིས་དང་རེ་གསུམ་གྱི་བར་ཞིག་ལ།
གནས་ཡིག་རྒྱས་པ་ གསུང་རྩོམ་གནང་ཞིང་། སྐོར་བ་རྒྱས་ པའི་ སྐོར་ཚུལ་ཡང་
གསུངས་པ་ཡིན་ཞེས་བཤད་སྣང་ངོ༌། ། མདོར་ན་ཕྱོགས་རིས་མེད་ནས་འདུས་པའི་
111



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
A
སྐལ་ལྡན་གྱི་གདུལ་བྱ་མཐའ་ཡས་པར་ཟབ་གསང་ཆོས་ཀྱི་གྲུ་ཆར་རྒྱུན་མི་འཆད་དུ་
ཕབ་པ་སོགས་རྣམ་ཐར་མཛད་པ་བཟང་བོ་བསམ་གྱིས་མི་ཁྱབ་པ་བརྗོད་པའི་ཡུལ་
ལས་འདས་པ་ལྟ་བུར་མངོན་ནོ། ། མཐར་ཞིང་འདིའི་གདུལ་བྱ་རེ་ཞིག་རྫོགས་པར་
ཉེ་བ་ན། སྐུ་རབས་ཕྱི་མའི་འཁྲུངས་གནས་དང་མཛད་པ་སོགས་ལུང་བསྟན་ཞིབ་
རྒྱས་གནང་ཞིང་། ཡུལ་འདིའི་ལྷ་སྲིན་མ་རུངས་པ་རྣམས་དམ་ལ་བཞག་པ་དང་།
ནད་རིམས་སྣ་ཚོགས་བཟློག་པ་དང་། རོ་ལངས་གདུག་པ་ཅན་བཏུལ་བ་སོགས་ཡུལ་
ཁམས་ལ་གནོད་པའི་ཉེར་འཚེ་སྣ་ཚོགས་ཞི་བར་བྱས་ནས། མ་ཎི་སྨྱུང་གནས་ཚུགས་
པ་སོགས་དགེ་བའི་སྐུལ་མ་རྒྱ་ཆེན་བྱས་ནས་གཟུགས་སྐུའི་བཀོད་པ་ཆོས་དབྱིངས་སུ་
བསྡུས་པའི་ཚུལ་བསྟན་ཏོ། །
ཁོང་གི་སློབ་རྒྱུད་འཛིན་པའི་སྐྱེས་ཆེན་དམ་པ་ནི། ལཱ་ཁ་ཏ་ལའི་ཧོ་ཐོག་ཐུ་
མཐུ་སྟོབས་རྒྱ་མཚོ་དང་། རྡོ་གྲུབ་དངོས་སློབ་སྩོན་མཚམས་པ། རས་པ་དམ་ཚིག་རྡོ་
རྗེ། ཞི་བ་རྡོ་རྗེ། སྣ་ཚོགས་ཀློང་ཡངས་སོགས་རྒྱུད་འཛིན་འགྲོ་ཕན་ཆེ་བ་མང་དུ་བྱུང་
བར་གསུངས་པ་དང༌། ཁོང་གི་གསུང་རྩོམ་ལ་རྣམ་ཐར་ཆེ་ཆུང་གཉིས་དང་བཅས་
པའི་པོད་ལྔ་བཞུགས་པ་ལས། ད་ལྟ་བཞུགས་པ་ནི་རྒྱལ་བ་སྐུ་གསུམ་གྱི་རྣམ་ཐར་
ཡོངས་འདུས་ལྗོན་པ་རྩ་བ་གསུམ། རིག་བྱེད་མའི་བླ་སྒྲུབ། གུ་རུ་མཚན་བརྒྱད།
རྫོགས་ཆེན་ཁྲིད་ཡིག བསྐྱེད་རིམ་གྱི་རྣམ་བཞག་ཁ་ ཤས། དམ་ཆོས་རྒན་མོའི་
མཛུབ་ཁྲིད་སོགས་ཉུང་ཤས་ཤིག་བཞུགས་པར་གསུངས་སོ། ། །
ལྔ་བ། གནས་འདུས་ཀྱི་ལོ་དང་། སྐོར་ཚུལ། བསྐོར་བའི་ཕན་ཡོན་བརྗོད་པ་
བཅས་ནི།
སྒྲིབ་མེད་གཟིགས་པའི་རྒྱལ་རྣམས་མ་ལུས་པ། །
112



དང་ནས
༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
མཐའ་ཡས་འགྲོ་བའི་ཁམས་དང་རྗེས་མཐུན་པར། །
གནས་འདུས་མཆོད་པའི་མགོན་དུ་ལེགས་བཞུགས་ནས། །
གསང་གསུམ་མཛད་པས་འགྲོ་ཀུན་རྗེས་སུ་འཛིན། ། །
དེ་ལྟའི་གནས་འདུས་རི་བྲག་ཕུག་རྣམས་སུ། །
དཔའ་བོ་མཁའ་འགྲོ་སྤྲིན་བཞིན་ཡོངས་འདུས་ནས། །
དམ་ལྡན་སྲུང་ཞིང་འཕྲིན་ལས་གནང་བ་དང་། །
གནས་དེར་འགྲོ་དོན་མཛད་པར་ཞལ་གྱིས་བཞེས། །
དེ་ཕྱིར་དད་པའི་འོ་མཚོ་ལས་སྐྱེས་པའི། །
སྙིམ་པའི་མེ་ཏོག་རལ་བའི་གཙུག་བསྟེན་ནས། །
ཕྱག་མཆོད་སྐོར་བའི་རྣམ་དཀར་དགེ་སྒྲུབ་སྲོལ། །
བྱུང་འདི་སྐྱེ་འགྲོའི་བསོད་ནམས་ཟོང་གིས་རྙེད། །
དེ་ཡང་གནས་འདུས་ཀྱི་ལོ་ཞེས་པ་ནི། ཇི་སྐད་དུ། གནས་དང་གནས་
རྣམས་འདུ་བ་དང་། ། ཞེས་ཚད་ལྡན་གྱི་གཞུང་ནས་གསུངས་པ་ལྟར། སྤྱིར་
འཛམ་བུའི་གླིང་བ་གནས་ཀྱི་ཁྱད་ཆོས་སུ་གསུངས་པ། གནས་བསམ་གྱིས་མི་ཁྱབ་པ་
བཞུགས་ཚུལ་གསུངས་པ་ཡིན་ལ། བྱེ་བྲག་ཏུ། གནས་འདུ་བ་ཞེས་གནས་འདུས་སུ་
གྲགས་པའི་ལོ་ལ། རྒྱལ་བ་རྣམས་ཀྱི་ཐུགས་རྗེ་བྱིན་རླབས་ལ་བརྟེན་ནས། གནས་
ཆེན་ཁག་གི་བྱིན་རླབས་ཀྱི་མཚན་ཁ་གནས་གཞན་དུ་འཕོ་ཞིང་སྐྱེ་འགྲོའི་དད་མོས་ཀྱི་
རྗེས་སུ་འབྲང་སྟེ་འདུ་བར་གསུངས་པ་དང་། དཔའ་བོ་མཁའ་འགྲོ་ཆོས་སྲུང་རྣམས་
ཀྱང་སྤྲིན་བཞིན་འདུས་ནས་སྒྲུབ་པ་བོ་ལ་འཕྲིན་ལས་གནང་བར་གསུངས་པས་ན།
ལྷ་མོའི་དངུལ་ཁང་རྫོང་གི་གནས་འདིར་ཡང་ཙཱ་རི་ཊཱ་དང་གཉིས་སུ་མེད་ཕྱིར་སྤྲེལ་ལོ་
113



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
，
གནས་འདུས་སུ་གསུངས་པ་ཡིན་ནོ། །
གནས་སྐོར་ལ་འགྲོ་ཚུལ་ནི། རྒྱས་འབྲིང་བསྡུས་གསུམ་དུ་ཕྱེ་བ་ལས། སྐོར་
ལམ་ཐུང་བ་རྒྱུན་སྲོལ་ལྟར་གྱི་འགྲོ་ཚུལ་ནི། ཇི་གིན་གནས་མདུན་གྱི་ཀུན་མཁྱེན་
བཞུགས་ཁྲི་ནས་འགོ་འཛིན་པའམ། བླ་མཚོ་ནས་འགོ་འཛིན་པ་གང་བྱས་ཀྱང་རུང་
ལ། བླ་མཚོ་ནས་འགྲོ་ཚེ་སྐོར་ལམ་བརྒྱུད་དེ། ནུ་ཁུ་ཐུའི་ཉག་དང་། ཐུར་གན་ནང་།
ཐུར་གན་ཉག ཇི་གིན་མདུན་གྱི་བཞུགས་ཁྲི། ཤ་ལའི་སྐོར་ལམ་བརྒྱུད་དེ། མོང་
གྲོལ་ཙམ། བླ་མཚོའི་ཁོག་ནས་གནས་ཁང་ལུང་གི་སྐོར་ལམ་བརྒྱུད་དེ། བྲག་ཐོའི་
ནང་དང་། བྲག་སྒམ་བསྐོར་ནས་བླ་མཚོའི་ཁར་འབྱོར་བ་ན་གནས་སྐོར་ཐུང་བ་
ཡོངས་གྲགས་གྲུབ་པ་ཡིན། སྐོར་ལམ་ཐུང་ངུའི་ཐུང་ངུ་ནི། བླ་མཚོའི་གནས་ཁང་
དང་བྲག་སྒམ་ནང་དུ་མ་བཞག་པར་བསྐོར་བ་ཡིན་ནོ། །
སྐོར་ལམ་འབྲིང་བོ་ནི། རི་རབ་ཀྱི་རྩེའི་བདེ་མཆོག་དཀྱིལ་འཁོར་ཞལ་ལྷོར་
ཕྱོགས་ཤིང་། གནས་འདིའི་བདེ་མཆོག་དཀྱིལ་འཁོར་ཞལ་བྱང་དུ་ཕྱོགས་པའི་རྟེན་
འབྲེལ་ལྟར། བྲག་རྒྱ་སྒོ་ནི་དཀྱིལ་འཁོར་གྱི་སྒོར་བྱས་ནས་སྐོར་འགོ་ཚུགས་ཏེ། བྱང་
རི་ནང་དུ་བླངས། ཧོ་ཐོར་ཧོར་ནས་བོ་ཝུ་ཨོ་བོ་དང༌། ཤ་རིའི་ལབ་རྩེ། ན་ར་ཐུ།
ཤ་ཆུང་། ཤ་ཆེན་བརྒྱུད། མདོ་གསུམ་ནས་བཀྲ་ཤིས་གཡས་ལུང་དང་། ཆ་ཡངས་
བྲག་ཤུག་པ་ཅན་རྟ་མགྲིན་གྱི་གནས་ནས་གནས་ཁང་ལུང་བར་བབས། དེ་ནས་ཡ་མ་
ཐར་ཁུང་དང་། བྲག་སྒམ་ནང་དུ་བཞག་ནས། ཧོས་ཏ་སུའི་བྲག་མེ་ལོང་ཁང་མཁའ་
འགྲོ་སྡེ་ལྔའི་ གནས་ ལ་ མཇལ་ ཏེ་བྲག་རྒྱ་སྒོར་ གཏུགས་པས། དཀྱིལ་ འཁོར་ གྱི་
བརྩིགས་པའི་ནང་འགྲམ་ནས་བསྐོར་བ་བྱས་གྲུབ་པར་གསུངས་སོ། ། སྐོར་བ་
འབྲིང་བོའི་འབྲིང་ནི། བྱང་རི་ནང་དུ་བླངས་ནས་རྒྱུན་གྱི་གནས་སྐོར་ལྟར་འགྲོ་བ་
ཡིན་ནོ། །
114



༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར།
སྐོར་ལམ་རིང་ བོ་ནི། མཐའ་སྨུག་ ཤོ་ཡོར་བླ་མའི་བཞུགས་ཁྲི་ནས་འགོ་
བརྩམས་ཤིང་། མཐའ་སྨུག་གི་གནས་ལ་མཇལ་བ་དང་། དེ་ནས་གཞུང་ཆུ་བརྒྱུད་དེ་
ལ་བརྒལ་ནས་བྲག་རྡོ་རྗེ་རྫོང་གི་གནས་( ཕྱིས་སུ་རྡོ་རྗེ་རྫོང་དགོན་པ་བཞུགས་ས།) ལ་
མཇལ། དེ་ནས་པཎ་ཆེན་ནང་དུ་བླང་སྟེ། གྱེས་མོའི་གོང་ཁར་པཎ་ཆེན་བསོད་
ནམས་རྩེ་མོ་བྱོན་པའི་བཞུགས་གནས་ལ་མཇལ་ནས། ཁོག་ཆུ་བརྒྱུད་དེ་སྔོན་མ་ཅིག་
ལབ་ཀྱི་སྒྲོན་མ་བྱོན་ཏེ་གཅོད་ཉམས་བཞེས་གནང་བའི་ཡུལ་ ( ཁོ་ཚེའི་གུར་སྒར་
གནས་ཡུལ།)ལ་གནས་འབྲེལ་བཞག་སྟེ། ཀ་ཐོག་པའི་རྡོ་ཁ་མིག་ཅན་ཞེས། ཀ་ཐོག་
རྡོ་རྗེ་དབང་བོས་ཕྱག་མཛུབ་ཀྱིས་གསང་བདག་གི་ཞལ་རིས་བྲིས་པ་ལ་མཇལ་ཞིང་།
ཀླུ་ཆུའི་ཡར་ཐང་བརྒྱུད་ནས། ན་རེན་གྱི་མ་ཎི་རང་བྱོན་ལ་མཇལ་ཞིང་། ཀུན་མཁྱེན་
རིམ་བྱོན་གྱིས་བསྔགས་བརྗོད་གནང་བའི་སེང་གདོང་མ་གཙོ་འཁོར་གསུམ་གྱི་གནས།
སེང་མགོ སྟག་མགོ དོམ་མགོ་གསུམ་གྱི་གནས་ལ་མཇལ་ཞིང་། ཀླུ་འགག་བརྒྱུད་
ནས་ལབ་རྩེ་དམར་བོའི་ཐད། ཇི་གིན་ཤར་ཕྱོགས་ཀྱི་རྡོ་རྗེ་ཕག་མོའི་གནས་ལ་མཇལ་
ཞིང༌། དེ་ནས་བལ་ལོ་ལ་བརྒལ་ཏེ་ཨ་ར་པ་ཙ་རང་བྱོན་ལ་མཇལ་( ཚ་གན་བེ་ཤིང་
གནས་ཡུལ།)ནས་བྲག་ལུང་བར་མའི་གནས་ལ་མཇལ། རྨ་ཆུ་ཁ་བརྒྱུད་དེ་ཇི་གིན་ལྷོ་
ཡི་གནས་སྒོར་གྲགས་པ། གོ་གཉེར་བྲག་( ད་ལྟ་ཤིང་བཟའ་དགོན་བཀྲ་ཤིས་བདེ་
ལེགས་འཁྱིལ་གནས་ས།)གི་རང་བྱོན་རྣམས་ལ་མཇལ་ཞིང་ཅུང་ཟད་བགྲོད་པ་ན།
ཇི་གིན་ལྷོའི་རྡོ་རྗེ་ཕག་མོའི་གནས། ཡུལ་སྐད་ཝ་ཧེ་ཞེས་གྲགས་པ་ལ་མཇལ་ཞིང་།
རྨ་ངོས་བརྒྱུད་དེ་ན་རེན་མགོན་པོའི་གནས་ལ་མཇལ། དེ་ནས་པ་ཡན་སྨན་ལྗོངས་
དང་། ཧི་རིམ་བྲག་གཡུང་དྲུང་ཐུ་བརྒྱུད་དེ། རྩེ་མདོ་བཀྲ་ཤིས་ཆོས་རྫོང་ཞེས་གྲགས་
པ་ཀུན་མཁྱེན་གོང་མ་བཞུགས་གནས་རྣམས་སུ་གནས་འབྲེལ་བཞག་ནས། འོབ་
ཐུང་མདོའི་དུང་གི་ཐུགས་རྗེ་ཆེན་པོ་བཞུགས་པ་དང༌། ཨར་སྒང་སྟག་རྫོང་ཞེས་པ་གུ་
115



=
=
༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རུ་རྡོ་རྗེ་གྲོ་ལོད་ཀྱི་གནས་སུ་གྲགས་པ་དང་། དེ་ནས་ལུང་མཐའ་བརྒྱུད་དེ། གཙང་
སྒར་དོན་གྲུབ་རབ་བརྟན་གླིང་དང་ཉེ་བར། སྟོབས་ཆེན་གྱི་གནས་ནི། ཇི་གིན་ནུབ་
ཕྱོགས་ཀྱི་རྡོ་རྗེ་ཕག་མོའི་གནས་སུ་གསུངས་ཤིང་། བདེ་མཆོག་གི་གནས་སུ་ཡང་
བསྔགས་པ་དེ་ལ་མཇལ་ཞིང༌། མཁའ་འགྲོའི་བྲོ་ར་ནས་ གསེར་ཆེན་བརྒྱུད་དེ།
བཀའ་གདམས་བསྟན་སྲུང་འདུས་རི་ལ་གཡས་སྐོར་དུ་བསྐོར་ནས། ཇི་གིན་བྱང་གི་
རྡོ་རྗེ་ཕག་མོའི་ གནས་སུ་བསྔགས་པ། ངང་ཚང་གཡུ་སྒོང་ གི་གནས་ལ་མཇལ།
གནས་འདི་ནི་སློབ་དཔོན་རིན་པོ་ཆེའི་ཞབས་ཀྱིས་བཅགས་པར་ཡང་གསུངས་ཡོད།
དེ་ནས་མཐའ་སྨུག་ཤོ་ཡོར་བླ་མའི་བཞུགས་ཁྲི་ཞེས་གྲགས་པ་རྟ་ཚག་རྗེ་དྲུང་དཀོན་
མཆོག་བསྟན་པའི་ཉི་མའི་བཞུགས་ཁྲི་དང་། ཁམས་ལཱ་ཁ་གྲུབ་ཆེན་རྣམ་གཉིས་ཀྱི་
བཞུགས་ཁྲིའི་མདུན་ནས་སྐོར་ཁ་བསྲུབ་སྟེ་དགེ་བ་རྫོགས་བྱང་ལ་བསྔོ་བར་གསུངས་སོ། །
བསྐོར་བའི་ཕན་ཡོན་བཤད་པ་ནི། མཆོད་རྟེན་བསྐོར་བ་ཞེས་བྱ་བའི་མདོ་
དང༌། མེ་ཏོག་བརྩེགས་པའི་གཟུངས། སྤྱན་རས་གཟིགས་ཀྱི་མདོ། གསང་བ་རིང་
བསྲེལ་གྱི་ཟ་མ་ཏོག་སོགས་ནས་ཕན་ཡོན་མཐའ་ཀླས་པར་གསུངས་པ་རྣམས་བསྡུ་ན་
གནས་སྐབས་དང་མཐར་ཐུག་གི་ཕན་ཡོན་བསམ་གྱིས་མི་ཁྱབ་པར་གསུངས་པ་དང་།
ཁྱད་པར་ཕྱག་དང་བསྐོར་བ་བྱ་བ་ནི་སྒྲིབ་སྦྱོང་གི་མཆོག་ཏུ་གྱུར་པས་ན། ངན་འགྲོའི་
སྐྱེ་སྒོ་ཁེགས་པ་དང༌། བདེ་འགྲོའི་རྟེན་བཟང་རྙེད་པར་གསུངས་པ་ཡིན། དེ་ཡང་
སྐོར་བ་གཅིག་དང༌། ཕྱག་འཚལ་བ་གཅིག་གིས་མནར་མེད་ལ་ཐུག་པའི་བར་ལ་
སོགས་པ་རྣམས་ལས་ཡོངས་སུ་ཐར་བར་གསུངས་པ་སོགས་ཕན་ཡོན་མཐའ་ཀླས་
སོ། ། དེ་ཡང་ལུས་ཀྱི་སྤྱོད་ལམ་དང་། ངག་གི་བཟླས་བརྗོད། ཡིད་ཀྱི་དད་གུས་
གསུམ་ཚོགས་པའི་སྒོ་ནས་ཕྱག་སྐོར་སོགས་བྱས་ན། ལུས་ངག་ཡིད་གསུམ་གྱི་ལས་
ཚང་བས་ན་ཇོ་བོ་ཆེན་པོས་སྐོར་བ་ལ་བསྔགས་པ་གནང་དོན་དེ་ཡིན་ལ། དེའི་ཕྱིར་
116



༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར།
བཀའ་གདམས་པ་ལ་སྐོར་བའི་སྲོལ་དར་ཆ་ཆེ། སྔོན་འཕགས་པའི་ཡུལ་དུའང་གྲོང་
ཁྱེར་ཆེན་པོ་ལ་སྐོར་བ་བྱས་པས་དངོས་གྲུབ་ཐོབ་པ་དང༌། གཙུག་ལག་ཁང་ལ་སྐོར་བ་
བྱས་བས་དངོས་གྲུབ་ཐོབ་པ། ཁ་སརྦ་ཎིའི་ལྷ་ཁང་ལ་སྐོར་བ་བྱས་པས་དངོས་གྲུབ་
ཐོབ་པ་སོགས་ཀྱི་གཏམ་རྒྱུད་མང་། གནས་སྐོར་བྱེད་པ་ཡང་རྒྱལ་བའི་སྐུ་གསུང་
ཐུགས་རྟེན་སྤྱི་ལ་སྐོར་བ་བྱེད་པ་དང་འདྲ་སྟེ། གནས་རྣམས་ནི་རྒྱལ་བ་རྣམས་ཀྱི་བྱིན་
གྱིས་བརླབས་པ་དང་། རང་བྱུང་བྱིན་རྟེན་གྱིས་ཕྱུར་བུར་གང་བ་དང་། དད་མོས་ཀྱི་
སྲོལ་གཙོ་ཆེ་བ་བཅས་ཀྱི་སྟོབས་ཀྱིས། མདོ་རྒྱུད་བསྟན་བཅོས་ནས་གསུངས་པའི་
ཕན་ཡོན་འབྱུང་ངེས་ཅན་ཡིན་པ་སྨྲ་མ་དགོས་མོད། འོན་ཀྱང་དམ་པ་གོང་མའི་མན་
ངག་ལས། སྐོར་བ་ལ་རྟེན་བཅས་རྟེན་མེད་གཉིས་ གསུངས་པས། འདིར་ཡང་
གནས་རྟེན་བཅས་ཀྱི་དབང་དུ་བྱས་ན། སྐུ་རང་བྱོན་རྣམས་ཀྱི་མཛོད་སྤུ་དང༌།
གསུང་གཟུངས་སྔགས་རང་བྱོན་རྣམས་ཀྱི་ཡིག་འབྲུ་དང་། མཆོད་རྟེན་རང་བྱོན་
རྣམས་ཀྱི་བུམ་པ་སོགས་ལས་འོད་ཟེར་འཕྲོས། བླ་མ་ཡི་དམ་སངས་རྒྱས་བྱང་སེམས་
ཉན་རང་ཆོས་སྲུང་རྣམས་དང༌། ཕྱོགས་ གཞན་དང་གནས་གཞན་རྣམས་ཀྱི་སྐུ་
གསུང་ཐུགས་རྟེན་ལ་སོགས་པ་ཐམས་ཅད་སྤྱན་དྲངས་ཏེ། གནས་ཁང་རྟེན་དང་
བརྟེན་པར་བཅས་པ་ལ་ཐིམ་པར་མོས་པ་དང་། གནས་རྟེན་མེད་ཐང་སྟོང་ལྟ་བུའི་
དབང་དུ་བྱས་ན། བློ་སེར་བོ་ལས་བྱུང་བའི་དཔག་བསམ་གྱི་ཤིང་ལོ་འདབ་ཡངས་
ཤིང་རྒྱ་ཆེ་བའི་སྟེང་དུ་བླ་མ་ཡི་དམ་སངས་རྒྱས་བྱང་སེམས་དཔའ་བོ་མཁའ་འགྲོ་ཆོས་
སྐྱོང་སྲུང་མ་སོགས་སྐྱབས་ཡུལ་རྣམས་བཞུགས་པར་མོས་ཚུལ་གསུངས་པ་ཡིན་ལ།
རྗེ་ཐམས་ཅད་མཁྱེན་པས། རྡུལ་ཕྲ་རབ་རེ་རེའི་སྟེང་ནའང་རྡུལ་ ཐམས་ཅད་ཀྱི་
གྲངས་དང་མཉམ་པའི་སངས་རྒྱས་འཁོར་བྱང་སེམས་ཀྱིས་བསྐོར་བའི་དབུས་ན་
བཞུགས་པ་ལ། དེ་དག་གི་ཡོན་ཏན་དྲན་པའི་མོས་ པ་བསྐྱེད་པའོ། ། ཞེས་
117



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གསུངས་པ་ལྟར། སངས་རྒྱས་དེ་རྣམས་སྐྱབས་ཡུལ་ཀུན་འདུས་སུ་མོས་ཤིང་དེ་དག་
གི་ཡོན་ཏན་དྲན་པས་གསོལ་བ་འདེབས་པ་ཡིན་ལ། རང་གི་ལུས་ཀྱང་སངས་རྒྱས་ཀྱི་
ཞིང་མ་ལུས་པ་དག་གི་རྡུལ་ཕྲ་རབ་ཀྱི་གྲངས་དང་མཉམ་པར་སྤྲུལ་ནས་སྐོར་བ་བྱེད་
པར་མོས་པ་དང་། དེ་ཡང་ལུས་དཔག་ཏུ་མེད་པ་དེ་ཉིད་ལ་མགོ་དཔག་ཏུ་མེད་པ་
དང་། མགོ་རེ་རེ་ལ་ལྕེ་དཔག་ཏུ་མེད་པ་སྤྲུལ་ནས། སྐོར་སྔགས་གཟུངས་རིང་ཐུང་
གཉིས་གང་རུང་དང༌། ཡང་ན། ན་མོ་བྷ་ག་ཝ་ཏེ། རཏྣ་ཀེ་ཏུ་རཱ་ཛཱ་ཡ། ཏ་ཐཱ་ག་ཏཱ་
ཡ། ཨདྷ་ཏེ་སམྱཀཾ་བུདྡྷཱ་ཡ། ཏདྱ་ཐཱ། ཨོཾ་རསྣེ་རནྡྷེ་མ་ཧཱ་རནྡྷེ། རནེ་བི་ཛ་ཡེ་སྭཱ་ཧཱ།
ཞེས་པ་ལྟ་བུའི་སྐོར་བ་སྟོང་འགྱུར་དུ་འགྲོ་བའི་སྔགས་གང་མང་དང༌། མ་ཎི་སོགས་
གཟུངས་སྔགས་སྣ་ཚོགས་བཟླ་ཞིང་། བསྟོད་པ་གང་རིགས་དང་། གནས་འདིའི་
བསྟོད་པ་བསྡུས་པ་གཉན་ཐོག་བཀའ་དྲིན་ཅན་རྗེ་སྐལ་བཟང་ཐབས་མཁས་རྒྱ་མཚོ་
དཔལ་བཟང་བོའི་གསུང་ལས། ཕྱི་ལྟར་སངས་རྒྱས་སྟོང་གི་བླ་རི་སྟེ། །ནང་ལྟར་
དཔའ་བོ་མཁའ་འགྲོ་རོལ་གནས་མཆོག །གསང་བར་འདོད་ཁམས་བདག་མོའི་ཡེ་
ཤེས་འཕྲུལ། །གནས་མཆོག་ཁྱད་པར་ཅན་ལ་གསོལ་བ་འདེབས། ། ཞེས་པ་ལྟ་
བུས་མཚོན། གནས་བསྟོད་ཅི་རིགས་བརྗོད་ཅིང་བསྐོར་བ་བྱ་བ་ཡིན་ནོ། །
ཁྱད་པར་ཇི་གིན་གནས་འདིའི། གནས་འདུས་ཀྱི་ལོ་ལ་སྐོར་བ་བྱས་པའི་ཕན་ཡོན་
ནི། མདོ་ཁམས་ཀྱི་ཕྱོགས་སུ་གནས་སྐོར་དང་། གངས་སྐོར། མཚོ་སྐོར་སོགས་ཀྱི་ཕན་
ཡོན་སྟོན་པར། མ་ཎི་དུང་ཕྱུར་འདི་ཙམ་གྱི་ཕན་ཡོན་ཡོད་ཅེས་བརྗོད་སྲོལ་དར་ཕྱིར་དད་
ལྡན་དེ་དག་གི་མོས་ངོར་མཐུན་པའི་དབང་དུ་བྱས་ཏེ། གནས་ཡིག་རྒྱས་འབྲིང་གཉིས་སུ་
བཀོད་པ་ལྟར་ན། གནས་འདུས་སྤྲེལ་ལོ་ནམ་ཤར་ལ་སྐོར་བ་གཅིག་བྱས་ན་མ་ཎི་དུང་ཕྱུར་
ཉེར་ལྔའི་ཕན་ཡོན་དང་། གནས་འདུས་མིན་པའི་ལོ་ནམ་ཡིན་ལ་སྐོར་བ་གཅིག་བྱས་པའི་
ཕན་ཡོན་ནི་མ་ཎི་དུང་ཕྱུར་བཞི་དང་མཉམ་པར་གསུངས་སོ། །
118



༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར།
འདིར་སྨྲས་པ།
རྒྱ་ཆེན་ཚོགས་གཉིས་ཆུ་གཏེར་སྙིང་རྗེ་རིས། །
བསྲུབས་སྐྱེས་སྤངས་རྟོགས་སྣང་བ་དཀར་བོའི་འོད། །
སྐལ་བཟང་གདུལ་བྱའི་ཀུ་མུད་གཉེན་ཤར་བ། །
ཡོངས་འཛིན་སྨྲ་བའི་ཟླ་བར་སྙིང་ནས་གུས། །
འདི་ན་གྲུབ་གནས་གསེར་གྱི་པདྨ་འབུམ། །
མངོན་པར་བཞད་པའི་བྱིན་རླབས་ལི་ཤིའི་དྲི། །
ཁོར་ཡུག་འཐུལ་བའི་ཙཱ་རི་གཉིས་པ་ཞེས། །
བསྔགས་པའི་རོལ་མོ་ཞིང་འདིའི་དཔལ་དུ་གྲགས། །
གནས་མཆོག་རང་བྱུང་རྟེན་གྱིས་ཕྱུར་བུར་གཏམས། །
ཟབ་གསང་ཐུགས་རྗེའི་འོད་ཟེར་རྩེ་དགས་འཁྱུད། །།
བྱིན་རླབས་མེ་ཏོག་སིལ་མས་ནམ་མཁའ་གང་། །
རྒྱལ་བའི་དཀྱིལ་འཁོར་འཇིག་རྟེན་ས་ལ་སྣང་། །
གནས་མཆོག་ཐུགས་རྗེ་བསིལ་བའི་ཡིད་བཞིན་ནོར། །
ལས་སྨོན་ཀ་བ་མེད་པའི་མཐོངས་ཕྱེ་ནས། །
འཁྲུངས་འདི་དད་པའི་རྒྱལ་མཚན་རྩེར་མཆོད་པ། །
ཕྱག་སྐོར་དགེ་སྒྲུབ་ཚོགས་བསགས་ཕུལ་དུ་དགོངས་། །
119



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྐྱབས་གཅིག་ཀུན་མཁྱེན་ཆོས་ཀྱི་རྒྱལ་བོ་ཡི། །
བཀའ་ལུང་འཛམྦུའི་འཁྲི་ཤིང་གསར་བའི་ལྗོན། །
བདག་སྐྱོང་དབང་བསྐུར་མ་དྲོས་འགྲམ་པ་ལ། །
བཀོད་པའི་རྟེན་འབྲེལ་གནས་འདིའི་མདུན་སར་བསྒྲགས། །
བདེན་གསུང་པད་དཀར་སྦུབས་ལས་ལེགས་ཐོན་པའི། །
གནས་ཡིག་གེ་སར་བསགས་པའི་བཅུད་མངར་བོ། །
མཁྱེན་རབ་བུང་བའི་རྩལ་གྱིས་ཉེར་བསྡུས་པའི། །
ལེགས་བཤད་སྦྲང་རྩིའི་མཆོད་ཡོན་རྣམ་པ་མང་། །
དེ་དག་ཚིག་གིས་ཉེར་མཚོན་དོན་གྱི་ནོར། །
སྙིང་བོར་སྨིན་པའི་དེབ་ཆུང་མཚོ་མོ་འདི། །
ཡབ་རྗེས་བཀའ་བསྩལ་ཐུགས་བཞེད་སྒྲུབ་པ་དང་། །
ཡུལ་འདིའི་དད་ལྡན་སྐུལ་མ་གནང་ཕྱིར་རོ། །
འདིར་འབད་དགེ་ཚོགས་འོ་མཚོའི་རླབས་རྒྱུན་མཐུས། །
བདག་སོགས་འགྲོ་ཀུན་རྒྱལ་བས་བསྔགས་པའི་ལམ། །།
སྐྱེས་བུ་ཆུང་འབྲིང་རིམ་པས་རྒྱུད་སྦྱངས་ཤིང་། །
བྱང་ཆུབ་སེམས་དང་ཕྱིན་དྲུག་བསྡུ་བཞིའི་སྤྱོད། །
120



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
ཉམས་སུ་བླང་ནས་སྔགས་ཀྱི་སྒོར་ཞུགས་ཏེ། །
སྐྱེ་ཤི་བར་དོ་རྣམ་གསུམ་ལྕགས་ཀྱི་ཁམས། །
སྐུ་གསུམ་རིན་ཆེན་གསེར་དུ་བསྒྱུར་ནུས་པའི། །
ཕྲ་རགས་རིམ་པ་དང་བོ་མཐར་ཕྱིན་ཤོག །
ལྷན་སྐྱེས་དགའ་བ་རྣམ་བཞིས་རབ་མྱོས་པའི། །
གང་སྣང་རྡོ་རྗེའི་རིགས་གཅིག་འཆར་བ་ཡི། །
དབེན་གསུམ་སྒྱུ་ལུས་ཟུང་འཇུག་ཏིང་འཛིན་སོགས། །
རྫོགས་རིམ་རྣལ་འབྱོར་མཆོག་རྣམས་མྱུར་ཐོབ་ཤོག །
གཡོ་མེད་གསེར་ལྡན་དགའ་མས་ཡོངས་བཟུང་བའི། །
ཕུན་ཚོགས་སྡེ་བཞིའི་ཆུ་བོ་འབུམ་གྱི་གནས། །
གླིང་ལྔ་མཚོ་བཞིའི་འཇིག་རྟེན་རྒྱལ་ཁམས་ཀྱི། །
འགྲོ་ཀུན་ཆོས་འབྱོར་བདེ་བས་འཚོ་བར་ཤོག །
འདོད་ཁམས་བདག་མོ་ལ་སོགས་ཆོས་སྲུང་དང་། ། །
གནས་བདག་ཞིང་སྐྱོང་ལྷ་གཉན་འཁོར་བཅས་ཀྱིས། །
ཡུལ་འདིའི་ཉེར་འཚེ་རྒུད་པ་ཀུན་སེལ་ཞིང༌། །
མཐུན་རྐྱེན་ལེགས་ཚོགས་ལྷུན་གྱིས་འགྲུབ་གྱུར་ཅིག །
121



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ་
ཅེས་ཇི་གིན་གནས་ཡིག་དམ་པའི་གསུང་རྒྱུན་དྲི་མ་མེད་པ་བདུད་རྩིའི་རོལ་
མཚོ་ཞེས་བྱ་བ་འདི་ནི། སྔ་སོར་རབ་བྱུང་བཅུ་དྲུག་པའི་བགྲང་བྱ་སུམ་ཅུ་བ་མེ་སྤྲེལ་
( སྤྱི་ལོ་ ༡༩༥༦)ལོའི་ཟླ་དྲུག་པའི་ནང་བླ་གྲྭ་སེར་སྐྱ་མང་བོ་གནས་སྐོར་ལ་ཕྱིན་
སྐབས། སྐུ་ཞབས་ལཱ་ཁ་རིན་པོ་ཆེ་བློ་བཟང་བྱམས་པ་ཐུབ་བསྟན་རྒྱ་མཚོ་རབ་རྒྱས་པ་
མཆོག་ནས། ཇི་གིན་གནས་ཡིག་ཆེ་འབྲིང་ཆུང་བ་སྣ་ཚོགས་ཤིག་ཡོད་པ་དེ་དག་གི་
སྙིང་དོན་བསྡུས་པའི་གནས་ཡིག་ཅིག་འབྲི་དགོས་ཞེས་བཀའ་ལུང་བདག་གི་སྤྱི་བོར་
བབས་པ་དང་། ཕྱིས་སུ་ཁོང་དག་ཞིང་དགོངས་ནས་སྐུ་སྤུན་གྲོ་ཚང་དཀར་མོ་སྤྲུལ་
བའི་སྐུ་རིན་པོ་ཆེ་ནས་ཡང་མགོན་པོ་གང་དེའི་ཐུགས་བཞེད་སྒྲུབ་པར་རྩོམ་སྐུལ་
གནང་བ་དང་། ཁོང་གི་ཞབས་གྲས་ནང་འཁོར་བློ་བཟང་དང༌། ཨ་ཀོས་ཟུང་ནས་
ཀྱང་བླ་མ་ཡབ་སྲས་ཀྱི་ཐུགས་བཞེད་ལྟར་གནས་ཡིག་འབྲི་བར་ཡང་ཡང་སྐུལ་མ་ནན་
ཆེར་མཛད་པ་དང༌། རབ་གནས་ཆུ་སྤྲེལ་ལོར་ཉེ་བ་ན། མདོ་གསུམ་ཞིང་། དཔོན་
ཚང་དཔའ་ཅོ་དང་། ཏོས་གསུམ་གྱི་མགོ་ཁྲིད་མི་སྣ་བཅས་པས་ཡང་ཡང་བསྐུལ་བ་
ལྟར། ༧ ཤིང་བཟའ་སྐྱེ་མིང་བ་ནས་དད་གུས་ཀྱིས་མཚམས་སྦྱར་ཏེ། ཆུ་སྤྲེལ་གནས་
སྐོར་ལམ་ནས་མགོ་ཚུགས་ཤིང༌། དུས་ཕྱིས་སུ་མཇུག་གྲུབ་པར་སྦྱར་བའི་ཡི་གེ་བ་ནི་
དགེ་སློང་སྐལ་བཟང་ཤཱཀྱའོ། །
122



༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར།
༄༅། །སེར་རྒན་ཟླ་གྲགས་རིན་པོ་ཆེའི་གདན་ས་
བཤད་སྒྲུབ་དར་རྒྱས་གླིང་གི་བྱུང་བ་བརྗོད་
པ་གཡས་འཁྱིལ་དུང་གི་སྒྲ་དབྱངས་
ཞེས་བྱ་བ་བཞུགས་སོ། །
༄༅། །དཔལ་སྟུག་རྣམ་འདྲེན་ཡོངས་ཀྱིས་བསྔགས་པ་ཡི། །
མི་མཇེད་འཇིག་རྟེན་ཞིང་གི་ལྷ་མིའི་གཉེན། །
སྨྲ་བའི་ཉི་མ་ཐུབ་དབང་ཟས་གཙང་སྲས། །
ཁྱོད་ཐུགས་མཁྱེན་བརྩེས་འགྲོ་ཀུན་བསྲུང་གྱུར་ཅིག །
རྒྱལ་ཀུན་མཁྱེན་རབ་ཡེ་ཤེས་མཁའ་དབྱིངས་སུ། །
ལུང་རྟོགས་བསྟན་པའི་སྤྲིན་གྱི་བླ་རེ་མཛེས། །
སྐྱེ་དགུའི་བདེ་སྐྱིད་ཚལ་རབ་བཞད་པའི་ཆར། །
འབེབས་མཛད་བློ་བཟང་རྒྱལ་བས་བྱིན་ཆེན་ཕོབས། །
བྱམས་བརྩེ་ཟླ་བ་དཀར་བོའི་ཆ་ཤས་རྫོགས། །
ཀུན་ལ་སྙོམས་པ་ཐུགས་རྗེའི་བསིལ་ཟེར་ཅན། །
རྒྱལ་བསྟན་ཀུ་མུད་འདབ་བརྒྱ་བཞད་པའི་གཉེན། །
མཚུངས་མེད་གྲགས་པ་བསྟན་འཛིན་རྒྱལ་གྱུར་ཅིག །
123



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཉིས་སྣང་ཆུ་འཛིན་སྤྲོས་པ་ཉེར་ཞིའི་དབྱིངས། །
ཆོས་ཉིད་དག་པའི་མཁའ་ལས་ལྡང་བའི་སྐུ། །
ཟུང་འཇུག་སྒྱུ་འཕྲུལ་དྲ་བར་མངོན་བཞེངས་པ། །
རྭ་ཆེན་སྤྲུལ་བའི་གར་མཛད་ཁྱོད་དུ་བསྔགས། །
གང་གི་རྣམ་ཐར་མཛད་བཟང་མ་ལ་ཡའི། །
ཛ་ཏིའི་དྲི་བསུང་ཕྱོགས་ཀྱི་བུ་མོ་ཡི། །
འགྲམ་པར་འཐུལ་བས་ངོ་མཚར་འདོད་དགུའི་རིས། །
སྲིད་པའི་མཐར་ཡང་མིག་གི་རྒྱན་དུ་ངོམ། ། །
ཁྱོད་ཐུགས་ཟླ་བའི་མ་མ་བསྲུབས་པ་ལས། །
ཐུབ་བསྟན་བཤད་སྒྲུབ་དར་རྒྱས་གཡས་འཁྱིལ་དུང་། །
ཐུགས་བསྐྱེད་མངོན་འཕགས་དབུགས་ཀྱིས་བསྐུལ་བའི་མོད། །
གླིང་འདིར་དགེ་མཚན་སྙན་པའི་ཤིས་པ་བསྒྲུབས། །
རསfས
i
དེ་ཚེ་བྱང་ཕྱོགས་ས་ཡི་དཀྱིལ་འཁོར་འདིར། །
ཁྱོད་ཐུགས་པདྨར་བསྐྱངས་པའི་སྙན་བརྒྱུད་གཏམ། །
མཁའ་ཁྱབ་གདུལ་བྱའི་ཡིད་མཁར་བཀོད་པ་ལས། །
བློ་བཟང་རྒྱལ་བསྟན་མི་ནུབ་ཕྱོགས་བཅུར་བསྒྲེངས། །
124



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
གང་འདིར་རྣམ་ཐར་བརྗོད་བདེའི་འོ་མཚོ་ལས། །
ལྷག་བསམ་ཀུ་ཤ་མི་དམན་རྩེ་མོ་ཡིས། །
སྙིང་བོ་ཟབ་འདུས་ཆུ་ཡི་ཐིགས་ཕྲན་ཞིག །
ཤེས་ལྡན་ངལ་གསོ་སྦྱིན་ཕྱིར་བསང་གཏོར་འགྲེམས། །
དེ་ལ་འདིར། སེར་རྒན་ཟླ་བ་གྲགས་པའི་གདན་ས་ཁྱད་པར་བ་བསྟན་འཛིན་
གྱི་སྐྱེས་མཆོག་ གསེར་རིའི་ཕྲེང་བ་ལྟར་ རིམ་པར་བྱོན་པའི་ བསྟི་ གནས་ཆེན་པོ།
བཤད་སྒྲུབ་དར་རྒྱས་གླིང་ངམ་བིས་དགའ་བོ་ལུང་སེ་ར་དགོན་དུ་གྲགས་པ་འདི་ཉིད་
ཀྱི་བྱུང་ཚུལ་གསལ་བར་བརྗོད་པ་ལ་གསུམ། དང་བོ། སྡེ་འདི་ཕྱག་འདེབས་མཛད་
པ་བོ་དག་གི་རྣམ་ཐར་དང་འབྲེལ་ནས་སྐུ་ཕྲེང་རིམ་པར་བྱོན་ཚུལ་དང་། གཉིས་པ།
གདན་ ས་འདིར་བསྟན་འཛིན་གྱི་ སྐྱེས་བུ་དམ་པ་རྣམས་ཇི་ལྟར་བྱོན་པའི་ཚུལ།
གསུམ་པ། སྐུ་གསུང་ཐུགས་རྟེན་གང་བཞུགས་དང་སྒྲུབ་སྡེའི་ཕྱག་བཞེས་ཀྱི་སྐོར་
སོགས་དང༌། ཞར་བྱུང་མཆོད་གཞིས་ཀྱི་སྡེ་རྣམས་བྱུང་ཚུལ་བཅས་སྐབས་གསུམ་དུ་
ཕྱེ་ནས་བརྗོད་པར་བྱའོ། །
དང་བོ་ནི། དེ་ཡང་རྨེ་ཆུ་དང་རེ་ཆུ་གཉེན་དུ་བསྡེབས་པའི་རྒྱུག་ལའི་གསེར་
ཏེའུ་འདྲེས་མདོའི་བྱང་ཕྱོགས། མཛོད་དགེ་གླིང་ཉིན་ཞེས་པའི་སྟོད་ཀྱི་ཆར། སྔོན་
སློབ་དཔོན་ཆེན་པོས་དྷཱིཕུག་ཆོས་རྗེར་ལུང་བསྟན་དུ། ཨ་དང་སྐྱིད་ཅེས་བྱ་བའི་
སརཿ ཞེས་ཡུལ་མིང་ཚིག་ཟུར་གྱི་སྒྲ་གསལ་བར་ཐོན་པའི་གནས་ཨ་སྐྱིད་ཅེས་གྲགས་
པ་རོང་འབྲོག་གཉིས་སུ་ཕྱེ་བའི་འབྲོག་ཡུལ་གྱི་ཆར། གནའ་དུས་མཛོད་དགེ་ཧོ་བ་
བདུན་གྱི་ཡུལ་དངོས་ཀྱི་བྱེ་བྲག་ལུང་ཆུ་རྒྱུད་ཀྱི་དུང་དཀར་ལུང་ཞེས་བྱ་བ་ས་བཀྲ་ཤིན་
ཏུ་ལེགས་པ། དགོན་གནས་ཀྱི་ཡོན་ཏན་ཕུན་སུམ་ཚོགས་པ་རང་ཆས་སུ་མངའ་བ་དེ་
125



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ནི་དགོན་སྡེ་འདི་ཉིད་བཞུགས་པའི་གནས་ཡིན་ནོ། །
དེ་ལྟ་བུའི་ཆོས་སྡེ་འདི་ཉིད་ཀྱི་དང་བོའི་ལོ་རྒྱུས་དང་། དེ་རྒྱས་པར་བྱེད་པ་བོ་
སེར་རྒན་ཟླ་བ་གྲགས་པའི་རྣམ་ཐར་ནི། སྔ་དུས་ཁོལ་བྱུང་དུ་བཀོལ་བ་འགའ་ཟུང་རེ་
སྣང་ཡང་། དུས་ཕྱིས་དཔེ་འཇིག་ནས་མིག་གི་ཡུལ་དུ་མ་གྱུར་མོད། ད་ལྟ་སྐུ་ཞབས་
བློ་བཟང་ཆོས་ཀྱི་རྒྱ་མཚོ་བས་མཛད་པའི་དགོན་འདིའི་ནང་རྟེན་གྱི་དཀར་ཆག་ཤེལ་
དཀར་མེ་ལོང་དང༌། རྗེ་བློ་བཟང་ཆོས་གྲགས་བསྟན་པའི་ཉི་མའི་རྣམ་ཐར་ཕུལ་བྱུང་
མཛེས་རྒྱན་གཉིས་ལ་གཞི་བྱས། སྐུ་ཕྲེང་ཕྱི་མ་ཁ་ཤས་ལ་གྲྭ་རྒན་རྣམ་པའི་གསུང་སྒྲོས་
ཁུངས་དག་སྙམ་པ་འགའ་རེས་ཟུར་བརྒྱན་ཏེ་འགོད་པར་བྱའོ། །
དེ་ཡང་བཤད་སྒྲུབ་དར་རྒྱས་གླིང་གི་ཐོག་མའི་དགོན་གཞི་དང་བོ་ནི། དུང་
དཀར་ལུང་གི་ཕུར་འཛོ་རོ་བླ་མའི་རི་ཁྲོད་གསར་བཞེངས་གནང་བ་དེ་ཡིན་ལ། སེར་
སྨད་མཛོད་དགེའི་འཛོ་རོ་བ་བློ་བཟང་ཕུན་ཚོགས་ནི། མཛོད་དགེ་སྟོད་མའི་སའི་
ཆར་ཡབ་བྱམས་པ་ནོར་བུ་དང་། ཡུམ་རྒྱ་བཟའ་ཟེར་བ་གཉིས་ཀྱི་སྲས་སུ་རབ་བྱུང་
བཅུ་གསུམ་པའི་ཤིང་རྟ་ལོར་སྐུ་བལྟམས། ཆུང་དུས་ནས་བྱིས་པ་ཕལ་བའི་སྤྱོད་ཚུལ་
ལས་འདས་ཤིང་། དགུང་ལོ་གསུམ་གྱི་དུས་ནས་གོས་དཀར་བོ་གྱོན་པ་ལ་མི་དགྱེས་
ཤིང་། ན་བཟའ་དམར་སེར་གྱོན་པ་ལ་དགའ་བ་སོགས་སྔོན་གྱི་བག་ཆགས་བཟང་
བོའི་མཐུ་བརྟས། དགུང་ལོ་ལྔའམ་དྲུག་ནས་ཡི་གེ་ལ་སྦྱངས་པས་འདོན་ཆ་མང་བོ་
ཐུགས་ལ་བྱང་བར་བཟུང༌། དགུང་ལོ་བརྒྱད་ཀྱི་དུས་སོག་རུའི་སྐུ་སྐྱེའི་རྗེས་བསྙེགས་
ནས་སྟག་ཚང་ལྷ་མོར་བྲོས། མཁན་ཆེན་ངག་དབང་ཕུན་ཚོགས་རིན་པོ་ཆེའི་དྲུང་
ནས་རབ་ཏུ་བྱུང་སྟེ་སྟག་ཚང་ལྷ་མོ་དགའ་ལྡན་བཤད་སྒྲུབ་གླིང་གི་ཆོས་གྲྭར་ཞུགས།
ཚད་མ་དང་ཕར་ཕྱིན་ཞིབ་རྩོད་གནང་། ཕར་ ཕྱིན་དམ་བཅའ་མཐར་ ཕྱིན་ནས།
དགུང་གྲངས་ཉེར་གཉིས་བཞེས་པ་ཤིང་ཡོས་ལོར་དབུས་གཙང་དུ་བྱོན་ནས། སེར་
126



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
སྨད་གྲྭ་ཚང་གི་ཆོས་གྲྭར་ཞུགས། སེར་སྨད་མཁན་པོ་གྲགས་པ་བསམ་གྲུབ་རིན་པོ་
ཆེའི་ཞབས་པད་བསྟེན་ནས། གཞུང་བཀའ་པོད་ལྔས་མཚོན་པའི་མདོ་སྔགས་ཀྱི་
གདམས་པ་མཐའ་ཡས་པ་གསན་ཞིང་སྦྱང་བ་མཐར་ཕྱིན་མཛད། ལྷ་རམས་པའི་
མཚན་བཏགས་བཞེས་ནས་མཁས་པའི་གྲགས་པ་ཐོབ། ཕུར་བུ་ལྕོག་སྤྲུལ་བའི་སྐུ་
རིན་པོ་ཆེའི་དྲུང་ནས་བསྙེན་རྫོགས་བཞེས་ཏེ་དཔལ་ལྡན་སྟོད་རྒྱུད་གྲྭ་ཚང་གི་ཆོས་
གྲྭར་ཕེབས་ནས་རྒྱུད་སྡེ་རྒྱ་མཚོའི་དགོངས་དོན་ལ་གཞན་དྲིང་མི་འཇོག་པའི་དགོངས་
པ་ཟབ་མོ་ཐོབ། ཁྲོ་བོ་མི་གཡོ་བའི་སྤྲུལ་བར་གྲགས། སྔགས་རམས་པའི་མཚན་
བཏགས་ཀྱང་བཞེས། དགུང་གྲངས་སོ་གཉིས་བཞེས་པ་ཤིང་གླང་ལོར་སྟག་ཚང་ལྷ་
མོའི་གྲྭ་རིགས་ཨ་ཁྲོ་དང་། སྲིད་མའི་གཡུས་བསམ་སོགས་མི་འགའ་རེ་ལ་ཕྱག་དཔེ་
དཀོན་པ་པོ་ཏི་མང་བོ་ཁུར་དུ་བཅུག་ནས། ལྷོ་ཁ་བརྒྱུད་དེ་སྐུ་ཡུལ་མཛོད་དགེར་
ཞབས་ཐང་དུ་ཕེབས། ཆོས་སྡེ་ཆེན་པོ་སྟག་ཚང་ལྷ་མོ་དང་། དཀར་མོའི་དགོན་པ།
བགས་པའི་ཏེའུ་སྒང་དགོན་པ། སྔ་རྒོད་རི་ཁྲོད། མཛོད་དགེ་རོང་འབྲོག བསམ་ཚ་
སོགས་ཕྱོགས་མང་བོར་བྱོན་ནས་གདུལ་བྱ་བགྲང་ལས་འདས་པར་དབང་རྗེས་གནང་
ལུང་ཁྲིད་སོགས་ཀྱི་ཆོས་རྒྱུན་སྤེལ་བའི་བཀའ་དྲིན་གནང་། རབ་བྱུང་བཅུ་བཞི་པའི་
ཆུ་སྤྲེལ་ལོར་ཨ་སྐྱིད་ཀྱི་སའི་ཆ་དགའ་བོ་ལུང་གི་ཕུར། རི་ཁྲོད་ཆུང་བ་ཞིག་ཕྱག་བཏབ་
མཛད་ནས་དགེ་འདུན་བཅུ་ཕྲག་ལྷག་དང་བཅས་སྒྲུབ་པ་མཉམ་བཞེས་ཀྱི་ངང་དུ་
བཞུགས་པའི་སྐབས། དགུང་ལོ་ཞེ་དགུ་བཞེས་པ་ཆུ་རྟ་ལོའི་ཁྲུམས་སྟོད་ཟླ་བའི་ཚེས་
བཞི་ལ་སྟག་ཚང་དཔལ་གྱི་ལྷ་མོའི་མཁན་ཁྲིར་ཞབས་ཟུང་བཀོད། སྟོན་དགུན་གྱི་
ཆོས་ཐོག་གཉིས་ལ་ལམ་རིམ་དང་བརྩི་བཞག་བཅས་ཆད་མེད་གནང་། སྐྱབས་
མགོན་ཁྲི་ཆེན་སྐུ་ཞབས་མཆོག་ནས་བླ་མ་སེ་བཙུན་གྱི་སྐྱེ་བར་ལུང་བསྟན་ཞིང་ཁོང་
གིས་ཀྱང་སྔོན་གྱི་སྐྱེ་བ་དྲན་པར་ཞལ་གྱིས་བཞེས། ཆོས་སྡེ་ཆེན་པོའི་འཆད་ཉན་ཡར་
127



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྒྱུས་སུ་བསྐྱངས་ནས། ཁྲི་ཟུར་ཏེ་དབང་ལུང་བཀའ་ཆོས་ཀྱི་རྒྱུན་བསྐྱངས། སྐྱབས་
རྗེ་མཆོག་སྤྲུལ་རིན་པོ་ཆེ་བློ་བཟང་འཇམ་དཔལ་བསྟན་པའི་སྒྲོན་མེའི་ཡོངས་འཛིན་
མཛད་པས། མཆོག་སྤྲུལ་རིན་པོ་ཆེ་སྐུ་ཡོན་རྒྱུས། དབང་ལུང་སོགས་ཀྱི་གདམས་པ་
མཐའ་ཡས་པ་ཕུལ་ཏེ། ཆོས་བདག་པོ་ལ་འཕྲོད་པ་སོགས་ཀྱི་བཞེད་དོན་གྲུབ་པས།
དགུང་གྲངས་རེ་གཅིག་བཞེས་པའི་དགུན་ཟླ་འབྲིང་བོའི་མར་ངོས་ནས་སྐུ་ལྷུང་ཚུལ་
བསྟན། མཆོག་སྤྲུལ་རིན་པོ་ཆེས་བརྟན་བཞུགས་ཕུལ་བ་ལ་ཞལ་བཞེས་མ་གནང་
ཞིང༌། ཡང་སྲིད་འབྱོན་པར་གསོལ་བའང་ཞལ་གྱིས་མ་བཞེས། རྒྱལ་ཟླའི་མར་ངོའི་
ཉེར་ལྔ་ལ་ང་འགྲོ་བ་ཡིན་གསུངས་པ་ལྟར། ཕྱིས་སུ་ཉེར་ལྔའི་ཐོ་རངས་དགོངས་པ་
རྫོགས་སོ། ། ཤིང་ལུག་གནམ་ལོ་གསར་ཚེས་ཀྱི་ཆོ་འཕྲུལ་སྨོན་ལམ་ཆེན་མོའི་ཚེས་
བཅུ་གསུམ་ཉིན་སྐུ་གདུང་ཞུགས་ལ་ཕུལ་ནས་རིང་བསྲེལ་རྣམས་བྱང་ཆུབ་མཆོད་རྟེན་
ཆེན་པོར་བཞུགས་ཏེ་ལུས་ཅན་ཡོངས་ཀྱི་བསོད་ནམས་ཀྱི་རྟེན་དུ་བྱས་སོ། །
འདིར་སྨྲས་པ། །
གང་སྐུ་གཞོན་ནུའི་དུས་ནས་ལྷན་སྐྱེས་ཀྱི། །
དཔག་ཡས་གསང་གསུམ་ནོར་བུའི་དོ་ཤལ་གྱིས། །
མཁས་དགུའི་ཡིད་རབ་དབང་མེད་བཟུང་བྱས་པས། །
དམ་པའི་རང་རྟགས་སྲིད་འདིའི་རྒྱན་དུ་ངོམ། །
མདོ་དབུས་ཆོས་སྒྲ་སྒྲོགས་པའི་ཚལ་རྣམས་སུ། །
བཀའ་པོད་ཐོས་བསམ་འབྲས་བཟང་རྒྱན་གྱི་ཕྲེང་། །
དཔྱད་འཇོག་ཟུང་གིས་རྒྱལ་མཚན་རྩེར་མཆོད་ནས། །
128



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
དོན་གཉིས་མཐར་ཕྱིན་རྣམ་ཐར་ཁྱོད་ཀྱིས་བཟུང་། །
ཡངས་པའི་སྐྱེ་འགྲོའི་གདུལ་བྱའི་ཁམས་རྣམས་སུ། །
ཁྱོད་ཐུགས་མཉེས་གཤིན་ཐུགས་རྗེའི་ལྡིང་ཁང་ནས། །
ཟབ་རྒྱས་ཆོས་ཆར་རྟག་ཏུ་འཇོ་བ་ཡིས། །
ཐར་བ་བླ་མེད་ཞིང་ས་སྨིན་པར་མཛད། །།
དགེ་བཅུའི་གཡང་ཆགས་གླིང་དཀར་སྟོད་ཀྱི་གཞིར། །
ཆོས་དུང་རི་མོ་བཀྲ་བའི་ས་འཛིན་ལ། །
དབེན་པའི་རི་ཁྲོད་མཆོག་ཏུ་ལེགས་བཞུགས་ནས། །
སྒྲུབ་བརྒྱུད་ཉམས་བཞེས་ཐར་བའི་རྒྱལ་མཚན་བསྒྲེངས། །
དེ་ལྟའི་མཁས་བཙུན་བཟང་གསུམ་ཡོན་ཏན་གྱི། །
གྲགས་སྙན་རྒྱུད་མང་སོར་མོས་བརྡུངས་པའི་སྒྲས། །
འགྲོ་མང་གཟུར་གནས་ཡིད་ཀྱི་བརྟན་པ་འབུམ། །
འཕྲོག་པའི་དགེ་མཚན་རྣ་བའི་རྒྱན་དུ་འབར། །
ཁྱོད་ཀྱི་ཞབས་སྐྱེས་ཟླ་བ་དཀར་བོའི་ཕྲེང་། །
ལྷ་མིའི་གཙུག་གི་ཅོད་པན་དང་འགྲོགས་པའི། །
འོད་སྣང་བྱེ་བས་ས་གསུམ་མུན་པའི་དཔུང་། ། །
གཞོམ་པའི་རྩེ་དགའ་ཞིང་འདིའི་རྒྱན་དུ་ངོམ། །
129



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
དེ་ནས་སེར་རྒན་ཟླ་བ་གྲགས་པ་རིན་པོ་ཆེས་དགའ་བོ་ལུང་ངམ་དུང་དཀར་
ལུང་དུ་དགོན་པ་ཕྱག་འདེབས་མཛད་སྐབས། ལུང་བའི་ཕུའི་འཛོ་རོ་རི་ཁྲོད་བཤད་
སྒྲུབ་གླིང་དུ་བྱ་བཏང་བ་ཁ་ཤས་བཞུགས་པ་རྣམས་ཀྱང་འདུན་པ་གཅིག་དྲིལ་གྱིས་རི་
ཁྲོད་དེ་སེར་རྒན་རིན་པོ་ཆེར་ཕུལ། ཁོང་གིས་ཀྱང་ཞལ་བཞེས་གནང་སྟེ། རི་ཁྲོད་
ཉམས་གསོ་བྱེད་པ་དང་། དགོན་གསར་འདེབས་བྱེད་པ་གཉིས་ཟུང་འབྲེལ་ཆབས་
ཅིག་ཏུ་བྱས་ནས་ལུང་མདར་བཤད་སྒྲུབ་དར་རྒྱས་གླིང་ཞེས་པའི་དགོན་སྡེ་བཙུགས་
པ་ཡིན་ནོ། ། དེ་ལྟར་དང་བོའི་ལོ་རྒྱུས་རྣམས་སུ་རི་ཁྲོད་བཏབ་པའི་ལོ་ནས་བརྩིས་
འདུག་པ་ལྟར། རབ་བྱུང་བཅུ་བཞི་བའི་ཆུ་སྤྲེལ་ནས་བཅུ་དྲུག་པའི་མེ་སྟག་འདི་བར་
ལ་ལོ་བརྒྱ་དང་དོན་བརྒྱད་སོང་འདུག་གོ །
དེ་ཡང་རྗེ་བཙུན་ཆོས་ཀྱི་རྒྱལ་བོ་ཟླ་བ་གྲགས་པ་བསྟན་འཛིན་དཔལ་བཟང་
བོའི་སྐུ་ཕྲེང་རིམ་པར་བརྗོད་པའི་དབང་དུ་བྱས་ན། སྐུ་ཕྲེང་དང་བོ་ནི། སྐྱེས་རབས་
གསོལ་འདེབས་སུ། འཇམ་མགོན་བསྟན་པའི་ཉི་མ་ཆེས་ཆེར་དུ། །རྒྱས་ཕྱིར་སྙིང་
སྟོབས་གོ་ཆ་བཙན་པོ་ཡིས། །མདོ་སྨད་བསྟན་པའི་སྲོལ་འཛིན་དཀའ་ཆེན་ཆེ། །
ནམ་མཁའ་གྲགས་པའི་ཞབས་ལ་གསོལ་བ་འདེབས། ། ཞེས་པ་ལྟར། འཇམ་
མགོན་བསྟན་པའི་ཉི་མ་མདོ་སྨད་ཀྱི་ཁྱོན་ལ་གསལ་བར་མཛད་པའི་སྙིང་སྟོབས་ཀྱི་གོ་
ཆ་བཞེས་པའི་དཀའ་ཆེན་ནམ་མཁའ་གྲགས་པ་ནི། པཎ་ཆེན་ཐམས་ཅད་མཁྱེན་
པའི་སྐུ་ཚབ་ཏུ་ཁོང་གི་བཀའ་བཞིན་མཛོད་དགེའི་ཁྲིར་བྱོན་པ་ཡིན། ཁོང་མཛོད་
དགེའི་ཡུལ་འདིར་མཆོད་ཡོན་གསེར་ཞལ་འཛོམས་པའི་ཚུལ་ནི། སྔོན་མངའ་བདག་
ཁྲི་རལ་གྱི་བློན་པོ་དགའ་ཡེ་ཤེས་དར་རྒྱས་བྱ་བ་མདོ་སྨད་ཀྱི་ཁྲལ་དཔོན་ལ་བྱོན་ནས་
ཡུལ་ཁམས་དབང་དུ་བྱས་པའི་སྐབས། རིགས་བཟང་གི་བུ་མོ་གཅིག་བླངས་པ་ལས་
130



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
བུ་ལྔ་སྐྱེས་པའི་ཕྱི་མ་གསུམ་གྱི་རྒྱུད་ལ་མཛོད་དགེའི་དཔོན་རབས་རྣམས་བྱུང་བར་
བཤད། དེའི་མི་རབས་ཕྱི་མ་མཛོད་དགེ་དཔོན་རྒན་གྱིས་རེབ་གོང་ནང་སོ་ནས་རེབ་
བཟའ། སྟག་རིང་དཔོན་ནས་སྟག་རིང་བཟའ། འབལ་ཐ་བུ་ནང་ནས་འབལ་བཟའ་
གསུམ་བླངས། འབལ་བཟའི་བུ་རྒྱུད་ལ་དཔོན་སངས་རྒྱས་བཟང་དང༌། བློ་གྲོས་
བཟང་གཉིས་བྱུང་བའི་ཕྱི་མ་བློ་གྲོས་བཟང་གིས་པཎ་ཆེན་བློ་བཟང་ཆོས་རྒྱན་གྱི་སྐུ་
ཚེའི་མཇུག་ཏུ་མཇལ་ནས། སྐུ་ཚབ་བླ་མ་ཞིག་གནང་བར་ཞུས་པས། ཁོང་གིས་ཕྱག་
དཔེ་ལམ་རིམ་གནང་ནས་ཕྱིས་སུ་འདིའི་བདག་པོ་ཞིག་འབྱུང་བར་གསུངས། ཁོང་
དག་ཞིང་དགོངས་པའི་རྗེས་སུ་སྐུ་མདུན་པ་དཀའ་ཆེན་སངས་རྒྱས་བཟང་བོ་ཐུགས་མྱ་
ངན་གྱིས་ཡིད་སུན་ནས། མདོ་སྨད་སྐུ་འབུམ་བྱམས་པ་གླིང་དུ་མཇལ་ཕྱག་ལ་བྱོན་
ནས་ཕྱོགས་འདིར་ཕེབས། དཔོན་བློ་གྲོས་བཟང་གི་ཁྱིམ་དུ་འབྱོར་ནས་ཕྱག་དཔེ་
ངོས་འཛིན་མཛད་པས་དཔོན་འབངས་ཀུན་གྱིས་གསོལ་བ་བཏབ་ངོར་མཛོད་དགེའི་
ཁྲི་ཐོག་དང་བོར་བྱོན་པ་ཡིན། དེ་ནས་བཟུང་སྟེ་མཛོད་དགེའི་ཁྲིར་བཀྲ་ཤིས་ལྷུན་པོ་
ནས་བླ་མ་ཟམ་མ་ཆད་པར་བྱོན་པ་ཡིན་ལ། པཎ་ཆེན་བློ་བཟང་ཡེ་ཤེས་ཀྱི་སྐུ་རིང་ལ།
དཀའ་ཆེན་ནམ་མཁའ་གྲགས་པ་གནང་ནས་བྱོན་ཏེ། མཛོད་དགེ་དཔོན་གྲགས་པ་
བསོད་ནམས་ཀྱི་བླ་མ་དང་ཁྲི་བ་མཛད་ནས་ཕྱོགས་འདིའི་བསྟན་འགྲོའི་དོན་རྒྱ་ཆེན་
མཛད་པ་དང་སྐལ་ལྡན་གྱི་གདུལ་བྱ་རྣམས་རྗེས་སུ་བཟུང་ནས་མཐར་ཡུལ་འདིར་
གཟུགས་སྐུའི་བཀོད་པ་བསྡུས་པའི་ཚུལ་བསྟན་པ་ཡིན་ནོ། །
སྐུ་ཕྲེང་གཉིས་པ། འཇམ་དཔལ་ལེགས་བཤད་དཔལ་བཟང་བོ་ནི། གླིང་
བའི་དཔོན་རབ་བརྟན་གྱི་ཉེ་གཞིས་ཡབ་རིན་ཆེན་དོན་གྲུབ་དང་། ཡུམ་ཚེ་རིང་
དཔའ་མཚོ་གཉིས་ཀྱི་སྲས་སུ་རབ་བྱུང་བཅུ་གཉིས་པའི་ཤིང་སྤྲེལ་ ( སྤྱི་ལོ་ ༡༧༠༤)
ལོར་སྐུ་འཁྲུངས། ཆུང་དུས་ནས་དམ་པའི་རང་རྟགས་མངའ་ཞིང་དཀའ་ཆེན་ནམ་
131



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མཁའ་གྲགས་པའི་སྐྱེ་བར་སྔོན་གནས་རྗེས་དྲན་གྱི་གསུང་དུ་མ་གནང་བ་དང་། ལྷ་
དང་བླ་མའི་ལུང་བསྟན་ཀྱང་བསྩལ། མཛོད་དགེའི་ཆོས་གྲྭ་བཀྲ་ཤིས་རབ་བརྟན་གླིང་
དུ་གསན་བཞེས་མཛད། བཤེས་གཉེན་དམ་པ་བཅུ་ཕྲག་དུ་མ་མཉེས་པར་བྱས་ཏེ་
དབང་ལུང་མན་ངག་བཤད་ཁྲིད་ཀྱིས་ཐུགས་རྒྱུད་ཡོངས་སུ་གཏམས། ནང་དུ་སྒྲུབ་པ་
ལ་རྩེ་གཅིག་ཏུ་གཞོལ་ཞིང་ཐུན་མོང་མིན་པའི་རྟོགས་པ་ཀློང་དུ་གྱུར་པས་མཁས་གྲུབ་
གཉིས་འཛོམས་ཀྱི་སྐྱེས་བུ་དམ་པ་ཞིག་བྱུང་། ཁྱད་པར་བྱང་ཆུབ་ལམ་གྱི་རིམ་པ་
ཐུགས་དམ་གྱི་མཐིལ་དུ་མཛད། སྐུ་ཚེའི་སྨད་དུ་འབྲིང་བའི་བྲག་དཀར་དང་། སྟག་
ཚང་དཔལ་གྱི་ལྷ་མོ། ཤར་དུང་རི། བྲག་བྱ་རྒོད་རྣམས་སུ་རི་ཁྲོད་ལ་བཞུགས་ཤིང་།
ལུང་བཟང་དགའ་ལྡན་བྱང་ཆུབ་ཆོས་འཕེལ་གླིང་དུ་དགེ་འདུན་འདུས་པའི་ཚོགས་ལ་
དབང་ཁྲིད་མན་ངག་གི་རྒྱུན་བུམ་པ་གང་བྱོའི་ཚུལ་དུ་བསྩལ་ཅིང། བསྟན་པའི་བྱ་བ་
རྒྱ་ཆེན་པོ་མཛད་ནས་དགོན་དེར་སྐུ་མྱ་ངན་ལས་འདས་པའི་སྐུ་གདུང་ཡང་དེར་
བཞུགས་སོ། ། །
སྐུ་ཕྲེང་གསུམ་པ། དགོན་འདི་ཕྱག་འདེབས་མཛད་པ་བོ་རྗེ་སེར་རྒན་ཟླ་བ་
གྲགས་པ་བསྟན་འཛིན་དཔལ་བཟང་བོ་ནི། ཡབ་ཀུན་བཟང་རྡོ་རྗེ་དང༌། ཡུམ་ལྷ་མོ་
བཀྲ་ཤིས་གཉིས་ཀྱི་སྲས་སུ་རབ་བྱུང་བཅུ་གསུམ་པའི་བགྲང་བྱ་སོ་དྲུག་པ་དགའ་བྱེད་
ཅེས་པ་ཆུ་སྟག་(སྤྱི་ལོ་༡༧༨༢)ལོར་སྐུ་འཁྲུངས། ཁོང་གི་འཁྲུངས་ཡུལ་ལ་བཤད་པ་
མི་མཐུན་པ་ཞིག་ཡོད་དེ། མདོ་སྨད་ཆོས་འབྱུང་དུ་འདི་བ་འཁྲུངས་ས་ཨ་སྐྱིད་རོང་དུ་
ཡིན་ཞེས་བཀོད་ཡོད་ལ། དཀར་ཆག་རྣམ་ཐར་དུ། རོང་གཟའ་རུའི་ལྷ་ང་ནས་
འཁྲུངས་པར་བཤད། ཕྱིས་སུ་དགོན་འདི་ཕྱག་བཏབ་མཛད་ཕྱིན་འདིའི་ལྷ་སྡེར་
བླངས་ནས་ཁྱིམ་གཞིས་རྒྱས་ཏེ་རྒར་རྒྱུ་ཚང་ཞེས་གྲགས་པ་བྱུང་བས། ད་ལྟའི་ཨ་
བསྟན་ཚང་གི་སྔ་རབས་པ་དེ་ཡིན་པར་ངེས་སོ། ། ཁོང་སྐུ་ན་ཆུང་བའི་དུས་གཟའ་
132



༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར།
རུའི་འབྲོག་གི་ནི་རིའི་ཚེ་རྒན་ཚང་གི་སྔ་རབས་པའི་གླ་གཡོག་མཛད་ནས་བཞུགས་པ་
ཡིན་ལ། ཉིན་ཞིག་ལུག་རྫི་བྱས་ནས་ཕེབས་སྐབས་ད་ལྟའི་དགོན་ས་དུང་དཀར་ལུང་
དུ་ལུག་འཚོ་བར་མཛད། གཞན་པའི་རྫི་བོ་གཉིས་དང་འཕྲད་ནས་ཚ་སྦྱོར་བྱེད་
སྐབས། ཁོང་གི་གསུང་ལས། ངས་ལུང་བ་འདིའི་མདར་ནམ་ཞིག་དགོན་པ་ཞིག་
བཏབ་ན་བསམ་ཞེས་གྲོགས་གཉིས་ལ་རླབས་ཆེན་གྱི་ཐུགས་དགོངས་བསྟན་པ་ན།
རྫི་བོ་ཆུང་བ་གཅིག་གིས་ཁྱོད་ཀྱིས་དགོན་པ་ཞིག་བཏབ་ན་དེ་དུས་ངས་བསྟན་པའི་
སྦྱིན་བདག་བྱེད་ཅེས་ཁས་བླངས་པ་དང་། རྫི་བོ་ཆེ་བས་དགོན་པ་ཞིག་འདེབས་ཐུབ་
སོང་ན་དེ་དུས་ངས་འཇིག་རྟེན་གྱི་ཟ་མ་མི་ཟ་ཞེས་ཞུས་པར་གྲགས། ཕྱིས་སུ་གཤམ་
ནས་འཆད་འགྱུར་ལྟར་དབུས་ནས་བྱོན་ཏེ་དགོན་ཕྱག་འདེབས་མཛད་དུས། སྔར་གྱི་
རྡོ་གཟུགས་ཚང་གི་རྫི་བོ་ཆུང་བ་དེས་སྦྱིན་བདག་གི་མཐིལ་བྱེད་པའི་སྐལ་བ་བྱུང་བ་
དང་། རྫི་བོ་རྒན་པོ་གཅིག་ཤོས་དེ་དུས་ཕོ་ནད་ལྕི་བས་བཟུང་སྟེ་ཟས་མི་ཐར་བར་
གྱུར་པ་སོགས་རྟེན་འབྲེལ་གྱི་མཐུ་དུས་སུ་སྨིན་པ་བྱུང་བའི་ལོ་རྒྱུས་ནི། སྐྱེས་བུ་དམ་
པ་ལ་བརྟེན་པའི་ལས་མཐོང་ཆོས་མྱོང་འགྱུར་དུ་བྱུང་བར་གྲགས་སོ། ། དམ་པ་འདི་
དགུང་ལོ་བཅོ་བརྒྱད་བཞེས་ནས་རབ་ཏུ་བྱུང་སྟེ་ཉི་ཤུ་བ་ལ་མཛོད་དགེའི་འདུལ་འཛིན་
པ་གྲོགས་པ་མཐའ་ཡས་ལས་ཡོངས་སུ་རྫོགས་པ་བསྙེན་རྫོགས་ཀྱི་སྡོམ་པ་བཞེས། དེ་
ནས་ལོ་འགའི་རྗེས་དབུས་གཙང་དུ་བྱོན་པར་མངོན་ཀྱང་ ལོ་ གསལ་ ཁ་ མི་ ཐོན།
དཀར་ཆག་ཤེལ་དཀར་མེ་ལོང་དུ་དགུང་གྲངས་ཉི་ཤུའི་ནང་དུ་དབུས་སུ་སེར་སྨད་ཆོས་
གྲྭར་ཕེབས་ཞེས་གསུངས། སེ་རའི་དགེ་བཤེས་བྱམས་པ་འོད་ཟེར་དགེ་རྒན་དུ་བསྟེན་
ཅིང་ཆོས་གྲྭ་འགྲིམས་ནས་བཀའ་པོད་ལྔ་ལ་ཐོས་བསམ་མཐར་ཕྱིན་གནང་། བཤེས་
གཉེན་དམ་པ་དུ་མ་ ལས་ ཀྱང་ དབང་ ཁྲིད་ མན་ ངག་ གིས་ ཐུགས་ རྒྱུད་ཡོངས་སུ་
གཏམས་པར་མཛད་ཅིང༌། ཁྱད་པར་རྡོ་རྗེ་འཇིགས་མཛད་ཆེན་པོའི་ཆོས་སྐོར་
133



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྣམས་གསན། སེ་ར་རྩེའི་རི་ཁྲོད་དུ་འཇིགས་བསྙེན་ལོ་འགར་གནང་ནས་མཁས་
གྲུབ་ཚད་ལྡན་གྱི་སྐྱེས་བུ་དམ་པར་གྱུར། སྐབས་འདི་ཙམ་ལ་མཚོ་སྔོན་རྨ་ཀླུང་ཡུལ་གྱི་
སོག་པོའི་སྡེ་ཁྲོད་ཨེ་མག་ཕྱོགས་ཀྱི་མི་ཆེན་ཁོ་ཁི་མ་དཀོན་མཆོག་སོགས་ཇོ་མཇལ་བ་དུ་
མ་དབུས་སུ་འབྱོར་ནས་ལྷ་མཇལ་དང་སྦྲགས། རྒྱལ་ཚབ་དེ་མོ་རིན་པོ་ཆེ་ཐུབ་བསྟན་
འཇིགས་མེད་མཆོག་ལ་སྙན་གསན་ཕུལ་ནས་སོག་པོ་ཨེ་མག་སྡེ་བར་རྒྱུན་བཞུགས་ཀྱི་
དབུ་བླ་ཞིག་ཞུས་པ་ཞལ་བཞེས་ཐོབ་ཀྱང་། སྐབས་དེར་སྟེང་དུ་མ་ཁེལ་བར་དབུས་པ་
རྣམས་ཕྱིར་ལོག་རྗེས། སླར་ཡང་ཚེ་སྨོན་གླིང་ངག་དབང་འཇམ་དཔལ་ཚུལ་ཁྲིམས་
སྲིད་སྐྱོང་དུ་ཕེབས་ཐོག་དབུས་པ་ཁ་ཤས་ནས་ཀྱང་ཞུ་སྐྱོར་བརྒྱབ་པ་ལ་བརྟེན་ནས།
སེ་རས་འབུལ་སྡུད་པ་གཏོང་བཞེད་ཀྱི་དགོས་མཁོ་དང་ཆབས་ཅིག སེ་ར་ཟླ་གྲགས་
ཞེས་པའི་དམ་པ་འདི་ལ་བཀའ་གནང་ཞིང་། དམ་པ་འདི་རྭ་ལོ་ཆེན་པོའི་རྣམ་སྤྲུལ་དུ་
བསྔགས་ནས་གཞུང་གི་མཁན་ཆས་དང་བཅས་བསྩལ་ཏེ་རྫོང་བ་མཛད་པ་བཞིན།
དགུང་གྲངས་སོ་དགུ་བཞེས་པ་ལྕགས་འབྲུག་(སྤྱི་ལོ་ ༡༨༢༠)ལོར་མདོ་སྨད་དུ་བྱོན།
སོག་པོ་ཨེ་མག་གི་དམར་སྒུག་ཁོ་ཁི་དཀོན་མཆོག་གི་རྩར་བབས། དེ་དུས་ཁོའི་བུ་མོ་
ནད་ཀྱིས་མནར་བ་ལ། གདུགས་དཀར་བཟློག་ཆེན་གྱི་རིམ་གྲོ་བབས་པ་ཁོང་ལ་ཞུས་
ནས་ཟློག་པ་ཚུགས། ཉིན་གུང་གཏོར་མ་འཕངས་ནས། ཡོན་བདག་ལ་བུ་མོར་དེ་
རིང་ལས་ལྷག་པའི་ཚེ་མེད་པས། སེམས་ ཁྲལ་མ་བྱེད། ངས་ཀུན་རིག་འདོན་
གསུངས། དཀོན་མཆོག་གིས་ནད་པ་དེའི་ཚོད་མིན་པས་རིམ་གྲོ་ཞིག་གནང་བར་
ཞུས་ཀྱང་མ་གསན་པར་ཀུན་རིག་གསུངས། མདུན་བསྐྱེད་གསུངས་མཚམས་ནས་
བུ་མོ་ཚེ་འཕོས་པས། དད་པས་རྩེ་གཅིག་ཏུ་བཀུར། དེ་ལ་སོགས་པའི་མངོན་ཤེས་
དང་གྲུབ་རྟགས་ཀྱི་རྣམ་ཐར་ཀྱང་བརྗོད་པས་མི་ལངས། ཁོང་གི་འཕྲིན་ལས་འུར་
ལངས་པ་ལྟར་སྙན་གྲགས་ཀྱིས་ཕྱོགས་ཀུན་ཁྱབ་སྟེ་སོག་པོ་སེ་ར་བ་ཞེས་གྲགས་ཆེ་བ་
134



༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར།
བྱུང་ནས། སོག་པོའི་ཝང་བཀྲ་ཤིས་འབྱུང་གནས་པས་ཀྱང་བསྙེན་བཀུར་ལེགས་པར་
མཛད། དེའི་སྲས་བཀྲ་ ཤིས་དབང་རྒྱལ་གྱི་སྐུ་མཆེད་གཉིས་སྲི་སྲུང་མཛད་པས།
ཝང་གི་དབུ་བླར་གྱུར་ཅིང་གཟིགས་པ་ཆེ། ཐམས་ཅད་འདུལ་ཞེས་པ་མེ་ཕག་(སྤྱི་ལོ་
༡༨ ༢༧) ལོར་དབུས་སུ་གཏོང་ཐེབས་དང་བོ་འབུལ་བར་ཕེབས། སེ་ར་ཚོགས་ཆེན་
དང་སེ་ར་སྨད་པར་གཏོང་སྒོ་རྒྱ་ཆེན་དང་། ཁྱད་པར་སེ་ར་སྨད་ཀྱི་ཞིག་གསོའི་ལས་
དོན་གྱི་འགྲོ་སྒོར་ཆེད་དམིགས་མཛད་པ་ལྟར་གྱི་སྤྱི་འཇོག་གཏོས་ཆེ་བ་ཕུལ་བས་དགེ་
འདུན་ཐུགས་དགྱེས་པ་བྱུང་། སེ་ར་ཚོགས་ཆེན་དང་སེར་སྨད་གྲྭ་ཚང་གཉིས་སུ་
བཞུགས་ཁྲི་གནང་བ་དང་། གཞུང་གི་མཚན་ཐོ་ཆེན་མོའི་དབུར་ཟླ་བ་གྲགས་པའི་
མཚན་ཐོ་བཅས་བཀོད་ནས་སྐུ་སྐལ་ཆད་མེད་ཐེ་བོ་ཁང་ཚན་གྱིས་ལེན་སྲོལ་གནང་བ་
ཡིན། དབུས་ནས་ཕྱིར་ཕེབས་ཏེ་སོག་པོར་བཞུགས་ཤིང་། ཨེ་མག་སེར་སྡེ་ཕུན་
ཚོགས་གོང་འཕེལ་གླིང་གི་ཁྲིར་བཞུགས་ནས་ཚོགས་དབུར་ཕེབས་པ་དང༌། འདོན་
ཆོས་སྤྱོད་ཀྱི་རིམ་པ་རྟིང་སྐུལ་གནང་། སྡེ་བས་རེ་མོས་བཞིན་མ་མོའི་ཤེས་སྙིང་རྩེར་
དཔལ་རྩལ་ལབ་རྩེ་དང་། སན་བུ་ལག་གི་ཚ་ཚ་སོགས་བཞག་པས་སྡེ་ཡར་རྒྱས་སུ་
གྱུར། སེ་ར་རིན་པོ་ཆེ་ ཁོང་ གི་ འཁྲུངས་ཡུལ་ དུང་དཀར་ལུང་ དུ་ དགོན་ གསར་
འདེབས་བྱེད་རྒྱུ་ཐུགས་ལ་བཅངས་ནས་མཛོད་དགེའི་སྟོད་ཕྱོགས་སུ་ཕེབས། དེའི་
སྐབས་ཝང་བཀྲ་ཤིས་འབྱུང་གནས་པས་དུད་ཁྱིམ་དུ་མ་ལྷ་སྡེར་ཕུལ་ནས་ཟི་ཁྲོན་ཟུང་
ཕན་གྱི་ཀྲུང་ལ་དཔོན་པོར་ངོ་སྤྲོད་དང་བཅོལ་ཏན་བྱས་ནས་ཡིག་བཞག་མཛད།
ཐོག་མར་གཟའ་རུར་ཕེབས། དད་ལྡན་སོ་སོར་ལུང་བསྟན་དང་། སྐུ་རིམ་གནང་
བས་བྱིན་རླབས་མངོན་དུ་གྱུར་ཏེ་ཐམས་ཅད་དད་པའི་ས་ལ་རེག སྐབས་དེའི་ས་
བདག་ཧོ་བའི་འགོ་བ་ཚེ་ཆུང་དཔོན་ཞེས་བྱ་བར་དགོན་པ་འདེབས་པའི་སྦྱིན་བདག་
ཏུ་སྐུལ་མ་གནང་ཞིང་། དགོན་ས་བསླངས་པས་ས་རིན་ལ་རྒ་ཕོ་བརྒྱད་ཅུ་བསྩལ།
135



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་སྤྱི་གསུང་འབུམ།
དུང་དཀར་ལུང་ནས་མདུན་རི་རྔ་མོང་བར་གྱི་ས་ཆ་ཕུལ་ནས་སྦྱིན་བདག་བྱེད་པར་
ཁས་ལེན་ཞུས། རབ་ཡིད་བགྲང་བྱ་ཉེར་གསུམ་པ་འགལ་བ་ཞེས་པ་ས་མོ་གླང་གི་(སྤྱི་
ལོ་༡༨༢༩) ལོར་ཆིན་གོང་མ་ཆེན་པོ་ཏའོ་ཀྲུང་ཁྲི་ལོ་དགུ་བ་ལ་དུང་དཀར་ལུང་དུ་ས་
བརྟག་བསླང་སྦྱང་གསུམ་སོགས་བྱས་ནས་དགོན་པ་ཕྱག་འདེབས་མཛད་པ་ཡིན། དེ་
ལྟར་རྒ་བོ་ལུང་དུ་གྲགས་པའང༌། ལོ་རྒྱུས་ཀྱི་དཔེ་ལ་ལར་བིས་དགའ་བོ་ལུང་ཞེས་མིང་
མཛེས་ཆེད་དུ་བསྒྱུར་པར་གསུངས་འདུག སྐབས་དེར་དུང་དཀར་ལུང་གི་ཕུར་འཛོ་
རོ་མཁན་པོའི་རི་ཁྲོད་ཀྱི་དགེ་འདུན་རྣམས་ཀྱིས་རི་ཁྲོད་བཤད་སྒྲུབ་གླིང་འདི་སེ་ར་
རིན་པོ་ཆེར་ཕུལ་ཞིང་བདག་སྐྱོང་བྱེད་པར་གསོལ་བ་བཏབ་པ་ན། ཁོང་གིས་རྟེན་
འབྲེལ་དུ་གཟིགས་ཏེ། རི་ཁྲོད་ཇེ་རྒྱས་སུ་བཏང་སྟེ་དགོན་པར་འདེབས་པ་ཡིན་
གསུངས་ནས། དགོན་འདིའི་མཚན་བཤད་སྒྲུབ་དར་རྒྱས་གླིང་ཞེས་གསོལ། དཀར་
ཆག་ཤེལ་དཀར་མེ་ལོང་དུའང་རི་ཁྲོད་བཤད་སྒྲུབ་གླིང་ཆུ་སྤྲེལ་ལ་བཏབ་ནས་ལོ་བཅོ་
བརྒྱུད་འདས་པའི་ས་མོ་གླང་ལ། སེ་ར་རིན་པོ་ཆེས་རི་ཁྲོད་དགོན་པར་བསྒྱུར་ནས་
ཕྱག་བཏབ་མཛད་ཅེས་གསུངས་སོ། ། ཐོག་མར་ཁོང་གི་སྒར་བ་དང༌། དེ་ནས་
འདུ་ཁང་བཞེངས་པས། འདུ་ཁང་ཀ་བ་ཞེ་དྲུག་པ་ལོ་ཁ་ཤས་ནས་ལེགས་པར་གྲུབ།
སྟེང་ཤོད་རབ་གསལ་ནང་རྗེ་བཙུན་རིན་པོ་ཆེ་དང་། ཁྱི་ར་བ་བཅས་ཀྱི་རྣམ་ཐར་བྲིས་
ཡོད་པའི་ཚོན་རིས་རྙིང་བ་ཅན་གྱི་བན་སྣ་ཚོགས་ཡོད་པ་དེ། འཛོ་རོ་འདུ་ཁང་གི་ཤིང་
རྙིང་འདིར་སྤོར་ནས་སྣོན་བསྲེས་བྱས་པ་ཡིན་ཚུལ་གྲྭ་རྒན་རྣམས་ཀྱི་ཞལ་རྒྱུན་དུ་
གྲགས་པ་ངེས་དག་ཏུ་འདུག་གོ ། འཛོ་རོ་རི་ཁྲོད་ཀྱི་བསྟན་པ་ནི་བསེ་ཁྲབ་ཅན་ཡིན་
པས། དང་བོར་དགོན་འདིའི་ཆོས་སྐྱོང་དུ་བསེ་ཁྲབ་པ་བསྟེན། ཕྱིས་སུ་ཁོང་རིན་པོ་
ཆེ་སྒར་འདིར་བཞུགས་སྒང་བདེ་ཡངས་ནང་རྟེན་དུ་ཐུབ་དབང་གི་སྐུ་ཞིག་བཞེངས་
པར་དགོངས་ནས། སྲོག་ཤིང་དང་གཟུངས་གཞུག་གྲབ་བྱས་ནས་འཛོམས་ཀྱང་ལྷ་
136



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
བཟོ་མེད་པས་བྱ་ཐབས་བྲལ་སྐབས། ཉིན་ཞིག་གྲྭ་བ་རྟ་ནག་ཞོན་ནས་གསེར་ཞུ་གྱོན་
པ་ཞིག་འགྲུལ་བར་བབས། ཁོང་གི་མདུན་དུ་ཕྱག་ཞུར་འབྱོར་ནས་ང་ལྷ་བཟོ་བ་ཞིག་
ཡིན་གྱི་བཞེངས་རྒྱུ་ཡོད་མེད་དྲིས་བྱུང་ཚེ། ཁོང་ཐུགས་གཏིང་ནས་དགྱེས་ཚོར་ཆེན་
པོ་མཛད་དེ། སྟོན་པ་ཐུབ་པའི་དབང་བོའི་སྐུ་འབག་ཅིག་བཞེངས་རྒྱུའི་གསུང་གནང་
བྱུང་བ་ན། སྐུ་མདུན་པས་སྐུ་རྒྱུ་གང་ནས་བཙལ་ཡོང་ཞུས་པ་ན། ལྷ་བཟོས་སྨྲས་པ།
ངའི་ཏཱ་ལེན་ནང་ནས་སྐུ་བཞེངས་བྱེད་ཀྱི་ས་དམར་ལེགས་པོ་ཞིག་ཁྱེར་འོང་ཡོད་ཚུལ་
ཞུས་ཏེ་དེས་བཞེངས་རྒྱུར་ཐག་བཅད། ལྷ་བཟོས་སྲོག་ཤིང་དང་གཟུངས་གཞུག་
མཉམ་སྒྲུབ་བྱེད་ཟེར་ནས་སྟོན་པའི་སྐུ་བཞེངས་པས་ཉིན་གཅིག་ལ་གྲུབ་སྟེ། ལྷ་
བཟོས་ཁོ་དེ་རིང་གཞན་དུ་འགྲོ་དགོས་པས། ཁོང་རིན་པོ་ཆེས་ཅིས་ཀྱང་རབ་གནས་
གྱིས་ཞེས་ཞུས་པ་བཞིན་རབ་གནས་མཛད་གྲུབ་ཏེ། ལྷ་བཟོར་ཡོན་འབུལ་བར་
བརྩམས་པ་ན་གར་སོང་ཆ་མེད་དུ་གྱུར་པ། བླ་མ་རིན་པོ་ཆེས་སེ་རའི་ཐ་འོག་དངོས་
སུ་ཕེབས་ནས་སྐུ་བཞེངས་པར་མཁྱེན་ཏེ། དེ་ཕྱིན་ནས་ཆོས་སྐྱོང་ཐ་འོག་སྲུང་མར་
བསྟེན་ཏེ་བསེ་ཁྲབ་དང་ཐ་འོག་རྣམ་གཉིས་མགོན་ཁང་དུ་བཞག ཐུབ་དབང་གི་སྐུ་
བྱིན་ལྡན་སྲིད་ན་དཀོན་པ་དེ་ཉིད། ཁོང་གི་བདེ་ཡངས་ཀྱི་རྟེན་གཙོར་བཞུགས་པ་
ཡིན་ལ་བདུད་རྩི་བབས་པ་སོགས་ལོ་རྒྱུས་ཀྱི་བྱུང་བ་མང་། ཕྱིས་སུ་སྐུ་ཕྲེང་ཕྱི་མའི་
དུས་ནང་ཆེན་བགོ་བའི་སྐབས་དགེ་བཤེས་རིན་པོ་ཆེར་བདེ་ཡངས་ཐོབ་ནས་བཞུགས་
སོ། ། དེ་ལྟར་དགོན་གསར་འདེབས་དང་འདུ་ཁང་གྲུབ་པའི་དགའ་སྟོན་གཟིགས་
བསྐྱངས་དམ་པར་གོང་མ་ཏའོ་ཀྭང་རྒྱལ་བོ་ཁྲི་ལོ་ཉེར་གསུམ་པ་ཡོས་ལོའི་ཟླ་ལྔ་བར་ཟི་
ཁྲོན་ཟུང་ཕན་མཁར་ཀྱང་ལ་དཔོན་གྱིས་བསམ་གཏན་དཔལ་རྒྱས་གླིང་( # %
*)ཞེས་པའི་སྒོ་པེན་གསེར་ཡིག་བཅས་བསྩལ་པ་འདུ་ཁང་སྒོ་འཕྱོར་དུ་བཞག་པ་ད་
ལྟའང་གནས་སོ། །
རྩ
137



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དཔོན་ཚང་ཝང་རིན་པོ་ཆེ་བཞུགས་དུས་དགོན་གསར་འདེབས་ཆེད་དུ་འབུལ་
ཚན་དུ་མ་ཞུས་པར་མ་ཟད། གོང་མ་ཆེན་པོར་སྙན་སྒྲོན་ཞུས་ནས་སེ་ར་རིན་པོ་ཆེ་
འདི་བར་བ་སོའི་ཐམ་ཀ་གྲུ་སྒོར་ཡུ་བ་ཆོས་འཁོར་ཅན་དང་བཀའ་ཤོག་བཅས་བླངས་
ནས་ཕུལ་བ་དང་། ཝང་རང་ཉིད་ཀྱིས་བཀའ་ཤོག་གཟེངས་བསྟོད་སོགས་གནང་བ་
ཉེ་རབས་བར་དུ་ཡོད་ལ། ཝང་གིས་བསྩལ་པའི་སོག་ཡུལ་གྱི་འདི་གའི་སུ་རུག་འཛིན་
མི་སོགས་ལྷ་སྡེ་ཁྱིམ་དུ་མ་བཞག་པ་གོང་གསལ་ལྟར་སོག་སྡེ་མར་གྲགས་པ་དེ་ཡིན་
ནོ། ། སྐབས་དེར་སོག་སྡེ་ནོས་མར་བསྡད་པས་ནོས་མའང་ཟེར་ལ། ནོས་མའི་སེར་
སྡེའང་དགོན་འདིའི་གྲྭ་རྒྱུན་དུ་བཅུག་པའི་མཆོད་རྫས་དང་། དཀྱིལ་འཁོར་གྱི་སྟེགས་
བུ་སོགས་མ་ཉམས་པར་ ཉེ་རབས་བར་དུ་ཡོད། སེར་སྡེའི་ ཕྱག་བཞེས་བཞིན་
འཇིགས་བྱེད་སྒྲུབ་མཆོད་ཚུགས། གཞན་ཡང་སྟག་རའི་ཙོང་སར་བཞུགས་པའི་སྟག་
རའི་ལྷ་རམས་པ་རིན་པོ་ཆེ་ཁོང་གིས་གདན་འདྲེན་ཞུས་ནས་གཞི་གསུམ་གྱི་ཕྱག་ལེན་
དངོས་ཕྲ་ཞིབ་ཚུགས་པར་མཛད་པ་དང་། དགོན་འདིའི་བཅའ་ཡིག་ཀྱང་ཞུས་ནས་
བཞག་པ་སོགས་བཀའ་དྲིན་མཚུངས་ཟླ་མ་མཆིས་པས་སྡེ་འདི་བསྐྱངས་པར་མཛད།
དབུས་སུ་གཏོང་ཐེབས་གཉིས་པ་འབུལ་བར་ཕེབས་པའི་ལོ་ལ་གསལ་ཁ་མི་མངོན་
ཡང་། ཡར་ལམ་སོག་ཕྱོགས་ཀྱི་དབུས་པ་མང་བོ་དང་མཉམ་དུ་ཕེབས་པར་མངོན་ཏེ།
ལམ་ཁར་འབྲི་ཆུ་རྒྱས་ཏེ་ཕེབས་མ་ནུས་སྐབས། ནུབ་དེར་ཐུགས་དམ་མཛད་པས་ཕྱི་
ཉིན་ཆུ་བབས་ཏེ་ཤར་བགྲོད་བྱེད་ཐུབ་ཅིང་དབུས་པ་ཀུན་ཕར་ཁར་ཐར་ཀྱང༌། ཉིན་
དེའི་ཕྱི་དྲོར་གཞན་ཕྱོགས་ཀྱི་དབུས་པ་མང་བོ་འབྲི་ཆུ་ཁར་འབྱོར་དུས་ཆུ་རྒྱས་ནས་ཟླ་
གཅིག་བཀག་པའི་ལོ་རྒྱུས་ངག་རྒྱུན་དུ་གྲགས། ཁོང་དབུས་སུ་འབྱོར་ནས་སེ་རར་
མང་འགྱེད་དང་གཏོང་ཐེབས་རྒྱ་ཆེར་ཕུལ་ཞིང༌། ཁྱད་པར་ཐེ་བོ་ཁང་ཚན་གྱི་ཁང་བ་
ཞིག་གསོ་བྱེད་པའི་འགྲོ་གྲོན་དངུལ་རྩ་བཞག གདན་ས་གཞན་པ་ཁག་ལ་ཡང་གཏོང་
138



.:
..
་
་ ་
་་་༔ ༔
་ ་
་，， ，
，་
，
..
....་ ་ ，་
,
་
:་་་་་་་་་་་
་
：་，：
::
''
:
་:༌ '''
;
， ，，
..
བསལE
༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར། །
སྒོ་མཛད། དགོན་གསར་བཞེངས་ཀྱི་ནང་རྟེན་ཞུས་པས་དགེ་སློང་མ་དཔལ་མོའི་
ཐུགས་དམ་གྱི་རྟེན་བྱིན་ཅན་ཐུབ་པ་ཚུལ་ཁྲིམས་མ་དང་། རྗེ་བདག་ཉིད་ཆེན་པོའི་
ཕྱག་ཕྲེང་། སེར་སྨད་ཀྱི་མགོན་ཁང་ནས་མགོན་ཐང་བྱིན་ལྡན་སོགས་གནང༌། སེར་
སྨད་ཀྱི་གྲལ་གདན་རིང་བོ་ཆ་ལྡན་དང༌། མང་སྙུག་གི་རྒྱལ་མཚན་དང་འཕན་སོགས་
ཆ་ཅན་གནང་མོད། ཁོང་ གིས་ལྷ་ས་ནས་གདན་དྲངས་ཡོང་བའི་བདེན་རྟགས་
དངོས་འཛིན་ཕྱི་རབས་ཀྱིས་ཤེས་པའི་དོན་དུ་དགོངས་ནས། ཆ་ལྡན་དུ་མ་བཞེས་
པར་གཅིག་རེ་བླངས་ནས་གདན་དྲངས་ཡོང་བར་གྲགས། དེའི་སྐབས་དབུས་ནས་
ཕྱག་དཔེ་གསུང་འབུམ་མཐའ་ཡས་པ་བླུས་པ་དང་། སྐུ་གསུང་ཐུགས་རྟེན་མང་བོ་
བླུས། སྐབས་དེར་དབུས་ལམ་དུ་མགོ་ལོག་གི་སྟོད་ཀྱི་རྐུན་ཇག་རྒོད་པས་དབུས་ལམ་
ལ་གནོད་པ་གསན་ནས་ལྷོ་ཁ་བརྒྱུད་དེ་ ཕྱིར་ཕེབས། ལམ་ནས་ཁམས་ཕྱོགས་ཀྱི་
དགོན་པ་ཞིག་གི་ནང་བླ་མ་གྲགས་ཅན་ཞིག་སྐུ་འདའ་ཁར་ཁོང་ལ་གདུང་ཆས་བྱེད་མི་
དགོས་ཞེས་ཞལ་བཀོད་གནང་ཡོད་ཀྱང་། གྲྭ་བ་རྣམས་ཀྱིས་གདུང་ཆས་ཕུལ་བས།
ནུབ་ཅིག་ལ་རོ་ལངས་དུ་གྱུར་ནས་སྒོ་གཏད་དེ་ཅི་བྱ་གཏོལ་མེད་དུ་གནས་པའི་ཚེ།
དབུས་ནས་བྱོན་པའི་བླ་མ་གཅོད་པ་བ་ཞིག་དགོན་པའི་ཉེ་འདབས་སུ་ཞག་སྡོད་
བཞུགས་པ་མཐོང་ནས་ཞུས་ཚེ། བླ་མ་སེ་ར་ཟླ་གྲགས་རིན་པོ་ཆེ་འདི་ཉིད་ཡིན་པས་
ཞལ་བཞེས་གནང་སྟེ་ཕེབས། རོ་ལངས་བཏུལ་ཏེ་ཐམས་ཅད་དད་གུས་ཀྱི་ས་ལ་རེག་
པར་གྱུར། འབུལ་བ་གཏོས་ཆེ་ཕུལ་བའི་ཚེ་མ་བཞེས་པར། ནང་རྟེན་གལ་ཆེན་ཞིག་
གནང་བར་གསུངས་པས། དགོན་དེའི་རྟེན་གཙོ་གསེར་ཟངས་ལས་གྲུབ་པའི་བྱམས་
པ་ཐོག་ཐུབ་མ་གསུང་བྱོན་དུ་གྲགས་པ་ཕུལ་ནས་རང་དགོན་དུ་གདན་དྲངས། ཁོང་
སོག་ཕྱོགས་སུ་བཞུགས་དུས་ཤིག་ལ་སྐྱབས་མཆོག་འཇིགས་མེད་རྒྱ་མཚོས་བཀའི་མེ་
ཏོག་སྤྱི་བོར་བབས་ནས། བཀྲ་ཤིས་འཁྱིལ་གྱི་ཞབས་བརྟན་དུ་འཇིགས་བྱེད་དྲག་
139



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པོའི་སྦྱིན་སྲེག་འབུལ་བར་ཕེབས། སྐྱབས་མཆོག་རིན་པོ་ཆེར་ཆོས་འབྲེལ་ཞུས་ཤིང་
བཀྲ་ཤིས་འཁྱིལ་དུ་གཏོང་སྒོ་དང་མང་འགྱེད་བཏང་། ཁོང་གིས་སྦྱིན་སྲེག་གནང་
སྐབས་རྒྱུད་པའི་རིགས་ལྔ་ཆས་འཇུག་ཤིན་ཏུ་ལེགས་པ་ཆ་ཚང་ཞིག་སྦྱིན་སྲེག་ནང་
འབུལ་རྒྱུ་དགོས་གསུངས་པས། སྤྱན་འབེབས་མང་དུ་ཞུས་ཀྱང་ཐུགས་ལ་མ་བབས་
མཐར་གསེར་གྱི་རིགས་ལྔ་ཞིག་གཟིགས་ཕུལ་ཞུས་པས། དེ་རེད་ངེས་པར་སྦྱིན་སྲེག་
བྱེད་དགོས་གསུངས་ནས་སྦྱིན་སྲེག་གནང་། དེའི་ཚེ་འགའ་རེས་བློར་མ་བབས་པར་
ཁ་ཟེར་བ་བྱུང་ཚུལ་ཀུན་གཟིགས་མཆོག་གི་སྙན་དུ་སོང་སྐབས། དེ་རྒྱལ་གདོན་གྱིས་
བདག་བྱས་རྐྱེན་ གནོད་ པ་ཡིན་མོད། ད་ནི་ཆམ་ རིམས་ རྒྱུན་ འཆད་ ངེས་ཡིན་
གསུངས་པ་བཞིན་ཆམ་རིམས་ཀྱང་ཆད་པ་སོགས་གྲུབ་པའི་རྟགས་མཚན་མངོན་དུ་
གྱུར་པ་ཞིག་ཡིན། ཡང་དམེ་རྒྱལ་བོའི་རིགས་སྲས་དུ་མ་ཞིག་ཆུང་སྲིས་ཤི་བ་བྱུང་ནས་
འདི་བ་ལ་སྲི་གཏད་པས་མཚམས་ཆད་པ་སོགས་གྲྭ་རྒན་རྣམས་ཀྱི་གསུང་རྒྱུན་དུ་མ་
བཞུགས་ཀྱང་ཕྱོགས་ཙམ་ལས་མ་སྤྲོས།
ཁོང་ལས་བརྒྱུད་པའི་ཟབ་དོན་གཅོད་ཡུལ་གྱི་གདམས་པ་རྣམས་ཕྱོགས་མཐར་
སྤེལ་བའི་མཛད་པ་ནི། རྩེ་དབུས་གཅོད་རྒན་སྐུ་ཕྲེང་གསུམ་པ་དབལ་ ཤུལ་ནས་
འཁྲུངས་པ་བློ་བཟང་དཔལ་ལྡན་རྒྱ་མཚོས་རྩེ་དབུས་དགོན་པར་ཞུས་ཏེ་མ་ཅིག་ཞི་
དྲག་གི་དབང་བསྐུར་བ་གསན། དེ་དུས་ལྷ་མོ་ཀིརྟིའི་གཙང་བླ་གཅོད་རྒན་སྤྲུལ་བའི་
སྐུ་ཡང་དབང་གསན་པར་ཕེབས་ཡོད་པས། ཁོང་རྣམ་གཉིས་ལ་ཉིན་ཞིག་གི་ཚེ། དོ་
ནུབ་རྨ་རྨེའི་འདྲེས་མདོར་གསང་མཚམས་ལ་སོང་དང་དངོས་གྲུབ་ཅིག་ཀྱང་ཞར་ལ་
ཐོབ་གསུངས་པ་ལྟར་ཕེབས་པས། རྨ་ཆུར་རོ་ཞིག་ཁུར་ནས་མཐར་བྱུང་བ་སྤྱང་ཁུ་
ཞིག་གིས་ཟ་བ་དང་ཕྲད། ཕྱི་ཉིན་དེའི་རྐང་བླངས་པ་ན་ཡ་མཚན་གྱི་ཡིག་གཟུགས་
རང་བྱོན་ཐོན་པ་སོགས་ལོ་རྒྱུས་དུ་མ་ལྡན་པའི་བརྗོད་བྱ་མང་བ་ནི་ཁོང་གི་ལུང་བསྟན་
140



བ
འt
༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
དུས་སུ་ཁེལ་བ་ཡིན་ནོ། ། ཆུ་ཡོས་ལོར་དབུས་སུ་གཏོང་ཐེབས་གསུམ་པ་འབུལ་བར་
བྱོན་སྐབས་སོག་ཕྱོགས་ནས་མཇལ་མི་དབུས་པ་གཏོས་ཆེ་བ་དང་བཅས་ཕེབས། སེ་
འབྲས་དགེ་གསུམ་ལ་གཏོང་སྒོ་དང་མང་ཇ་སྐུ་འགྱེད་བྱས་པ་དང༌། ཁྱད་པར་གདན་
ས་གསུམ་ལ་གྲོ་མ་མར་ཁུ་དྲངས་པ་དང་། ནང་སྒོས་སེ་ར་སྟོད་སྨད་སྔགས་པ་ཚོགས་
ཆེན་བཅས་ལ་གཏོང་རྩ་དང་གཏོང་ཐེབས་དུ་མ་བཞག རྒྱལ་དབང་མཁས་གྲུབ་རྒྱ་
མཚོར་འབུལ་བ་གཟབ། སེ་ར་གཞུང་ནས་ཐུབ་པ་རྡོར་གདན་མ། རྒྱ་གར་ཤར་ལི་
ཐུགས་རྗེ་ཆེན་པོ། སེ་ར་སྨད་ནས་གནས་བརྟན་བཅུ་དྲུག་གི་ཞལ་ཐང་བཅུ་གསུམ་
བདུད་རྩི་བབས་པ་སོགས་གནང་ནས་རང་དགོན་དུ་གདན་དྲངས། ཁོང་རིན་པོ་
ཆེས་ཡུལ་འདིའི་སྡིག་སྤོང་དགེ་སྒྲུབ་ལ་དམིགས་ནས་ལོ་རེར་མ་ཎི་དུང་ཕྱུར་རེ་སྒྲུབ་
པའི་སྤྱི་རྫས་ཀྱི་ཐེབས་བཞག་པ་སོགས་རྣམ་དཀར་གྱི་ཕྱག་རྗེས་ཆེ། མཚམས་ཞིག་ལ་
གཟའ་རུ་དང་ཨ་སྐྱིད་བར་གྱི་ས་མཚམས་དོ་རའི་ཐོག་ཏུ་ལོ་དུ་མར་འཁྲུགས་རྐྱེན་བྱུང་
ནས། མགོན་འདིས་ཆོས་ གཟུ་མཛད་ཅིང་དགུན་དུས་ཞིག་ ལ་ ས་མཚམས་བྲག་
དམར་ཆུ་ཁ་ནས་གདུགས་དཀར་བཟློག་ཆེན་བཙུགས་ཏེ། གཏོར་མ་བརྡབས་པས་
གཏོར་རྩེ་ས་འོག་ཏུ་ནུབ་པ་སོགས་རྟགས་མཚན་ཡ་མ་ཟུང་བསྟན། དེའི་ཕྱིན་ཆད་ས་
མཚམས་དེ་ལས་སྡེ་སུ་ཞིག་བརྒལ་བྱུང་ན་ནད་ཡམས་དང་གོད་ཁ་སོགས་མི་ཤིས་པའི་
རྟགས་མཚན་དུ་མ་ཞིག་འབྱུང་ངེས་པས་ན། མཚམས་དེ་ལས་ཕན་ཚུན་བརྒལ་མ་
ནུས་པར་བདེ་བར་གནས་སོ། ། རབ་ཚེས་ཞི་བ་ཞེས་པ་ས་བྱ་ལོར་ཁོང་སེ་ར་རིན་པོ་
ཆེ་རྭ་རྒྱ་བཀྲ་ཤིས་འབྱུང་གནས་སུ་བྱོན་ཏེ། སྐྱབས་རྗེ་ཤིང་བཟའ་རྡོ་རྗེ་འཆང་ཚུལ་
ཁྲིམས་ཕུན་ཚོགས་དཔལ་བཟང་བོར་མཇལ་ནས་ཆོས་འབྲེལ་ཞུས་ཤིང་། དགོན་
འདིའི་ལས་དོན་རྣམས་ཁོང་ལ་གཏད་ནས་ཁྲི་སྐྱོང་འཁུར་བ་ཞིག་གཏོང་རྒྱུའི་ཞུ་གསོལ་
ཕུལ་མཐར། ས་ཐག་རིང་བ་སོགས་ཀྱིས་ཁྲི་བ་གཏོང་རྒྱུ་དཀའ་བར་དགོངས་ནས།
141



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དགོན་པ་སྐྱོང་གྲོགས་བྱེད་པར་རྡོ་རྗེ་འཆང་གི་སྐུ་ཚ་སྤྲུལ་བའི་སྐུ་བློ་བཟང་ཆོས་གྲགས་
བསྟན་པའི་ཉི་མ་སྐུ་ཚེ་གང་ལ་ཁྲི་གནང་རྒྱུར་བསྐོས་ནས་འདི་བ་གདན་དྲངས་ཏེ་ཁོང་
གི་བླ་བྲང་སྒར་བའི་ཕྱེད་བསྟབས་ཏེ་བཞུགས་སུ་གསོལ། སྟག་ཚང་དཔལ་གྱི་ལྷ་མོ་
དགའ་ལྡན་བཤད་སྒྲུབ་གླིང་ནས་དབུས་ཀྱི་རྒྱུད་སྟོད་ནས་དགེ་རྒན་ཕེབས་པ་དེ་ཉིད་
གདན་དྲངས་ཏེ། དཔལ་ལྡན་སྟོད་རྒྱུད་གྲྭ་ཚང་གི་ཕྱག་བཞེས་དབྱངས་རྟ་བཅས་
བསླབས་ནས་ཚུགས་པར་མཛད། ལྕགས་ཕག་ལོར་ཟླ་བཅུ་གཅིག་པར་ཁོང་གི་སྐུ་
བསྟུན་ཚུལ་བསྟན་ནས་ཞབས་བརྟན་མང་བོ་ཕུལ་བས་སྐུ་དྭངས། ཆུ་བྱི་ལོ་ལ་ཤིང་
བཟའ་སྐུ་སྐྱེ་ཚང་ཁྲི་བ་དང་རྡོ་རྗེ་འཛིན་པ་ལྷན་འཐུས་སུ་བཞུགས་རྒྱུ་དང་། ཕྱིན་ཆད་
ཀྱི་དགོན་སྡེའི་བྱ་བ་ཐམས་ཅད་ཀྱི་ཞལ་བཀོད་མཐའ་དག་གནང་། ཞལ་བཀོད་ཀྱི་
ཁྲོད་སྨོན་ལམ་ཚུགས་རྒྱུའི་ཞལ་བཀོད་དེ་ཤིང་བཟའ་སྐུ་སྐྱེ་རིན་པོ་ཆེས་ཁོང་གི་ཞབས་
བརྟན་ལ་དམིགས་ཏེ། ལོ་འདི་ནས་ཚུགས་པའི་ཞུ་འབུལ་ལྟར་ཐུགས་དགྱེས་པའི་
བཀའ་གནང་ནས་ལོ་འདིར་གསར་ཚུགས་མཛད། ཟླ་གཉིས་པའི་ཚེས་གཅིག་གི་སྔ་
དྲོར་ཞབས་རྡོ་རྗེ་སྐྱིལ་ཀྲུང་དང་ཕྱག་གཉིས་མཉམ་བཞག་གི་ཕྱག་རྒྱ་གནང་ནས་རྟག་
འཛིན་ཅན་རྣམས་ཆོས་ལ་བསྐུལ་བའི་ཕྱིར་དུ་གཟུགས་སྐུ་རགས་པའི་ཟ་མ་ཏོག་ཆོས་
ཀྱི་དབྱིངས་སུ་བསྡུས་སོ། ། སྐུ་གདུང་ཡིད་བཞིན་དབང་གི་རྒྱལ་བོ་གསེར་ཟངས་ཀྱི་
མཆོད་རྟེན་བསྒྲུབས་ནས་འདུ་ཁང་གི་ཕུག་ཏུ་བཞུགས་སོ། ། །
སྐུ་ཕྲེང་བཞི་བ་ནི། ཁོང་གི་འཁྲུངས་རབས་སུ། བློ་བཟང་བསྟན་པའི་རྒྱལ་
མཚན་ཕྱོགས་བཅུར་བསྒྲེངས། །ཆོས་ཀྱི་གྲགས་པའི་རིང་ལུགས་ཡར་ངོའི་ཟླས། །རྒྱ་
ཆེན་སྐལ་བཟང་རྒྱ་མཚོའི་དགོས་འདོད་སྤེལ། །བློ་བཟང་ཆོས་གྲགས་རྒྱ་མཚོ་ཞེས་
བསྔགས་པ་བཞིན་སྤྲུལ་བའི་སྐུ་མཆོག་རིན་པོ་ཆེ་འདི་ཉིད་མདོ་རྩའི་འགོ་བ་གནམ་
ལྕགས་ཞེས་གྲགས་པའི་རིགས་རྒྱུད་ཡབ་དབང་གྲགས་དང་། ཡུམ་བསོད་ནམས་
.： ་.
142



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
མཚོ་གཉིས་ཀྱི་སྲས་སུ་རབ་བྱུང་བཅུ་བཞི་བའི་ཡོངས་འཛིན་ཞེས་པ་ཆུ་བྱི་ལོར་རྟགས་
མཚན་སྣ་ཚོགས་དང་ལྡན་པར་སྐུ་འཁྲུངས། རྒྱལ་བོ་ཚ་དོར་རིན་པོ་ཆེ་ངག་དབང་
འཇམ་དཔལ་ཚུལ་ཁྲིམས་དཔལ་བཟང་བོས་ཐུགས་བརྟག་བབས་པ་བཞིན་དམར་
སེར་ཞེས་པ་མེ་སྦྲུལ་ལོར་སེ་ར་དགོན་བཤད་སྒྲུབ་དར་རྒྱས་གླིང་དུ་གདན་སར་བཀོད།
ཤིང་བཟའ་བློ་བཟང་ཆོས་གྲགས་བསྟན་པའི་ཉི་མའི་མདུན་ནས་རབ་བྱུང་དང་དགེ་
ཚུལ་བཞེས། མཚན་བློ་བཟང་ཆོས་གྲགས་རྒྱ་མཚོ་ཞེས་གསོལ། སྐུ་ན་རྒྱས་ནས་སྟག་
ཚང་དཔལ་ གྱི་ལྷ་མོ་དགའ་ལྡན་བཤད་ སྒྲུབ་ པད་དཀར་གྲོལ་བའི་གླིང་དུ་ཚོགས་
བཞུགས་གནང་ཞིང་ཆོས་གྲྭར་ཞུགས་ནས་ཐོས་བསམ་མཛད་དེ། དགུང་ལོ་བཅུ་
གསུམ་བཞེས་པའི་སྐབས་ནས་གདན་སའི་ཆོས་སྲིད་ཀྱི་ལས་དོན་ཕྱག་ཏུ་བསྣམས་
ནས་འཆད་ཉན་ལེགས་པའི་ཚད་དུ་ཐོན། སྒར་བ་རང་ནས་དབུས་ཕེབས་ཀྱི་གྲ་སྒྲིག་
བྱས་ཏེ་ལྷ་སར་ཕེབས། སེ་རའི་ཚོགས་ཆེན་དང་སེ་ར་སྨད་པར་རིམ་པ་ལྟར་གྱི་གཏོང་
སྒོ་དང་སྐུ་འགྱེད་གཏོང་རྩ་སོགས་གང་ལེགས་མཛད་ནས་ཚོགས་ལ་ཞུགས་ཙམ་དང་།
སྐྱབས་མགོན་རྒྱལ་བའི་དབང་བོ་འཕྲིན་ལས་རྒྱ་མཚོར་འབུལ་བ་ཟབ་ཅིང་། ཇོ་ཤཱཀ་
རྣམ་གསུམ་ལ་མཆོད་འབུལ་ལེགས་པར་མཛད་ནས་བསྟན་པ་རྒྱས་པའི་ཐུགས་སྨོན་
གནང་། བཀྲ་ཤིས་ལྷུན་པོར་ཕེབས་ནས་པཎ་ཆེན་བསྟན་པའི་ཉི་མར་ཆོས་འབྲེལ་
ཞུས་ཤིང་འབུལ་བ་གྱ་ནོམ་པ་ཕུལ། དེ་ནས་མདོ་སྨད་དུ་ཆིབས་བསྒྱུར་བྱེད་སྐབས་སེ་
ར་གཞུང་ནས་ཕེབས་སྐྱེལ་ཞུས། མདོ་སྨད་རང་དགོན་དུ་ཞབས་སོར་བསྐྱོད་ནས་
འཕྲིན་ལས་རྒྱས་པའི་སྒང་ལ། དགོན་གྲོང་འདི་ཀའི་བསོད་ནམས་ཀྱིས་མ་ཆུན་པར་
སྐྱེ་བོ་མི་བསྲུན་པ་འགས་ཐུགས་རྒྱུད་སུན་དབྱུང་བ་སོགས་ཀྱི་རྐྱེན་བྱས་ཏེ། ཤིང་
བཟའ་བློ་བཟང་ཆོས་གྲགས་བསྟན་པའི་ཉི་མའི་མདུན་དུ་བསླབ་པ་འབུལ་བར་
བརྩམས་ཀྱང་མ་བཞེས་པ་ལ། ཐེངས་བདུན་དུ་ཞུ་སྐྱོར་མཛད་ནས་ཐ་མའི་སྐབས་
143



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མཁན་རིན་པོ་ཆེ་ནས་ཀྱང་ ཐབས་མེད་ པར་ གཟིགས་ནས་བསླབ་པ་བཞེས་པར་
མཛད། དེ་ནས་བཟུང་སྐྱ་བོའི་ཚུལ་མཛད་དེ་བཞུགས་ཤིང་། རྒྱལ་བོ་ཚ་དོར་རིན་པོ་
ཆེ་གདན་འདྲེན་ཞུས་པ་དང་། རྟ་མགྲིན་ཡང་གསང་གི་ལྷ་ཁང་རྟེན་དང་བརྟེན་པར་
བཅས་པ་བཞེངས། འདུ་ཁང་དང་དགོན་པའི་མཐར་མ་ཎི་འཁོར་ལོ་བཞེངས་པ། གྲྭ་
ཚང་གི་འགྲིག་ལམ་ཀུན་སྤྱོད་གཟིགས་པ་སོགས་དགོན་འདིར་བཀའ་དྲིན་བསམ་གྱིས་
མི་ཁྱབ་པ་གནང་ཡང༌། གྲྭ་བ་ཁ་ཤས་ནས་གྱོད་སྣ་ཁ་མཆུ་མང་དུ་བརྩམས་པར་བཀའ་
སློབ་གནང་ཡང་མ་ཉན་པས། ཁྱེད་རྣམས་ལ་བཙན་པོ་ཞིག་མེད་ན་མི་ཉན་གསུངས་
ནས་ཐུགས་མ་དགྱེས་པར་འབོས་བོ་ཚང་དུ་ཕེབས། སྐུ་ཕྲེང་ཕྱི་མ་བཙན་པོ་ཞིག་ཡོང་
བ་དེའི་ལུང་ལས་ཤེས། དེ་ནས་ཁོང་གསེར་ཁྲིའི་སྒར་རྙིང་གིས་སྐུ་བདག་བྱས་ཏེ་
བཞུགས་པ་ན། ཀ་ཤོས་བསྟན་འཕེལ་ཚང་གི་བུ་མོ་མཚན་ལྡན་གྱི་རིག་མར་དགོངས་
ནས་ཕྱག་རྒྱར་བསྟེན། གསེར་ཁྲིའི་མཆོག་སྤྲུལ་རིན་པོ་ཆེ་བློ་བཟང་བསྟན་འཛིན་
སེངྒེ་བླ་མའི་གཙོ་བོར་བཟུང་ནས་བདོག་པའི་དངོས་པོ་གང་ཡོད་ཀྱིས་འབུལ་བ་སྤམ་
མཐོ་བཏེགས། ཉིན་ཞིག་གསེར་ཁྲིའི་སྒར་རྙིང་གི་སུ་རུག་ཐེ་བའི་ཁྱིམ་འགའི་ཕྱུགས་
ཟོག་ཇག་པས་དེད་སྐབས། དེ་རིང་བླ་མའི་སྐུ་དོན་དུ་ཅིས་ཀྱང་འགྲོ་དགོས་གསུངས་
ནས་ར་མདའ་ཕེབས་པས་སྟབས་མ་ལེགས་པར་རྨས་ལྕི་བ་ཕོག་ནས་སྒར་ཁར་འབྱོར་
དུས། ཁོང་གིས་ང་དགེ་སློང་ཡིན་ན་ཆོས་གོས་རྣམ་གསུམ་གྱོན་ནས་གཤེགས་དགོས་
པ་ཡིན་མོད། ད་ནི་ཁྱིམ་པ་རྒད་པོ་ཡིན་ཕྱིར་དེའི་ཚུལ་བྱེད་དགོས་གསུངས་ནས། །
གསེར་ཁྲིའི་དབོན་པོ་ཚོགས་འཕེལ་སེངྒེ་ལ་ཝ་ཞྭ་དང་གྲི་རིང་སོགས་ཁྱེར་ཤོག་གསུངས་
ནས་བསྣམས་ཏེ་ངའི་དགོན་པ་བལ་སྟན་འདྲ་བོ་ལ་ཕྱིར་བལྟས་ཤིག་བྱེད་དགོས་
གསུངས་ནས། ཞལ་ཤར་ཕྱོགས་སུ་གཟིགས་ཏེ་འཇིགས་བྱེད་སྐད་ཅིག་གྲོང་བསྐྱེད་
གསུངས་པ་དང་མཉམ་དུ་ཕཊ་དྲག་པོ་ཞིག་བརྒྱབ་ནས་སྐུ་མྱ་ངན་ལས་འདས་སོ། །
144



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
རབ་བྱུང་བཅོ་ལྔ་བའི་ལྕགས་སྟག་ ( སྤྱི་ལོ་ ༡༨༩༠)ལོ་ཡིན། སྐབས་དེར་ཁོང་རྨས་
ཕོག་ནས་སྒར་ཁར་འབྱོར་དུས་སྐུ་ཕྲེང་རྗེས་མའི་མ་ཡུམ་བཀྲ་ཤིས་སྐྱིད་ཀྱིས་ངུ་འབོད་
བྱེད་བཞིན་སྐུ་ལ་འཆིང་ནས་བརྟན་པར་བཞུགས་ཐབས་ཤིག་ཨེ་ཡོད་ཞུས་པའི་ཚེ།
ཉིད་ཀྱིས་ལས་ཀྱི་རྣམ་པར་སྨིན་པ་ནི་ཟློག་རྒྱུ་མ་མཆིས་ཀྱང་ཁྱེད་སེམས་མ་ཕམ་པར་
སྡོད་དང་། ངས་ཡིད་ནས་མི་འབོར་བར་རྒྱུན་དུ་འཕྲད་ངེས་ཡིན་ཞེས་གསུངས་པ་ནི་
ཕྱིས་སུ་སྐུ་ཕྱི་མའི་མ་ཡུམ་དུ་དགོངས་པ་ཡིན་ནོ། ། འདིས་མཚོན་པའི་ཁོང་གི་
གསུང་ཟུར་མཛད་སྤྱོད་ཐམས་ཅད་རང་འགའ་བ་མ་མཆིས་ཤིང་ཉམས་མཚར་བའི་
རྟོགས་པ་ཀློང་དུ་གྱུར་པའི་བཤད་རྒྱུན་གང་མང་མཆིས་ཀྱང་དག་མ་དག་དབྱེ་འབྱེད་
དཀའ་བས་འདིར་དེ་ཙམ་ལས་མ་སྤྲོས་སོ། །
སྐུ་ཕྲེང་ལྔ་བ་ནི། འབོས་བོ་ཚང་དུ་ཡབ་དཀོན་མཆོག་བཀྲ་ཤིས་དང་ཡུམ་བཀྲ་
ཤིས་སྐྱིད་གཉིས་ཀྱི་སྲས་སུ་རབ་བྱུང་བཅོ་ལྔ་བའི་ལྕགས་ཡོས་(སྤྱི་ལོ་ ༡༨༩༡）ལོར་
སྐུ་བལྟམས། ཁོང་སྐུ་ན་ཆུང་བའི་དུས་སུ་དཔྱིའི་ཟུར་ན་མཚོན་གྱིས་བསྣུན་པས་རྨ་
ཤུལ་གསལ་བར་ཡོད་ལ། སྐུ་གོང་མའི་མཚོན་བཞེས་པའི་གནས་དང་ཅི་བཞིན་འདྲ་
བའི་ར་འཕྲོད་གསལ་བོར་མངོན། བྱིས་པ་འདི་མ་ཡུམ་གྱི་རྒྱབ་ཏུ་ཁུར་ནས་སོང་བའི་
ལམ་ཞིག་ཏུ་ཀིརྟི་བློ་བཟང་འཕྲིན་ལས་པ་ཕེབས་པ་དང་འཕྲད་ནས་མཇལ་ཁ་དང་
མིང་འདོགས་པར་ཞུས་པའི་ཚེ། བློ་བཟང་ཕུན་ཚོགས་ཞེས་པ་བསྩལ་ནས་ཁ་དར་
ཞིག་གནང་། བྱིས་པ་འདི་གྲོང་ནས་མ་འཛིན་དགོན་གནས་ཤིག་ཏུ་འཇོག་དགོས་
ཞེས་བཀའ་གནང༌། སྐུ་འདི་བ་འཁྲུངས་ནས་བཟུང་སྟེ་བྱ་རོག་སྤུ་མཚན་ཅན་གཉིས་
ཉིན་བཞིན་འོང་ཞིང་། བྱིས་པ་གང་དུ་ཁྱེར་ཀྱང་དེར་འགྲོ་བ་དང་། བྱིས་པ་ཐང་དུ་
སོང་ན་སྲུང་སྐྱོབ་བྱེད་པ་ཞིག་གི་རྟགས་མཚན་རང་ཆས་སུ་བྱུང་། སྐབས་འདིར་མདོ་
ཧོར་སྒར་གྲོང་གསུམ་གྱིས་སྔར་ནས་གྲོས་བྱས་ཏེ་སེ་ར་བླ་མ་ཚང་གི་སྐུ་མི་བླ་རྒྱུ་བྱས་
145



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པ
་
ནས་ཡིག་བཞག་བྱས། སེ་ར་སྒར་བར་ཆུ་བའི་དགེ་བཤེས་ཀྱི་སྤྲུལ་སྐུ་བླུས་ནས་གདན་
སར་བཞག་པ་དེའི་སྐུ་ན་རྒྱས་བཞིན་ཡོད་པའི་སྒང་ཡིན་མོད། འོན་ཀྱང་ཤིང་བཟའ་
བླ་ཁོ་རིན་པོ་ཆེས་འོས་ཐོ་བསྡུས་ཏེ་རྭ་རྒྱའི་ཤིང་བཟའ་རྡོ་རྗེ་འཆང་ཆེན་པོ་ཚུལ་ཁྲིམས་
ཕུན་ཚོགས་དཔལ་བཟང་བོར་གཟིགས་ཕུལ་ཞུས་ཏེ་འབོས་བོ་ཚང་གི་སྐུ་སྐྱེ་འདི་ལ་
ཐུགས་བརྟག་བབས། སྐུ་སྐྱེ་བླུ་ཕྱོགས་ལ་གྲོས་མི་མཐུན་པ་མང་དུ་བྱུང་མོད། འོན་
ཀྱང་ཧོ་བའི་འགོ་རྒན་ནས་དང་བླང་གིས་བླུ་ཡོན་ཕུལ་བ་སོགས་ཀྱི་འགོ་འདོན་མཛད་
པ་བཅས་ཁ་དར་འཐེན་ཞིང་། དགུང་ལོ་བཞིའི་ཐོག་བཤད་སྒྲུབ་དར་རྒྱས་གླིང་དུ་
གདན་སར་བཀོད། དགུང་ལོ་དྲུག་གི་ཐོག་ཤིང་བཟའ་བླ་ཁོ་རིན་པོ་ཆེ་བློ་བཟང་ཆོས་
ཀྱི་རྒྱ་མཚོ་བའི་དྲུང་ནས་རབ་བྱུང་དང་དགེ་ཚུལ་བཞེས་ཤིང༌། དགེ་རྒན་བློ་བཟང་བ་
(ཨ་བློ་)ལས་ཀློག་བསླབས། བཀའ་ཆོས་དུ་མ་གསན་བཞེས་གནང་། ཡོངས་
འཛིན་ནས་ཐབ་མེ་གསོ་ཆེད་མེ་ལེན་པར་སྤྲུལ་བའི་སྐུ་མངགས། སྤྲུལ་སྐུས་མེ་ལེན་
སྣོད་མེད་པར་གཟན་གྱི་ནང་དུ་མེ་བཟུང་ནས་ཕེབས་བྱུང་བས་གཟན་ལ་མེས་གནོད་
པ་ཅི་ཡང་མ་བྱས་པའི་རྟགས་མཚན་བསྟན། ཡང་ཐེངས་ཤིག་གཟའ་རུའི་བཀྲ་ཤིས་
ཐང་དུ་གདུགས་དཀར་བཟློག་མདོས་འཕེན་པའི་དུས་སུ་ཁོང་གིས་སྤྱན་གྱིས་ཕྱོགས་
ཕྱོགས་ལ་གཟིགས་པའི་ཚེ། ཡོངས་འཛིན་གྱིས་བཀའ་བཀྱོན་གནང་སྟེ་འདོན་པ་མི་
གསུངས་པ་ཅི་ཡིན་གསུངས་པར། ས་འདིར་འཁྲུགས་པའི་ནང་མཚོན་གྱིས་བསད་
པའི་སྐྱེ་བོ་དུ་མ་ཡོད་ཚུལ་སོ་སོར་གསུངས་པས་གནས་ཚུལ་དྲིས་པ་ནའང་དེ་འདྲ་ཇི་
བཞིན་བྱུང་བར་མངོན་ནོ། ། ལྭ་ཁ་བློ་བཟང་བསོད་ནམས་རྒྱ་མཚོའི་མདུན་ནས་
གཅོད་དབང་གསན། སོག་ཕྱོགས་སུ་ཨ་རིག་ཨེ་མག་ཕྱོགས་ཀྱི་སེར་སྡེ་དང་སྡེ་སོ་སོར་
ཕེབས། རྒན་ཀྱའི་མགོན་པོས་ཞུས་ནས། གྱི་ལིང་ལུས་དང་གྲིབ་མ་བཞིན་དུ་
འགྲོགས་པ་ཞིག་ཡོང་རྒྱུའི་སྐྱབས་འཇུག་ཞུས་པར། བྱང་ཆུབ་ཀྱི་སེམས་ཀྱིས་མ་ཟིན་
146



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
པར་ཁྱོད་ཀྱིས་འཇིག་རྟེན་འདི་ཁོ་ན་གཉེར་ནས་མཆོད་པ་ན། མ་འོངས་པར་ཁྱོད་ལ་
མི་ ཕན་ པར་ལོག་ལམ་དུ་འགྲོ་བ་དང་བླ་མར་འགལ་བ་ཞིག་ཀྱང་འབྱུང་ ཤས་ཆེ་
གསུངས་པས། ཕྱིས་སུ་དངོས་གནས་ཀྱི་ལིང་འཁོར་བྱུང་ཡང་། མཐར་བླ་མ་དང་
འགལ་ནས་བྱ་བ་ལམ་དུ་མ་སོང་བ་བྱུང་ངོ༌། ། སྐུ་ཚེ་འདིའི་རིང་ཆུ་མིག་སྟོང་ཁར་
ཞིག་ལ་ཕེབས། ལན་གཅིག་ཞབས་ཕྱི་བ་མགོ་ལོག་ཆོས་ལོ་ཡིན་པས་ཁོང་རོང་ཕྱོགས་
སུ་ཆུ་མིག་འགྲིམས་པ་ན། གནས་ཆུང་དགོན་དུ་འབྱོར་དུས་ཐུན་གསེང་ཞིག་ཏུ་ཅོག་
སྦིས་ནང་ནས་བུད་མེད་ཅིག་སྒོར་ཐོན་ཡོང་བ། དེ་གར་འགྲོ་བལྟས་དུས་གར་སོང་ཆ་
མེད་དུ་གྱུར་ནས་ཁོང་ལ་བུད་མེད་དེ་སུ་ཡིན་ཞུས་པས། ཁྱོད་ཀྱིས་ཀྱང་ཐ་མལ་བའི་
བུད་མེད་གཅིག་ཏུ་མཐོང་ཐུབ་པ་ལེགས་སྟེ། མ་ཅིག་ལབ་སྒྲོན་ཡིན་པས་དད་གུས་
ཀྱིས་གསུངས། ཡང་རོང་ཕྱོགས་སུ་གནས་དབེན་པར་ཆུ་མིག་ལ་ཕེབས་སྐབས་རྐུན་
མ་ཞིག་འོང་ནས་ཅོག་སྦིས་མཐའ་ནས་སྐུ་གཟན་རྐུས་སོང་བས་གཟན་མནབ་རྒྱུ་མེད་
པར་གྱུར་ནས། ཟངས་རིའི་འཕྲིན་བཅོལ་ཞིག་གསུངས་པར་མཛད་པའི་ཕྱི་ཉིན་རྐུན་
མ་དེ་ལམ་ཁ་ཞིག་ཏུ་གཟན་ལག་ཏུ་བཟུང་ནས་འཆིང་སྟེ་འགྲོ་མ་ནུས་པར་ཡོད་པ།
ཁོའི་ཟླ་གྲོགས་རྣམས་ཀྱིས་ཚོར་ནས་དགོངས་སེལ་ཞུས་པས་བཅིངས་པ་ལས་གྲོལ་བར་
མཛད་པ་དང༌། ཡང་ཆུ་ཁ་མའི་རྐུན་མ་འགས་ལ་ལོ་དེད་ནས་ཁོང་གི་ཆིབས་པ་ཡང་
དེའི་ནང་དུ་དེད་ནས་སོང་སྐབས། ཆིབས་པས་རྐང་བ་གཉིས་ཀྱི་ཐོག་གནམ་ལ་
ལངས་ནས་འགྲོ་བ་དང་ཁ་ནས་མེ་འབར་བ་སོགས་ཀྱི་རྟགས་བསྟན་པས། རྐུན་མ་
རྣམས་སྐྲག་སྟེ་ཕྱིས་སུ་བཟོད་གསོལ་ཕུལ་ལོ། ། དགུང་ལོ་སོ་གསུམ་པ་ཆུ་ཕག་(སྤྱི་
ལོ་༡༩༢༣）ལོར་དབུས་ཕེབས་ལན་དང་བོ་གནང་། སེ་འབྲས་དགེ་གསུམ་ལ་གཏོང་
སྒོ་དང་། ཁྱད་པར་སེ་ར་ཚོགས་ཆེན་དང་། གྲྭ་ཚང་གསུམ། སེར་སྨད་ཐེ་བོ་ཁང་
ཚན་བཅས་ལ་བབས་བསྟུན་གྱིས་གཏོང་སྒོ་དང་སྐུ་འགྱེད་བཏང་སྟེ། གཏོང་རྩ་དངུལ་
147



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྡོ་ཚད་བརྒྱ་ཕྲག་ཁ་ཤས་བཞག་ནས་ཕྱིར་རང་དགོན་དུ་ཞབས་ཀྱིས་བཅགས། སྟག་
ཚང་དཔལ་གྱི་ལྷ་མོ་ནས་དབྱངས་དཔོན་དགེ་རྒན་རྡོ་རྗེ་གྲོ་ལོད་ཚང་ཞེས་པ་བསུས་
ནས་དཔལ་ལྡན་སྟོད་རྒྱུད་ཀྱི་ཕྱག་ལེན་ཡང་བསྐྱར་ཞིབ་བསླབ་མཛད་བཅུག་ནས་
འདོན་རྟ་དབྱངས་སྒྲིག་ལམ་ཐད་ཞིབ་ཆ་མཛད། མེ་སྟག་ཟླ་བ་གཉིས་པའི་ནང་ཤིང་
བཟའ་བླ་ཁོ་རིན་པོ་ཆེ་བློ་བཟང་ཆོས་ཀྱི་རྒྱ་མཚོ་དཔལ་བཟང་བོ་དགོན་ཞོལ་མར་སྐུ་མྱ་
ངན་ལས་འདས་པའི་དགོངས་རྫོགས་སུ་སྤྱན་དྲངས་ནས་སོག་ཡུལ་དུ་ཕེབས། སྐུ་
གདུང་ཞུགས་ལ་འབུལ་བ་སོགས་ལེགས་པར་གྲུབ་ནས་ཐུགས་དགོངས་གསང་བ་ཁྱད་
པར་ཅན་བཞེས་ཏེ། ངའི་བླ་མའི་སྐུ་གདུང་གི་རིང་བསྲེལ་ཡོངས་རྫོགས་དགོན་གོང་
མར་སྤྱན་འདྲེན་དགོས། འདི་ནས་མི་འཇོག་གསུངས་ཏེ་ཕྱི་ཚུལ་ལ་ཨུ་ཚུགས་ལྟ་བུ་
མཛད། ཁྱོད་ཚོའི་དགོན་པ་འཐོར་འགྲོ་ནའང་ཐང་ཞེས་བཀོན་པ་དང་ཟུར་ཟ་ལྟ་བུ་
མང་དུ་མཛད་པ་ན། དགོན་ཞོལ་མའི་བླ་གྲྭ་ཡོངས་རྫོགས་ཤིན་ཏུ་མ་དགའ་ནས་སྐུ་
གདུང་ཡར་སྤྱན་འདྲེན་དུ་མི་འཇུག་ཅེས་རྩོད་པ་ཤིན་ཏུ་མང་བོ་བྱུང༌། མཐར་ཁོང་
གིས་གསུང་དོན་ཉི་མ་ཤར་ནས་ཤར་རྒྱུ་ལས་ནུབ་ནས་འཆར་རྒྱུ་མེད་པ་ལྟར་ངས་ཐག་
བཅད་པ་ཡིན། ཕྱིས་སུ་ཡང་ཁྱོད་ཚོ་འདར་གུམ་གུམ་ངའི་རྩར་ཡོང་དུས་ངོ་མ་ཚ་ཞེས་
དུས་གསུམ་མཁྱེན་པའི་གསུང་ཐོགས་མེད་དུ་གནང་། སྐབས་དེར་ཁོང་གིས་ཕྱི་ཚུལ་
གྱི་རྩོད་པ་དེ་འདྲ་གནང་ཡང་དགོས་པ་ཆེ་སྟེ། སྐབས་དེ་ནས་དགོན་ཞོལ་མར་ཆག་
འཇིག་འགྲོ་ཉེན་ཆེ་བས་ན། ཁོང་གི་གསུང་གིས་ལྡོག་སྐུལ་ཐེབས་ཏེ། བླ་གྲྭ་དགོན་
གྲོང་ཀུན་གྱིས་མཐུན་ལམ་རྩེ་གཅིག་གིས་དགོན་པའི་ཆོས་སྲིད་ཀྱི་བྱ་བཞག་ཚང་མ་
སྔར་ལས་ལེགས་སྒྲུབ་བྱས་པས། སྔར་རྒྱུན་ལྟར་གནས་ཐུབ་པ་བྱུང་བ་ནི་ཁོང་གི་
བཀའ་དྲིན་ཡིན་པར་ཀུན་གྱིས་དད་པས་གླེང་ངོ༌། ། དེ་ནས་མདོ་རྩའི་དར་འཛོམས་
ཞེས་པའི་ཡུལ་ལྷ་གཉན་པོའི་ལབ་རྩེ་ནང་མ་ཀུན་ཞེས་པའི་ཡུལ་མི་ཞིག་གྲིར་ཤི་བའི་
148



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
གཤིན་འདྲེ་གནས་པར་སྐྱེས་ཆེན་དམ་པ་ཀུན་གྱིས་ཐུགས་བརྟག་ལ་བྱུང་བས། རྗེ་
འདིས་གཤིན་ཆོས་དང་འཕོ་བ་མཛད་ནས་གཞི་བདག་རང་གནས་སུ་བཞག་པས་ཡུལ་
སྡེ་ཀུན་ལ་བཀྲ་ཤིས་པ་སོགས་ལོ་རྒྱུས་དུ་མ་ཡོད་པ་དང༌། ཡང་ཐེ་བོ་རྒྱ་ཐེན་ཉིན་ཆེན་
ལ་མི་ལེགས་པ་དང་མི་འདོད་པའི་ན་ཚ་མང་དུ་བྱུང་ནས་ཐབས་གང་གིས་ཀྱང་མ་ཕན་
པར་ཁོང་ལ་ཞུས་ཚེ། རྒད་མོ་འདི་དང་འདི་འདྲ་ཞིག་ཤི་སོང་བ་དང་། མི་རྔོ་བོ་ཞིག་
ཤི་བ་གཉིས་ཀྱི་གཤིན་འདྲེས་གནོད་པ་བྱེད་པ་ཡིན་གསུངས་པ་ལྟར་དོན་ལའང་ཐིག་
པ་བྱུང་བས། ཁོང་གདན་འདྲེན་ཞུས་ཏེ་རིམ་གྲོ་གནང་བས་སྡེ་དེའི་མི་འདོད་པའི་
ཉེར་འཚེ་ཀུན་རང་ཞིར་སོང་བ་དང༌། ཡང་ཨ་སྐྱིད་རོང་བྲག་ཁང་སྒོ་བའི་ངག་དབང་
མིག་ཆེན་ཚང་ལ་སྡིག་འདྲེ་ཞིག་ཞུགས་ནས་གནོད་འཚེ་མང་བོ་བྱུང་བ་ལ། གྲོ་པཎྜི་ཏ་
ངག་དབང་དགེ་ལེགས་ཆོས་ཀྱི་རྒྱལ་མཚན་པས་སེ་ར་ཚང་ལ་ཞུས་ན་འདུལ་ཐུབ་པའི་
ལུང་བསྟན་བྱུང་བ་ལྟར། སེ་ར་ཚང་ལ་ཞུས་པས། ཁོང་ཉིན་མང་བོ་མ་འགོར་བར་
ཕེབས་དུས་འདྲེ་ངན་གྱིས་ཀྱང་ཚོར་ནས་ཁྱིམ་དེར་རླུང་ཆེན་པོ་ཞིག་གཡོས་ནས་ཁྱིམ་
གྱི་འོ་ཟོ་དང་སྣོད་ཅ་ལག་ཐམས་ཅད་རྫོགས་ནས་བཅག་བཅོམ་བྱས་པ་དང་། མ་
མཐའ་ཁྱིམ་གྱི་ཐབ་ཀའང་རྫོགས་ནས་གཏོར་བ་བྱུང་བ་དང་། སེ་ར་བ་ཁོང་ཕེབས་
པའི་དྲེའུ་ཁལ་མ་སྔ་ནས་ཡོང་བ་འབྱོར་མཚམས་དྲེའུ་ཡང་བསད་པ་སོགས་ཆོ་འཕྲུལ་
སྣ་ཚོགས་བསྟན་པ་ཀུན་གྱིས་མཐོང་ཚོར་དུ་བྱུང་ནའང་། ཁོང་ཕེབས་ནས་གཅོད་ཀྱི་
གྲི་འདུལ་བྱས་པས། དེ་ཕྱིན་ནས་བདེ་འཇམ་གྲགས་མེད་དུ་སོང་ངོ༌། ། དེ་ལ་
སོགས་པའི་རྣམ་པར་ཐར་བ་མཐའ་དག་བརྗོད་པར་མི་ནུས་པས་དཔེ་ཙམ་ཞིག་དད་
པའི་རྟེན་དུ་བཀོད་པ་ཡིན་ནོ། །
ས་ཕོ་འབྲུག་གི་ ( སྤྱི་ལོ་ ༡༩༢༨ ）ལོར་བོད་ཟླ་བཞི་བའི་ཉི་ཤུ་ལྔ་ལ་ཐེངས་
གཉིས་པ་ལྷ་སར་ཆིབས་བསྒྱུར་གནང་སྐབས། ཨ་ སྐྱིད་འགོ་བ་མགོན་པོ་སྐྱབས་
149



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མདུན་དུ་བོས་ནས་ཡ་བྱང་ཨ་ཁྱབ་ལ་བྱིས་པ་ཞིག་ཡོད་པ་ངེད་ཚོའི་ཤིང་བཟའ་སྐུ་གོང་
མའི་སྐུ་སྐྱེ་ཡིན་འདུག་པས། གཞན་གྱི་བླ་མ་ཚོའི་སྐུ་སྐྱེ་ཡིན་ཞེས་བདག་བྱེད་མཁན་
བྱུང་ན་སྟེར་མི་ཆོག་ཅེས་མངོན་ཆུང་གིས་བསྡམ་ར་གནང་ཞིང་གསང་བའི་བཅོལ་
དམ་མཛད་ནས་ལྷ་སར་ཕེབས། ཟླ་བཞི་བའི་ནང་ལྷ་ས་ནས་ཐུགས་ཐག་བཅད་ཡོད་
ཟེར་ནས་སྟག་ཚའི་སྐུ་སྐྱེར་ཁ་དར་འཐེན་པར་བཏང་ཡང་། ཨ་སྐྱིད་འགོ་བ་མགོན་པོ་
སྐྱབས་ཀྱིས་ཁ་དར་འཐེན་དུ་མ་བཅུག སྐུ་སྐྱེ་འདིའི་དོན་སླད་ནས་རྭ་རྒྱའི་ཤིང་
བཟའ་རྡོ་རྗེ་འཆང་ཕེབས་དུས་ཞུ་རྒྱུར་ཐག་བཅད། ལོ་འདིའི་ཟླ་ལྔ་བའི་ཚེས་བཅུ་
གཉིས་ཉིན་བཞག་སྡོམ་ཉི་མ་ལུང་དུ་ཤིང་བཟའ་རྡོ་རྗེ་འཆང་ཕེབས་ནས་དུས་འཁོར་
དབང་གནང་བའི་སྐབས། ཨ་ཁྱབ་ཀྱི་བྱིས་པ་དེ་ཆུང་ངུའི་དུས་དབང་ཉན་པར་ཁྱེར་
བའི་སྐབས་ཁོང་རྡོ་རྗེ་འཆང་བློ་བཟང་མཁས་བཙུན་བཤད་སྒྲུབ་དམ་ཆོས་རྒྱ་མཚོ་
དཔལ་བཟང་བོས་ངེད་ལ་ཤིང་བཟའ་སྐུ་སྐྱེའི་མིང་གནང་། སྟག་ཚ་ནས་ཁོང་གི་ཡིན་
ཞེས་རྩོད་པ་བྱས་མཐར། རྗེས་སུ་རྡོ་རྗེ་འཆང་སྟག་ཚ་དགོན་པར་ཕེབས་ནས་སྟག་ཚ་
ཚང་གི་སྐུ་སྐྱེ་ཨར་མ་ནས་འཁྲུངས་པར་ཐག་བཅད་པས་རྩོད་པ་ཞི་ཡང་། དགོན་ཞོལ་
མ་ནས་ཀུན་མཁྱེན་ལྔ་བའི་ཐུགས་བརྟག་སྟེང་འཇོག་རྒྱུར་ཡིད་མཐུན་བྱུང་ནས།
ཐོར་གོད་ཇ་སག་བློ་བསྟན་གྱིས་ཀུན་མཁྱེན་ལྔ་བ་བསྟན་པའི་རྒྱལ་མཚན་ལ་ཞུས་ནས་
ཡང་ང་ལ་བབས་བྱུང་བ་དང་། གོང་མའི་སྐུ་རྩ་རྣམས་ནས་ལྷ་མོ་གསེར་ཁྲི་སྐུ་མདུན་
རིན་པོ་ཆེ་བློ་བཟང་བསྟན་འཛིན་སེངྒེར་ཞུས་ནས་ཡང་བསྐྱར་སྔར་གྱི་གཉིས་དང་
མཐུན་པ་བྱུང་སྟབས། ཕྱིས་སུ་སེ་ར་རིན་པོ་ཆེས་གསང་གསུམ་གྱི་མཛད་པ་དགོན་
ཞོལ་མའི་གྲྭ་རྒན་ཀུན་གྱིས་གཙུག་ཏུ་བཀུར་ཞིང་བསྔགས་བརྗོད་ཀྱི་རོལ་མོ་ཡོངས་སུ་
འཁྲོལ་བ་ཡིན་ནོ། ། སེ་ར་རིན་པོ་ཆེ་དབུས་སུ་ཕེབས་ནས་དབུས་གཙང་ལ་གཏོང་
སྒོ་དང་། ཁྱད་པར་སེ་ར་ཚོགས་ཆེན་ལ་གཏོང་སྒོ། ཡང་སྒོས་སེ་ར་སྨད་པར་གཏོང་སྒོ་
150



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
དང་སྤྱི་འཇོག་མང་དུ་བྱས། འདི་བའི་སྐུ་ཕྲེང་ཀུན་ཏུ་དབུས་སུ་མཚན་སྙན་ཆེ་ལ།
ཚོགས་ཆེན་གྲྭ་ཚང་དཀྱིལ་དུ་བཞུགས་ཁྲི་དང་སེ་ར་ཚོགས་ཆེན་དུ་ཡང་བཞུགས་ཁྲི་
ཡོད། མཚན་ཐོ་ཆེན་མོའི་དབུ་ན་སེ་ར་ཟླ་བ་གྲགས་པ་ཞེས་མཚན་བཀོད་ཡོད་པས།
སྐུ་སྐལ་ཡང་ཁང་ཚན་ནས་རྒྱུན་དུ་ལེན་བཞིན་ཡོད། སེ་ར་སྟོད་སྨད་གཉིས་ལ་གཏོང་
རྩ་དངུལ་དུ་མ་བཞག་པ་དང་། ཁྱད་པར་འདི་བས་ས་ག་ཟླ་བའི་ཚེས་བཅོ་ལྔ་ལ་ལོ་
ལྟར་ཆག་མེད་ཀྱི་གཏོང་རྩ་བཞག ཐེ་བོ་ཁང་ཚན་ལ་རྒྱ་དངུལ་སྲང་སུམ་ཅུ་ལས་གྲུབ་
པའི་ཚེ་འབར་རྐོང་བུ་ཉིད་ཀྱི་མཚན་གསལ་བ་ཕུལ་ཡོད། གྲོལ་གདན་ཆ་སོགས་སྤྱི་
འཇོག་ཐམས་ཅད་ཁང་ཚན་གྱིས་རྩིས་ཐོ་ཆེན་མོའི་ངོས་སུ་བཀོད་ཡོད་པ་དང་སྨོན་
ལམ་ཆེན་མོར་སྐུ་ སྐལ་ཡང་ཡོད། གཞན་ཡང་དགའ་ལྡན་དང་། འབྲས་སྤུངས་
སོགས་སུ་གཏོང་རྩ་བཞག་ཡོད་ལ། བཀྲ་ཤིས་ལྷུན་པོ་དང་ས་སྐྱ་སོགས་སུ་གཏོང་སྒོ་
གནང་ཞིང་། ས་སྐྱ་གོང་མ་རིན་པོ་ཆེའི་མདུན་དུ་ཆོས་འབྲེལ་ཞུས་ཤིང་གསང་བའི་
ལུང་བསྟན་དུ་མ་ཐོབ། གདན་ས་གསུམ་དུའང་དམ་པ་མང་བོར་ཆོས་འབྲེལ་ཞུས་
ནས་གདམས་ངག་བདུད་རྩིས་ཐུགས་རྒྱུད་ཀྱི་བུམ་བཟང་ཡོངས་སུ་གཏམས་ཤིང་།
ས་སྦྲུལ་ལོའི་སྟོན་ཁར་མདོ་སྨད་དུ་རང་གི་གདན་སར་ཕེབས། ལྕགས་རྟ་ལོར་སྔར་གྱི་
ཞལ་བཞེས་ལུང་བསྟན་བཞིན་དགོན་ཞོལ་མའི་བླ་སྤྱི་གྲོང་གསུམ་གྱིས་བཟོད་གསོལ་
དང་བཤགས་འབུལ་ཞུས་ནས། ཤིང་བཟའ་སྤྲུལ་བའི་སྐུར་ཁ་དར་འབུལ་རྒྱུ་དང་སྟོན་
གདན་སར་འཁོད་པའི་བྱ་བ་ཐམས་ཅད་ལ་འགོ་འདོན་གནང་ཞིང་དགོན་གོང་འོག་
གཉིས་ལ་མ་དགོན་དང་བུ་དགོན་གཉིས་ཀྱི་ཚུལ་དུ་ཆོས་སྲིད་ཀྱི་མཐུན་ལམ་ཡར་ལྡན་
དུ་བསྐྱངས་པས་ཁོང་གི་བཀའ་དྲིན་བསམ་གྱིས་མི་ཁྱབ་པར་མངོན་ནོ། །
དེའི་རྗེས་ཤིག་ནས་ཁོང་གཞན་དུ་ཕེབས་ཁར་ཤུལ་དུ་མེ་དགྲ་ལ་དོགས་ཟོན་
བྱོས་གསུངས་ཀྱང་། ནང་མི་རྣམས་ཀྱིས་དང་ལེན་མ་བྱས་པས་སེ་ར་སྒར་བར་མེ་
151



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཞེས་ནས་ཉམས་ཆག་བྱུང་། ཁོང་རིན་པོ་ཆེ་ཕྱིར་ཕེབས་དུས་ཤིང་བཟའ་སྒར་བར་
གདན་འདྲེན་ཞུས་ཏེ་ལོ་ཁ་ཤས་ལ་བཞུགས་ནས་ཆུ་སྤྲེལ་(སྤྱི་ལོ་ ༡༩༣༢)ལོ་ནས་
བཟུང་ལོ་དུ་མར་སེ་ར་སྒར་བའི་ནང་ཆེན་ར་བ་དང་། བདེ་ཡངས། ལྷ་ཁང་བཅས་
གསར་སྐྲུན་བླ་ན་མེད་པ་གནང་ཞིང༌། སྐུ་གསུང་ཐུགས་རྟེན་གྱིས་ཕྱུར་བུར་གཏམས།
སྔར་ལས་ཀྱང་གཟི་བྱིན་འབར་བ་ཞིག་འཛུགས་སྐྲུན་མཛད། ཆོས་རྗེ་ལྕང་ལུང་རིན་
པོ་ཆེ་ཞབས་བསྙུན་ནས་རིམ་གྲོ་མཛད་པར་ཞུས་པས། དེ་ལོར་ཁོང་ཆུ་མིག་ལ་ཕེབས་
བཞིན་ཡོད་སྟབས། ཁོང་གི་སྐུ་ཡུལ་དུ་ཆུ་མིག་བརྒྱ་རྩ་འགྲུབ་པའི་བདུན་མཚམས་
དང་འབྲེལ་ནས་ཕེབས་ཏེ་ཀླུ་རྒྱལ་གདུག་པའི་སར་གཅོད་ཀྱི་སྦྱིན་སྲེག་མཛད་པས།
དེ་ཕྱིན་ནས་ལྕང་ལུང་རིན་པོ་ཆེའི་ཞབས་བསྙུན་དྭངས་པར་སོང་ངོ༌། ། ཤིང་ཕག་
( སྤྱི་ལོ་ ༡༩༣༥) ལོར་བྱང་གི་དགོན་ཆེན་བཞིས་གཙོས་བྱང་མཇལ་ལ་ཕེབས་ནས་
གནས་ཆེན་རྣམས་དང་དགོན་སྡེ་རྣམས་ལ་མཇལ་ཞིང་སངས་རྒྱས་ཀྱི་བསྟན་པ་རྒྱས་
པའི་ཐུགས་སྨོན་མཛད། གཏོང་སྒོ་དང་མཆོད་འབུལ་གང་མང་མཛད་ནས་ཕྱིར་
ཕེབས། ཡོན་བདག་དད་ལྡན་དུ་མས་གདན་ཞུས་ལྟར་སྟོད་མར་ཕེབས་པའི་སྐབས།
སྟོད་མའི་སྦ་ཐུབ་ཟེར་བའི་མི་གདུག་རྩུབ་ཅན་ཞིག་ཡོད་པ་དེས་མི་ཞིག་བཙོན་དུ་
བཟུང་ནས་ཉམ་ཐག་པར་ཡོད་པ་ལ། ཁོང་གི་ཐུགས་ཀྱིས་མ་བཟོད་པར་བདག་པོ་དེ་
ལ་མདུད་པ་དང་ཁ་དར་གནང་ནས་ངོ་ཆེན་ཞུས་ཀྱང་། ངོ་ཆེན་མ་ཡོང་བའི་ཁར་
མདུད་པ་མི་དགོས་ཞེས་སར་འཕངས་པ་ན། ཁོང་གིས་ང་རྭ་ལོ་ཆེན་པོའི་སྐྱེ་མཐའ་ལ་
ངོ་ཆེན་མེད་པར་མ་ཟད་ཚེ་སྲོག་སྲུང་བའི་མདུད་པ་མི་དགོས་ན་ཁྱོད་ཀྱིས་ལྟོས་
གསུངས་ཏེ། སྐུ་མདུན་པར་མདུད་པ་ཕྱིར་ལེན་དུ་བཅུག་ནས་ཐུགས་མ་དགྱེས་པར་
ཕེབས་སོང་བས། ཕྱི་ཉིན་མི་གདུག་རྩུབ་ཅན་དེ་ར་མདའ་ཞིག་ལ་འགྲོ་དགོས་བྱུང་
ནས་སོང་བ་ལ་ཇག་པས་བསད་སོང་བས། ཁོང་རྭ་ལོ་ཆེན་པོའི་རྣམ་སྤྲུལ་དུ་སྐུ་འདི་
152



༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར།
བས་ཀྱང་ཞལ་གྱིས་བཞེས་པར་གྲགས་སོ། ། ཡང་ཐང་སྨད་ཀྱི་མི་ལྔ་ཆོས་རྗེ་སྒར་བས་
བཙོན་ལ་བཟུང་ནས་ལག་ལྕགས་གདུག་པ་ཞིག་བརྒྱབ་ཡོད་སྟབས། དེའི་མི་རྩ་
རྣམས་ནས་ངོ་ཆེན་ཞུ་བར་སྙན་སྒྲོན་ཞུས་ནས་སེ་ར་ཚང་ཁོང་ཕེབས་ལམ་ནས་ཆོས་རྗེ་
རྗེ་སྐར་བླ་མའི་མདུན་དུ་ཕེབས། མི་ལྔ་བོ་བཙོན་ལས་མི་འབྲོ་བ་ཁས་ལེན་ཞུས་ནས་
ལག་ལྕགས་གྲོལ་བའི་ངོ་སྐལ་ཞུས་ཀྱང་གནང་དུ་མ་བཞེད་པས། དེས་ན་ང་བཙོན་མ་
སོ་སོར་ངོ་ཐུག་ཨེ་ཆོག་ཞུས་པས། དེ་རུང་བར་ཞལ་གྱིས་བཞེས་པ་ན། ཁོང་ཕེབས་
ནས་གཟིགས་ཏེ་བཙོན་མ་རྣམས་ཀྱི་ལག་པར་ཞལ་ཕུ་རེ་གནང་ནས། ཁྱོད་ཚོ་འབྲོ་མི་
རུང་མཚན་མོར་ལག་ལྕགས་ཕུད་ནས་བཞག་ཆོག་པ་ཡོང་གསུངས་ནས་ཕེབས་པས།
དུས་དེ་ནས་བཟུང་ལྕགས་སྒྲོག་གང་འདོད་དུ་ཕུད་ནུས་པ་བྱུང་བ་སོགས་གྲུབ་པའི་
རྟགས་མཚན་མངོན་དུ་གྱུར་པ་མིག་མཐོང་ལག་ཟིན་དུ་བྱུང་ངོ་། ། ཡང་ཆོས་རྗེ་
དང་གྲོ་ཚང་བར་དམག་གིས་གཏུགས་རེས་བྱས་ནས་གྱོད་ཆེན་པོར་འགྲོ་བའི་དུས།
སྤྱི་སེམས་ལྡན་པ་དུ་མས་སེ་ར་བ་ཚང་གྱོད་བར་ལ་ཕེབས་རྒྱུའི་སྙན་སྐུལ་ཞུས་པ་ན།
ང་སོང་ནས་གཏམ་བཤད་པས་མི་ཆོག གྱོད་འདྲེ་དམ་ལ་བཏགས་ན་རང་འགྲིགས་སུ་
འོང་གསུངས་ནས། སེ་ར་བ་ཕེབས་ཏེ་ཚ་གསུར་ཆེན་པོ་ཞིག་བསྔོས་པའི་རྗེས་ནས་
གྱོད་ལེགས་པར་འགྲིག་མཐུན་བྱུང་ངོ༌། ། ཡང་སྔར་སྟོད་མ་ཨ་སྐྱིད་དང་བསམ་ཚ་
བར་ལོ་དུ་མར་དམག་འཐབ་བྱུང་ཞིང་། ཨ་སྐྱིད་ཕྱོགས་ལ་ནམ་ཡང་མི་རྟ་མང་དུ་
བསད་པས་ཕམ་ཁ་ཤ་སྟག་བྱུང་ནས། མདོ་རྩའི་སྒྲོལ་མ་སྐྱབས་ཀྱིས་ས་སྐྱ་གོང་མ་རིན་
པོ་ཆེར་ཞུས་པས། དེ་ས་དགྲ་ཞིག་ཡིན་ངེས་ཀྱང་ཁྱོད་ཚོའི་བླ་མ་ལ་ཞུས་པས་ཕན་
ཐོག་གསུངས་པ་ལྟར། སེ་ར་རིན་པོ་ཆེར་ཞུས་ནས་ས་དགྲ་བཅོས་པས། དེ་ནས་
བཟུང་བུ་རྟ་གསོད་པ་མཚམས་ཆད་ཅིང་། དེའི་གྱོད་དོན་ལེགས་པར་འགྲིགས་པ་
བྱུང་ངོ༌། ། ས་མོ་ཡོས་ཀྱི་(སྤྱི་ལོ་ ༡༩༣༩)ལོར་རླུ་གཤོང་ཐང་སར་སྒར་བཀྲ་ཤིས་
153



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཆོས་འཕེལ་གླིང་གི་བླ་མ་འདུས་སྤྱི་ཐུན་མོང་ནས་གདན་འདྲེན་པ་འབྱོར་བ་ལྟར།
ཁོང་ཕེབས་ནས་དབྱར་བཞུགས་གནང་ཞིང་། རྡོ་རྗེ་རྣལ་འབྱོར་མའི་བྱིན་རླབས་དང་
སྒྲུབ་ཆོག་ལུང་ཁྲིད་ཀྱིས་གཙོས་དབང་བཀའ་རྗེས་གནང་སོགས་བཀའ་ཆོས་ཟླ་གསུམ་
བར་མཛད་ནས་སྐལ་ལྡན་གདུལ་བྱ་རྣམས་ཀྱི་རེ་བ་ཡོངས་སུ་བསྐངས་པར་མཛད།
རང་དགོན་དུའང་བདེ་གསང་འཇིགས་གསུམ་གཅོད་དབང་སོགས་བཀའ་ཆོས་དུ་མ་
གནང་ནས། སྔར་སེར་རྒན་རིན་པོ་ཆེའི་དུས་བདེ་མཆོག་བདག་འཇུག་ཚུགས་པ་
སླད་ནས་ཆད་སོང་སྟབས། སྐུ་འདི་བས་བདེ་མཆོག་བདག་འཇུག་ལོ་ལྟར་ཟླ་དང་
བོའི་ཚེས་བཅུ་དགུ་ནས་འཛུགས་པར་མཛད། ཆུ་རྟ་(སྤྱི་ལོ་༡༩༤༢)ལོར་གཅོད་ཀྱི་
ཆོས་ཐོག་རྒྱུན་ཆགས་སུ་དགུ་བའི་བཅོ་ལྔ་ནས་ཚུགས། ཁོང་རིན་པོ་ཆེའི་སྐུ་ཕྲེང་
འདིར་ཐུགས་རྗེ་ཆེན་པོའི་ལྷ་ཁང་གསར་བསྐྲུན་གནང་ཞིང་། ཐུགས་རྗེ་ཆེན་པོ་ཕྱག་
སྟོང་སྤྱན་སྟོང་གིས་གཙོས་སྐུ་ཆེ་བ་བཅུ་ཕྲག་ཟུང་དང་སྟོང་སྐུ་ལྔ་སོགས་བཞུགས་པར་
མཛད། སྔོན་ཆད་དར་རྒྱས་ཚང་ལ་འཁྲུངས་པའི་གཉན་རྩེ་བླ་མ་སྐུ་ཆུང་ངུའི་དུས་
དགོན་འདིར་ཚོགས་བཞུགས་མཛད་པ་དང་། ཁོང་གི་རོལ་མོ་དང་ཕྱག་དྲིལ་བྱིན་
རླབས་ཀྱི་རྟེན་དུ་བཞག་ནས་དབུ་མཛད་རིམ་བརྒྱུད་ཕྱག་ཏུ་བསྣམས་ཡོད་པ་སོགས་
དགོན་འདིར་བཀའ་དྲིན་དུ་མ་བསྐྱངས་པ་དང་། དགོན་ཕན་ཚུན་ནང་གཤིན་པ་
སོགས་ཀྱིས་ཆུ་ལུག་(སྤྱི་ལོ་ ༡༩༤༣ )ལོར་རྔ་བའི་གཉན་རྩེ་དང་ཟི་བ་དགོན་པར་
ཕེབས་ནས་གཏོང་སྒོ་གནང་། དགོན་ཁག་བར་གྱི་འབྲེལ་བ་ལེགས་གསོའི་ཆེད་དུ་
ཕེབས་ནས་ཕྱོགས་དེའི་བསྟན་པ་རྒྱས་པའི་ཐུགས་སྨོན་མཛད། ཨ་སྐྱོང་དཔོན་ངག་
གིས་ཞབས་ཏོག་ཚུལ་བཞིན་བསྒྲུབས། ཡང་ཨ་མཆོག་རིན་པོ་ཆེ་འཇམ་དབྱངས་
མཁྱེན་རབ་རྒྱ་མཚོར་ཆོས་འབྲེལ་ཞུ་བར་ཕེབས་ནས། ཆིབས་པ་གྲོ་གྲ་ལེགས་པོ་དང་
རྒྱ་དངུལ་དང་དར་ཟབ་སོགས་འབུལ་བ་སྤམ་མཐོ་བ་བཏེགས་ནས་བླ་མ་མཆོད་པའི་
154



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
ལྗགས་ཁྲིད་ཞུས། བཀའ་ཆོས་གནང་བའི་འཕྲོས་ལ་གསུང་གི་ཐ་མ་ཡིན་པའི་ཞལ་
ཆེམས་བསྩལ། དེ་ནས་རང་དགོན་དུ་འབྱོར་མ་ཐག་ཨ་མཆོག་རིན་པོ་ཆེ་དག་ཞིང་
དགོངས་པར་གསན་ནས་དགོངས་རྫོགས་རྒྱ་ཆེར་བསྒྲུབས། སྐུ་ཕྲེང་འདི་བས་གདན་
ས་འདིར་མཛད་རྗེས་རླབས་ཆེན་གནང་ཞིང་། ཁོང་གིས་དགོན་གོང་འོག་བར་དང་
སྒར་ཁག་སོ་སོའི་བར་གྱི་སྐུ་དོན་དང་མཛད་པ་འཕྲིན་ལས་ཡར་རྒྱས་ཕྱོགས་སོ་སོར་
ཐུགས་ཁུར་ཚད་མེད་གནང་ནས་དགྱེས་སྐྱོང་དང་། མདོ་ཧོར་སྒར་གྲོང་ཀུན་གྱི་ཆོས་
སྲིད་ལུགས་གཉིས་ཀྱི་བྱ་བ་ཚང་མར་བསུབ་ཏུ་མེད་པའི་མཛད་པ་ལེགས་པར་གྲུབ་
ཟིན་ནས། སྐུ་འདའ་བར་ཉེ་སྐབས་དགེ་བཤེས་རིན་པོ་ཆེ་ངག་དབང་བློ་བཟང་
དབང་ཕྱུག་བསྟན་པའི་རྒྱལ་མཚན་གྱི་སྙན་ལམ་བརྒྱུད་ནས་སྐུ་ཕྱི་མའི་འཁྲུངས་ཡུལ་
སོགས་ངེད་ལ་འདོམས་དགོས་པའི་གསུང་ཆབ་གསང་བའི་ལམ་ནས་བསྩལ་བྱུང་བ་
དང༌། དེའི་སྔོན་ཞིག་ ཏུ་ ཀིརྟིའི་ གཙང་བླ་རིན་པོ་ཆེར་གསུང་འཕྲོས་གནང་བའི་
སྐབས་ཤིག་ཀྱང་། ཁོང་གི་སྐུ་ཕྱི་མའི་ཐུགས་དམིགས་གཏད་ས་གསུངས་པ་སོགས་
འཕགས་ཆེན་དམ་པའི་ཐུགས་དགོངས་བློ་ཡུལ་ལས་འདས་པར་མངོན་ལ། ཕྱིས་སུ་
སྐུའི་བསྙུན་གཞི་བཞེས་པའི་ཚུལ་བསྟན་པ་ན། དགོན་གྲོང་འདུས་སྤྱི་ནས་ཁོང་གི་བླ་
མ་དྷི་ཕུག་ཆོས་རྗེའི་ཨ་ཞི་མཁན་རིན་པོ་ཆེ་གདན་འདྲེན་ཞུས་ནས། དགོན་གྲོང་སེར་
སྐྱ་ཀུན་གྱིས་སོར་བཅུའི་ཐལ་མོ་སྤྱི་བོར་སྦྱར་ཏེ་བརྟན་བཞུགས་ཡང་ཡང་ཕུལ་ཡང་ཞལ་
བཞེས་མ་གནང་བ་ལ་ཨུ་ཚུགས་ཀྱིས་ཞུས་མཐར། ཁོང་གིས་གསུང་གི་ཐ་མ་ས་སྐྱ་
གོང་མའི་ལུང་བསྟན་ཡང་ཚེ་ཚད་ལོ་དྲུག་ཅུ་རེ་གཅིག་ཡིན། ད་ལྟ་ཁྱེད་ཚོ་ལ་སྤྲུལ་བའི་
སྐུ་ཞིག་འབྱུང་བར་ཞལ་བཞེས་གནང༌། མཆོག་སྤྲུལ་གང་ནས་འབྱུང་ཞེས་ཞུས་པ་ན།
སྣ་ཚོགས་རྡོ་རྗེ་ཞིག་གི་རི་མོ་བཟོས་ཏེ་སྐུ་རྒྱབ་ཀྱི་གཟིམ་ཆུང་དྲ་མིག་ངོས་ལ་སྐུ་ཕྱི་མའི་
མཚན་དེ་ལུང་བསྟན་གྱི་བརྡར་གནང་ཞིང་། རབ་བྱུང་བཅུ་དྲུག་པའི་ལྕགས་ཡོས་
155



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
(སྤྱི་ལོ་༡༩༥༡)ལོའི་ཟླ་དང་བོའི་ཚེས་བཅུ་དགུ་ཉིན་གཟུགས་སྐུའི་བཀོད་པ་ཆོས་ཀྱི་
དབྱིངས་སུ་བསྡུས་པའི་ཚུལ་བསྟན། དགོངས་རྫོགས་རྒྱ་ཆེན་ཕུལ་ནས་གཟུགས་སྐུའི་
ཟ་མ་ཏོག་ཞུགས་ལ་སྦྱང་བའི་ཚེ་དབུ་ཐོད་ལ་མཁའ་སྤྱོད་མའི་སྐུ་རང་བྱོན་དུ་གྲུབ་
ཅིང༌། དབྱངས་གསལ་གྱི་ཡི་གེའང་དུ་མ་ཤར་བ་བཅས་སྐུ་གདུང་མཆོད་རྟེན་ལུས་
ཚད་ཙམ་ཞིག་རིན་ཆེན་གཉིས་པས་བཞེངས་ནས་སྒར་བའི་ལྷ་ཁང་དུ་བཞུགས་སོ། །
སྐུ་ཕྲེང་དྲུག་པ། རྗེ་བློ་བཟང་འཇིགས་མེད་དམ་ཆོས་རྒྱ་མཚོ་དཔལ་བཟང་བོ་
ནི། འབོས་སྟོད་མའི་སྡེ་ཁྲོད་ཡབ་རིགས་རྒྱུད་ཕུན་སུམ་ཚོགས་པ་ཨ་ཆོས་དང་། ཡུམ་
ཐ་མལ་གྱི་སྤྱོད་ཚུལ་ལས་འདས་ཤིང་རང་བཞིན་བཟང་བ་རྟ་མགྲིན་སྐྱིད་གཉིས་ཀྱི་
སྲས་སུ་རབ་བྱུང་བཅུ་དྲུག་པའི་ཆུ་འབྲུག་(སྤྱི་ལོ་༡༩༥༢)ལོར་སྐུ་འཁྲུངས། མཚན་
ལ་རྡོ་རྗེ་གསོལ། ཁོང་སྐུ་ན་ཆུང་ངུའི་དུས་ནས་དམ་པའི་རང་རྟགས་མངོན་ཞིང་གང་
གསུངས་ཐོག་ཏུ་མི་ཁེལ་བ་མེད་པ། སྐུ་ལུས་ལ་གནོད་པས་མི་ཚུགས་པ་སོགས་ཉམས་
རྟོགས་ཡོན་ཏན་གྱི་ཆུ་བོ་ཀློང་དུ་རྡོལ་བ་ཞིག་ཡིན། དགུང་ལོ་བཞི་བའི་དུས་སྐྱབས་
མགོན་ཀིརྟི་རིན་པོ་ཆེར་འོས་ཐོ་ཕུལ་ཞིང་གསོལ་བ་བཏབ་པས་མཚན་ཐོ་ཁ་ཕྱེས་པ་ན།
རྡོ་རྗེ་མཚན་ཅན་གྱི་བྱིས་པ་འདི་ལ་ཐུགས་ཐག་གནང་ཡོད་པས། སྔར་ཁོང་རིན་པོ་ཆེ་
ཞལ་བཞུགས་དུས་དགེ་བཤེས་རིན་པོ་ཆེར་ གསུངས་ པ་ དང་། གཙང་བླ་ཚང་ལ་
གསུངས་པ་རྣམས་གཅིག་ཐོག་ཏུ་བབས་ཤིང༌། ལུང་བསྟན་སྐོར་ལ་འབོས་སྟོད་མ་
ནས་འཁྲུངས་པར་གསུངས་པ་དང་མཐུན་བྱུང་བ་དང༌། དགོན་གྲོང་ཀུན་ལ་གསང་
མཚན་གྱི་བརྡར་རྡོ་རྗེ་རི་མོར་བཀོད་པ་འདི་བའི་མཚན་རྡོ་རྗེ་ཞེས་དང་འགྲིགས་པ་
ཚད་མར་གྱུར་པ་བཅས་ཀྱིས། དགོན་གྲོང་ཡོངས་ཀྱི་དད་གུས་དང་དགའ་སྤྲོ་མཁའ་
ལ་རེག་པར་གྱུར། དགུང་ལོ་ལྔ་བ་མེ་སྤྲེལ་(སྤྱི་ལོ་ ༡༩༥༦)ལོའི་ཟླ་དགུ་བའི་ཚེས་
ཉེར་གཉིས་ལ་གདན་སར་བཀོད་ཅིང་། སྐུ་འདི་བས་ཐུགས་བསྐྱེད་བྱིན་རླབས་ཀྱིས་
156



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
བསྐྱངས་ནས་དགོན་སྡེ་ཉམས་པ་སླར་གསོ་གནང་ཞིང་བཤད་སྒྲུབ་ཀྱི་བྱ་བ་ཡར་ལྡན་
དུ་འགྲོ་བཞིན་པའི་སྒང་དུ་མཆིས་སོ། །
འདིར་སྨྲས་པ།
སྲིད་འདིར་དྲེགས་ལྡན་རལ་བའི་གཙུག་རྒྱུན་དུ། །
ཞབས་སྐྱེས་དགེ་མཚན་ངོམ་པའི་ལང་ཚོ་ཅན། །
མཁྱེན་བརྩེའི་དཀྱིལ་འཁོར་རྫོགས་པའི་ཟླ་ཤེལ་དབང་། །
ཐུགས་རྗེ་གཟི་འོད་འཕྲོས་པས་འགྲོ་འདི་སྲུངས། །
ཟླ་བ་གྲགས་པའི་སྐུ་ཚེ་ཕྲེང་བརྒྱུད་ཀྱི། །
གཟི་བྱིན་འཛུམ་འོད་འཕྲོ་བའི་ཅོད་པན་དང་། །
འགྲོགས་པའི་འོད་ཀྱིས་སྐྱེ་དགུའི་མུན་པའི་དཔུང་། །
གཞིལ་བའི་ཐུགས་དམ་བསྐལ་བའི་མཐའ་ལ་དཀྲིགས། །
དབེན་གསུམ་མཛེས་པ་དུང་དཀར་རི་སུལ་དུ། །
སྒྲུབ་པའི་རྒྱལ་མཚན་མཐོན་པོ་མངོན་ཕྱུར་ནས། །
ཆོས་སྤྱོད་གསེར་གྱི་དྲིལ་ཆུང་གཡེར་ཁ་འབུམ། །
འཁྲོལ་འདིས་རྫོགས་ལྡན་གནས་ལ་འཕྱ་བ་སྟེར། །
གང་གི་བརྩེ་ཆེན་ཉི་མ་གཞོན་ནུའི་གཟིས། །
ཐུབ་བསྟན་པདྨོའི་དགའ་ཚལ་འབུམ་བཞད་ཅིང་། །
157



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དོན་གཉིས་འབྲས་བཟང་ཡལ་གའི་ཕྱོགས་རྫོགས་པ། །
ཐར་འདོད་སྦྲང་རྩིའི་དགའ་སྟོན་བུང་བའི་གཉེན། །
ལུང་རྟོགས་བཤད་སྒྲུབ་དམ་པའི་ཞལ་གྱི་བཅུད། །
སྙན་བརྒྱུད་མན་ངག་ག་བུར་གཙང་མའི་ཆབ། །
འགྲེམ་བྱེད་ཐུགས་རྗེའི་རྔ་ཡབ་དཀར་བོ་ནི། །
ཕན་ཚུན་འགྲན་པ་ཇི་བཞིན་གར་དུ་བརྩེན། །
དེ་ལྟའི་རྣམ་ཐར་སྤོས་ཀྱི་གླང་བོ་ཆེ། །
དོན་བཟང་རྒྱན་གྱི་ནོར་བུའི་འཕྱང་འཕྲུལ་ཅན། །
ལྷག་བསམ་དད་གུས་རྫི་བོས་སྔོན་བསུས་ནས། ། །
སྐལ་ལྡན་གཞོན་ནུའི་སྤྱན་རས་གཟིགས་མོར་འབུལ། །
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
གཉིས་པ། གདན་ས་འདིར་འཛིན་སྐྱོང་སྤེལ་གསུམ་གནང་བའི་བསྟན་འཛིན་
གྱི་སྐྱེས་བུ་དམ་པ་རྣམས་རིམ་པར་བྱོན་ཚུལ་ནི། དགོན་འདིར་བྱོན་པའི་ཤིང་བཟའ་
བློ་བཟང་ཆོས་གྲགས་བསྟན་པའི་ཉི་མ་དཔལ་བཟང་བོ་ནི། ཤིང་བཟའ་ཆུང་བའམ་
ཤིང་བཟའ་ཐོད་ནག་ཚང་ཞེས་ཀྱང་གྲགས་ལ། དེའི་སྐུ་རྒྱུད་དང་བོ་ནི། ཇ་སག་
མགོན་པོ་རྡོ་རྗེའི་སྲས་སུ་འཁྲུངས་པའི་སྐྱབས་རྗེ་ཤིང་བཟའ་རྡོ་རྗེ་འཆང་བློ་བཟང་
བསྟན་པའི་དབང་ཕྱུག་ཚུལ་ཁྲིམས་ཕུན་ཚོགས་དཔལ་བཟང་བོའི་སྐུ་སྲིང་ཇ་སག་ཐེ་ཇི་
མོ་ཚེ་སྒྲོན་གྱི་སྲས་སུ་རབ་བྱུང་བཅུ་བཞི་བའི་ གསེར་འཕྱང་ཞེས་པ་མེ་བྱ་ལོར་སྐུ་
158



འt
༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
འཁྲུངས་པ་འདི་ཉིད་ཡིན། བྱིས་པ་འདི་ལོ་གཉིས་སོན་པ་ས་ཁྱི་ལོར་རྗེ་གསེར་ཁང་བ་
ཆེན་པོ་གཙང་དགོན་དོན་གྲུབ་རབ་བརྟན་གླིང་དུ་བྱོན་ནས། རྭ་རྒྱུའི་གདན་སར་
ཆིབས་བསྒྱུར་གནང་སྐབས་མ་ཡུམ་གྱི་བང་ནས་མཇལ་ཁ་ཞུས་པའི་ཚེ། བྱིས་པ་
འདིས་ཁོང་གི་ཕྱག་ཕྲེང་ལ་འཐམ་ནས་མ་བཏང་ཚེ། གསེར་ཁང་བ་རིན་པོ་ཆེས་
མདང་ངའི་རྨི་ལམ་དུ་ངེད་ཀྱི་དགེ་རྒན་མ་ཁྱེ་བླ་མ་དཔལ་ལྡན་ལ་མཇལ་བྱུང་བ་རྨིས་
པས་ཁོང་གི་རྣམ་སྤྲུལ་ཞིག་ཡིན་ཚོད་རེད་དམ་གསུངས་ནས་ཕྱག་ཕྲེང་སྐེ་ལ་བསྐོན་
ནས་གནང་སྟེ། འདི་ཆེར་སྐྱེས་པ་ན་གྲྭ་བ་བྱོས་གསུངས། དེ་ཕྱིན་ནས་སྐུ་སྐྱེ་ཞིག་
ཡིན་པར་གྲགས་སོ། །
སྐུ་སྐྱེ་འདི་བ་དགུང་ལོ་དྲུག་གི་སྟེང་དགེ་བྱེད་ཅེས་པ་ཆུ་སྟག་ལོར། རྗེ་གསེར་
ཁང་བ་མཆོག་གི་སྐུ་མཆེད་བློ་བཟང་བསྟན་པ་རྒྱ་མཚོའི་དྲུང་དུ་ཕྱིན་ནས་རབ་བྱུང་
བཞེས། མཚན་བློ་བཟང་ཆོས་གྲགས་བསྟན་པའི་ཉི་མ་ཞེས་གསོལ། དགེ་བཤེས་བློ་
བཟང་ཆོས་འབྱོར་བའི་དྲུང་དུ་བཅར་ནས་གསན་སྦྱོང་མཛད། ཁོང་སྐུ་ན་ཕྲ་བའི་
དུས་ནས་ཐུགས་འཛིན་ཧ་ཅང་ལེགས་སྟབས་ལམ་རིམ་ཆེན་མོ་ཐུགས་འཛིན་མཛད་
བཅུག སྤྲེའུ་ཞེས་པ་མེ་ལུག་ལོར་སྐྱབས་རྗེ་ཤིང་བཟའ་རྡོ་རྗེ་འཆང་གི་སྐུ་རྗེས་སུ་ཁྲིད་
ནས་གྲྭ་ཚང་དུ་བྱོན། རྗེ་གསེར་ཁང་བ་བློ་བཟང་བསྟན་འཛིན་རྒྱ་མཚོའི་མདུན་དུ་
མཇལ་བ་དང་། ཐུགས་ཁོམ་པ་ནམ་བྱུང་གི་སྐབས་ལམ་རིམ་ཆེན་མོའི་དབུ་ནས་སྐྱེས་
བུ་འབྲིང་གི་མཇུག་བར་གྱི་རྒྱུགས་ཕུལ། སྐྱབས་ཁྲིད་དང་། བླ་མ་མཆོད་པའི་ཁྲིད།
ལམ་རིམ་བསྡུས་དོན་གྱི་ལུང་བཅས་ཞུས་པས་དགྱེས་བཞིན་བསྩལ། ཁོང་ལྷ་ས་ནས་
ཕྱིར་འབྱོར་སྐབས་ངས་སྐྱེས་བུ་ཆེན་པོ་བློར་བཟུང་ནས་རྒྱུགས་བཞེས་རྒྱུར་ཞུས་པ་ན།
ལམ་རིམ་གྱི་མཇུག་དེ་ངའི་ཚབ་ཏུ་ཤིང་བཟའ་རིན་པོ་ཆེར་ཕུལ་བས་ཆོག་ཅེས་ཞལ་
བཀོད་བསྩལ་ནས། སྐུ་སྐྱེ་འདི་ལ་རྗེ་བྱ་འཕུར་མ་གནང་ཞིང་། ཁྱོད་གང་དུ་འགྲོ་བའི་
159



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཡུལ་དུ་ཁྱེར་དང་རྗེ་བླ་མས་འབྲལ་མེད་རྗེས་སུ་འཛིན་པའི་རྟེན་འབྲེལ་འོང་གསུངས།
ཕྱིར་གདན་སར་ཕེབས་ནས་ཐུགས་འཛིན་ལ་བརྩོན་པས་ལོ་གཅིག་ཙམ་ལ་ཐུགས་
འཛིན་གྲུབ་ནས། རབ་ཚེས་ཞི་བ་ཞེས་པ་ས་བྱ་ལོའི་སྨོན་ལམ་ནང་ལ་སྐྱབས་མཆོག་
ཤིང་བཟའ་རྡོ་རྗེ་འཆང་ལ་ལམ་རིམ་ཡོངས་རྫོགས་ཀྱི་རྒྱུགས་ཕུལ་བས་ཐུགས་དགྱེས་
ཚོར་ཆེན་པོས་སྐྱབས་འཇུག་གནང་། ལོ་འདིའི་གོང་ལོར། སོག་པོ་ཝང་ཨུནེའི་ཨེལ་
ཆི་མངགས་ནས་སྐྱབས་རྗེ་ཤིང་བཟའ་རྡོ་རྗེ་འཆང་ལ་ཞུ་སྣ་མཛད་པ་ལྟར། འདི་ལོའི་
གཉིས་པའི་ཚེས་ལ་སོག་པོ་སེ་ར་བ་ཟླ་བ་གྲགས་པ་སྐྱབས་རྗེ་མཆོག་ལ་མཇལ་ཞུར་བྱོན་
ཞིང་། སྔར་མཛོད་དགེ་ཨ་སྐྱིད་དུ་ཕྱག་བཏབ་གནང་བའི་སེ་ར་དགོན་རྡོ་རྗེ་འཆང་ལ་
གཏད་ཅིང་། ལོ་གསུམ་རེར་སྐུ་ཚབ་ཁྲི་བ་རེ་གནང་རྒྱུ་ནན་ཞུ་མཛད་ངོར། ཁོང་རྡོ་
རྗེ་འཆང་གིས་ཁྲི་སྐྱོང་ཁུར་བ་བསྐོ་རྒྱུ་ཐག་རིང་སྟབས་ཞལ་བཞེས་མ་གནང་ཡང་།
ཁོང་རྡོ་རྗེ་འཆང་གི་སྐུ་ཚ་སྤྲུལ་བའི་སྐུ་བློ་བཟང་ཆོས་གྲོགས་བསྟན་པའི་ཉི་མ་སྐུ་ཚེ་གང་
གི་རིང་སེར་རྒན་རིན་པོ་ཆེར་མཁན་ཁྲི་སྐྱོང་འཁུར་བྱེད་པའི་རོགས་མཛད་རྒྱུའི་བཀའ་
མངགས་གནང༌། སྤྲུལ་བའི་སྐུ་འདི་བ་ལ། རྡོ་རྗེ་འཆང་ཉིད་ནས་དབུ་གདུགས་དང་
མཁན་ཆས་བཅས་བསྩལ་པ་དང་། རྟེན་སྐལ་དུ་ལྷ་སའི་ཇོ་བོ་རིན་པོ་ཆེའི་ན་བཟའ་
སྣམ་སྦྱར་བྱིན་ཅན་དང༌། རྗེ་བདག་ཉིད་ཆེན་པོའི་ལམ་རིམ་ཞལ་ཁྲིད་མཛད་སྐབས་
རྒྱུན་བཞེས་གནང་བའི་ཕྱག་དཔེ་ལམ་རིམ་ཆེན་མོ་བྱིན་ལྡན། ཐུབ་པ་རྡོར་གདན་མ་
ཞལ་རླངས་འཕྲོ་བ་ཅན། མགོན་པོ་ཀླུ་སྒྲུབ་ཀྱི་ཕྱག་བཟོས་ཀླུ་འཇིམ་གྱི་ཐུགས་རྗེ་ཆེན་
པོ། པཎ་ཆེན་དཔལ་ལྡན་ཡེ་ཤེས་ཀྱི་དབུ་ཞྭ། རྡོ་རྗེ་འཆང་ཉིད་ནས་བཞེས་བཞིན་
པའི་གོས་བེར་དང་དབུ་ནབ། པཎ་ཞྭ་སྣེ་རིང་། ཆོས་སྐྱོང་ཐ་འོག་གི་ཞལ་ཐང་བཅས་
གནང་ནས་རྫོངས་བརྡ་མཛད། ཇ་སག་ཨུནེ་ནས་ལྷ་སྐྱབས་མེརྒན་དིས་ཆང་རིང་
༧རྒྱལ་མཆོག་བསྐལ་བཟང་བས་རབ་གནས་མཛད་པའི་འབུམ་རྒྱུས་པ་རྒྱ་དཔར་མ།
༨
160



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
གསེར་ཟངས་ལས་གྲུབ་པའི་ཐུགས་རྟེན་རྣམ་རྒྱལ་མཆོད་རྟེན། གོང་མའི་མཛོད་
ནས་བྱུང་བའི་བཻཌཱུརྱའི་གསོལ་དཀར་བཅས་རྫོང་བར་ཕུལ་ཞིང་། ཡོངས་འཛིན་ཁྱུ་
མཆོག་དགེ་བཤེས་དང༌། སྐུ་རྩ་ཉེ་མི། སྒར་ཁྱིམ་སུ་རུག་འཛིན་པ་བཅས་མངགས་
ནས། སྟོན་འཁོར་རྣམས་ལ་གོང་མ་ཏའོ་ཀྭང་ཁྲི་ལོ་ཉེར་དགུ་བ་རབ་བྱུང་བཅུ་བཞི་
བའི་ས་བྱ་(སྤྱི་ལོ་༡༨༤༩)ལོའི་ལྷ་བབས་དུས་བཟང་གི་ཉིན། སེ་ར་དགོན་བཤད་
སྒྲུབ་དར་རྒྱས་གླིང་གི་འདུས་སྡེ་སེར་སྐྱ་ཡོངས་ཀྱིས་བསུ་བ་སེར་སྦྲེངས་བཅས་སེར་
རྒན་རིན་པོ་ཆེའི་སྒར་བར་ཕེབས་ནས་རྣམ་གཉིས་ཞལ་འཛོམས་ཏེ་བཞུགས།
རིམ་གྱིས་སེ་ར་སྒར་བའི་བཞུགས་གནས་དེ་ཁག་གཉིས་སུ་བགོས་ཏེ་གཡས་
ཕྱོགས་ཤིང་བཟའ་སྒར་གཞིས་སུ་གནང༌། ལྕགས་ཁྱི་ལོར་སེར་རྒན་རིན་པོའི་ཆེའི་
ཐུགས་དགོངས་ལ། དཔལ་ལྡན་སྟོད་རྒྱུད་གྲྭ་ཚང་གི་ཕྱག་བཞེས་འཛུགས་པར་བཞེད་
ནས་ཤིང་བཟའ་སྐུ་སྐྱེ་ལ་བཀའ་གནང་ལྟར། སྐུ་སྐྱེ་རིན་པོ་ཆེས་སྟག་ཚང་དཔལ་གྱི་ལྷ་
མོར་སྐུ་ཞབས་གསེར་ཁྲི་རིན་པོ་ཆེ་བློ་བཟང་བསྟན་པའི་སྒྲོན་མེ་བའི་སྐུ་མདུན་དུ་
བཅར་ནས་ཞུས་པས། དབུས་ནས་ཕེབས་པའི་རྒྱུད་སྟོད་དགེ་རྒན་གྲགས་པ་འཕེལ་
རྒྱས་རིན་པོ་ཆེར་ཐུགས་གྲོས་གནང་ཚེ། རྒྱུད་སྟོད་དགེ་རྒན་རིན་པོ་ཆེས་ཞལ་བཞེས་
མཛད་བྱུང་བས། ཁོང་དཔྱིད་ཐོག་དེར་དགོན་འདིར་གདན་འདྲེན་ཞུས། བདེ་
གསང་ འཇིགས་ གསུམ་ བསྐང་ གསོ་ དང་ བཅས་ པའི་ དབྱངས་ ཕྱག་ ལེན་རྣམས་
བསླབས། འགལ་བྱེད་ཅེས་པ་ལྕགས་ཕག་ལོར། རྒྱུད་སྟོད་དགེ་རྒན་རིན་པོ་ཆེས་རྡོ་
རྗེ་འཛིན་པ་གནང་ནས་ཟླ་ལྔ་བར་ཆོས་ཐོག་ལ་གསང་འདུས་ཚུགས། ལོ་འདིར་སེར་
རྒན་རིན་པོ་ཆེས་འབྲེལ་བ་བཞི་སྦྲགས་ཀྱི་བརྩི་བཞག་གནང་། དེའི་རྗེས་བདུན་པའི་
རིགས་གྲྭར་བསྐང་གསོ་དང་གཏོར་ཆེན། བརྒྱད་པའི་ཆོས་ཐོག་ལ་བདེ་མཆོག་དང་།
དགུ་བར་འཇིགས་བྱེད་བདག་འཇུག་བཅས་ཚུགས། ཆོས་ཐོག་དེ་དག་ལ་ཤིང་བཟའ་
161



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྒར་བ་ནས་མང་བསྐོལ་མཛད་ཅིང་། འདི་ནས་བཟུང་ལོ་བཅུ་གཅིག་བར་ལ་གཏོང་
སྒོ་ཆག་མེད་གནང་བ་ཡིན། འདི་ལོའི་ཟླ་བཅུ་གཅིག་པར་སེར་རྒན་རིན་པོ་ཆེའི་སྐུ་
བསྟུན་གྱི་ཚུལ་བཞེས་ནས། ཉིད་ཀྱིས་ཞབས་བརྟན་སྒྲུབ་རྒྱུར་ནན་ཞུ་བྱས་པས།
ཁོང་རིན་པོ་ཆེས་སྨན་བླའི་ཆོ་ག་ཅི་ནུས་ཤིག་བསྒྲུབ་ཐུབ་ན་རང་གཞན་ཀུན་ལ་ཕན་པ་
དེ་ཡིན་ཞེས་གསུང་གནང་བ་ལྟར། ཟླ་བཅུ་གཉིས་པར་སྨན་བླའི་མདོ་ཆོག་ཁྲི་ཚར་
དང་མཆོད་ པ་མཆོད་མེ་མཆོད་བཤོས་བཅས་ཁྲི་མཆོད་ཕུལ་བས་སྐུ་དྭངས་པར་
གནང་། ཡོངས་འཛིན་ཞེས་པ་ཆུ་བྱི་ལོའི་ལོ་གསར་དགྱེས་སྟོན་ཐོག་སྔར་རྒྱུན་ལྟར་
མཛད་ནས། ཁྱད་པར་ཤིང་བཟའ་རིན་པོ་ཆེར། ལོ་འདི་ནས་བཟུང༌། ཁྱེད་ནས་
མཁན་ཁྲི་དང་རྡོ་རྗེ་འཛིན་པ་ལྷན་འཐུས་སུ་མཛད་དགོས་ཞེས་བཀའ་གནང་ཞིང་།
ཕྱིན་ཆད་རིམ་ལྟར་དུ་བཟང་སྤྱོད་ཆོས་ཐོག་དང་། ཐུགས་རྗེ་ཆེན་པོ། ཀུན་རིག་
བདག་འཇུག་བཅས་འཛུགས་རྒྱུའི་གསུང་ཆབ་མཛད། མཁན་ཁྲི་འཛིན་པ་ ཤིང་
བཟའ་སྐུ་སྐྱེས་བླ་མའི་ཐུགས་བཞེད་མྱུར་དུ་བསྒྲུབ་ཕྱིར། ལོ་འདིའི་ཟླ་བ་ནམ་ཞིག་ལ་
ཐུགས་བསྟུན་གྱིས་བཟང་སྤྱོད་ཆོས་ཐོག་འཛུགས་ཐུབ་པའི་ཁག་བླངས་པ་ན། ཁོང་
ཐུགས་དགྱེས་ཚོར་མཛད་ ཏེ་ སྨོན་ལམ་གྱི་འདོན་པ་བྱེད་ པའི་ཐུགས་བཀོད་ལྟར།
ཚེས་ལྔ་ནས་ཚེས་དགུ་བར་བཟང་སྤྱོད་སེ་རའི་གསུང་རྟ་བཅས་གསར་ཚུགས་མཛད་
ཅིང་། སེར་རྒན་རིན་པོ་ཆེ་སྨོན་ལམ་ཚོགས་དབུར་སྤྱན་དྲངས་ཏེ། མཎྜལ་རྟེན་
གསུམ་གྱིས་ཐོག་དྲངས་སྟེ་དངོས་འབུལ་གྱ་ནོམ་པ་རྒྱ་ཆེར་བསྟར། སྤྲུལ་བའི་སྐུ་ཉིད་
ཀྱིས་མཎ་བཤད་བརྟན་བཞུགས་སྐྱབས་གསོལ་ཞུས། ལོ་འདི་ནས་ལོ་བདུན་བར་སྒར་
བ་རང་གིས་མང་བསྐོལ་ཞུས་ཤིང་། དེ་རྗེས་སྤྱི་རྫས་བཞག་ནས་སྤྱི་བར་སྤྲོད་པའི་ཕྱག་
རྒྱུན་བྱུང༌། སྨོན་ལམ་གྲོལ་ནས་ཚེས་ཉི་ཤུའི་ནང་སེར་རྒན་རིན་པོ་ཆེའི་སྐུ་བསྙུན་སླར་
ཡང་མི་བདེ་བ་ཙམ་བྱུང་བ་ལ་ལྕི་མོའི་ཚུལ་མ་གནང་ཡང་། ཟླ་གཉིས་པའི་ཚེས་གཅིག་
162



༄༅། །ལོ་རྒྱུས་དང་གནས་བཤད་སོགས་ཀྱི་སྐོར། །
གི་སྔ་དྲོ་བསྙུན་ཇེ་ལྕིར་སོང་ནས་སྤྲུལ་བའི་སྐུ་ཉིད་ཀྱིས་འཕྲལ་དུ་བརྟན་བཞུགས་ཕུལ་
བའི་ཚེ། སྤྲུལ་པའི་དགྱེས་ཞལ་སྟོན་པའི་ཞལ་བཞེས་མཛད་ནས་ཆོས་རྣམ་གསོལ་ཞིང་
རྡོ་རྗེ་སྐྱིལ་ཀྲུང་ལ་བཞུགས་ནས་གཟུགས་སྐུའི་བཀོད་པ་ཆོས་ཀྱི་དབྱིངས་སུ་བསྡུས།
སྐུ་ཞབས་གསེར་ཁྲི་རིན་པོ་ཆེ་བློ་བཟང་བསྟན་པའི་སྒྲོན་མེ་བ་གདན་འདྲེན་ཞུས་ནས་
དགོངས་རྫོགས་གནང་ཞིང༌། ཤིང་བཟའ་སྒར་བའི་ གཟིམ་ཁང་དུ་དགོང་གཉིས་
བཞུགས་ཞག་མཛད། སྐུ་སྐྱེ་འདི་བར་སླད་མའི་ཆར་ཡང་སྒར་བར་ཕེབས་རྒྱུའི་ཞལ་
གྲོས་གནང་བྱུང་བ་ནི་འབྱུང་འགྱུར་གཟིགས་པའི་རྟགས་སུ་གོ་རྒྱུ་སྣང་ལ། སྐབས་
དེར་ཁོང་གི་ཞལ་ནས་སྤྲུལ་སྐུ་མྱུར་བྱོན་གྱི་སྨོན་ཚིག་གནང་ཞིང་། སེ་ར་རིན་པོ་ཆེ་ནི་
རྡོ་རྗེ་འཇིགས་བྱེད་ཀྱི་རྣལ་འབྱོར་བ་ཆེན་པོ་ཡིན་པས། འཇིགས་བྱེད་བདག་འཇུག་
དགོངས་རྫོགས་སུ་ད་ལོ་ཟླ་འདིའི་ནང་ཚུགས་པར་མཛད་གསུངས་ནས། ཚེས་བཅུ་
གཉིས་ནས་འཇིགས་བྱེད་བདག་འཇུག་ཚུགས་པས། དེའི་ཕྱི་ལོ་ནས་ཀྱང་། དེ་ལྟར་
ཕྱག་བཞེས་སུ་གྱུར་སོང་། ཟླ་བཅུ་གཉིས་པའི་ནང་སྔར་སེར་རྒན་རིན་པོ་ཆེའི་ཞབས་
བརྟན་དུ་སྨན་བླའི་མདོ་ཆོག་ཞལ་བཀོད་བསྩལ་པ་དེ་གྲྭ་རྒན་དུ་མས་གོ་བ་ཅན་དུ་
དགོངས་འཆར་གནང་འདུག་པ་ལྟར། ལོ་ལྟར་གྱི་སྨན་བླའི་ཆོས་ཐོག་ཏུ་བསྒྱུར།
བག་མེད་ཅེས་པ་ཆུ་གླང་ལོར་སེར་རྒན་རིན་པོ་ཆེའི་སྐུ་གདུང་སེ་ར་དབོན་པོ་ནས་ཁུར་
བཞེས་ཀྱིས་བཞེངས་གྲུབ་པའི་རབ་གནས་ཞུས་ཏེ་འདུ་ཁང་དུ་བཞུགས་སུ་གསོལ།
སྲིན་བུ་ཞེས་པ་ཤིང་ཡོས་ལོར་སེ་རའི་དབོན་བསྟན་དར་ནས་ཅོ་ནེ་དགོན་ཆེན་
དུ་རྒྱལ་བོ་ཚ་དོར་རིན་པོ་ཆེ་བཞུགས་པའི་མདུན་ནས་ཡང་སྲིད་ཐུགས་ཐག་གཅོད་
པའི་བསམ་འཆར་ལ་དགོན་གྲོང་ཀུན་གྲོས་བྱས་ནས། ཤིང་བཟའ་སྐུ་སྐྱེས་གཙོས།
དབོན་པོ་དང་དགོན་གྲོང་མི་སྣ་བཅས་ཞུ་བར་སོང་བས། འོས་ཐོ་བསྡུ་བའི་བཀའ་
གནང་ལྟར་ཕྱིར་འབྱོར། སླད་ནས་དབོན་པོ་དང་དགོན་གྲོང་མི་སྣ་བཅས་ཕྱི་ལོར་
163



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སོང་ནས་ཐུགས་ཐག་བཅད་པ་ལྟར། མདོ་རྩ་ནས་འཁྲུངས་པའི་མཆོག་སྤྲུལ་རིན་པོ་
ཆེར་ཁ་དར་ཕུལ། མེ་ཡོས་ལོ་འདིར། ཁོང་རྭ་རྒྱར་ཕེབས་ཏེ་སྐྱབས་རྗེ་ཤིང་བཟའ་རྡོ་
རྗེ་འཆང་ལས་བསྙེན་རྫོགས་ཀྱི་སྡོམ་པ་བཞེས། ལོ་དེའི་སྟོན་ཡོངས་འཛིན་ཁྱུ་མཆོག་
དགེ་བཤེས་སྐུ་གཤེགས་པའི་དགོངས་རྫོགས་མཛད། དམར་སེར་ཞེས་པ་མེ་སྦྲུལ་ལོར་
སེ་ར་མཆོག་སྤྲུལ་རིན་པོ་ཆེ་གདན་སར་བཀོད་པའི་འགོ་འདོན་གནང་ཞིང་། རབ་
བྱུང་ཡང་ཞུས་པ་ལྟར་ཕུལ། སེ་ར་མཆོག་སྤྲུལ་རིན་པོ་ཆེ་སྐུ་ཆུང་བའི་དུས། སྐུ་འདིའི་
རིང་གི་གསར་འཛུགས་ལ་དགོངས་ནས་གོང་མའི་ཞལ་བཞེས་ལྟར། གསུམ་པའི་ནང་
ཐུགས་རྗེ་ཆེན་པོའི་སྒྲུབ་མཆོད་དང༌། བཞི་བའི་ནང་རྭ་རྒྱུའི་ཕྱག་བཞེས་ལྟར་ཀུན་
རིག་གི་བདག་འཇུག་ཆོས་ཐོག་འཛུགས་པར་མཛད་ཀྱང༌། ལོ་ནམ་ཡིན་གྱི་གསལ་ཁ་
མ་བྱུང་། ཤིང་བཟའ་སྐུ་ཆུང་ཚང་འདི་བའི་སྐུ་ཚར་འཁྲུངས་པའི་བྱིས་པ་རྟགས་
མཚན་ཅན་ཞིག་འདུག་པ་དེ་སྐུ་ཕྱོགས་བསྟན་པའི་སྒྲོན་མེའི་ཡང་སྤྲུལ་ཡིན་ཚུལ།
དབུས་ནས་སྲིད་སྐྱོང་རྭ་སྒྲེང་རིན་པོ་ཆེ་ངག་དབང་བློ་བཟང་ཡེ་ཤེས་ཚུལ་ཁྲིམས་རྒྱལ་
མཚན་གྱིས་ཐུགས་བརྟགས་དང་གསེར་ཁྲིའི་ཆོས་སྐྱོང་གི་ལུང་བསྟན་མཐུན་པར་
བབས་ནས། བློ་ངན་ཞེས་པ་ལྕགས་བྱ་ལོའི་ཟླ་ལྔ་བའི་ཚེས་ལ། གསེར་ཁྲིའི་དབོན་པོ་
སོགས་མི་སྣ་དྲུག་བསྡུས་བྱོན་ནས། འོས་ཐོ་བབས་ཚུལ་གྱི་ཡི་གེ་བརྗོད་ནས། ཡང་
སྲིད་བླ་རྒྱུ་དང་ཁ་དར་འཐེན་རྒྱུའི་གྲོས་མོལ་གནང་བྱུང་སྐབས། ཤིང་བཟའ་འདི་བས་
གསུང་རྒྱུར། ལོ་འདིར་སྐྱབས་རྗེ་ཤིང་བཟའ་རྡོ་རྗེ་འཆང་སྟོད་ཕྱོགས་སུ་ཕེབས་རྒྱུར་
ངེས་པས། ཁོང་ནི་ངེད་ཚང་གི་བདག་པོ་ཡིན་པས་དེ་ལ་ཞུས་ནས་ང་ཚོས་ཐག་གཅོད་
ཆོག་པའི་གྲོས་ཐོག་བཀོད་ནས་ཁོང་རྣམ་པ་ཕྱིར་ལོག ལོ་འདིའི་ཟླ་ལྔ་བའི་མཇུག་
ཕྱོགས་ལ། སྐྱབས་རྗེ་ཤིང་བཟའ་རྡོ་རྗེ་འཆང་ཐང་སྐོར་དུ་བྱོན་སྐབས། ཤིང་བཟའ་
སྐུ་ཆུང་ཚང་འདི་བ་མཇལ་བར་ཕེབས། དྲུག་པའི་ཚེས་བཞི་ནས་རྡོ་རྗེ་འཆང་གི་
164



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
མདུན་དུ་མི་ཏྲ་བརྒྱ་རྩའི་དབང་ལ་བཞུགས་ཡོད་སྐབས། ཡང་བསྐྱར་གསེར་ཁྲིའི་མི་
སྣ་ཡང་སྤྲུལ་གྱི་དོན་དུ་བཏང་བྱུང་བས། ཁོང་རྡོ་རྗེ་འཆང་ལ་ཞུས་པ་ན། གསེར་ཁྲིའི་
གདན་སར་བྱོན་ན་དམ་སྲིའི་གནོད་པས་སྐུ་ཚེ་རིང་བོ་ཞིག་མི་ཡོང་འདུག་ཅེས་བཀའ་
གནང་སྟབས། ཤིང་བཟའ་སྐུ་ཆུང་ཚང་གིས་གླུ་སྣ་མི་བསྐོར་བར་ ཐག་བཅད་ནས་
ཕྱིར་བརྫངས། དེ་རྗེས་ཁོང་རྡོ་རྗེ་འཆང་ཤར་དུང་རིར་ཕེབས་ནས་ཕྱིར་འབྱོན་སྐབས།
སེ་ར་དགོན་དུ་གདན་ཞུས་ཀྱིས་ཆིབས་བསྒྱུར་མཛད། སེ་ར་མཆོག་སྤྲུལ་རིན་པོ་ཆེས་
ཞུས་ནས་བཀའ་ཆོས་དུ་མ་གནང་། ཤིང་བཟའ་ཚང་གིས་གསེར་ཁྲིའི་མཆོག་སྤྲུལ་ལ་
ཚེ་དབང་གནང་ཞིང་ཁ་དར་དང་ཁྲི་རྒྱབ་ཡོལ་གནང༌། སྐབས་དེར་ཡང་གསེར་ཁྲིའི་
ཁྲི་གདན་ཟུར་བ་དུ་མ་ཕེབས་ནས་ཁོང་རྡོ་རྗེ་འཆང་ལ་ཡང་སྤྲུལ་འདི་གདན་སར་
འགོད་ཐུབ་པའི་སྐྱབས་འཇུག་ནན་གྱིས་ཞུས་པས་མཐར། གསེར་ཁྲིའི་ནང་ཆེན་དུ་
གདན་སར་མི་འགོད་ཀྱང་། ཕྱིས་སུ་སྐུ་ན་ཅུང་རྒྱས་ནས་དགའ་ལྡན་བཤད་སྒྲུབ་གླིང་
དུ་ཚོགས་བཞུགས་དང་གསན་སྦྱོང་གནང་ནས་གདན་ས་སྐྱོང་བའི་ཞལ་བཀོད་མཛད་
པས། མཁན་སློབ་རྣམས་ཀྱང་ཐུགས་དགྱེས་པས་དང་བླང་མཛད། རྡོ་རྗེ་འཆང་
ནས་དགོན་འདིར་མཆོད་པའི་ཆོས་ཐོག་གསེར་ཁང་རྡོ་རྗེ་འཆང་གི་ཕྱག་བཞེས་ལྟར་
འཛུགས་རྒྱུའི་བཀའ་གནང་བྱུང་བས། ལོ་འདིའི་ཕྱི་ལོ་རྔ་ཆེན་ཞེས་པ་ཆུ་ཁྱི་ལོའི་ཟླ་
དྲུག་པའི་ནང་མཆོད་པའི་ཆོས་ཐོག་འཛུགས་པར་མཛད། མིག་དམར་ཞེས་པ་ཤིང་
བྱི་ལོར། སེ་ར་མཆོག་སྤྲུལ་རིན་པོ་ཆེ་དགུང་ལོ་བཅུ་གསུམ་བཞེས་ པའི་སྐབས།
དགོན་པའི་ཆོས་སྲིད་ཀྱི་བྱ་བ་ཀུན་ཁོང་གི་ཕྱག་ཏུ་གཏད་ཅིང་། གསེར་ཁྲིའི་ཡང་སྤྲུལ་
སྟག་ཚང་ལྷ་མོར་གདན་སར་བཀོད། སྐུ་ཚབ་བཀའ་དྲིན་ཅན་གླིང་དགེ་བཤེས་ཆེན་
མོ་བློ་བཟང་བསམ་གཏན་པའི་དྲུང་ནས་རབ་བྱུང་དགེ་ཚུལ་བཞེས། མཚན་བློ་བཟང་
ཆོས་ཀྱི་རྒྱ་མཚོར་གསོལ། གསེར་ཁྲིའི་བླ་བྲང་དུ་ཟླ་གཅིག་བཞུགས་རིང་སྐུ་ཚབ་རིན་
_165



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པོ་ཆེ་ལས་བཀའ་ཆོས་དུ་མ་གསན་ནས་ཕྱིར་རང་དགོན་དུ་བྱོན། ཤིང་བཟའ་འདི་
བའི་མདུན་ནས་ཀློག་བསླབས་ཤིང་འདོན་ཆོས་རྣམས་ཐུགས་འཛིན་མཛད་པ་སོགས་
ཕྱིས་སུ་ཆོས་གྲྭར་ཕེབས་རག་བར་ཁོང་གི་སྐུ་རྗེས་སུ་བཅར།
རབ་བྱུང་རྒྱལ་བོ་ཞེས་པ་མེ་ཡོས་ནས་ལོ་གསུམ་གྱི་རིང་ཤིང་བཟའ་ཆུང་བ་ཚང་
ཁོང་སྐུ་མཚམས་དམ་པོར་མཛད་ནས་འཇིགས་ བསྙེན་ཆེན་མོར་ བཞུགས་པས།
འཇིགས་བྱེད་ཀྱི་སྐུ་ཐང་ལས་བདུད་རྩི་བབས་པ་དང་མཆོད་གཏོར་ལས་མེ་ ཏོག་
འཁྲུངས་པ་སོགས་ཀྱི་རྟགས་མཚན་བྱུང་། དཔལ་གདོང་ཞེས་པ་ཆུ་བྱ་ལོར་དབུས་སུ་
ཕེབས། ཇོ་ཤཱཀ་རྣམ་གསུམ་ལ་མཆོད་འབུལ་དང་གདན་ས་གསུམ་ལ་བསྙེན་བཀུར་
མཛད། དབང་བོ་ཞེས་པ་ཤིང་ཁྱི་ལོའི་སྨོན་ལམ་ནང་། རྒྱལ་བ་འཕྲིན་ལས་རྒྱ་མཚོར་
མཇལ་ནས་དངོས་འབུལ་བསྟར། གཙང་བཀྲ་ཤིས་ལྷུན་པོར་གཏོང་སྒོ་མཛད་ཅིང་།
པཎ་ཆེན་བསྟན་པའི་ཉི་མར་འབུལ་ཆེན་བཏེགས། པཎ་ཆེན་མཆོག་ནས་བཞེས་
བཞིན་པའི་དབུ་ནབ་དང་མགོན་ཐང་བྱིན་ཅན་བསྩལ། ས་སྐྱ་དང་ལྷོ་ཁ་སོགས་
གདན་ས་མང་བོར་མཇལ་ ཕྱག་གནང་ཞིང་། སྟོན་དབུས་སུ་བྱོན་ནས་ཁྲི་ཆེན་བློ་
བཟང་མཁྱེན་རབ་པའི་དྲུང་ནས་ལམ་རིམ་ཆེན་མོའི་བཤད་ལུང་དང་། རིམ་ལྔ་
གསལ་སྒྲོན་སོགས་བཀའ་ཆོས་དུ་མ་གསན། དགུན་དུས་བྲག་ཡེར་བར་ཕེབས་ནས་
ལམ་རིམ་གྱི་ཉམས་ཁྲིད་བསྐྱངས། ན་ཚོད་ལྡན་ཞེས་པ་ཤིང་ཕག་ལོའི་དཔྱིད། རྒྱལ་
དབང་རིན་པོ་ཆེའི་དགོངས་རྫོགས་མཆོད་སྤྲིན་དུ་དམིགས་ནས་གདན་ས་རྣམས་སུ་
སྐུ་འགྱེད་བཏང༌། བླ་མ་བྱམས་པ་རིན་པོ་ཆེའི་དྲུང་ནས་དགེ་ལྡན་ཕྱག་རྒྱ་ཆེན་པོའི་
ཁྲིད་ཞུས། དགེ་བཤེས་དོན་ཡོད་དཔལ་ལྡན་པའི་དྲུང་ནས་རྗེའི་གསུང་འབུམ་གྱི་ལུང་
དང་། ལེགས་བཤད་སྙིང་བོའི་བཤད་ལུང་དང་། དབུ་མ་རིགས་ཚོགས་དྲུག་དང་།
བྱམས་ཆོས་སྡེ་ལྔའི་ལུང་སོགས་གསན། ལོ་སྨད་རང་ཡུལ་དུ་ཆིབས་བསྒྱུར་གནང་།
166



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
དབང་ཕྱུག་ཅེས་པ་མེ་གླང་ལོར་སྐུ་འབུམ་དུ་སྐྱབས་རྗེ་ཤིང་བཟའ་རྡོ་རྗེ་འཆང་བཞུགས་
པའི་མདུན་དུ་ཕེབས་ནས། ཟླ་གསུམ་པའི་ནང་དུས་འཁོར་དབང་གསན་ནས་སྐུ་
འབུམ་ཚོགས་ཆེན་ལ་མང་ཇ་གཏོང་སྒོ་དང་། གྲྭ་ཚང་གཞན་རྣམས་ལ་སྐུ་འགྱེད་རེ་
ཕུལ། བྱང་གི་དགོན་ཆེན་རྣམས་ལ་འབྲེལ་ཞུས་དང་མཇལ་ཕྱག་གནང་ནས། ཕྱིར་
ལམ་བླ་བྲང་བཀྲ་ཤིས་འཁྱིལ་གྱི་གདན་སར་ཕེབས་ནས་གྲྭ་ཇ་བཏང་ཞིང་། ཕྱི་མར་
གདན་ས་འདིར་བཞུགས་ཐུབ་པའི་ཐུགས་སྨོན་མཛད་ཅིང་རང་ཡུལ་གདན་སར་བྱོན།
མྱོས་ལྡན་ཞེས་པ་ས་ཡོས་ལོའི་ཟླ་གཉིས་པར་རྭ་རྒྱ་བཀྲ་ཤིས་འབྱུང་གནས་སུ་ཕེབས།
སྐྱབས་རྗེ་ཤིང་བཟའ་རྡོ་རྗེ་འཆང་ལ་འབུལ་ཆེན་བཏེགས་ནས་ཚེ་རབས་ཀུན་ཏུ་རྗེས་
སུ་འཛིན་པའི་སྐྱབས་འཇུག་ཞུས་པ་དང༌། ཚོགས་ཆེན་དང་གདན་ས་ཕན་ཚུན་ལ་
མང་བསྐོལ་དང་འགྱེད་ཕོག་སོ་སོ་ནས་ཕུལ། རྡོ་རྗེ་འཆང་སྨད་དུ་ཕེབས་པའི་ཆིབས་
སྐྱེལ་བཞུགས་ཞག་གཅིག་གིས་སར་བྱས་ནས་རིམ་གྱིས་རང་དགོན་དུ་ཕེབས། ཟླ་
བཅུ་གཅིག་པའི་ཚེས་ནང་སྐུ་བསྙུན་ཙམ་ཞིག་བཞེས་ནས་ཚེས་བཅུ་བཞིའི་ཕྱི་དྲོ་སྐུ་མྱ་
ངན་ལས་འདས་སོ། ། གདུང་ཁྲུས་དང་དགོངས་རྫོགས་ལེགས་པར་བསྒྲུབས་ནས་
རགས་པའི་སྐུ་གདུང་ཟ་མ་ཏོག་ཞུགས་ལ་སྦྱངས་པས། དབུ་ཐོད་ཀྱི་མདུན་ངོས་ལ་རྗེ་
བཙུན་སྒྲོལ་མ་བྱུང༌། གདུང་རྟེན་བྱང་ཆུབ་མཆོད་རྟེན་བསྒྲུབས་ནས་རིང་བསྲེལ་
བཞུགས་ཤིང་། བུམ་པའི་སྒོ་ཁྱིམ་དུ་རྗེ་གསེར་ཁང་བས་གནང་བའི་རྗེ་བྱ་འཕུར་མ་
བྱིན་ལྡན་དེ་བཞུགས་སོ། ། ཁོང་གི་རྣམ་པར་ཐར་བ་འདི་ནི་དཀར་ཆག་ཤེལ་དཀར་
མེ་ལོང་དུ་བཞུགས་པ་ལྟར་བྲིས་སོ། །
སྐུ་ཕྲེང་གཉིས་པ་ཤིང་བཟའ་སྐུ་སྐྱེ་བློ་བཟང་འཇམ་དཔལ་ཚུལ་ཁྲིམས་རྒྱ་མཚོ་
ནི་མཛོད་དགེ་སྟོད་མའི་ཡབ་རྡོ་རྗེ་བསྟོད་པའི་སྲས་སུ་རབ་བྱུང་བཅོ་ལྔ་བའི་དཔའ་བོ་
ཞེས་པ་ལྕགས་འབྲུག་ལོར་སྐུ་འཁྲུངས། ས་སྐྱོང་ཞེས་པ་ཤིང་བྱ་ལོར་སྐྱབས་རྗེ་ཤིང་
167



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཟའ་རྡོ་རྗེ་འཆང་གིས་ཐུགས་བརྟག་བབས་ནས་མཚན་བློ་བཟང་འཇམ་དཔལ་ཚུལ་
ཁྲིམས་རྒྱ་མཚོ་ཞེས་གསོལ་ཞིང་ཁ་དར་འཐེན། མི་བཟད་ཅེས་པ་མེ་ཁྱི་ལོར། ཤིང་
བཟའ་སྒར་བར་གདན་སར་བཀོད། ཤིང་བཟའ་བླ་ཁོ་རིན་པོ་ཆེའི་མདུན་ནས་རབ་
བྱུང་བཞེས། ཐུགས་གཉེར་གནང་བཞིན་བཞུགས་པའི་སྐབས། དགེ་བཤེས་སྤྲུལ་
བའི་སྐུ་དང་སྐུ་སྐྱེ་འདི་བ་རྣམ་གཉིས་རྒྱུན་ཏུ་སྐུ་རྩེད་གནང་བཞིན་བཞུགས་པ་ལས།
ཆུ་འབྲུག་ལོའི་ཉིན་ཞིག་ལ་སྐུ་སྐྱེ་འདི་བའི་གསུང་ལས། ངེད་གཉིས་ཀྱི་རྩེད་ཆས་
རྣམས་བགོས་ནས་རང་རང་གི་བདག་བྱེད་གསུངས་ནས་ཚན་གཉིས་སུ་བགོས་ཏེ།
ཁོང་གི་སྐལ་ཕྱག་ཏུ་བསྣམས་ཏེ་ཁྱེར་ནས་ཕེབས་སོང་བར། དགེ་བཤེས་སྤྲུལ་བའི་
སྐུས་ཕག་ཏུ་ཡིབ་ནས་གང་ལ་འཇོག་གཟིགས་པས་ཚེ། ཤིང་བཟའ་སྐུ་སྐྱེ་ནས་གྱང་
ངོས་བསྐོས་ཏེ་རྩེད་ཆས་རྣམས་བཞག་སྟེ་ཁ་བཅད། འདམ་གྱིས་ཞལ་ཞལ་བྱེད་
འདུག་པ་གཟིགས་པས་ཅི་ཡིན་སྙམ་པ་ན། དེའི་ཕྱི་ཉིན་ནས་སྐུ་སྐྱེ་རིན་པོ་ཆེ་སྐུ་
བསྟུན་ཅུང་ཟད་བཞེས་ཡོད། དེ་ནས་ཉིན་ཁ་ཤས་མཚམས་ནས་སྐུ་གཤེགས་སོ། །
དེའི་སྐུ་སྐྱེ་ཐང་སྐོར་བསོད་འཕགས་ཚང་ནས་འཁྲུངས་པའི་ཆུ་སྦྲུལ་ལོ་བ་ངག་
དབང་མཁྱེན་རབ་རྒྱ་མཚོ་ནི། ས་ཕག་ལོར་གདན་སར་བཀོད་ཀྱང་། ཆུ་སྟག་ལོར་སྐུ་
གཤེགས་སྟབས། དེ་ཕྱིན་ནས་སྐུ་སྐྱེ་གདན་ས་འདིར་བཀོད་རྒྱུ་མ་བྱས་པར་རེ་ཞིག་
བཞག་ཅེས་བླ་ཁོ་རིན་པོ་ཆེས་གསུངས་སོ། །
དེའི་སྐུ་སྐྱེ་སོག་པོ་བེ་སི་ནས་ཡབ་ཕྱག་དགེ་དང་ཡུམ་ཨར་སྨྲ་གཉིས་ཀྱི་སྲས་སུ་
རབ་བྱུང་བཅོ་ལྔ་བའི་ཆུ་ཡོས་( སྤྱི་ལོ་ ༡༩༠༣)ལོར་སྐུ་འཁྲུངས། སྐུ་ཆུང་དུས་ནས་
དགོན་ཞོལ་མ་ཤིང་བཟའ་དགོན་གྱི་གྲྭ་རྒྱུན་དུ་བཞུགས། ཤིང་བཟའ་བླ་ཁོ་རིན་པོ་ཆེ་
བློ་བཟང་ཆོས་ཀྱི་རྒྱ་མཚོའི་མདུན་ནས་རབ་བྱུང་དང་དགེ་ཚུལ་བཞེས་ཏེ། མཚན་བློ་
བཟང་ཆོས་གྲགས་ཉི་མ་ཞེས་གསོལ། དགུང་ལོ་བཅུ་དགུ་བ་ལྕགས་ཁྱི་ལོར། སྐྱབས་
168



༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར།
མགོན་སྐལ་བཟང་ཐུབ་བསྟན་དབང་ཕྱུག་མཆོག་ནས་ཤིང་བཟའ་ཆུང་བ་ཚང་གི་སྐུ་
སྐྱེར་ཐུགས་ཐག་གནང༌། དགུང་གྲངས་ཉི་ཤུ་བ་ལ་བཀྲ་ཤིས་བདེ་ལེགས་འཁྱིལ་དུ་
གདན་སར་བཀོད། གེ་སར་དོ་ལྟག་གོང་དུ་ནང་ཆེན་ཕུག ཕྱིས་སུ་མེ་བྱི་ (སྤྱི་ལོ་
༡༩༣༦)ལོར་ཡང་བསྐྱར་གཟིམ་ཁང་ཕུག བླ་བྲང་བཀྲ་ ཤིས་འཁྱིལ་དུ་ཚོགས་
བཞུགས་མཛད། རྣམ་འགྲེལ་དང་ཕར་ཕྱིན་ལ་སྦྱངས་པ་མཛད། སྐྱབས་མགོན་
བསྟན་པའི་རྒྱལ་མཚན་མཆོག་ནས་ཨ་མཆོག་དུས་འཁོར་གྲྭ་ཚང་གི་རྡོ་རྗེ་འཛིན་པར་
བསྐོས། དེའི་སྐབས་ཤི་སྔས་ཤིག་ལ་གདན་དྲངས་ཏེ་ཀུན་རིག་གསུངས་ཤིང་འཕོ་བ་
མཛད་སྐབས་ཐུགས་དམིགས་གནང་ནས། ཤི་མེད་ཡོང་རྒྱུ་ཡོད་གསུངས་ནས་དྲུག་
ཅུ་བ་བསྔོས་པས། ཕྱིས་སུ་དེ་ལྟར་འདས་མེད་པར་ཡོང་བ་སོགས་མཁྱེན་པའི་རྟགས་
མཚན་མངོན་དུ་གྱུར་ཚུལ་མང་། དེ་ནས་ཐོར་གོད་སེར་སྡེ་དང་རང་དགོན་གྱི་ཁྲིར་
བཞུགས་ཤིང༌། མཛོད་དགེ་གླིང་བའི་ཁྲིར་ཡང་བཞུགས། དེ་ནས་ཙ་ཡུས་ ཁྲིར་
ཕེབས་ནས་དགུང་གྲངས་ལྔ་བཅུ་ང་བདུན་པ་ས་ཕག་ལོར་བསྟན་པའི་ཆག་ཆེ་ཉམ་
ངའི་ནང་སྐུ་འདས་སོ། །
འདིར་སྨྲས་པ།
བློ་བཟང་འཇམ་དཔལ་རིང་ལུགས་དམ་པའི་ཆོས། །
གྲགས་སྙན་མཁས་གྲུབ་རྒྱུ་སྐར་ཕྲེང་བའི་དབུས། །
ཐུབ་བསྟན་སྨྲ་བའི་ཉི་མ་ཟླ་མེད་པ། །
བདག་བློ་མི་ཕྱེད་དད་པའི་ཡིད་མཁར་བསྟེན། །
རྡོ་རྗེ་འཆང་དབང་ཚུལ་ཁྲིམས་ཕུན་ཚོགས་རྗེས། །
169



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མགོན་འདི་ཆོས་ཀྱི་ཁྲི་ལ་དབང་བསྐུར་ཞིང༌། །
རླབས་ཆེན་བསྟན་པའི་ཁུར་ཆེན་ལེགས་བགོས་ཏེ། །
ཐུགས་བསྐྱེད་ཡོལ་མེད་གསེར་གྱི་ལུང་གིས་དྲངས། །
བཤད་སྒྲུབ་དར་རྒྱས་ངུར་སྨྲིག་འཆང་བའི་སྡེར། །
མི་ཉམས་འཕྲིན་ལས་འོད་ཟེར་སྟོང་འབར་བའི། །
ཡབ་སྲས་གདན་འཛོམས་ཉི་ཟླའི་རྩེ་དགའ་ཅན། །
སྐྱེ་འགྲོའི་བསོད་ནམས་དཔལ་གྱི་ཞིང་སར་ཚོགས། །
གྲུབ་པའི་ཁྱུ་མཆོག་ཟླ་བ་གྲགས་པའི་སྡེའི། །
བཀའ་རྟགས་ཕྱག་རྒྱུའི་རི་མོ་འགོག་མེད་དུ། །
ཐུགས་སྲས་མཁྱེན་པའི་མེ་ལོང་དྭངས་པའི་གྲྭར། །
ལུང་བསྟན་སྣང་བ་འབུམ་གྱིས་ཤིས་པ་བསྒྲུབས། །
པ་བ།
དེ་ཚེ་གསང་ཆེན་སྒྲུབ་པའི་རྒྱལ་མཚན་ཆེ། །
མི་ཉམས་གྱེན་དུ་འདེགས་པའི་མཛད་བཟང་གིས། །
བསྟན་ལ་རི་མོ་བགྱིས་པའི་རྣམ་པར་ཐར། །
དྲན་པའི་མོད་ལ་དད་པའི་སྤུ་ལོང་གཡོ། །
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ།
ཤིང་བཟའ་སྒར་བ་འདིར་བཞུགས་པའི་ཤིང་བཟའ་བླ་ཁོ་ཚང་དུ་གྲགས་པ་བློ་
170



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
བཟང་ཆོས་ཀྱི་རྒྱ་མཚོ་དཔལ་བཟང་བོ་འདི་ཉིད་ཀྱི་སྐུ་ཕྲེང་རྣམས་ཀྱི་འཁྲུངས་རབས་
ལྟར་ན། ཤཱཀྱའི་རྒྱལ་བོའི་དུས་སུ་གནས་བརྟན་ཀ་ཏ་ཡ་ན་དང༌། དེ་ནས་གྲུབ་པའི་
དབང་ཕྱུག་པདྨ་ཀ་ར། བལ་བོ་འདུལ་འཛིན་བཤེས་ གཉེན་པ། མོན་ཡུལ་ཀུན་
སྤངས་པ་པྲ་ཛྙཱ་ས་ར། གྲུབ་ཐོབ་ཉི་ཕུག་པ་ཆོས་ཀྱི་གྲགས་པ། རྣལ་འབྱོར་དབང་ཕྱུག་
སྐྱེར་སྒང་བ། ལྷོ་བྲག་གྲུབ་ཆེན་ནམ་མཁའ་རྒྱལ་མཚན། ཚ་ཁོ་ངག་དབང་གྲགས་པ།
ཁྲི་ཆེན་ང་ལྔ་བ་ངག་དབང་ནམ་མཁའ་དཔལ་བཟང་། རྗེ་འཇིགས་མེད་ནམ་མཁའ།
མཆོག་སྤྲུལ་བློ་བཟང་བསྟན་པའི་སྒྲོན་མེ། རྗེ་བློ་བཟང་ཆོས་ཀྱི་རྒྱ་མཚོའི་བར་རིམ་
པར་བྱོན་པ་ཡིན་ལ། སྐུ་ཕྱི་མ་འདིའི་རྣམ་ཐར་མདོར་བསྡུས་ནི། ཤིང་བཟའ་ཆུང་བ་
ཚང་གི་སྐུ་ཡུལ་དུ་ཡབ་ཐེ་ཕྲུག་ཉི་མ་བཀྲ་ཤིས་དང་། ཡུམ་སྐུ་སྲིང་མ་མཚོ་སྐྱེས་གཉིས་
ཀྱི་སྲས་སུ་རབ་བྱུང་བཅུ་བཞི་བའི་ས་རྟ་( སྤྱི་ལོ་༡༨༥༨）ལོར་སྐུ་འཁྲུངས། གྲོ་པཎྜི་
ཏ་ངག་དབང་བློ་བཟང་རྒྱ་མཚོ་ཕྱོགས་འདིར་ཕེབས་དུས་མཇལ་བར་ཁྲིད་ནས་མིང་
ཞུས་པ་ན། བློ་བཟང་བསྟན་འཛིན་ཞེས་བཏགས་ནས་སྤྲུལ་བའི་སྐུ་ཁྱད་པར་བ་ཞིག་
གི་རྣམ་སྤྲུལ་དུ་གསང་རྒྱ་གནང་། སྐུ་ཞང་རིན་པོ་ཆེས་སྤྲུལ་སྐུ་འདི་བ་ཆུང་དུས་ནས་
བདག་དམ་གནང་། དབུས་ནས་གསེར་ཁྲིའི་ཡང་སྤྲུལ་དུ་ཐུགས་ཐག་བཅད་དེ་གླུ་
བར་བརྩམས་པའི་སྐབས་སུ་ཡང་། སྐྱབས་རྗེ་ཤིང་བཟའ་རྡོ་རྗེ་འཆང་སྐུ་བདག་ཏུ་
བཅོལ་ཞིང་ཞུས་ནས་གསེར་ཁྲིར་ཚོགས་བཞུགས་མཛད་རྒྱུ་ལས་གསེར་ཁྲིའི་བླ་བྲང་དུ་
གླུ་སྣ་མ་བསྐོར། སྐུ་བདག་ཁོང་རང་ཉིད་ཀྱིས་གནང་སྟེ་ཤིང་བཟའ་སྒར་བར་གདན་
སར་བཀོད། ཕྱིས་སུ་སྐུ་སྐྱེ་དགུང་ལོ་བདུན་པ་ཤིང་བྱི་ལོར་གླིང་དགེ་བཤེས་ཆེན་མོ་བློ་
བཟང་བསམ་གཏན་པའི་དྲུང་ནས་རབ་བྱུང་དང་དགེ་ཚུལ་བཞེས་ཏེ། མཚན་བློ་
བཟང་ཆོས་ཀྱི་རྒྱ་མཚོ་ཞེས་གསོལ་ཞིང་། གསེར་ཁྲིའི་དགོན་དགའ་ལྡན་བཤད་སྒྲུབ་
གླིང་དུ་ཚོགས་བཞུགས་མཛད་རྗེས་ལོ་འགར་རང་དགོན་འདིར་བཞུགས། ཤིང་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཟའ་རྡོ་རྗེ་འཆང་གི་མདུན་ནས་སྔ་ཕྱིར་བཀའ་ཆོས་དུ་མ་གསན། དགུང་ལོ་བཅུ་བ་
ལ་གསེར་ཁྲིའི་ཆོས་གྲྭར་ཞུགས་ནས་ཡོངས་འཛིན་ཆེན་མོ་བློ་བཟང་རབ་རྒྱས་པའི་སྐུ་
མདུན་དུ་བཞུགས། དང་ཐོག་ཤེས་རབ་མི་འཕེལ་བའི་ཚུལ་མཛད་པས་ཕྱག་འབེབས་
དང་བཀའ་བཀྱོན་རྒྱུན་དུ་གནང་དགོས་བྱུང་ཞིང༌། མཚན་མོར་ཡང་རྒྱ་སྒོའི་ཕྱི་རོལ་
ཏུ་ལན་དུ་མར་བདས་པ་ན། ཕྱི་ནས་ཡོངས་འཛིན་རིན་པོ་ཆེར་ཕྱག་སྟོང་རེ་འཚལ་
ཞིང་ཡིག་བརྒྱ་ཞལ་འདོན་དུ་མཛད་བཞིན་སྒོ་འགྲམ་ནས་ཙོག་བུར་གཟིམས་པ་ཤ་
སྟག་ཏུ་འདུག ཁོང་བཤེས་གཉེན་བསྟེན་ཚུལ་ཤིན་ཏུ་ལེགས་པས་ན། བླ་མའི་
ཐུགས་འདེགས་བླ་ན་མེད་པ་བྱུང་སྟེ། ཡོངས་འཛིན་མཆོག་གི་དྲུང་དུ་ཨ་ར་པ་ཙའི་
བསྙེན་པ་བཏང་བཅུག་པའི་སྐབས། མགོན་པོ་གང་དེའི་ཉེར་སྤྱོད་རོལ་མོས་རང་སྒྲ་
སྙན་པར་གྲགས་པའི་རྟགས་མཚན་བྱུང་བ་དང་། དེའི་རྗེས་སུ་དབྱངས་ཅན་མའི་
བསྙེན་པ་བྱས་པའི་སྐབས་རྨི་ལམ་དུ་བླ་མ་དང་ཐ་མི་དད་པའི་དབྱངས་ཅན་མའི་ཞལ་
མཇལ་བྱུང་བ་བཅས་ཀྱིས་ཤེས་རབ་ཀྱི་ཀློང་བརྡོལ། གཞུང་ཆེན་མོ་དུ་མ་ཐུགས་
འཛིན་གནང་བ་དང་། རྩོད་པའི་རྣམ་དཔྱོད་མཆོག་ཏུ་ཡངས་པའི་སྤོབས་པ་ཐོབ་སྟེ།
བཀའ་པོད་རབ་འབྱམས་ལ་སྦྱངས་པས་མཁས་པའི་གྲགས་སྙན་ཐོབ། དགུང་ལོ་ཉི་
ཤུར་ཕེབས་པ་མེ་གླང་ལོར་སྐུ་ཚབ་བཀའ་དྲིན་ཅན་བློ་བཟང་བསམ་གཏན་པ་དང་།
སྨྲ་བའི་དབང་ཕྱུག་དཀོན་མཆོག་ཚུལ་ཁྲིམས་རྣམ་གཉིས་ལས་ཡོངས་སུ་རྫོགས་པ་
བསྙེན་རྫོགས་ཀྱི་སྡོམ་པ་བཞེས་ཏེ་བསྟན་པའི་བདག་པོར་མངའ་གསོལ། ས་ཡོས་
ལོར་སྐུ་ཞང་ ཤིང་བཟའ་ཆུང་བ་ ཚང་ དག་ཞིང་ དགོངས་ པའི་ ཚེ་ དགོངས་རྫོགས་
བསྒྲུབས་པ་དང་གདུང་རྟེན་བྱང་ཆུབ་མཆོད་རྟེན་བཞེངས་པ་བཅས་མཛད། སྒར་
བའི་ཕྱག་རྗེས་རྣམས་དངུལ་དུ་ཕབ་ནས་དབུས་གཙང་དུ་དགོངས་རྫོགས་གཏོང་སྒོ་ཞུ་
ཆེད། ལྕགས་སྦྲུལ་ལོར་དབུས་ཕེབས་མཛད་ནས་གདན་ས་གསུམ་དང་། བཀྲ་ཤིས་
172



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
ལྷུན་པོར་གཏོང་སྒོ་དང་རྒྱལ་བ་ཡབ་སྲས་ལ་བསྙེན་བཀུར་མཛད། ཇོ་བོ་ཤཱཀྱ་མུ་ནེའི་
མདུན་དུ་མཆོད་སྤྲིན་བསྟར་ཞིང་ཐུགས་སྨོན་མཛད། ཆུ་རྟ་ལོར་གདན་ས་ཆེན་པོ་
སྟག་ཚང་དགའ་ལྡན་བཤད་སྒྲུབ་གླིང་གི་མཁན་ཁྲིར་ཞབས་སེན་བཀོད་དེ་ལོ་གསུམ་
གྱི་དབྱར་ཆོས་ཆེན་མོའི་ནང་ལེགས་བཤད་སྙིང་བོའི་བཤད་ལུང་དང༌། པཎ་ཆེན་བདེ་
ལམ་གྱི་ཞལ་ཁྲིད་བསྩལ། ཆོས་སྲིད་ཟུང་གིས་བསྙེན་བཀུར་ཟླ་མེད་པ་མཛད། ཁྲི་
མཐར་ཕྱིན་ནས་འཇིགས་བསྙེན་ཆེན་མོ་མཛད་ཅིང༌། གདན་ས་ཆེན་པོ་དང་ཕྱོགས་
ཀྱི་དགོན་སྡེ་དུ་མར་དབང་ལུང་མན་ངག་གི་ཆོས་ཆར་འབེབས་པའི་མགོ་ཚུགས་ཏེ་
རྒྱལ་བའི་བསྟན་པ་རིན་པོ་ཆེ་བཤད་སྒྲུབ་ཟུང་གིས་སྐྱོང་བར་མཛད་པ་དང་། ཁྱད་
པར་འཇམ་དབྱངས་གོང་མ་ཀྲུང་ཞུའི་ཁྲི་ལོ་བཅོ་ལྔ་བ་རབ་ཚེས་འགལ་བ་ཞེས་པ་ས་མོ་
གླང་གི་( ༡༨༨༩)ལོར། ཐོར་གོད་དཔོན་ཇ་སག་སྐལ་བཟང་གིས་སྦྱིན་བདག་ཞུས་
ནས་བཀྲ་ཤིས་བདེ་ལེགས་འཁྱིལ་གྱི་དགོན་ས་གཟིགས་ཤིང་། རིམ་གྱིས་གཞི་གསུམ་
གྱི་ཉམས་ལེན་དང་མདོ་དང་སྔགས་ཀྱི་བསྟན་རྒྱུན་ཚུགས་པའི་བཀའ་དྲིན་བསྐྱངས།
སེ་ར་དགོན་བཤད་སྒྲུབ་དར་རྒྱས་གླིང་དུ་སྒར་བ་རྒྱ་བསྐྱེད་དང་རྗེའི་སྟོང་སྐུའི་ལྷ་ཁང་
གསར་སྐྲུན་མཛད། སྟོང་སྐུར་རབ་གནས་མཛད་སྐབས་སྟོང་སྐུའི་སྟེང་དུ་འཐོར་འབྲུ་
བབས་པ་ཐམས་ཅད་ནས་མྱུ་གུ་འཁྲུངས་པས་རྗེ་སྨྱུག་འཛིན་མའི་སྐུ་ཞེས་གྲགས་
སོ། ། ཁོང་གི་ཞལ་སློབ་ཀྱི་གཙོ་བོ་གཙང་པཎྜི་ཏ་བློ་བཟང་ཐུབ་བསྟན་ཉི་མ། གྲོ་
པཎྜི་ཏ་ངག་དབང་དགེ་ལེགས་ཆོས་ཀྱི་རྒྱལ་མཚན། སེ་ར་པཎྜི་ཏ་བློ་བཟང་སྦྱིན་པའི་
སྐུ་ཕྲེང་བཞི་བ་དཀོན་མཆོག་ཚུལ་ཁྲིམས་རྒྱ་མཚོ། འགོ་སྨན་གསེར་ཁྲི་ངག་དབང་བློ་
བཟང་རྒྱལ་མཚན། དགའ་སྡེ་ནོ་མོན་ཧན་བློ་བཟང་འཕྲིན་ལས་རྒྱ་མཚོ། སེར་རྒན་
ཟླ་གྲགས་རིན་པོ་ཆེའི་མཆོག་སྤྲུལ་བློ་བཟང་ཕུན་ཚོགས། ཤིང་བཟའ་སྐུ་སྐྱེ་སྔ་ཕྱི།
ཧོར་སྤྲུལ་བའི་སྐུ་སོགས་སྤྲུལ་བའི་སྐྱེས་མཆོག་བཅུ་ཕྲག་དུ་མ་བྱུང་བ་དང་། དགེ་
173



་
༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འདུན་གྱི་སྡེ་མང་བོ་དང་། ཕྱོགས་ཀྱི་སྐྱ་སེར་བགྲང་ལས་འདས་པ་དབང་ཁྲིད་མན་
ངག་གི་རྒྱུན་བཟང་བོས་ཡོངས་སུ་བསྐྱངས། རྗེ་རྒྱལ་བ་གཉིས་པའི་འཁྲུངས་ཡུལ་སྐུ་
འབུམ་དང་། བྱ་ཁྱུང་ཐེག་ཆེན་ཡོན་ཏན་དར་རྒྱས་གླིང་སོགས་བྱང་རྒྱུད་ཀྱི་དགོན་སྡེ་
དང་རྟེན་མཆོག་རྣམས་ལ་བསྙེན་བཀུར་དང་ལེགས་མཇལ་མཛད་ནས་ཐུགས་སྨོན་
རྣམ་པར་དག་པ་གནང༌། ཁོང་གི་གསུང་རྩོམ་གྱི་རིམ་པ་ལ་ལམ་གྱི་གཙོ་བོ་རྣམ་
གསུམ་གྱི་འགྲེལ་བ་དང་། བྱང་ཆུབ་ལམ་སྒྲོན་གྱི་འགྲེལ་བ། སྐྱབས་ཁྲིད། དབུ་མ་
འཇུག་པའི་མཆན། རྩོམ་ཐོར་བུའི་སྐོར་བཅས་པོ་ཏི་གཅིག་བཞུགས། མདོར་ན་
ཁོང་གི་སྐུ་ཚེ་གང་གི་རིང་ཆོས་འདུལ་བ་ལ་གཅེས་སྤྲས་མཛད་ནས་ཉེས་བྱས་ཕྲ་མོ་ཙམ་
བྱུང་ན་ཡང་དེ་མ་ཐག་བཤགས་སྡོམ་མཛད་པ་སོགས་བསླབ་ཁྲིམས་དག་པའི་ཚད་དུ་
བརྩི་ཞིང་ཐུགས་དམ་སྒྲུབ་པ་ཉམས་བཞེས་ཀྱི་མཛད་པ་བཟང་བོ་གནང་ངོ༌། ། མེ་
སྟག་ལོའི་ཟླ་བ་གཉིས་པའི་ཉི་ཤུ་དགུ་ལ་གཟུགས་སྐུའི་བཀོད་པ་ཆོས་ཀྱི་དབྱིངས་སུ་
བསྡུས་པའི་ཚུལ་བསྟན། སྐུ་གདུང་ཞུགས་ལ་ཕུལ་བའི་གདུང་རུས་སུ་ལྷ་སྐུ་དུ་མ་དང་།
འབྲུ་གསུམ་གསལ་བར་བབས་པ་བཅས་བཞུགས་པས་དགོན་གོང་འོག་གཉིས་སུ་བྱང་
ཆུབ་མཆོད་རྟེན་བསྐྲུན་པ་ཡིན་ནོ། །
ཁོང་གི་སྐྱེས་ཕྲེང་ཕྱི་མའི་མིང་འཛིན་པ་ནི། གྱི་ན་བ་བདག་ལགས་ཏེ། ཕ་རྟ་
མགྲིན་སྐྱབས་དང་མ་རིག་འཛིན་མཚོ་གཉིས་ཀྱི་བུར། ཨ་སྐྱིད་ཡ་བྱང་ཨ་ཁྱབ་ཞེས་
པའི་ཁྱིམ་དུ་ཤིང་གླང་ཟླ་བ་བཅུ་གཉིས་པའི་ཚེས་བཅོ་ལྔའི་ཟླ་བ་ཤར་བ་དང་མཉམ་དུ་
མ་ལ་ཟུག་རྔུ་མེད་པར་བཙས། ཉིན་བདུན་གྱི་མཐར་སེ་ར་རིན་པོ་ཆེ་རྗེ་བློ་བཟང་ཕུན་
ཚོགས་དཔལ་བཟང་བོ་ཕེབས་ནས། ཚེ་དབང་གནང་ཞིང་ངོས་འཛིན་འདྲ་བའི་
གསུང་གི་རྟགས་མཚན་འགའ་རེ་གནང་ཚོད་འདུག དུས་དེ་ནས་ཁོང་རིན་པོ་ཆེས་
ང་ཐུགས་དམ་བསྲུང་བ་ཆེན་པོའི་མི་ཤིགས་འཁོར་ལོའི་ལྟོ་བར་བཅངས་ནས་རྗེས་སུ་
ར༔
I
no
174



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
བཟུང་བའི་བྱིན་མཐུ་ལས། བདག་ཆུང་བའི་དུས་ན་བ་མེད་པ་དང་ཚེ་རིང་བ་བྱུང་བ་
ནི་མགོན་པོ་གང་དེའི་བཀའ་དྲིན་དུ་ངེས་པར་འཁུམས་སོ། ། ལོ་ཁ་ཤས་ཀྱི་རྗེས་
ནས་སྐྱབས་རྗེ་ཤིང་བཟའ་རིན་པོ་ཆེ་དང༌། སྐྱབས་མགོན་ཀུན་མཁྱེན་ལྔ་བ་ཆེན་པོ།
རྡོ་རྗེ་འཆང་སྐུ་ཕྱོགས་གསེར་ཁྲི་རིན་པོ་ཆེ་རྣམ་གསུམ་གྱི་ཐུགས་དགོངས་མཐུན་པར་
ཤིང་བཟའ་བླ་ཁོ་ཚང་གི་སྤྲུལ་སྐུར་ངོས་འཛིན་བབས་བྱུང་བས། སྔོན་གྱི་ལས་སྨོན་
བཙན་པོས་གང་གི་གདན་སར་འཁོད་དགོས་བྱུང༌། མགོན་པོ་གང་དེའི་མཚན་གྱིས་
བྱིན་གྱིས་བརླབས་ནས་རང་ལོ་དྲུག་གི་ཐོག་དགོན་གོང་འོག་གཉིས་སུ་གདན་སར་
བཀོད་པའི་ལུགས་བྱས་སོ། ། །
འདིར་སྨྲས་པ།
དམ་ཆོས་བཤད་སྒྲུབ་འཁོར་ལོའི་རྩིབས་སྟོང་རྫོགས། །
འཆད་རྩོད་རྩོམ་པའི་རྒྱལ་མཚན་དགུང་དུ་བསྒྲེངས། །
མཛད་འཕྲིན་བ་དན་དཀར་བོ་ཡོངས་བསྐྱོད་པའི། །
བསྟན་འཛིན་མཁས་དབང་རིམ་བྱོན་བསྔགས་བྱའི་གནས། །
བརྩེ་ཆེན་འཁོར་ཡུག་ཡོངས་བསྡམས་ནོར་འཛིན་གཞིར། །
རྒྱལ་སྲས་སྤྱོད་པའི་རླབས་འཕྲེང་འཁྱིལ་བའི་ལྟོར། །
སྲིད་ཞིའི་མཛེས་རྒྱན་བང་རིམ་མངོན་མཐོའི་བདག །
གང་སྐུ་སྟོན་འཁོར་གསེར་རིའི་ཕྲེང་དབུས་མཛེས། །
རླབས་ཆེན་འོ་མཚོར་ངང་བའི་གཤོག་རླབས་ཀྱིས། །
175



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མུ་ཏིག་ལྷུ་ཕྲེང་བསྐྱོད་པའི་རི་མོ་བཞིན། །
གང་གི་ལེགས་མཛད་ཟླ་སྣང་དཀར་བོའི་རིས། །
སྣ་ཚོགས་འགྲོ་ཁམས་ཀུན་དའི་རྒྱན་དུ་ལྷམ། །
ཁྱད་པར་སྟོད་སྨད་ཆོས་ཀྱི་སྡེ་རྣམས་སུ། །
ཕྱག་རྗེས་རྨད་བྱུང་པདྨ་དཀར་བོའི་ལྗོན། །
འཕྲིན་ལས་དྲི་བསུང་འཐུལ་བའི་ཟེ་འབྲུའི་འཛུམ། །
གདུལ་བྱའི་གསོས་སུ་སྨིན་འདི་སྐལ་བ་བཟང་། །
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
སེ་ར་དགེ་བཤེས་རིན་པོ་ཆེའི་སྐུ་ཕྲེང་རིམ་བརྒྱུད་ནི། སྐུ་ཐོག་དང་བོ་སྟག་རའི་
དགེ་བཤེས་ལྷ་རམས་པ་བློ་བཟང་ཡིན། ཨ་སྐྱིད་རོང་སྟག་ར་ནས་སྐུ་འཁྲུངས་ཤིང་།
སེར་སྨད་དུ་ཐོས་བསམ་མཛད་ནས་ལྷ་རམས་དམ་བཅའ་གནང་། རྭ་སྒྲེང་ཁྲི་ཆེན་
བསྟན་པ་རབ་རྒྱས་ཀྱི་དངོས་སློབ་ཡིན་པ་ཁོང་གིས་སེ་ར་དགོན་འདིའི་བཅའ་ཡིག་
བླང་དོར་ གསལ་ བྱེད་ ཉི་ མའི་ དབུར། བློ་ བཟང་ རྒྱལ་ བའི་ ཡེ་ ཤེས་བསྟན་པའི་
དཔལ། །མཁྱེན་རབ་སྙིང་རྗེའི་དཀྱིལ་འཁོར་རབ་རྒྱས་པ། །རྩ་བའི་བླ་མ་ཐུགས་རྗེ་
གཏེར་ཆེན་ལ། །ལུས་ངག་ཡིད་གསུམ་གུས་པས་སྙིང་ནས་འདུད། ། ཅེས་བཀོད་
འདུག་པས་ཤེས། ཁོང་གི་སྐུ་ཡུལ་སྟག་རའི་ཙོང་ས་ཞེས་པར་རི་ཁྲོད་བཏབ། གནས་
དེ་ནི་སྔོན་གྲོ་ཀུན་བཟང་ཉི་མའི་གདན་ས་དང་བོ་ཡིན་པས། གནས་རྙིང་བྱིན་རླབས་
ཅན་ཞིག་ཏུ་བརྩི། བགས་པའི་ཏེའུ་སྒང་དགོན་གྱི་སྒོམ་པ་བློ་བཟང་དར་རྒྱས་ཀྱི་སྐུ་སྐྱེ་
འཇམ་དབྱངས་མཁྱེན་བརྩེ་སོགས་ཁོང་གི་ཞལ་སློབ་ཧ་ཅང་མང་ལ། སྐུ་ཚེའི་མཇུག་
176



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
ཏུ་སེར་རྒན་ཟླ་བ་གྲགས་པས་དགོན་འདིར་གདན་འདྲེན་ཞུས་ནས་བ་ཀྲའི་ཁང་བར་
བཞུགས་ཞེས་དགེ་མཁྱེན་རབ་པས་གསུངས་འདུག་ཅིང༌། དགོན་འདིའི་བཅའ་ཡིག་
གསུང་རྩོམ་གནང་། སྡེ་འདིར་གཞི་གསུམ་གྱི་ཕྱག་ལེན་དངོས་གཙང་དང་སྒྲིག་ལམ་
ཉམས་བཞེས་ཀྱི་རིམ་པ་དང་བཀའ་ཆོས་སོགས་མཐའ་ཡས་པ་གནང་། སྐུ་གདུང་གི་
འདྲ་སྐུ་ཡང་འདུ་ཁང་ཕུག་ཏུ་བཞུགས་ནས་ལོ་ལྟར་གྱི་གདུང་མཆོད་ཀྱང་ཚུགས་
ཡོད་དོ། །
སྐུ་ཕྲེང་གཉིས་པ། པགས་པའི་སྡེ་བཅོ་བརྒྱད་ཀྱི་ནང་ཚན་ཨུ་བཟའ་ཞེས་པའི་
སྡེར། ད་ལྟའི་འབྲུག་མཁར་ཚང་གི་སྔ་རབས་སུ་སྐུ་འཁྲུངས། རྡོ་རྗེ་འཆང་ཁོང་ཆུང་
དུས་ནས་དམ་པའི་རང་རྟགས་ཆེ་ཞིང༌། སྲོག་ཆགས་འབུ་སྲིན་ཕྲ་མོ་ཙམ་ལའང་
ཐུགས་བརྩེས་ཉེ་བར་དགོངས་ནས་གཞན་དོན་ཁོ་ན་མཛད། ཁོང་ཆུང་དུས་བ་ལང་
གི་རྫི་བོར་ཕེབས་དུས་རྣམས་སུ་ཟས་རྩམ་བརྫིས་ནས་བསྣམས་པ་རང་གིས་མི་བཞེས་
པར་གྲོག་ཚང་གསོ་བར་གནང་བ་སོགས་སྙིང་རྗེ་ཚད་མེད་པའི་རང་རྟགས་མངོན་
ཞིང༌། སྟག་རའི་དགེ་བཤེས་བློ་བཟང་གི་སྐྱེ་བ་དྲན་པའི་གསུང་གནང༌། དེ་ནས་རང་
ཡུལ་གྱི་དགོན་པ་ཞིག་གི་ནང་དུ་ཚོགས་ལ་བཞུགས། བཀའ་པོད་ལྔ་ལ་གསན་སྦྱོང་
གནང་བའི་ཐུགས་འདུན་དྲག་པོ་སྐྱེས་ནས། དབུས་སུ་ཕེབས་ཏེ་ཐེ་བོ་ཁང་ཚན་དུ་
བཞུགས། རྒྱལ་བོ་རྭ་སྒྲེང་ངག་དབང་བློ་བཟང་ཡེ་ཤེས་ཚུལ་ཁྲིམས་རྒྱལ་མཚན་པར་
མཇལ་ཞུའི་སྐབས། སྟག་རའི་དགེ་བཤེས་བློ་བཟང་སླེབས་བྱུང་ངམ་ཞེས་གསུངས་
པས་ཀྱང་སྟག་རའི་དགེ་བཤེས་སྐྱེས་སྤྲུལ་དུ་ངེས་པ་རྙེད། ཁོང་གིས་ གསན་སྦྱང་
མཛད་པས་སྔ་མོ་ནས་དགེ་བཤེས་ཐོན། དགུང་གྲངས་སུམ་ཅུ་རྩ་སྟོད་ལ་རང་ཡུལ་
པགས་ཁོག་ཏུ་བྱོན། བཞི་བཅུ་རྩ་མ་ཐོན་ཙམ་ལ་སྐུ་གཤེགས་པར་གྲགས་སོ། །
སྐུ་ཕྲེང་གསུམ་པ་དགེ་བཤེས་མཆོག་སྤྲུལ་ངག་དབང་བློ་བཟང་དབང་ཕྱུག་
177



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བསྟན་པའི་རྒྱལ་མཚན་དཔལ་བཟང་བོ་ནི། རོང་ཆུ་བའི་ཁོག་དཔའ་ལུང་ནང་ཟེར་
བའི་ཁྱིམ་གཞིས་སུ་ཡབ་ཆུ་བའི་ཡི་དམ་བཀྲ་ཤིས་ཀྱི་བུ་དཀོན་མཆོག་སྐྱབས་དང་།
ཡུམ་ཚེ་རིང་མཚོ་ཞེས་པ་གཉིས་ཀྱི་སྲས་སུ་རབ་ཚེས་བགྲང་བྱ་བཅོ་ལྔ་བ་ཁྱུ་མཆོག་
ལྕགས་སྦྲུལ་(སྤྱི་ལོ་ ༡༨༨ ༡)ལོར་སྐུ་འཁྲུངས། མ་ཡུམ་གྱི་ལྷུམས་སུ་ཞུགས་པའི་
སྐབས། དམུ་དགེའི་སྐུ་རྟེན་ཞེས་པ་སྐུ་ཕེབས་གནང་ནས། ད་ལྟ་ཚེས་བཅོ་ལྔའི་ཉིན་
སྣ་རི་བྲག་དཀར་གྱི་མགོ་ནས་བླ་ཆེན་དབུ་གདུགས་ཅན་ཞིག་ཁྱོད་ཚོའི་ཁྱིམ་དུ་ཕེབས་
བྱུང་བས་མ་ཡུམ་གྱི་ལུས་ལ་གཅེས་སྤྲས་མཛོད་ཅེས་པའི་ལུང་བསྟན་མཛད། མའི་
མངལ་ཟླ་ཚང་ཉེ་བའི་སྐབས་ཞིག་ལ། མ་ཡུམ་ཆུ་ལེན་པར་སོང་སྐབས་ཟོ་བ་རྒྱབ་ཏུ་
ལེན་དུས་ཁོག་གི་བུ་ཆུང་དེས་ཨ་ན་ཞེས་སྨྲས་པས། མ་ཡུམ་སྐྲག་ཏེ་ཡུལ་བར་འབྱོར་
ནས་བཟའ་མི་རྣམས་ལ་མོའི་མངལ་གྱི་བྱིས་པ་དེ་འདྲེ་ཞིག་ཡིན་ལས་ཆེ་ཟེར། དེ་རྗེས་
ཁོང་འཁྲུངས་ནས་དགུང་ལོ་ལྔ་བའི་དུས། ཆུ་བའི་ས་དེའུ་འགག་ཟེར་བར་མཚོ་ཆུང་
ཆུང་གཉན་ཆ་ཆེ་བ་ཅན་ཞིག་ཡོད་པ་དེའི་ཁོར་ཡུག་ནགས་ཚལ་སྟུག་པོས་བསྐོར་ཡོད་
པས་མཛེས་པ་ཞིག་ཡིན་ལ། མཚོ་ལ་དམར་འགྲོ་མི་རུང་བར་མ་ཟད། ནགས་ཚལ་
ཡང་གཅོད་མི་བྱུང་ན་མཛེ་ནད་འབྱུང་བ་ཞིག་ཡོད་པ་དེར། བྱིས་པ་ལོ་ལྔ་ཅན་དེ་རྩེད་
གྲོགས་དང་བཅས་ཕེབས་སོང་བ་ན། དེར་ཕག་རོ་ཞིག་ཡོད་པའི་རྐང་བ་ནས་འཇུས་
ཤིང་དྲུད་ནས་མཚོ་ནང་ལ་འཕངས་པའི་ཚེ། མཚོ་དེ་གློ་བུར་དུ་འཕྱུར་བས་གྲོགས་པོ་
བྱིས་པ་རྣམས་བྲོས་ཀྱང་། ཁོང་གིས་ས་རྡོ་སྤར་བ་གང་རེ་བྱས་ནས་མཚོ་ནང་ལ་བྲབ་
པས། མཚོ་འཕྱུར་བའང་བྲི་ནས་རིམ་གྱིས་མཚོ་སྐམ་པར་གྱུར། དེ་ནས་གཉན་ཆ་ཞི་
ཞིང་སྡེ་དེར་ས་གྲིབ་ཀྱི་ནད་ཀྱང་མཚམས་ཆད་པས་ཡུལ་མི་ཀུན་གྱིས་ཡ་མཚན་པར་
གླེང་བ་བྱུང༌། ཡང་ཉིན་ཞིག་ལ་མ་ཡུམ་གྱིས་སྐྲ་ཤད་བརྒྱབས་ནས་སྐྲ་ལུད་ས་ལ་དོར་
བ། སྐུ་སྐྱེ་བྱིས་པ་དེས་བླངས་ནས་རིལ་རིལ་གཉིས་དྲིལ་ནས་འབྲེལ་ཐག་བཟོས་ཤིང་
178



.
.
༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
ཁང་བའི་དྲ་མིག་གི་ཉི་ཐིག་ཤར་བའི་སྟེང་དུ་འཕངས་ཏེ་རྩེད་བཞིན་ཡོད་པ་ཡུལ་མི་ཁ་
ཤས་ཀྱིས་མཐོང་ནས་རྟགས་མཚན་ཆེ་བར་ཕྱོགས་སུ་གྲགས་པ་ན། གྲོ་པཎྜི་ཏ་ངག་
དབང་བློ་བཟང་རྒྱ་མཚོས། སྟག་རའི་ལྷ་རམས་པའི་སྐུ་སྐྱེར་ངོས་འཛིན་གནང་བ་
དང་། སྒོམ་པ་འཇམ་དབྱངས་མཁྱེན་བརྩེའི་སྤྲུལ་སྐུས་པགས་པ་དགེ་བཤེས་སུ་ངོས་
བཟུང་མཛད་པ་ན། སེ་ར་དགོན་སྒར་གྲོང་ཐུན་མོང་ནས་སྟག་རའི་ལྷ་རམས་པའི་སྐུ་
བདག་བྱས་ཏེ་སེ་ར་བློ་བཟང་ཆོས་གྲགས་རྒྱ་མཚོའི་ནང་ཆེན་དུ་བླ་རྒྱུ་བྱས་པ་ན། ཆུ་
བའི་ཡི་དམ་བཀྲ་ཤིས་ཀྱིས་སེ་ར་བློ་བཟང་ཆོས་གྲགས་རྒྱ་མཚོ་སྐྱ་ཚུལ་བཞེས་པ་དེའི་སྐུ་
ཚེའི་མཐར་ཕྱིན་རྗེས་ཡང་སྤྲུལ་བླ་རྒྱུ་བྱེད་ན་ཁོའི་སྐུ་སྐྱེ་འདི་མི་སྟེར། མི་བླུ་ན་སྟེར་
ཟེར་བས། དེ་ལྟར་འཐད་པའི་ཡིག་བཞག་ཀྱང་བྱས་ནས་སྐུ་སྐྱེ་དགུང་ལོ་བདུན་པ་མེ་
ཕག་ལ་གདན་སར་བཀོད། སེ་ར་ནང་ཆེན་དུ་བཞུགས། སེ་ར་དགོན་གྱི་ཆོས་སྲིད་ཀྱི་
ལས་དོན་ཐམས་ཅད་སྐུ་འདི་བས་ཐག་གཅོད་གནང་རྒྱུ་བྱས། ཁོང་སྐུ་ན་ཆུང་བའི་
དུས་གྲོ་ཚང་དགོན་ལ་ཕེབས་སྐབས་བཙན་ཁང་ཆོས་སྐྱོང་གི་མདུན་ནས་སྙན་དར་
བསྡམས་ལོག་ཅིག་བླངས་ནས་འདི་བསྲེག་དགོས་གསུངས། བསྲེག་ཁར་གྲྭ་བ་ཁ་ཤས་
ཀྱིས་ཁ་ཕྱེ་བ་ན་མནན་གཏད་བྱུང་བས་ཀུན་ལ་ཡིད་ཆེས་ཀྱི་དད་པ་འཕེལ། དགུང་ལོ་
བཅུ་བཞེས་དུས་ཀིརྟི་བློ་བཟང་འཕྲིན་ལས་པའི་མདུན་དུ་མཇལ་བར་བྱོན། ཀིརྟི་
དགོན་པར་ཚོགས་བཞུགས་མཛད་རྒྱུ་བྱས་ན་ཇི་འདྲ་ལེགས་ཞུས་པ་ན། ཁོང་རིན་པོ་
ཆེས་སྤྲུལ་བའི་སྐུ་འདི་དབུས་སུ་སོང་ནས་སློབ་གཉེར་བྱོས་དང་གཏོང་སྒོ་རེ་བྱེད་ཐུབ་
ན་རང་གཞན་ཀུན་ལ་ཕན་པ་དེ་ཡིན་ཞེས་བཀའ་ལུང་གནང་བས། དེ་ལྟར་དབུས་སུ་
ཆིབས་བསྒྱུར་མཛད་དེ། སེ་ར་སྨད་དུ་ཚོགས་བཞུགས་གནང་། དབུས་ནས་འདི་
བའི་མཚན་ལ་ཐེ་བོ་དབུས་བླ་རིན་པོ་ཆེ་ཞེས་གྲགས། སེར་སྨད་ཁང་ཚན་ནང་ཁོང་གི་
བཞུགས་ཁྲི་དང་སྐུ་སྐལ་བཅས་ཡོད། གྲྭ་སར་ཐོས་བསམ་མཛད་གྲུབ་ནས་ཕར་ཕྱིན་
179



-
-
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གྱི་དམ་བཅའི་མཛད་ཆེན་བཞེས། སེར་སྨད་གཞུང་ནས་མཁན་ཆས་ཆ་ཚང་གནང་
ཞིང་མདོ་སྨད་སེར་དགོན་དུ་གདན་སར་འབྱོར། སྐབས་འདིར་སེ་ར་བློ་བཟང་ཆོས་
གྲགས་རྒྱ་མཚོའི་ཡང་སྲིད་གདན་སར་འགོད་རྒྱུ་བྱས་ནས། སྐུ་རྣམ་གཉིས་སྒར་བ་
གཅིག་ཏུ་ལྷན་འཛོམས་ཀྱིས་རེ་ཞིག་བར་བཞུགས། སླད་ནས་ནང་ཆེན་བགོ་བའི་
དོན་ལ་ཡུལ་གྱི་བླ་དཔོན་རྣམས་འདུས་ཏེ། སྔར་གྱི་ཡིག་བཞག་གི་བདེན་དཔང་ལ་
བལྟས་ནས་སེར་རྒན་རིན་པོ་ཆེའི་སྒར་གཞི་ཐམས་ཅད་དགེ་བཤེས་སྤྲུལ་བའི་སྐུ་ལ་
ཐོབ་པ་དང་། དགོན་བདག་གཙོ་བོ་སེ་ར་སྤྲུལ་བའི་སྐུས་བྱེད་རྒྱུ། ལྷ་རྟེན་ཁ་ཤས་
དང་ཕྱག་རྫས་རིལ་བོ་ཆ་གཉིས་བྱས་ནས་ཕྱེད་ཀ་སེ་ར་སྤྲུལ་བའི་སྐུར་ཕུལ་ཞིང་། སྒར་
གྲོང་གཉིས་ཀྱིས་སེ་ར་སྒར་བ་གོང་ནས་བཞེངས་རྒྱུ་ཐག་བཅད་པས། དེའི་ཕྱིན་ནས་
དགེ་བཤེས་རིན་པོ་ཆེས་དགོན་པའི་སྒྲིག་ལམ་གྱི་ཕྱོགས་ལ་མ་གཟིགས་ལ། བཀའ་
ཆོས་གནང་བ་དང་དགེ་ཚུལ་སློང་གི་མཁན་པོ་གནང་བ་སོགས་བཀའ་དྲིན་ཚད་མེད་
གནང་བས། དགེ་འདུན་ཡོངས་ཀྱི་རྩ་བའི་བླ་མར་བཟུང་ནས་དད་པས་མངོན་པར་
བཀུར་བ་ཡིན་ནོ། ། དགེ་བཤེས་རིན་པོ་ཆེའི་འཕྲིན་ལས་ཤིན་ཏུ་རྒྱས་ནས་ཨ་སྐྱིད་
རོང་འབྲོག་དང༌། སྟོད་མ། བན་ཡུ། གླིང་བ། བྱམས་ཐང་། བཟའ་ཚོང་། ཐེ་བོ་
ཚུན་ཆད་ཡོན་བདག་ཏུ་གྱུར་ཅིང་། གཞན་ཡང་བྱེ་གཤོང་མི་ར་ཁྲོ་ཁོ་སོགས་ཀྱི་སྦྱིན་
བདག་རྣམས་ནས་འབུལ་བ་ནམ་མཁའ་མཛོད་ཀྱི་སྒོ་འཕར་ཕྱེ་བ་ལྟ་བུ་བྱུང་ཞིང་
དབུས་སུ་གཏོང་སྒོ་བྱེད་པར་ཐེངས་བརྒྱད་ལ་ཕེབས། ཐེངས་རེར་དངུལ་མཛོ་ཁལ་
སུམ་བཅུ་བཞི་བཅུ་གཏོང་ཐེབས་སུ་ཁྱེར། ཕྱག་རྫས་ཐམས་ཅད་ཕྲ་ཞིབ་ཀྱིས་དངུལ་
ལ་ཕབ་པ་ཡིན། དབུས་སུ་གདན་ས་གསུམ་དང་། ཁྱད་པར་སེ་ར་ཚོགས་ཆེན་དང་
སེ་ར་སྨད་པ་བཅས་ལ་གཏོང་སྒོ་གཟབ་རྒྱས་ཕུལ། ས་ག་ཟླ་བ་དང་། དྲུག་པའི་ཚེས་
བཞི། ལྷ་བབས་དུས་ཆེན། ལྔ་མཆོད་ཆེན་མོ། སྨོན་ལམ་ཆེན་མོ་བཅས་ལ་བོད་
180



༄༅། །ལོ་རྒྱུས་དང་གནས་བཤད་སོགས་ཀྱི་སྐོར། །
དངུལ་རྡོ་ཚད་སྟོང་ཕྲག་མང་བོའི་ཐེབས་རྩ་བཞག་པས་ཐེ་བོ་དབུས་བླ་རིན་པོ་ཆེ་
བཀའ་དྲིན་ཆེ་ཞེས་པའི་བསྔགས་བརྗོད་གནང་འདུག ཁོང་དབུས་ནས་གཏོང་སྒོ་
གྲུབ་སྟེ་ཕྱིར་ཕེབས་དུས་ནམ་ཡིན་ཡང་། དཔེ་ཆ་དྲེའུ་ཁལ་ཁ་ཤས་རེ་ལས་རྒྱུ་ནོམ་དང་
ན་བཟའ་ཅི་ཡང་སྒྲུབ་མི་སྲིད་ལ། ཞབས་ཞུ་རྣམས་ལ་བྲོ་ཆས་འདང་ཙམ་ལས་གཞན་
བདོག་པའི་དངོས་པོ་ཅི་ཡང་མེད་པར་འབྱོན་བཞིན་ཡོད། བྱེ་གཤོང་སེར་སྡེ་རྣམས་
ལ་གསང་འདུས་ཀྱི་དབང་གིས་གཙོས་དབང་བཀའ་དུ་མ་གནང་བ་དང༌། རྒྱུད་སྡེ་ཁ་
ཤས་ཀྱི་ཆོས་ཐོག་བཙུགས། མི་ར་སྡེ་གཞུང་ལ་ཉིན་བདུན་གྱི་རིང་དབང་ལུང་དུ་མ་
གནང་ཞིང་། མི་རའི་རི་ཁྲོད་མཚམས་པ་ཚང་གི་སྤྲུལ་སྐུ་ཐུགས་ཐག་བཅད། ཐེངས་
བདུན་པར་དབུས་ཕེབས་གནང་ནས་ཕྱིར་བྱོན་དུས་བཀའ་འགྱུར་ཚར་གཅིག་རང་
དགོན་དུ་གདན་དྲངས། སྐུ་ཡུལ་དུ་ཕེབས་ནས་ཆུ་བའི་སྡེ་གཞུང་ལ་མ་ཎི་རིལ་སྒྲུབ་
ཉིན་བདུན་མཛད་པས་རིལ་བུ་རྣམས་འཕེལ་ཞིང་ལྷ་ཁང་ཕྱི་ནང་ཀུན་ཏུ་རིལ་བུ་ཟད་
མི་ཤེས་པ་བྱུང་ངོ༌། ། ཐེངས་བརྒྱད་པའི་དབུས་ཕེབས་མ་གནང་སྔོན་སྐུ་ ཕྱི་མ་
གདན་སར་ཕེབས་པའི་དོན་དུ་གཟིམ་ཁང་དང་བདེ་ཡངས་གསར་བཞེངས་བྱས་ཏེ་
གྱན་བརྒྱ་དང་བཅུ་གསུམ་ལེགས་པར་གྲུབ་སྟེ། ཀིརྟི་མཆོག་སྤྲུལ་རིན་པོ་ཆེ་རབ་
གནས་སུ་སྤྱན་དྲངས་ནས་འབུལ་ཆེན་བསྟར། རྣམ་རྒྱལ་ཞེས་པ་ཆུ་སྦྲུལ་ (སྤྱི་ལོ་
༡༩༥༣)ལོའི་དབྱར་ཁར་ཐེངས་བརྒྱད་པའི་དབུས་ཕེབས་གནང་སྐབས། ཁོང་སྐུ་
ན་བགྲེས་སྟབས་ཀིརྟི་རིན་པོ་ཆེས་ཕེབས་བྱམས་གནང་བ་ལ་བཞུགས་ནས་ཕེབས།
དེ་དུས་གཟའ་རུའི་བཀྲ་ཤིས་ཐང་དུ་ངས་ཕེབས་སྐྱེལ་ཞུས་ནས་ཞག་བཞུགས་གནང་
སར་བསྡད་པས། ཁོང་རིན་པོ་ཆེའི་ཞལ་ནས་ངེད་ད་ཐེངས་སྐུ་ཕུང་སྐྱེལ་བར་འགྲོ་བ་
ཡིན། ཡར་དབུས་སུ་འབྱོར་བ་དཀའ་མོད། སེམས་ཚེགས་བྱེད་མི་དགོས། ངའི་
བསམ་པ་འགྲུབ་སོང་བ་ཡིན་གསུངས། ཡང་སེ་ར་བའི་སྐུ་སྐྱེའི་དོན་དེ་ཁོང་དག་ཞིང་
181



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མ་དགོངས་སྔོན་ཞལ་ཆེམས་སུ་འབོས་སྟོད་མར་ཐུགས་དགོངས་གནང་ཚུལ་གསུངས་
ནས། ད་ཁྱོད་ལ་དོན་དེ་འཕྲོད་པ་ཡིན་མོད། འོན་ཀྱང་སྐུ་ཕྱི་མ་གདན་སར་བཀོད་རྒྱུ་
དང་། སྐུ་ན་རྒྱས་པའི་རིང་ལ་ཕྱག་རོགས་གང་ལེགས་བྱེད་རྒྱུ་ངའི་རེ་བ་ཡིན་གསུངས།
ཉིད་ཀྱི་ཐུགས་དགོངས་གང་བཞེས་ཀྱི་སྐོར་ཞུས་པའི་ལན་དུ་ངས་སྔར་ཀིརྟི་རིན་པོ་
ཆེར་ཞུས་ཡོད་པས། ཁོང་ལ་ཞུ་བ་ཕུལ་ན། ང་ཐག་ཉེ་ཕྱོགས་ནས་ཐོན་ཡོང་ཐུབ་
བམ་གསུངས་པ་ལས་ཞལ་གསལ་མ་མཛད་པས། སེམས་དགའ་སྐྱོ་གཉིས་ཀྱིས་
འཁྲུགས་པར་གྱུར་ནས་མི་འབྲལ་ཐབས་མེད་དུ་གྱེས་པ་ཡིན་ནོ། །
དེ་ནས་ཁོང་རིན་པོ་ཆེ་དབུས་སུ་བསྐྱོད་པའི་ལམ་ཐོག་ལི་ཁྲི་ལི་དམར་ཞེས་པའི་
སར་ཕེབས་པ་ཟླ་བརྒྱད་པའི་ཚེས་བཅུ་བདུན་ཉིན་གློ་བུར་སྐུ་བསྙུན་ཚུལ་ཅུང་ཟད་
བསྟན་ནས་དགོངས་པ་ཆོས་དབྱིངས་སུ་བསྡུས། ཕྱག་མཛོད་ལོ་དགའ་དང་ངག་
དབང་ནོར་བུ་བཅས་ཀྱིས་ཇོ་བོ་རིན་པོ་ཆེའི་མདུན་དུ་མཆོད་པའི་ཕྲེང་བ་རྒྱ་ཆེན་པོ་
དང་། གདན་ས་གསུམ་དང་བཀྲ་ཤིས་ལྷུན་པོ་ས་སྐྱ་བཅས་དགོན་སྡེ་ཆེ་ཕྲ་དུ་མར་
དགོངས་རྫོགས་རྒྱ་ཆེན་པོ་ཕུལ་ནས་ས་རྟ་ལོར་ཕྱིར་འཁོར། །
སྐུ་ཕྲེང་བཞི་བ་མཆོག་སྤྲུལ་རིན་པོ་ཆེ་བློ་བཟང་དཀོན་མཆོག་དཔལ་བཟང་བོ་
ནི། ཨ་སྐྱིད་འབྲོག་ཏུ་ཡབ་ཚེ་རིང་དབང་འདུས་དང་། ཡུམ་ཕུན་ཚོགས་སྒྲོལ་མ་
གཉིས་ཀྱི་སྲས་སུ་རབ་རྒྱལ་བགྲང་བྱ་ཉེར་བརྒྱད་པ་རྒྱལ་བ་ཞེས་པ་ཤིང་རྟ་(སྤྱི་ལོ་
༡༩༥༤)ལོར་ཁྱི་ཟླའི་ཚེས་བཅུ་གསུམ་གྱི་སྔ་དྲོའི་དུས་སུ་སྐུ་བལྟམས། དགུང་ལོ་
གསུམ་པ་ལ་ཀིརྟི་རིན་པོ་ཆེས་ངོས་འཛིན་ཐུགས་བརྟག་གནང༌། དེ་ནས་གདན་སར་
བཀོད་དེ་གསན་སྦྱོང་དང༌། ཕྱིས་སུ་དགེ་བཤེས་ཆེན་པོ་དམུ་དགེ་བསམ་གཏན་རྒྱ་
མཚོ་དང་། ཀིརྟིའི་དགེ་བཤེས་བློ་བཟང་ཉི་མ་རིན་པོ་ཆེ་རྣམས་ཀྱི་ཞབས་པད་གུས་
པས་བསྟེན་ནས་རིག་གནས་མཐའ་དག་ལ་གསན་སྦྱོང་དང་། དགོན་འདིར་ཡང་
''
182



༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར།
ཐུགས་ཁུར་ཟབ་མོས་གདན་ས་སྐྱོང་རོགས་གནང་བའི་སྐབས་ལགས་སོ། །
འདིར་སྨྲས་པ། །
མཁྱེན་རབ་རྣམ་དཔྱོད་ལུས་རྩལ་རྫོགས་པ་ཡིས། །
ལུང་རྟོགས་ཆོས་ཀྱི་སྲིད་ལ་དབང་བསྒྱུར་པ། །
དགེ་བའི་བཤེས་མཆོག་སྐུ་ཕྲེང་རིམ་བརྒྱུད་ཀྱིས། །
སྡེ་འདིའི་བཤད་སྒྲུབ་མི་ཉམས་སྲིད་རྩེར་བསྒྲེངས། །
གསང་གསུམ་སྤྲིན་ཆེན་དཀྲིགས་པའི་ལྡིང་ཁང་ནས། །
མཛད་འཕྲིན་བྱིན་རླབས་ཕ་མཐའ་ཡས་པའི་ཆར། །
འབེབས་མཛད་དམིགས་མེད་ཐུགས་རྗེའི་གཏེར་ཆེན་པོ། །
མཚུངས་མེད་བླ་མ་མཆོག་དེའི་བཀའ་དྲིན་དྲན། ། ས་
བརྩེ་ཆེན་ཟླ་བ་ཞུན་མའི་ཆུ་མཚོ་ལས། །
རྒྱལ་སྲས་མྱུ་གུ་གཞོན་ནུ་ཁྱོད་འཁྲུངས་ཤིང་། །་
དམ་པའི་མཛད་བཟང་འདབ་སྟོང་ལང་ཚོ་བཞད། །
འཕྲིན་ལས་དྲི་བསུང་སྐྱེ་དགུའི་དཔལ་དུ་སྤྲོས། །
མཐའ་ཡས་འགྲོ་བའི་ཟུར་ཕུད་གེ་སར་རྩེར། །
རྣམ་ཀུན་མཛེས་པར་ཆགས་པའི་ཞབས་སྐྱེས་ནི། ། །
དད་པས་འདེགས་པའི་ལྷག་བསམ་འདབ་བརྒྱ་བ། །
183



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཁྱོད་ཐུགས་ཉི་གཞོན་འོད་བརྒྱས་ལྷུག་པར་བཞད། །
མཆོག་གསུམ་ཞིང་སར་གུས་པ་མཐའ་དག་གི །
གཏོང་བ་ཟད་མི་ཤེས་པའི་དགེ་ལེགས་ཀྱིས། །
བསྔགས་འོས་མཆོད་སྤྲིན་ཞིང་སར་བསྒྱུར་མཁས་པ། །
མགོན་ཁྱོད་བཀའ་དྲིན་ཕྱོགས་འདིས་གཞལ་བར་དཀའ། །
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
གསུམ་པ། སྐུ་གསུང་ཐུགས་རྟེན་གང་བཞུགས་དང་གདན་སའི་ཕྱག་བཞེས་
ཀྱི་རིམ་པ་ནི། འདུ་ཁང་གི་ནང་རྟེན་དུ་རྗེ་སེར་རྒན་རིན་པོ་ཆེས་དབུས་ནས་གདན་
དྲངས་པའི་དགེ་སློང་མ་དཔལ་མོའི་ཐུགས་དམ་གྱི་རྟེན་ཐུབ་པ་ཚུལ་ཁྲིམས་མ་བྱིན་
ཅན་དང་། ཐུབ་དབང་རྡོར་གདན་མ། རྗེ་རིན་པོ་ཆེའི་ཕྱག་ཕྲེང་། ས་སྐྱ་གོང་མའི་
སྐུ་ཆོས། རྒྱ་གར་ཤར་ལི་ཐུགས་རྗེ་ཆེན་པོ། སེ་ར་སྨད་པའི་གནས་བརྟན་བཅུ་དྲུག་
གི་ཞལ་ཐང་བདུད་རྩི་བབས་པ། གསེར་ཟངས་ལས་གྲུབ་པའི་ཁམས་ཀྱི་བྱམས་པ་
ཐོག་ཐུབ་མ་གསུང་བྱོན་རྣམས་དང༌། རྗེ་ཤིང་བཟའ་རིན་པོ་ཆེས་རྭ་རྒྱ་བཀྲ་ཤིས་
འབྱུང་གནས་ནས་གདན་དྲངས་པའི་རྗེ་གསེར་ཁང་བའི་ཐུགས་དམ་གྱི་རྟེན་རྗེ་བྱ་
འཕུར་མ་དང་། རྗེ་བདག་ཉིད་ཆེན་པོའི་ཕྱག་དཔེ་ཞལ་འདོན་མཛད་པའི་ལམ་རིམ་
ཆེན་མོ། རྒྱལ་དབང་བདུན་པས་རབ་གནས་མཛད་པའི་ཇ་སག་གི་འབུམ་རྣམས་
དང༌། སྟག་རའི་དགེ་བཤེས་ལྷ་རམས་པའི་ཐུགས་དམ་གྱི་རྟེན་ཐུབ་པ་མེ་ཐུབ་མ།
ཐུགས་རྟེན་རྣམ་རྒྱལ་མཆོད་རྟེན་བྱིན་ཅན་སངས་རྒྱས་མར་མེ་མཛད་དང་། འོད་
སྲུང༌། ཤཱཀྱ་ཐུབ་པ་བཅས་ཀྱི་རིང་བསྲེལ་གཟུངས་གཞུག་ཏུ་བཞུགས་ཡོད་པ་རྣམས་
184



"，
"，
་་་་་༌་་་་༌་་་
༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
དང༌། གཞན་ཡང་སྤྱི་ཏིའི་ཕྱག་ཚ་གཉིས་དང་། ཀློང་རྡོལ་བླ་མའི་ཕྱག་ཚ་ཐུགས་རྗེ་
ཆེན་པོ་གསུམ། འདུ་ཁང་ཕུག་གི་བྱམས་ཆེན་བྱིན་ལྡན་བཞུགས་ལ་དེའི་རྒྱབ་ཡོལ་གྱི་
ངོས་སུ་ཚ་དོར་རིན་པོ་ཆེ་འཇམ་དཔལ་ཚུལ་ཁྲིམས་དཔལ་བཟང་བོའི་ ཕྱག་ཕྲེང་
བཞུགས། རྗེའི་སྐུ་ཆེ་བ། སྟོན་པ་གཙོ་འཁོར་གསུམ། ཇོ་བོའི་སྐུ་བརྙན་དང་།
སངས་རྒྱས་མར་མེ་མཛད་ཀྱི་སྐུ་བརྙན། ཐུགས་རྗེ་ཆེན་པོ་བཅུ་གཅིག་ཞལ། བྱམས་
པ་ཆོས་འཁོར་མ། རྗེ་ཡབ་སྲས་གསུམ་གྱི་སྐུ་བརྙན། སེར་རྒན་ཟླ་གྲགས་རིན་པོ་ཆེའི་
འདྲ་སྐུ། སྟག་རའི་ལྷ་རམས་པའི་འདྲ་སྐུ་གསེར་མ་བཞེས་པ་རྣམས་དང་། གཞན་
ཡང་སྐུ་ལི་མའི་གྲོས་ལ་ཐུགས་རྗེ་ཆེན་པོ་བཅུ་གཅིག་ཞལ་ལི་མ། སྒྲོལ་མའི་སྐུ་ལི་མ།
རྗེའི་སྐུ་ལི་མ་ཆེ་ཆུང་གསུམ། ཐུགས་རྗེ་ཆེན་པོ་ཕྱག་བཞི་བ་ལི་མ། སྟོན་པའི་སྐུ་ལི་མ་
གསུམ། གཞན་ཡང་ལི་མ་ཆེ་ཆུང་དུ་མ་ཡོད་ལ། སྨན་སྐུ་ཆེ་འབྲིང་ཆུང་གསུམ་མང་བོ་
བཞུགས་སོ། ། ལྷ་བྲིས་ཀྱི་སྐོར་ ལ་ ཙོང་ ཁ་ བརྒྱད་ ཅུའི་ ཞལ་ ཐང་ བཅོ་ལྔ་ དང༌།
དཔག་བསམ་འཁྲི་ཤིང་སུམ་ཅུ་སོ་གཉིས། གཞན་པའི་ཐང་ཀ་སྣ་ཚོགས་ལྔ་བཅུ་ལྷག་
དང་། དགའ་ལྡན་ལྷ་བརྒྱ་མའི་གྱན་ཐང་། རྗེ་གཟིགས་པ་ལྔ་ལྡན་གྱི་གྱན་ཐང་
གཉིས། མཛད་བཅུ། བདེ་མཆོག གསང་འདུས། འཇིགས་བྱེད། ཡང་གསང་།
མི་འཁྲུགས་པའི་ཞིང་བཀོད། འོད་དཔག་མེད་ཀྱི་ཞིང་བཀོད། སྨན་བླའི་ཞིང་བཀོད།
མགོན་པོ། ཆོས་རྒྱལ། ལྷ་མོ། རྣམ་སྲས། བེག་ཙེ། ཐ་འོག བསེ་ཁྲབ་པ། རྒྱལ་
ཆེན་སྡེ་བཞི། ཤམ་བྷ་ལའི་ཞིང་བཀོད། སྲིད་པའི་འཁོར་ལོ་སོགས་གྱན་ཐང་ཉི་ཤུ་རྩ་
ལྔ་ཡོད།
གསུང་གི་རྟེན་ལ་ཅོ་ནེའི་བཀའ་འགྱུར་དང་། སྡེ་དགེའི་བཀའ་འགྱུར། རྗེ་
ཡབ་སྲས་གསུམ་གྱི་གསུང་འབུམ་ཚར་གསུམ། གོང་གསལ་ཇ་སག་གི་འབུམ་སོགས་
འབུམ་ཚར་བཅུ་གསུམ། གཞན་ཡང་གསེར་བྲིས་དང་དངུལ་བྲིས་སོགས་གང་མང་
•
185



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཞུགས་སོ། །
ཐུགས་ཀྱི་རྟེན་ལ་སེར་རྒན་རིན་པོ་ཆེའི་གསེར་གདུང་། འཛོ་རོ་བླ་མའི་མཆོད་
རྟེན། སྟག་རའི་ལྷ་རམས་པའི་མཆོད་རྟེན། ཕྱོགས་བྱུང་དགེ་བཤེས་ཀྱི་མཆོད་རྟེན།
ཁྱུ་མཆོག་དགེ་བཤེས་བསམ་གཏན་འོད་ཟེར་གྱི་མཆོད་རྟེན། གཞན་ཡང་མཆོད་རྟེན་
འགའ་རེ་ངོས་མི་ཟིན་པ་བཅས་བཞུགས། །
འདུ་ཁང་ཐོག་ཤོད་དུ། ལྟུང་བཤགས་ལྷ་ཁང་དུ་བཤགས་ལྷ་སོ་ལྔ་སོགས་སྐུ་
མང་བོ་བཞུགས་པ་དང་། མགོན་ཁང་དུ་རྡོ་རྗེ་འཇིགས་མཛད་ཆེན་པོའི་སྐུ་ལུས་ཚད་
བཞུགས་པའི་གཟུངས་གཞུག་ཏུ་འཛོ་རོ་བླ་མའི་ཐུགས་དམ་གྱི་རྟེན་ཐུབ་པ་རྡོར་
གདན་མ་བཞུགས། སེར་རྒན་རིན་པོ་ཆེས་དབུས་ཀྱི་སེར་སྨད་ནས་གདན་དྲངས་
པའི་མགོན་ཆོས་སོགས་ཀྱི་ཞལ་ཐང་དང་། སེར་སྨད་ཀྱི་ཐ་འོག སྐྱབས་མཆོག་
འཇིགས་མེད་དབང་བོའི་དབུ་ཞྭ་གསེར་ཞུ་བཞེས་པའི་ཐ་འོག་ཞལ་འབག ཤིང་
བཟའ་རྡོ་རྗེ་འཆང་གིས་བསྩལ་པའི་ཐ་འོག་ཞལ་ཐང་། འཛོ་རོ་བླ་མའི་ཆོས་སྐྱོང་བསེ་
ཁྲབ་ཅན་གྱི་ཞལ་ཐང་སོགས་བཞུགས་ལ། ཆིང་ཝང་བཀྲ་ཤིས་འབྱུང་གནས་ཀྱིས་
སེར་རྒན་རིན་པོ་ཆེར་ཕུལ་བའི་ཙན་དན་གྱི་བར་བུ་གཏེར་སྒྲུབ་མ་དང༌། ཙ་མ་ར་
ཁྱད་འཕགས་གཉིས་དང་། ཁྲབ་རྨོག ཚེམ་ཚེམ། མདའ་གཞུ་སོགས་ཕུལ་བ་སྤྱན་
གཟིགས་སུ་བཀོད་ཡོད། ཡང་ཝང་དཔོན་ཚང་ནས་འདུ་ཁང་སྟེང་དུ་བཞག་པའི་
འཛམ་བུ་ཆུ་གསེར་གྱིས་བྱུགས་པར་གྲགས་པའི་གཉྫི་ར་གཟི་འོད་འབར་བ་བཅས་
བཞུགས་སོ། ། །
དགེ་བཤེས་སྒར་བའི་ལྷ་ཁང་ནི། སྔོན་སེར་རྒན་རིན་པོ་ཆེའི་བདེ་ཡངས་དང་
བོར་བཞེངས་པ་ཡིན་སྟབས་ནང་རྟེན་དཀར་ཆག་ཤེལ་དཀར་མེ་ལོང་ལས། བདེ་
ཡངས་ལྷ་ཁང་དུ་ནང་རྟེན་འཇིག་རྟེན་ན་དཀོན་པ་སངས་རྒྱས་འོད་སྲུང་གི་ཚེམས་
186



མ
*
༄༅། །ལོ་རྒྱུས་དང་གནས་བཤད་སོགས་ཀྱི་སྐོར། །
ཙན་དན་གྱི་སྒྲོམ་དུ་བཞུགས་པ་ཡིན་ལ་ཞེས་བཀོད་པ་ལྟར་ཡིན་མོད། ཕྱིས་སུ་སྟག་
ཚང་ལྷ་མོའི་ སྐུ་ ཞབས་ གསེར་ཁྲི་རིན་པོ་ཆེར་ཕུལ་བར་བཤད་པ་ལྟར་འདིར་མི་
བཞུགས་ལ། རྟེན་གཙོ་གཉིས་པ་ཆོས་སྐྱོང་ ཐ་འོག་ཆེན་པོའི་སྤྲུལ་བའི་ལྷ་བཟོས་
བཞེངས་པའི་ཐུབ་དབང་གི་སྐུ་བརྙན་བདུད་རྩི་བབས་པ་དང་། རྟེན་གཙོ་གསུམ་པ་
རྗེའི་སྐུ་ལུས་ཚད་མ་ཡབ་སྲས་གསུམ་ཡོད་པ་དེར་རྗེ་རིན་པོ་ཆེས་ཕྱག་དཔར་ཚོགས་
བདག་གླང་སྣ་གཟུངས་གཞུག་ཏུ་བཞུགས་པ་ཡིན། དེ་ལས་གཞན་པའི་རྒྱལ་བ་རྡོ་རྗེ་
འཆང་ཆེན་པོ། རིགས་གསུམ་མགོན་པོ། ཚེ་ལྷ་རྣམ་གསུམ་སོགས་སྐུ་ཆེ་བ་དུ་མ་དང་
ཆུང་བ་གྲངས་མང་བཞུགས། རྗེ་ཚོང་དཔོན་དགེ་ལེགས་མ་གསུམ། ངག་དབང་ཝང་
གིས་བཞེངས་པའི་སྨྱོན་འཁྲུངས་རབས་ཐང་ཀ་སུམ་ཅུ་རྩ་གྲངས་ཁམས་བྲིས་ཤིན་ཏུ་
ལེགས་པ་རྒྱལ་བོ་ཆིང་དབང་གི་ལྷ་གུར་ནས་གདན་དྲངས་པ། ཕུར་བ་སྟོང་ཐང་། ཚེ་
ལྷ་རྣམ་གསུམ་སྟོང་ཐང་། དངུལ་སྲང་བདུན་བརྒྱ་དང་ལྔ་བཅུས་བཞེངས་པའི་དགེ་
བཤེས་རིན་པོ་ཆེའི་སྐུ་གདུང་། པོ་ཏཱ་ལའི་དཔར་གསར་རྒྱལ་བའི་བཀའ་འགྱུར་རིན་
པོ་ཆེ། རྒྱལ་དབང་ལྔ་བའི་གསུང་འབུམ་གྱིས་གཙོས་གསུང་འབུམ་དཀོན་པ་བཅུ་ཕྲག་
བཞི་ལྷག་སོགས་ནང་རྟེན་བསམ་གྱིས་མི་ཁྱབ་པ་བཞུགས།
སེ་ར་སྒར་བར་གོང་མའི་ལྷ་ཁང་ཆེན་མོར་གཙོ་སྐུ་མི་འཁྲུགས་པའི་སྐུ་ཆེ་བ་
དང༌། གཞན་ཡང་འོད་དཔག་མེད། ཐུགས་རྗེ་ཆེན་པོ་ཕྱག་བཞི་བ། རྡོ་རྗེ་སེམས་
དཔའ་སོགས་སྐུ་ཆེ་བ་གསུམ་དང་། ཀློང་རྡོལ་བླ་མ་རིན་པོ་ཆེའི་ཕྱག་ཚ་ཐུགས་རྗེ་
ཆེན་པོ། ས་སྐྱ་གོང་མའི་ཕྱག་ཕུར། འཇམ་དབྱངས་ཀུན་གཟིགས་ཀྱི་གོས་སྐུ་ཆེ་བ།
གཞན་ཡང་ཐང་ཀ་གསར་བ་བརྒྱ་ཁ་ལྷག་བཞུགས། གསུང་རྟེན་ལ་རྗེ་ཡབ་སྲས་ཀྱི་
གསུང་འབུམ་སོགས་པོ་ཏི་བརྒྱ་ཁ་ལྷག་བཞུགས་པ་དང་། དངུལ་སྲང་དྲུག་བརྒྱ་དང་
ལྔ་བཅུས་བསྐྲུན་པའི་སེ་ར་བའི་སྐུ་གདུང་སོགས་རྟེན་སྣ་དུ་མ་བཞུགས་སོ། །
，
་;
187



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཤིང་བཟའ་སྒར་བའི་ཚོམས་ཆེན་དུ་དཔལ་མགོན་འཕགས་པ་ཀླུ་སྒྲུབ་ཀྱི་ཕྱག་
ཚ་ཐུགས་རྗེ་ཆེན་པོ། ཛཱི་ཨོཾ་ལས་གྲུབ་པའི་ཐུབ་པ་རྡོར་གདན་མ་སྐུ་སྒམ་དང་བཅས་
པ་དངོས་སུ་ཞལ་རླངས་འཕྲོ་བ་ཅན། ཙན་དན་གྱི་ཐུབ་སྐུ་བདུད་རྩི་འབབ་པ། རྗེ་ཞྭ་
ཕུད་མ། རྗེ་ཚེ་འཛིན་མ། རྗེ་མུ་རུ་རྡོར་གདན་མ། ཁྲི་ཆེན་བློ་བཟང་རྒྱལ་མཚན་
སེངྒེས་ཕྱག་བཟོ་འཇིགས་བྱེད་དཔའ་ཅིག ཙན་དན་དཀར་བོ་ལས་གྲུབ་པའི་ཤིང་
བཟའ་རྡོ་རྗེ་འཆང་གི་འཁྲུངས་རབས། རྗེ་གསེར་ཁང་བ་ཆེན་པོའི་འདྲ་སྐུ། ཇོ་བོའི་
སྐུ། རིགས་གསུམ་མགོན་པོ། བྱམས་པ། འོད་དཔག་མེད་ཀྱི་སྐུ། ལྷ་མོ་དབྱངས་
ཅན་མ། སྒྲོལ་མ་དཀར་ལྗང་། རིག་བྱེད་མ། མཁའ་སྤྱོད་མ། སངས་རྒྱས་རབས་
བདུན་ལི་མ། རྗེའི་སྟོང་སྐུ་སྨྱུག་འཛིན་མ། གཞན་ཡང་སྐུ་ཆུང་བ་མང་དུ་བཞུགས་པ་
དང༌། ཤིང་བཟའ་ཆུང་བ་ཚང་གི་སྐུ་གདུང་ལུས་ཚད་མ། སངས་རྒྱས་སྟོང་གི་ཞལ་
ཐང་བཅུ་གཅིག པཎ་ཆེན་རིན་པོ་ཆེས་གནང་བའི་མགོན་ཐང་བྱིན་ཅན། སེ་ར་
སྨད་ནས་གནང་བའི་སྐྱབས་འགྲོའི་ཚོགས་ཞིང་དང་བླ་མཆོད་ཚོགས་ཞིང་། གཞན་
ཡང་བྲིས་ཐང་སུམ་ཅུ་ཙམ་བཞུགས་པ་དང༌། གསུང་རྟེན་ལ་སྣར་ཐང་བསྟན་འགྱུར།
རྒྱལ་དབང་སྐུ་ཕྲེང་དང་པཎ་ཆེན་སྐུ་ཕྲེང་། བུ་སྟོན་སོགས་ཀྱི་གསུང་འབུམ། ཡོངས་
འཛིན་ཡེ་ཤེས་རྒྱལ་མཚན་གྱི་གསུང་འབུམ། སྨན་རྩིས་རིག་གནས། ལོ་རྒྱུས་སོགས་
དཔེ་དཀོན་པ་བྲིས་མ་བདུན་ཅུ་དང་། གསུང་འབུམ་བཞི་བཅུ་ཞེ་བརྒྱད་སོགས་
གཞན་པའི་དཔེ་དུ་མ་བཞུགས་སོ། ། འགྲོ་མགོན་ཆོས་རྒྱལ་འཕགས་པའི་དབུ་ནིབ།
པཎ་ཆེན་དཔལ་ལྡན་ཡེ་ཤེས་ཀྱི་དབུ་ནབ། ཚ་དོར་འཇམ་དཔལ་ཚུལ་ ཁྲིམས་ཀྱི་
ཞབས་ཕྱགས། ཤིང་བཟའ་རྡོ་རྗེ་འཆང་ཚུལ་ཁྲིམས་ཕུན་ཚོགས་ཀྱི་དབུ་ནབ་དང་གོས་
བེར། གསེར་ཁྲི་བསྟན་པའི་སྒྲོན་མེའི་སྣམ་སྦྱར། རྒྱལ་དབང་ཀརྨ་མི་བསྐྱོད་རྡོ་རྗེའི་
ཕྱག་དྲིལ། ར་རོང་ཆོས་གྲགས་རྒྱ་མཚོའི་ཛཱི་ཀྱི་གྱི་ཚེ་འབར་རྐོང་བུ། སྟག་ཚ་རྗེ་དྲུང་
བྱ
188



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
རིན་པོ་ཆེ་གསོལ་དཀར་བཀྲ་ཤིས་སྒོང་གཟིགས་མ། གོང་མ་ཆེན་ལུང་རྒྱལ་བོའི་བ་
སོའི་ཕྱག་ཐམ་འབྲུག་རིས་མ་དང་གཡང་ཊིའི་གསོལ་དཀར་སོགས་བྱིན་རྟེན་དང་རིག་
དངོས་དུ་མ་བཞུགས་སོ། །
ཐུགས་རྗེ་ཆེན་པོའི་ལྷ་ཁང་དུ་གཙོ་སྐུ་ཐུགས་རྗེ་ཆེན་པོ་ཕྱག་སྟོང་སྤྱན་སྟོང་།
སྐུ་ཆེ་བ་ལ་གཡས་གཡོན་དུ་རྒྱལ་བ་རྡོ་རྗེ་འཆང་། འོད་དཔག་མེད། ཚེ་དཔག་མེད།
མི་འཁྲུགས་པ། རྗེ་ཡབ་སྲས་གསུམ། སློབ་དཔོན་སྣང་སྲིད་ཟིལ་གནོན། འཇམ་
པའི་དབྱངས། ཕྱག་ན་རྡོ་རྗེ། སེང་གདོང་མ་གཙོ་འཁོར་གསུམ། རྟ་མགྲིན་ཡང་
གསང་གི་སྐུ་དུ་མ་དང་། གཞན་ཡང་ཐུགས་རྗེ་ཆེན་པོ་ཕྱག་སྟོང་སྤྱན་སྟོང་གི་སྟོང་སྐུ། །
མི་འཁྲུགས་པའི་སྟོང་སྐུ། རྡོ་རྗེ་སེམས་དཔའི་སྟོང་སྐུ། འཇམ་དབྱངས་སྟོང་སྐུ།
ཕྱག་རྡོར་སྟོང་སྐུ་སོགས་དུ་མ་བཞུགས་སོ། །
རྟ་མགྲིན་ལྷ་ཁང་དུ་གུ་རུ་མཚན་བརྒྱད། ཡང་གསང་ཁྲོས་པ་ལྷ་དགུ། བྱང་
ཆུབ་མཆོད་རྟེན་ལུས་ཚད་བཅས་བཞུགས་ཡོད། གཞན་ཡང་སྐུ་ཆུང་བའི་གྲས་དུ་མ་
བཞུགས་ཀྱང་ཞིབ་པར་མ་ངེས།
གདན་ས་འདིའི་ཆོས་ཐོག་གི་སྐོར་ནི། ཧོར་ཟླ་དང་བོའི་ཚེས་ལྔ་ནས་ཆོ་འཕྲུལ་
སྨོན་ལམ་ཚུགས་ཏེ་ཉིན་ལྔ་ལ་བཟང་སྤྱོད་དང༌། ཚེས་བཅུ་ནས་ཉིན་ལྔ་ལ་རིམ་བཞིན་
བདེ་མཆོག་དང་། ཞབས་བརྟན་ཆེན་མོ། གསང་འདུས། འཇིགས་བྱེད། ཀུན་
རིག་བཅས་དང་། བཅོ་ལྔའི་ཉིན་བླ་མ་མཆོད་པ་དང་། བྱམས་པ་གླིང་སྐོར། ནུབ་
མོ་ཆོ་འཕྲུལ་མཆོད་པ་དང༌། མགོན་པོ་རྡོ་རྗེ། ཤྭ་འཆམ། བཅུ་དྲུག་ལ་ཞབས་བརྟན་
འཚོགས་པ་བཅས་ཀྱིས་སྨོན་ལམ་ཆོས་ཐོག་གྲུབ། ཚེས་བཅུ་དགུ་ལ་སེ་ར་སྐུ་ཕྲེང་ལྔ་
བའི་གདུང་མཆོད་དང་། དེའི་ཕྱི་དྲོ་བདེ་མཆོག་སྒྲུབ་མཆོད་ཀྱི་ཡར་འཚོགས་བྱས་ཏེ་
ཉིན་བདུན་གྱི་ཆོས་ཐོག་སྦྱིན་སྲེག་བཅས་གྲུབ་ནས་ཚེས་ཉེར་བདུན་ལ་ཆོས་མཚམས་
A
.
189



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྨོན་ལམ་བྱེད། ཟླ་གཉིས་པའི་ཚེས་གཅིག་ལ་སེར་རྒན་རིན་པོ་ཆེའི་གདུང་མཆོད་
རྣམ་རྒྱལ་སྟོང་མཆོད་དང༌། ཚེས་བཅུ་གཅིག་གི་ཕྱི་དྲོ་འཇིགས་བྱེད་སྒྲུབ་མཆོད་ཀྱི་
ཡར་འཚོགས་བྱས་ཏེ། ཉིན་བདུན་གྱི་ཆོས་ཐོག་སྦྱིན་སྲེག་དང་བཅས་གྲུབ་ནས།
ཚེས་བཅུ་དགུ་ལ་ཆོས་མཚམས་སྨོན་ལམ། ཟླ་གསུམ་པའི་ཚེས་བཅུ་གསུམ་ནས་
ཐུགས་རྗེ་ཆེན་པོའི་སྒྲུབ་མཆོད་ཉིན་བདུན་སྦྱིན་སྲེག་དང་བཅས་གྲུབ་སྟེ། ཚེས་ཉེར་
དགུར་སྨྱུང་ཆེན་ཕྱོགས་བརྒྱད་ཀྱི་ཆོས་ཐོག་ཚུགས་ཏེ། ཟླ་བཞི་བའི་བཅོ་ལྔ་བར་
འཚོགས་ནས་བཅུ་དྲུག་གི་སྔ་དྲོར་བསྔོ་སྨོན་མཛད། ཚེས་བཅུ་བདུན་ནས་ཀུན་རིག་
ས་ཆོག་ཉིན་ལྔ་དང་། ཉེར་གཉིས་ནས་ཀུན་རིག་སྒྲུབ་མཆོད་ཚུགས། སྦྱིན་སྲེག་གྲུབ་
ནས་ཉེར་དགུ་ལ་ཆོས་མཚམས་སྨོན་ལམ་བྱེད། ཟླ་ལྔ་བའི་ཚེས་བཞིའི་ཕྱི་དྲོ་གསང་
འདུས་ཡར་འཚོགས་བྱས་ཏེ་སྒྲུབ་མཆོད་ཉིན་བདུན་སྦྱིན་སྲེག་བཅས་བྱེད། བཅུ་
གཉིས་ལ་ཆོས་མཚམས་སྨོན་ལམ་ཡིན། ཟླ་དྲུག་པའི་ཚེས་བཞི་ནས་རྗེ་གསེར་ཁང་
བའི་ཕྱག་བཞེས་ལྟར་མཆོད་པའི་ཆོས་ཐོག་ཉིན་བཞི་འཚོགས། ཚེས་བརྒྱད་ནས་མ་
ཎི་སྒྲུབ་ཆེན་ཉིན་བདུན་གྱི་ཆོས་ཐོག་ཚུགས། ཚེས་བཅོ་ལྔ་ནས་དབྱར་ཞལ་གྱིས་
བཞེས་ཤིང་དབྱར་ཆོས་ཆེན་མོའི་རྒྱུན་ཚོགས་མཛད། ཚེས་བཅོ་ལྔ་ནས་བསྐང་གསོ་
ཆེན་མོ་ཉིན་བཞི། བཅུ་དགུ་ནས་ཉིན་བཞིའི་བར་བསྐང་གསོ་ཆུང་བ་ཡིན། དེ་ནས་
རྒྱུན་ཚོགས་བཅས་ཟླ་བདུན་པའི་མཇུག་ ཏུ་ དགག་དབྱེ་བྱས་ཏེ་བརྒྱད་ པའི་ཚེས་
གཅིག་ལ་དབྱར་སྟོན་བྱེད། ཚེས་བཅུ་བདུན་དང་བཅོ་བརྒྱད་གཉིས་ལ་དགེ་བཤེས་
རིན་པོ་ཆེའི་གདུང་མཆོད་རྣམ་རྒྱལ་སྟོང་མཆོད་དང་འཇིགས་བྱེད་བདག་འཇུག་ཡོད།
ཟླ་དགུ་བའི་བཅོ་ལྔ་ནས་གཅོད་ཀྱི་ཆོས་ཐོག་ཉིན་བདུན་དང༌། ཉེར་གཉིས་ལ་རྣམ་
རྒྱལ་སྟོང་མཆོད། ཟླ་བཅུ་བའི་བཅུ་གཅིག་ནས་ཉིན་ལྔ་ལ་བྱམས་སྨོན་ཆོས་ཐོག
ཚེས་ཉེར་གསུམ་ནས་ཉེར་དྲུག་བར་ལ་དགེ་ལྡན་ལྔ་མཆོད་ཆེན་མོར་གསང་འདུས།
190



**་་
ས་སྐྱེས་
༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
འཇིགས་བྱེད། ཀུན་རིག བདེ་མཆོག་རྣམས་ཀྱི་བདག་འཇུག ཟླ་བཅུ་གཅིག་པར་
མཆོད་གཞིས་ཀྱི་གྲོང་སྡེར་ཕེབས་ནས་ཉིན་ལྔའི་རིང་ལ་གདུགས་རིང་ཁྲི་ཚར་གྱི་ཆོས་
ཐོག བཅུ་བཞི་བཅོ་ལྔ་ལ་ཤིང་བཟའ་ཆུང་བ་མཁན་རིན་པོ་ཆེའི་གདུང་མཆོད། ཚེས་
བཅུ་དྲུག་ནས་ཉིན་ལྔ་ལ་སྒྲོལ་མའི་ཆོས་ཐོག ཟླ་བཅུ་གཉིས་པའི་ཚེས་གསུམ་ནས་
ཉིན་ལྔ་ལ་སྨན་བླའི་སྒྲུབ་མཆོད། ཚེས་ཉེར་གསུམ་ནས་ཉེར་དགུ་བར་ལོ་རྙིང་དགུ་
གཏོར་ཆེན་མོ་ཚུགས་ པ་ བཅས་ ལོ་ གཅིག་ འཁོར་མོར་ཆོས་ ཐོག་ བཅུ་ དྲུག་ དང༌།
གདུང་མཆོད་དང་དུས་མཆོད་ལྔ་བཅས་ཡོད། ཟླ་རེ་བཞིན་གྱི་ཉ་དང་ཞག་ཐུབ་མིན་
གྱི་གནམ་གང་ངམ་ཉེར་དགུ་ལ་དུས་འབྲེལ་གྱི་གསོ་སྦྱོང་། ཟླ་གང་ཡིན་པའི་དགུ་
བསྐང་། ལོ་གསར་ཚེས་གཅིག་ལ་སེ་ར་སྒར་བས་ལོ་གསར་མང་ཇ་བཏང་ནས། ལྷ་
མོའི་ཚེས་གཏོར་དང་བསྐང་གསོ་བྱེད་པ་དང་། སེ་ར་སྒར་བ་དང་ཤིང་བཟའ་སྒར་
བའི་ལོ་གསར་ཚོགས་ཞུར་ཕེབས་ནས་གུང་ཚིགས་ཚོགས་ལ། ལོ་ལྟར་གྱི་དགེ་བསྐོས་
གསར་བཞེངས་དང་བླ་མ་མཆོད་པའི་ཚོགས་མཆོད་འབུལ། ཚེས་གཉིས་ལ་དགེ་
བསྐོས་རྙིང་བས་ འབུད་ ཇ་ གཏོང༌། ལོ་ གསུམ་རེའི་མཚམས་སུ་དབུ་མཛད་བརྗེ་
སྐབས། ཚེས་གསུམ་ཉིན་གསར་བཞེངས་བྱས་ཏེ་ཀུན་རིག་གསུངས་པ་སོགས་ཕྱག་
བཞེས་རགས་ཙམ་བཀོད་པའོ། །
འདིར་སྨྲས་པ།
རྣམ་མང་བྱིན་རྟེན་དགེ་མཚན་གཟི་འོད་འབར། །
ལེགས་གསུང་ཆོས་མཛོད་གླེགས་བམ་དཀོན་པས་མཛེས། །
རྣམ་དག་རིག་དངོས་རིན་ཆེན་ནོར་གྱིས་ཕྱུག །
མཁས་གྲུབ་ཆད་མེད་ཐུབ་བསྟན་རྒྱན་དུ་ཤར། །
191



༄༅།རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བསིལ་ལྡན་སཱ་ལའི་སྨན་ལྗོངས་མདོ་ཁམས་སུ། །
རྟེན་མཆོག་སྙན་པར་གྲགས་པ་ནོར་བུའི་རྔ། །
སྨྲ་བའི་གཏམ་གྱི་དབྱུག་གུས་བསྐུལ་བའི་སྒྲ། །
གཟུར་གནས་མཁས་ཀུན་རྣ་བའི་བཅུད་ལེན་ཉིད། །
དེ་ན་དགེ་འདུན་འདུས་ཚོགས་ངང་བའི་ཁྱུ། །
བསླབ་གསུམ་ངུར་སྨྲིག་བླ་གོས་གཤོག་པ་རྐྱོང་། །
སྙན་བརྒྱུད་ལེགས་བཤད་མགྲིན་དབྱངས་སྒྲོགས་བཞིན་པར། །
སྒྲུབ་པའི་དགའ་ཚལ་མཚོ་མོ་འཁྱིལ་འདིར་བརྩེན། །
མཛད་རྗེས་བསམ་མི་ཁྱབ་པའི་སྡེ་འདི་རུ། །
འཕགས་ཆེན་དམ་པའི་ཕྱག་བཞེས་ཟླ་མེད་བསྐྲུན། །
དེར་བཞུགས་སྒྲུབ་མཆོད་སྒོ་མོ་མཐའ་ཡས་པའི། །
གསང་ཆེན་ཆོས་སྤྱོད་རོལ་བར་འཇུག་ཅིང་ལྡང་། །
གང་གི་ལེགས་མཛད་ཆུ་གཏེར་བསྲུབས་པ་ལས། །
སྙིང་བོར་སྨིན་པའི་སྒྲིག་ལམ་ཉམས་བཞེས་ནོར། །
སྐལ་ལྡན་བློ་གསལ་གཞོན་ནུའི་མགྲིན་རྒྱན་དུ། །
བསྐལ་བའི་མཐར་ཡང་ཉམས་མེད་མཛེས་གྱུར་ཅིག །
ཅེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ།
192



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
ཞར་བྱུང་མཆོད་གཞིའི་མི་སྡེའི་གཙོ་བོ་ནི། ཧོ་བ། མདོ་རྩ། སོག་སྡེ་གསུམ་
ཡིན། ཧོ་བ་ཞེས་པའི་སྡེ་ནི། གནའ་དུས་མཛོད་དགེའི་ཧོ་བ་བདུན་ཞེས་ལོ་རྒྱུས་སུ་
བྱུང་བ་དེ་ཡིན་ལ། སྡེ་འདིའི་ཁྱབ་ཁོངས་ཀྱི་ས་རྒྱ་ཆེ་ཞིང་ཕྱོགས་འདིའི་ས་བདག་ཀྱང་
ཡིན། དཔོན་རབས་རིམ་པར་བརྒྱུད་པའང་མང་བ་བྱུང་། དུས་རབས་ཀྱི་འགྱུར་བ་
མང་བོ་བརྒྱུད་པས་རིམ་གྱིས་ཉམས། ད་ལྟའི་ཧོ་བ་ཞེས་པའི་སྡེ་ཚོ་འདི་ཉིད་དེའི་གཞི་
རྩའི་དཔོན་ཚང་དང་སྡེ་ཤུལ་ངོས་ཡིན། ལོ་སུམ་བརྒྱ་ཙམ་གྱི་སྔོན་དུ་ཧོ་བའི་དཔོན་ཚེ་
དང་། ཚེ་ཆུང་སོགས་གྲགས་ཅན་འགའ་བྱུང་བར་ལོ་རྒྱུས་ཡིག་ཚང་དག་ལས་བྱུང་བ་
དང་། སྡེ་འདི་ཆོས་རྗེའི་ལྷ་སྡེར་གཏོགས་པ་ཡིན་མོད། འོན་ཀྱང་སེར་རྒན་རིན་པོ་
ཆེར་དགོན་ས་ཕུལ་ནས་དད་གུས་ཀྱིས་ཞབས་སྤྱི་བོར་བླངས་པ་ནས་སེ་ར་དགོན་པའི་
སྦྱིན་བདག་གི་མཐིལ་བྱས་ཏེ་སྒར་གྲོང་དུ་གྱུར། །
མདོ་རྩ་ཞེས་པའི་སྡེ་བ་ནི། སྔོན་མདོ་བ་དང་ཕུ་བ་ཞེས་པའི་རུ་སྡེ་གཉིས་ཡོད་
པའི་མདོ་བ་ལུང་མདར་ཆགས་པས་མིང་ལས་ཐོག་པ་དང་། རྩ་རིང་ས་ཆར་སྡོད་པའི་
རུ་བ་ལ་རྩ་རིང་ཟེར་བ་དེ་གཉིས་མནའ་འབྲེལ་དུ་གྱུར་ནས་མདོ་རྩ་སྡེ་བ་བྱུང་བ་དང་།
ཕུ་བའི་སྡེ་བ་ཕྱོགས་སུ་གྱེས་པའི་ཤུལ་མ་སྐས་ལ་བབས་པས་སྐས་མ་ཞེས་གྲགས་ཤིང༌།
སྐས་མའི་ལྷ་ཆེན་རིང་མདོ་རྩར་བསྲེས་པས་སྡེ་གཅིག་ཏུ་གྱུར། གནའ་དུས་མདོ་རྩའི་
དཔལ་ལྡན་སོགས་གྲགས་ཆེ་བའི་འགོ་བ་རིམ་བརྒྱུད་བྱུང་ཞིང་། ཉེ་རབས་སུའང་
འགོ་བ་ཨ་སང་དང་རྡོ་རབ་སོགས་བྱུང་། ཤིང་བཟའ་རིམ་བརྒྱུད་ཀྱི་སྒར་གཞིས་ཀྱང་
མདོ་རྩར་ཡོད།
སོག་སྡེ་མ་ནི། སྡེ་འདི་སེར་རྒན་ཟླ་བ་གྲགས་པ་སོག་ཡུལ་དུ་བཞུགས་དུས།
རྒྱལ་བོ་ཝང་བཀྲ་ཤིས་འབྱུང་གནས་ཀྱིས་གནང་བའི་སུ་རུག་འཛིན་མི་དང༌། ཞབས་
ཏོག་གི་རུ་བ་དུ་མ་ཀླུའི་ཆབ་རག( བྲག) ཉེ་འཁོར་དུ་བཞག་པ་ཡིན་ལ། ཕྱིས་སུ་ཁོང་
193



་
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གིས་དགོན་འདིའི་ལྷ་སྡེར་ཁྲིད་འོངས་ནས་རྔ་མོང་ནོས་ཁར་རུ་བ་བསྡད་པས་ནོས་མ་
ཞེས་གྲགས་པ་དང་། ཆབ་རག་ནས་འོངས་པ་ཟུར་ཆགས་ཏེ་ཡུལ་མིང་ཆ་རུག་ཅེས་
གྲགས་པ་དང་། དེ་བསྡུས་ནས་ཆ་སྐོར་མ་ཞེས་ཀྱང་བརྗོད། དང་བོ་འོངས་པའི་གྲས་
ཆ་རུག་ཀླུ་རོ་ཚང་དང་ཉི་བླ་ཁ་དྲུག་སོགས་ཁྱིམ་རྙིང་དུ་མ་ཡོད། སྔ་རབས་ཀྱི་ཁྱིམ་དེ་
ཚོར་བསྐང་གསོའི་དཔེ་རྙིང་བྱུང་བ་རྣམས་སུ། ཆབ་རག་དང༌། མུར་ཟིངས། ཅི་
རྒན་རྣམས་ཀྱི་བསང་ཡིག་བྱུང་བ་བདག་གིས་མཐོང་། སེར་རྒན་རིན་པོ་ཆེ་ཁོང་གི་
སྒར་ཁའང་སོག་སྡེ་མ་འདིར་ཡོད་ལ། འཁྲུངས་གཞིས་སྐུ་ཡུལ་ཀྱང་འདིར་བླངས།
ཝང་གིས་གནང་བའི་ཙ་མ་ར་གསུམ་ལས་སུ་རུག་སྲུང་བའི་ཙ་མ་ར་སྒར་འདིར་བཞག་
པ་དང་། ཙ་མ་ར་ གཅིག་མདོ་རྩར་གནང་། གཅིག་མགོན་ ཁང་ནང་དུ་བཙན།
ཝང་གི་བཀའ་ཤོག་དང་ཐམ་ཀའང་ཕྱིས་སུ་སྒར་སྤང་ཚང་དུ་ཡོད་པ་དེ་ཡིན་ནོ། །
གཞན་ཡང་སེར་རྒན་རིན་པོ་ཆེའི་སྐུ་དུས་སུ་གཟའ་ཁྲོ་རྒྱལ་དཔོན་གྱིས་གཙོས་གཟའ་
རུ་སྟོད་སྨད་དགོན་འདིའི་མཆོད་གཞིས་ཀྱི་སྡེར་གྱུར་ནས་གང་གི་ཞབས་པད་གུས་
པས་གཙུག་ཏུ་བླངས་པ་སོགས་མཆོད་ཡོན་ཡར་རྒྱས་སུ་འགྲོ་བའི་རྟེན་འབྲེལ་གྱི་སྒོ་
ལེགས་པར་ཚུགས་ནའང། ཕན་ཚུན་གྱི་སྡེ་བའི་མི་ཁ་ཤས་ཀྱི་བྱེད་ངན་ལ་བརྟེན་ནས་
མཆོད་གཞིས་ཀྱི་སྡེ་བའི་ནང་དབྱེན་འགལ་དཀྲུགས་གསུམ་བྱས་ཏེ་རྩོད་པ་འཕེལ།
མདོ་ཧོར་གྱི་རྒྱབ་རྩ་ཨ་སྐྱིད་རོང་ལ་བཅོལ་ཏེ། མཛོད་དགེའི་དཔོན་ཨ་མྱེ་ལྷ་འབུམ་
གྱིས་རོང་རུ་འབྲོག་རུར་ཕུད་ནས་གཟའ་རུ་དང་འཁྲུགས་རྩོད་ཇེ་ཆེར་བྱུང་སྐབས།
སེར་རྒན་ཟླ་བ་གྲགས་པས་ཆོས་གཟུ་མཛད་དེ་ཞི་འཇམ་དུ་གྱུར། ཁོང་སྐུ་གཤེགས་
པའི་རྗེས། གཟའ་བློ་བཟང་ཆབ་ཆེན་ཉི་མའི་རིང་སྐུ་ཕྱོགས་ཀིརྟི་རིན་པོ་ཆེ་དང་
མཆོད་ཡོན་གྱི་འབྲེལ་བ་བཙུགས་ནས། དགོན་འདིའི་མཆོད་གཞིས་བྱེད་པ་ལས་རྒྱང་
རིང་དུ་གྱུར་པ་ཡིན་ནོ། །
194



，
་ :
་，
༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
་ དེ་ལྟར་སེར་རྒན་ཟླ་གྲགས་རིན་པོ་ཆེའི་གདན་ས་བཤད་སྒྲུབ་དར་རྒྱས་གླིང་གི་
དགོན་སྡེ་ཕྱག་བཏབ་མཛད་པའི་ཚུལ་ལས་བརྩམས་པའི་ཚིག་གི་སྤྲོས་པ་ཉན་པར་
འོས་ཤིང་། བརྗོད་དོན་གསལ་བར་བཤད་པ་གཡས་འཁྱིལ་དུང་གི་སྒྲ་དབྱངས་སྙན་
པར་བསྒྲགས་པ། དཔྱོད་ལྡན་བློ་གསལ་གཞོན་ནུའི་ཐོས་འཛིན་གྱི་བུ་གར་ཞུགས་ཏེ།
དད་གུས་ཀྱིས་ཐུགས་རྒྱུད་བསྐུལ་བའི་རྒྱུར་སྤེལ་བ་རེ་ཞིག་རྫོགས་སོ། །
སྨྲས་པ།
གསང་གསུམ་ཟླ་བ་འབུམ་སྡེའི་གཟི་བྱིན་གྱིས། །
བདག་ཡིད་ཀུནྡའི་འདབ་བརྒྱ་བཞད་མཛད་པའི། །
བྱམས་བརྩེའི་བདག་ཉིད་གྲགས་པ་བསྟན་འཛིན་རྗེ། །
སླར་ཡང་མི་ཕྱེད་དད་པས་གཙུག་ཏུ་བསྟེན། ། །
གང་གི་རྣམ་ཐར་གསེར་སྦྱངས་བཙོ་མའི་ཁམས། །
མི་འགྱུར་རང་བཞིན་སྙན་ཚིག་མེས་པོའི་གླུར། །།
བསྒྲགས་པས་ངོ་མཚར་གཏམ་གྱི་གཏེར་བརྡོལ་བ། །
བློ་གསལ་རྣ་བའི་བཅུད་དུ་ཅིས་མི་ལེན། །
རབ་དཀར་ཆོས་དུང་བཞད་འདྲའི་ས་འཛིན་ལ། །
ཕྱོགས་ལས་རྣམ་རྒྱལ་བཤད་སྒྲུབ་ཆོས་ཀྱི་སྡེར། །
བཞུགས་པའི་བྱིན་རྟེན་ཕྱག་བཞེས་རླབས་ཆེན་བཅས། །
བསྐྲུན་པའི་དགེ་མཚན་སྨྲ་བའི་ལམ་ལས་འགོངས། །
195



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ངོ་མཚར་ལུགས་གཉིས་གཏེར་མཛོད་དགེ་བའི་གླིང་། །
ལེགས་གསུང་ཆོས་དཀར་ཉིན་བྱེད་སྣང་བའི་གཟིས། །
ཕན་བདེའི་འདབ་སྟོང་བཞད་པའི་བསིལ་གྲིབ་ལ། །
བསྟི་བའི་སྐལ་ལྡན་གདུལ་བྱ་རྫོགས་ཡོད་མིན། །
རྗོད་བྱེད་ཚིག་གི་སྲད་བུ་ཉག་ཕྲ་ཡང་། །
བརྗོད་དོན་གཏམ་བཟང་མུཀྟི་ཀ་ཡི་ཕྲེང་། །
ལེགས་བསྟར་རིན་ཆེན་འོད་དཀར་འཚེར་བ་འདི། །
ཤེས་ལྡན་སྒེག་མོའི་མགྲིན་པའི་རྒྱུན་དུ་འོས། །
ཁུངས་ལྡན་དམ་པའི་གསུང་གིས་སྲོག་བཟུང་ཀྱང༌། །
ངག་སྒྲོས་ཕྲན་བུ་སྤྲོས་པས་ཟུར་བརྒྱན་ཕྱིར། །
མ་རྟོགས་ལོག་པར་སྨྲས་པ་མཆིས་སྲིད་པས། །
མཁྱེན་སྤྱན་ཀེ་ཏ་ཀ་ཡིས་བགྲུང་བར་མཛོད། །
འདིར་འབད་རབ་དཀར་དགེ་བ་གངྒཱའི་རྒྱུན། །
སྨོན་ལམ་དག་པའི་དབུ་ཕྲེང་འཛུམ་དཀར་བཅས། །
ཡོངས་བསྔོས་བྱང་ཆུབ་དལ་འབབ་ཀློང་ཟབ་མོ། །
ཀུན་མཁྱེན་ཡེ་ཤེས་རྒྱ་མཚོར་འཇུག་པར་ཤོག །
བ
གླིང་དཀར་སྟོད་ཀྱི་ཐ་གྲུ་ཡངས་པའི་གཞིར། །
196



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
རྒྱུད་སྟོད་དཔལ་ལྡན་ཆོས་ཀྱི་སྐྱེད་ཚལ་འདིར། །
མདོ་སྔགས་བསྟན་པའི་པདྨ་དཀར་བོའི་ཚལ། །
རྟག་ཏུ་བཞད་པའི་དགའ་སྟོན་རྒྱས་གྱུར་ཅིག །
ཡངས་པའི་སྐྱེ་དགུ་སྤྱི་དང་ཁྱད་པར་དུ། །
མཛོད་དགེའི་ཡུལ་གྱི་མི་མཐུན་ཉེར་འཚེ་ཀུན། ། །
ལེགས་པར་ཞི་ཞིང་མཐུན་རྐྱེན་ཚེ་དཔལ་འབྱོར། །
གོང་འཕེལ་ཡིད་བཞིན་ལྷུན་གྱིས་འགྲུབ་པར་ཤོག །
ཅེས་སེར་རྒན་ཟླ་གྲོགས་རིན་པོ་ཆེའི་གདན་ས་སེ་ར་དགོན་བཤད་སྒྲུབ་དར་
རྒྱས་གླིང་གི་བྱུང་བ་བརྗོད་པ་གཡས་འཁྱིལ་དུང་གི་སྒྲ་དབྱངས་ཞེས་བྱ་བ་འདི་ནི། སེ་
ར་དགོན་གྱི་རྡོ་རྗེ་སློབ་དཔོན་གྱི་ཁུར་བཞེས་པ་སེར་སྨད་དགེ་བཤེས་ཆེན་མོ་བློ་བཟང་
རིན་ཆེན་དཔལ་བཟང་བོས་གཙོས་དགོན་པའི་ལས་སྣེ་འདུས་སྤྱི་ཐུན་མོང་ནས་རྒྱ་
ནོམ་པའི་སྐྱེས་དང་བཅས་གསུང་སྐུལ་ཡང་ཡང་གནང་བ་དང་། གྲོང་མི་དད་ལྡན་
མང་བོས་ཡང་ཁ་གསལ་ཞིང་གོ་སླ་བའི་ཚིག་གིས་འབྲི་བ་མཁོ་ཆེ་ཞེས་ནན་སྐུལ་བྱུང་བ་
བཞིན། སྙོམ་ལས་པ་སྐལ་བཟང་ཆོས་རྒྱུན་མིང་ནས་རབ་རྒྱལ་ ཤིང་གླང་ ( སྤྱི་ལོ་
༡༩༨༥）ལོའི་དབྱར་ཟླ་དྲུག་པའི་ཚེས་ཉེར་གཉིས་ཉིན་རེ་སྐོང་རིག་པ་འབྱུང་བའི་
གྲོང་ཁྱེར་དུ་མགོ་བརྩམས་ཀྱང་འབྲི་ལོང་མ་བྱུང་བར། མེ་སྟག་ལོའི་ཟླ་དང་བོའི་
མཇུག་རྫོགས་པར་བྲིས་བའི་ཡི་གེ་བ་ནི། དཔྱོད་ལྡན་འཇམ་དབྱངས་ཤེས་རབ་ནས་
བགྱིས་པ་དགེ་ལེགས་འཕེལ། །
197



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ་
༄༅། །ལ་མོ་གསེར་ཁྲི་ཧོ་ཐོག་ཐུའི་བླ་རབས་ཀྱི་
ལོ་རྒྱུས་མདོར་བསྡུས་བཞུགས་སོ། །
༄༅ ། །རྨད་བྱུང་མཚན་དཔེ་ཟླ་བ་དྭངས་པའི་སྐུ། །
གསུང་གསང་ཆོས་ཀྱི་རོལ་མོ་ལྡིར་བའི་གསུང༌། །
ཟུང་འཇུག་བདེ་སྟོང་དམིགས་མེད་སྙིང་རྗེའི་ཐུགས། །
སྐྱབས་མཆོག་ཁྲི་ཆེན་ཆོས་ཀྱི་རྒྱལ་བོས་སྐྱོངས། །
བློ་བཟང་རྒྱལ་བའི་བསྟན་པའི་སྙིང་བོ་གཟིགས། །
དྲེགས་ལྡན་གཙུག་གི་ནོར་བུས་ཞབས་པད་བསྟེན། །
གྲགས་སྙན་གཡས་འཁྱིལ་དབྱངས་ཀྱིས་ས་གསུམ་ཁྱབ། །
གང་གི་སྐུ་ཕྲེང་རིམ་བརྒྱུད་གཙུག་ཏུ་ལྷམ། །
གསང་གསུམ་གསེར་གྱི་ཡོངས་འདུས་མེ་ཏོག་རྩེར། །
མཛད་བཟང་རྣམ་ཐར་སྦྲང་རྩིའི་བཅུད་རྫོགས་ཤིང་། །
དད་གསུམ་གེ་སར་སྨིན་པའི་ཟེ་འབྲུ་ལ། །
སྤྱོད་པའི་སྐལ་བཟང་ཚོགས་རྣམས་དགའ་བས་གསོན། །
དེ་ལ་འདིར་ལ་མོ་གསེར་ཁྲི་ཧོ་ཐོག་ཐུ་ནི་ཆིང་རྒྱལ་རབས་ཀྱི་གོང་མ་ཁང་ཞིའི་
198



ས
བ
ས
༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
དུས། བོད་ལྗོངས་ནས་དགའ་ལྡན་གསེར་ཁྲིར་བཞུགས་ནས་པེ་ཅིན་དུ་ཞུས་པའི་
ཐོག་མ་ཡིན་སྟབས་ཁྲི་རྒྱ་ནག་པ་ཞེས་གྲགས་ཤིང་། ཁོང་གོང་མའི་ཧོ་ཐོག་ཐུ་མཛད་
པ་ནས། གཞན་པའི་བླ་ཆེན་མང་བོར་ཧོ་ཐོག་ཐུའི་གོ་དབང་གནང་བ་སོགས་ཀྱི་སྲོལ་
དར་བ་ཡིན་པས། ཁོང་རང་རྒྱལ་དུ་མཚན་སྙན་ཤིན་ཏུ་མཐོ་བར་མ་ཟད། ཆིང་རྒྱལ་
རབས་རེ་རེའི་དུས་སུ་ཕལ་ཆེར་ཁོང་གི་བླ་རབས་སོ་སོར་ཧོ་ཐོག་ཐུ་གནང་སྟབས། དེ་
དག་གི་ལོ་རྒྱུས་རགས་བསྡུས་བཀོད་ཡོད་པ་དང་། གོ་མིན་ཏང་སྲིད་གཞུང་གི་སྐབས་
སུ་མཱ་ཆི་དང་མ་པུ་ཧྥང་གིས་དྲག་གནོན་ཁེལ་བའི་བླ་རབས་ཀྱི་ལོ་རྒྱུས་དང་། ཀྲུང་གོ་
གསར་བ་དབུ་བརྙེས་པའི་སྐབས་ཀྱི་གསེར་ཁྲི་ཚང་འདིས། ཀྲུང་ཧྭ་མི་རིགས་ལ་བརྩེ་
ཞེན་ཟབ་མོ་བཅངས་ནས་གསར་རྗེའི་ལས་དོན་ལ་བྱ་བ་གང་ལེགས་བསྒྲུབས་པའི་
ཚུལ་བཅས་གཤམ་གསལ་ལྟར་ལགས། །
ལ་མོ་གསེར་ཁྲི་རིན་པོ་ཆེའི་སྐུ་ཕྲེང་རིམ་བརྒྱུད་ནི། ཁོང་གི་འཁྲུངས་རབས་སུ་
བཀོད་པ་ལྟར་ན། རྒྱུད་ཆེན་ཀུན་དགའ་དོན་གྲུབ་དང་། སྟག་ལུང་གྲགས་པ་འཇམ་
དབྱངས་བློ་གྲོས། སུམ་པ་དམ་ཆོས་རྒྱ་མཚོ་སོགས་བཞུགས་པས། དེ་དག་སྐུ་ཕྲེང་དུ་
བགྲངས་ན། སྐུ་འབུམ་གདན་རབས་ལྟར་སྐུ་རབས་བཅུ་གཅིག་སོང་ཡོད་པ་དང༌།
ཡང་འགའ་རེས་སུམ་པ་དམ་ཆོས་རྒྱ་མཚོ་ནས་བརྩིས་ན་སྐུ་རྒྱུད་ཀྱི་ལོ་ཚིགས་འབྱོར་
སྟབས་སྐྱེས་ཕྲེང་དགུ་གསུངས་པ་དང་། ཡང་ཁྲི་བློ་གྲོས་རྒྱ་མཚོ་སྐུ་ཐོག་དང་བོར་
བཞག་ནས་བགྲངས་ན་བླ་རབས་བརྒྱད་སོང་བ་སོགས་མི་འདྲ་བ་ཡོད་ཀྱང༌། སྐབས་
འདིར་བར་མ་ལྟར་འགོད་པའི་ལུགས་བྱའོ། །
199
.:
，
，
，
་，
་ །



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དཔོན་སློབ་དམ་ཆོས་རྒྱ་མཚོ་དཔལ་བཟང་བོ།
སྐུ་ཐོག་དང་བོ་སུམ་པ་དམ་ཆོས་རྒྱ་མཚོ་ནི། རྒྱལ་མཆོག་བསྐལ་བཟང་བས་
མཛད་པའི་རྣམ་ཐར་དུ། དེ་ནས་སུམ་པ་དམ་ཆོས་རྒྱ་མཚོ་ཞེས་པར་སྐུ་འཁྲུངས་
འདུག་ནའང་། རྣམ་ཐར་རྒྱས་པའི་གཏམ་མཐོང་ཐོས་སུ་མ་གྱུར་ཞེས་གསལ་བར་མ་
བཀོད་ཀྱང་ཐུའུ་བཀྭན་ཆོས་ཀྱི་ཉི་མའི་དགོན་ལུང་དཀར་ཆག་དཔྱོད་ལྡན་ཡིད་དབང་
འགུགས་པའི་ཕོ་ཉ་སོགས་ཡིག་ཆ་འགའ་རེར་བྱུང་བ་ལྟར་བཀོད་ན། ཁོང་འཁྲུངས་
ཡུལ་ནི། དགོན་ལུང་དང་ཧ་ཅང་ཐག་མི་རིང་བ་ན་སུམ་པ་ཞེས་པའི་གྲོང་ཚོ་ཞིག་ཡོད།
སུམ་པ་ཞེས་པ་བོད་ཀྱི་རུས་ཆེན་བཅོ་བརྒྱད་ནང་གི་སུམ་པ་ཞེས་པ་དེ་ཡིན་ལ། སྔར་
ཏཱ་མིང་བན་ལི་རྒྱལ་བོའི་མ་ཡུམ་གྱིས་བཞེངས་པའི་ཟི་ཡོན་བཅུ་གསུམ་གྲགས་པའི་
ནང་ཚན་གྱི་གཅིག་ཡིན་ལ། གྲོང་ཚོ་ལྷ་ཁང་ཅན་དེའི་ནང་ནས། ཡབ་སུམ་པ་དོན་
གྲུབ་པའི་སྲས་སུ་རབ་བྱུང་དགུ་བའི་མཇུག་ཕྱོགས་ལ་སྐུ་འཁྲུངས། ཡབ་དོན་གྲུབ་
ཞེས་གྲགས་པ་དེ་ནི། རྒྱལ་སྲས་དོན་ཡོད་ཆོས་ཀྱི་རྒྱ་མཚོས་དགོན་ལུང་ གསར་
འདེབས་བྱེད་པའི་སྐབས་སུ། ལན་གྲུ་མཁར་གྱི་དཔོན་ཙུང་གྲུ་ལས་དགོན་པའི་
གཞིའི་ཡིག་གདན་ལེན་མཁན་ཡིན་པར་གསུངས། དམ་ཆོས་རྒྱ་མཚོ་བ་ཁོང་ཆུང་
དུས་གྲོང་ཚོ་དེའི་ཟི་ཡོན་ལྷ་ཁང་དུ་བཞུགས་ནས་སྒྲོལ་མ་ཞལ་འདོན་མཛད་པས།
སྒྲོལ་མའི་ཞལ་གཟིགས་པར་གྲགས་ཤིང༌། དབུས་གཙང་དུ་སློབ་གཉེར་ལ་སོང་ཞེས་
བསྩལ་པ་བཞིན་དབུས་སུ་ཞབས་ཐང་ལ་ཕེབས་ནས། བཀྲ་ཤིས་ལྷུན་པོར་མཇལ་ཞིང་
བཀྲ་ཤིས་ལྷུན་པོའི་ཤར་རྩེའི་གྲྭ་ཚང་དུ་ཞུགས་ནས་བསྡུས་ཚད་ལ་སྦྱངས། དེའི་རྗེས་
200



11:
༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
དབུས་སུ་ཕེབས་པར་དགོངས་ནས། འབྲས་སྤུངས་སྒོ་མང་དུ་ཆོས་བཞུགས་མཛད་
དེ། མཁས་མཆོག་བྱམས་པ་ལྷུན་གྲུབ་དགེ་རྒན་དུ་བསྟེན། བྱམས་ཆོས་སྡེ་ལྔ་དང་།
རིགས་ཚོགས་དྲུག ཆོས་མངོན་པ་སོགས་གསན་སྦྱངས་མཐར་ཕྱིན་དང་། ཁྱད་པར་
དུ་འདུལ་ཊཱིཀ་ཉི་མའི་འོད་ཟེར་ལན་ལྔ་གསན་ནས་མདོ་ཕྱོགས་ལ་སྦྱངས་པ་ཕུལ་དུ་
ཕྱིན་པ་གནང་ནས་མདོ་སྨད་དུ་ཕེབས། འདུས་པའི་རིམ་གཉིས་ལ་གསན་སྦྱངས་
དང་སྔགས་ཀྱི་ཉམས་ལེན་མཐར་ཕྱིན་གནང་ཐོག་འཕགས་པ་ལྷའི་བཀས་ཆབ་མདོར་
གདན་དྲངས། ཁོང་གིས་རྒྱལ་བ་འཕགས་པ་ལྷའི་ཞབས་གཏུགས་ནས་མི་ཏྲ་ལྷ་དྲུག་
སོགས་གདམས་པ་མང་དུ་གསན། འཕགས་པ་ལྷའི་བཀས་ཆབ་མདོའི་སློབ་དཔོན་
དུ་བསྐོས་པས། སུམ་པ་དཔོན་སློབ་ཏུ་གྲགས། དགེ་འདུན་འདུས་པའི་ཚོགས་ལ་
འཆད་ཉན་དྲི་མ་མེད་པས་ལེགས་པར་བསྐྱངས། ཆབ་མདོར་བཞུགས་སྐབས་ཁོང་
རང་གི་འཁྲུངས་ཡུལ་གྱི་ཧ་ལེ་ཆེའི་གཞི་བདག་མཐུ་བོ་ཆེ་མི་དཀར་རྟ་དཀར་ཅན་གྱི་ཆ་
བྱད་ཅན་ཞིག་ཡོད་པ་དེ་མཚན་ལམ་དུ་འོང་ནས། ཁྱེད་རང་ཡུལ་དུ་ཅིས་ཀྱང་ཕེབས་
དགོས་ཞེས་ཡང་ཡང་བསྐུལ་བ་དང་། སླར་ནས་ཡང་མ་ཕེབས་ན་སྐུ་ལ་བར་ཆད་
གཏོང་ཟེར་ནས་སྡིགས་མོ་བྱེད་པའི་རྐྱེན་བྱས་ཏེ། འཕགས་པ་ལྷར་དགོངས་པ་ཞུས་
ཀྱང་གནང་བ་མ་ཁྲོལ་བ་ལ། མཚམས་ཀྱི་བཅད་རྒྱུ་འདུག་པར་བསྙད་བཏགས་ནས།
ཁམས་ཀྱི་གྲྭ་བ་ཞིག་ཕྱག་གཡོག་ཏུ་ཁྲིད་ནས་མདོ་སྨད་དུ་བྱོན་པ་ན། ཁོང་གི་བླ་མའི་
བཀའ་མ་ཁྲོལ་སྟབས། ཕེབས་ལམ་ནས་ཁ་བ་ཉིན་མཚན་མེད་པར་བབས། དཔོན་
སློབ་རིན་པོ་ཆེའི་ཞབས་བསྟུན་ནས་ཕེབས་མ་ཐུབ་པར་ཉེ་གནས་ཀྱིས་ཁུར་ནས་
འོངས་པས། ཉེ་གནས་ཀྱི་རྐང་བ་ཁ་བས་ཕྱིད་ནས་སོར་མོ་རྣམས་ཆད་ཀྱང་ཕྱག་
གཡོག་ལེགས་པོ་བྱས་ནས་རང་ཡུལ་དུ་བྱོན། སུམ་པ་དང་གྲོའུ་ཀྱའི་བར་དུ་གཟིམ་
ཁང་ཆུང་ངུ་ཞིག་ཕུབ་སྟེ་རྒྱུན་བཞུགས་མཛད་ནས་ཐུགས་དམ་ཟབ་བཞེས་གཙོ་བོར་
201
Iན་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མཛད། མི་རིང་བར་རྒྱལ་སྲས་རིན་པོ་ཆེ་དབུས་ནས་ཆུ་ཡོས་ལོར་བྱོན་པ་དང་མཇལ།
ཏཱ་མིང་ཐེན་ཆིས་ཁྲི་ལོ་བཅོ་བརྒྱད་པ་རབ་བྱུང་བཅུ་བའི་ཁྲོ་བོ་ཞེས་པ་ཤིང་ཕོ་འབྲུག་གི་
ལོའི་ནག་ཟླའི་ཚེས་ལ། རྒྱལ་སྲས་རིན་པོ་ཆེས་དགོན་ལུང་ཕྱག་འདེབས་མཛད་
སྐབས། སུམ་པ་དཔོན་སློབ་པས་ཞབས་ཞུ་མཛད་དེ་དགེ་འདུན་གྱི་སྡེར་ལོང་བས་
བཀྲ་ཤིས་གསོ་སྦྱོང་མཛད། རྒྱལ་སྲས་རིན་པོ་ཆེའི་ཐུགས་ཟིན་གྱི་སློབ་མར་གྱུར། །
རྒྱལ་སྲས་རིན་པོ་ཆེས་གཞི་གསུམ་དང་འཆད་ཉན་བཙུགས་སྐབས། སུམ་པ་དཔོན་
སློབ་པས་གཙོས་ལྷ་བ་ཆོས་རྗེ་བཀྲ་ཤིས་རྒྱལ་མཚན། ཐུའུ་བཀྭན་དཔོན་སུམ་པ། ལྔ་
མཆོད་འབུལ་དཔོན་ཤེས་རབ་གྲགས་པ་སོགས་དགེ་བཤེས་མང་བོས་བགྲོ་གླེང་མཛད་
པ་དང་། གཟབ་ཁྲིད་མཛད་པ་སོགས་ཀྱིས་མདོ་སྨད་འདིར་དགེ་ལྡན་པའི་མཚན་
ཉིད་བཤད་གྲྭ་དར་བའི་ཐོག་མའི་མ་དཔེ་ལྟ་བུའི་མིག་རྒྱན་དུ་སོང༌། རྒྱལ་སྲས་རིན་པོ་
ཆེས་ཆོས་ཐོག་ལ་དགོན་པར་འཆད་ཉན་གནང་ཞིང༌། ཆོས་མཚམས་བྱང་ཆུབ་གླིང་
དུ་བཞུགས་དུས། སུམ་ པ་ དཔོན་ སློབ་ པས་ ཞབས་ཞུ་ཞུས་ནས་རྣམ་པ་ གཉིས་
བཞུགས་མཚམས་ཀྱང་མཛད། རྒྱལ་སྲས་རིན་པོ་ཆེས་ལོ་དྲུག་གི་བར་དུ་དགོན་ལུང་
ཆོས་སྡེ་ཆེན་མོ་འདི་བསྐྱངས་ནས། སླར་དབུས་སུ་ཕེབས་སྐབས། དགོན་འདིའི་
མཁན་བརྒྱུད་ལ་རིགས་གསུམ་མགོན་པོའི་སྤྲུལ་བ་བདུན་དང་། གཞན་པའི་སྤྲུལ་
བའི་གང་ཟག་དུ་མ་འབྱུང་བ་དང་། དགེ་འདུན་འཕེལ་རྒྱས་འབྱུང་བ་བཅས་ལུང་
བསྟན་ནས། ཁོང་གི་རྒྱལ་ཚབ་ཏུ་འཆད་ཉན་གྱི་དཔོན་སློབ་སུམ་པ་དམ་ཆོས་རྒྱ་མཚོ་
འདི་བ་བསྐོས། ས་བྱའི་ལོར་ དགོན་ལུང་མཁན་པོ་མཛད། ཁོང་ལོ་ གསུམ་ དུ་
བཞུགས་ཟེར་བ་དང་ལོ་དྲུག་ཏུ་བཞུགས་ཟེར་བ་མི་འདྲ་ཡང་། ལོ་གསུམ་དུ་བཞུགས་
ནས་མཁས་པའི་དབང་བོ་ཤར་ཀཱ་རིང་དཀའ་བཅུ་ཕུན་ཚོགས་རྣམ་རྒྱལ་ཆུ་བྱི་ལོར་
མཁན་པོ་བཞུགས་པར་བཤད་པ་ནི། དཀའ་བཅུ་བའི་རྣམ་ཐར་དུ་དགོན་ལུང་བཏབ་
202



* ཀ
ཀ པ ས པ ས བ
པ , *，
༄༅། །ལོ་རྒྱུས་དང་གནས་བཤད་སོགས་ཀྱི་སྐོར། །
པའི་ལོ་དགུ་བར་ཁྲིར་ཕེབས་ཞེས་བྱུང་བ་དང་མཐུན་ནོ། ། འདི་བའི་རྗེས་སུ་སུམ་པ་
བཀྲ་ཤིས་ཕུན་ཚོགས་ཁྲིར་བཞུགས་པའི་རྗེས་སུ་སླར་ཡང་སུམ་པ་དམ་ཆོས་རྒྱ་མཚོ་
ལྕགས་བྱ་ལོར་མཁན་ཁྲིར་ཕེབས་ནས་ ཁོང་ལོ་བདུན་ཙམ་བཞུགས། ཚོགས་པ་
ཡོངས་ལ་བླ་མའི་རྣལ་འབྱོར་། ལམ་རིམ་ཆེན་མོ། ལམ་གཙོ་རྣམ་གསུམ་གྱི་ཁྲིད་
མཛད་པ་སོགས་དང་། སློབ་གཉེར་བ་རྣམས་ལ་མཚན་ཉིད་མཛུབ་ཁྲིད། བརྒལ་
བརྟག་སོགས་ཅི་རིགས་པས་ཐོས་བསམ་གྱི་བྱ་བ་འཕེལ་རྒྱས་སུ་མཛད་པས། འཇམ་
པ་ཆོས་རྒྱ་མཚོ། ལྕང་སྐྱ་གྲགས་པ་འོད་ཟེར། སུམ་པ་དམ་ཆོས་རྒྱལ་མཚན། འདོན་
མ་ཚུལ་ཁྲིམས་རྒྱ་མཚོ། ལུའུ་ཀྱ་དགེ་འདུན་དར་རྒྱས་སོགས་མཁས་པ་མང་དུ་ཐོན།
དེ་ནས་ཝང་དབུ་མཛད་པ་བསོད་ནམས་རིན་ཆེན་དང་། དཔོན་པོ་སངས་རྒྱས་རྒྱུ་
མཚོ་སོགས་དབུས་སུ་བཏང་སྟེ། རྒྱལ་བ་ཡབ་སྲས་དང༌། རྒྱལ་སྲས་རིན་པོ་ཆེ་སོགས་
ལ་དངོས་འབུལ་གཟབ་པ་དང་། གདན་ས་གསུམ་ལ་མང་འགྱེད་བཅས་ཕུལ་ནས།
ལྷ་མོའི་བྲིས་ཐང་ལོ་རྒྱུས་ཅན་དེ་གདན་དྲངས་པའི་མགོ་འདོན་མཛད། ཆོས་སྡེ་ཆེན་
པོའི་འཆད་ཉན་སྒྲིག་ཁྲིམས་སོགས་བསྟན་པའི་བྱ་བ་གོང་དུ་སྤེལ་ནས། དབེན་
གནས་བྱང་ཆུབ་གླིང་དུ་ཀུན་སྤངས་མཛད། ཤིང་ཁྱི་ལོར་སྐུ་གཤེགས་པའི་ཡར་སྔོན་
ཁོང་གི་ཞལ་ནས་སྐུ་ཚེ་རྗེས་མ་དགའ་ལྡན་ཁྲིར་བཞུགས་མཁན་ཞིག་འབྱོན་རྒྱུའི་ཞལ་
བཞེས་ལྟར། ཁྲི་རྒྱ་ནག་པ་བློ་གྲོས་རྒྱ་མཚོ་བྱོན་པ་ལ་དགོངས་ཞེས་གྲགས་སོ། །
དགའ་ལྡན་ཁྲི་ཆེན་ངག་དབང་བློ་གྲོས་རྒྱ་མཚོ།
སྐུ་ཕྲེང་གཉིས་པ། ཁྲི་རིན་པོ་ཆེ་ངག་དབང་བློ་གྲོས་རྒྱ་མཚོ་དཔལ་བཟང་བོ་ནི།
མདོ་སྨད་ཀྱི་སའི་ཆ་ཙོང་ཁའི་ཡུལ་མི་ཉག་ཚོ་བ་ར་ལྡིང་སྡེ་བར་ཡབ་སྟག་ཕྱུག་ཚེ་རིང་
203



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དང༌། ཡུམ་ཚེ་སྨོན་རྒྱལ་གཉིས་ཀྱི་སྲས་སུ་རབ་བྱུང་བཅུ་གཅིག་པའི་སྣ་ཚོགས་དབྱིག་
ཅེས་པ་ཤིང་མོ་ཕག་གི་ལོར་སྐུ་འཁྲུངས། དགུང་ལོ་དྲུག་ལོན་པའི་དུས་ཡུམ་ཚ་ནད་
ཀྱིས་གྲོངས། རྗེ་ཉིད་ཀྱང་ཚད་པས་བསྙུང་ཚེ་ལྷ་མོ་དཀར་མོས་རྗེས་སུ་བཟུང་ནས་
རིམ་གྱིས་དྭངས། སྐུ་ཞང་འཚོ་བྱེད་པ་བྱམས་པ་རྒྱ་མཚོས། ཐོག་མར་གང་སློབ་རྒྱུ་
དྲིས་པར་སྐྱབས་འགྲོ་སློབ་གསུངས་པས། དེ་ནས་སྐྱབས་འགྲོ་བསླབས་ཤིང་ཡི་གེ་
དཀའ་ཚེགས་མེད་པར་ཐུགས་སུ་ཆུད། དགུང་ལོ་བཅུ་གཅིག་པ་ཤིང་བྱ་ལོར། གོང་
མ་ཆོས་རྗེ་ནོ་མོན་ཧན་དང་། ཧལ་ཧའི་དཔོན་ཨའི་ཆིང་གིས་གདན་དྲངས་སྐབས་སྐུ་
ཞང་དང་ལྷན་དུ་སོག་པོར་ཕེབས། ལོ་དེའི་ཟླ་བཅུ་བར་ཆོས་རྗེ་ནོ་མོན་ཧན་ལས་རབ་
ཏུ་བྱུང༌། དེའི་ལོ་ནས་ཕག་ལོའི་བར་ཁལ་ཁ་ནས་བཞུགས་ཏེ་འདོན་ཆ་ཐུགས་འཛིན་
མཛད། ཕག་ལོའི་སྟོན་ཟླ་འབྲིང་བོར་མཁར་སྔོན་དུ་སྐུ་ཞང་གི་སར་ཕེབས། ཡོས་
ལོའི་བར་དབང་ལུང་དུ་མ་གསན་བཞེས་གནང༌། ལོ་དེའི་ཟླ་བརྒྱད་པའི་ནང་དབུས་
ཕེབས་ཀྱི་སྟ་གོན་བྱས་པའི་ཚེ། ཁོང་གི་མཚན་ལམ་དུ་ གཟིགས་ཚུལ་ཞིབ་པར་
འཇིགས་བྱེད་ཆོས་འབྱུང་དང་རྒྱལ་མཆོག་བསྐལ་བཟང་བའི་གསུང་ལས་བྱུང་བ་ལྟར།
ཁོང་གི་སྐུ་ཚེ་གང་གི་གཞན་དོན་རླབས་ཆེན་འགྲུབ་པའི་བརྡ་དང་། གསེར་ཁྲི་མཐར་
ཕྱིན་པ་ལ་བར་ཆད་ཅུང་ཟད་བྱུང་བ་བཅས་འབྱུང་འགྱུར་དངོས་སུ་གཟིགས་པ་རྨི་
ལམ་ལ་ཁ་གཡར་ནས་བསྟན་པ་ཙམ་མོ། །
མཁར་སྔོན་ནས་རང་ཡུལ་དུ་བྱོན་ཞིང་སྐུ་འབུམ་དུ་ཕེབས། མཚན་ཉིད་ཀྱི་
རྩོད་པར་གཟིགས་ནས་བདག་ཀྱང་དེ་འདྲ་ཞིག་བྱེད་དགོས་གསུངས། བཙན་པོ་དོན་
གྲུབ་རྒྱ་མཚོ་དང་རྗེ་ཆུ་བཟང་བ་ལས་རྗེས་གནང་དུ་མ་གསན། འབྲུག་ལོར་རྒྱལ་
དབང་ལྔ་བ་ཆེན་པོ་རྒྱལ་ཁབ་ཏུ་ཆིབས་བསྐྱོད་གནང་སྐབས། མཚོ་སྔོན་པོའི་འགྲམ་
དུ་སྐུ་ཞང་དང་ལྷན་དུ་མཇལ་ནས་བརྒྱ་འབུལ་བཟང་བོ་བསྟར། དེ་ནས་དབུས་སུ་
204



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
ཕྱག་བཏེགས་ཏེ་ཟླ་བཅུ་བའི་ཚེས་བཅུ་བདུན་ལ་རྭ་སྒྲེང་དུ་འབྱོར། ཚོགས་ལ་མང་
འགྱེད་བཏང་སྟེ་བསམ་སྒང་བར་ཆོས་འབྲེལ་ཞུས། ལྔ་མཆོད་ཉིན་ལྷ་ སར་བྱོན།
གཙུག་ལག་ཁང་གི་ཤཱཀྱ་མུ་ནེ་ཆེན་པོར་མཇལ་ཞིང་གདན་ས་གསུམ་དང་། ཁྱད་པར་
བཀྲ་ཤིས་སྒོ་མང་ལ་འགྱེད་གཟབ། ཟླ་བཅུ་གཅིག་པའི་ཚེས་བཅུ་ལ་གཙང་ཕྱོགས་སུ་
ཕེབས་ནས་ཉེར་གཅིག་ལ་བཀྲ་ཤིས་ལྷུན་པོར་འབྱོར། ཚོགས་སུ་མང་འགྱེད་དང་།
དཀྱིལ་ཁང་སྔགས་གྲྭ་གཉིས་ལ་གྲྭ་ཇ་དང་འགྱེད། པཎ་ཆེན་བློ་བཟང་ཆོས་ཀྱི་རྒྱལ་
མཚན་ལས་དགེ་བསྙེན་ནས་དགེ་ཚུལ་བར་བསྐྱར་དུ་མནོས་ཤིང་བཀའ་ཆོས་འགར་
གསན། བརྒྱ་འབུལ་བཟང་བོ་བསྟར། ཟླ་བཅུ་གཉིས་པའི་ཚེས་བཅུ་གསུམ་ལ་ལྷ་
སར་ཕེབས། ལྷ་ལྡན་སྨོན་ལམ་སྟེང་ཚོགས་ལ་མང་འགྱེད་བཏང་། ཁོང་ཚོགས་སུ་
བཞུགས་འདོད་ཆེ་བ་ལྟར། སྐུ་ཞང་གིས་མཐུན་རྐྱེན་བཞག་སྟེ་ཞང་བོ་ཤེར་འབྱུང་ལ་
བཅོལ་དམ་བྱས་ཏེ་རང་ཡུལ་དུ་ལོག ཁོང་ཆུ་སྦྲུལ་དཔྱིད་ཟླའི་ཚེས་བདུན་ལ་སྒོ་མང་
ཚོགས་སུ་བཞུགས། སྒོ་མང་མཁན་པོ་སྨིན་གྲོལ་འཕྲིན་ལས་ལྷུན་གྲུབ་ལས་བརྩི་
བཞག་གསན། དཔྱིད་ཆོས་གཉིས་པ་ནས་བགྲོ་གླེང་བྱེད་ཐུབ་པ་བྱུང༌། དཔྱིད་ཆོས་
གསུམ་པ་ནས་བསྡུས་ཆུང་དང་བསྡུས་འབྲིང་གཉིས་ཀའི་བརྩི་བཞག་བཟུང་། བསྡུས་
ཆེན་གྱི་སྐྱོར་དཔོན་ལ་བསྐོས། དེ་ནས་ལོ་ངོ་གཉིས་ཀྱི་རིང་བསྡུས་གྲྭ་དང་བློ་རྟགས་
ཞིབ་རྩོད་གནང༌། ཤིང་རྟ་ལོའི་དགུན་འབྲིང་ནང་གཞུང་གསར་དུ་ཞུགས། ལུག་
ལོར་རིགས་གྲྭའི་ ཐོག་བློ་གླིང་གི་གླིང་ ཁམས་ཕྲུག་ཞེས་པའི་མིང་གྲགས་ཅན་དང་
མཉམ་དུ་སེམས་བསྐྱེད་ཚོགས་གླེང་མཛད་པས། སྤོབས་པ་དང་མཁྱེན་དཔྱོད་བཟང་
བའི་གྲགས་པ་ཐོབ། ཆོས་གྲྭའི་ཞོར་ནས་བཀའ་ཆོས་མང་དུ་གསན། མེ་སྤྲེལ་ལོར་
སྤྲུལ་སྐུ་གྲགས་པ་རྒྱལ་མཚན་དང་། བསམ་སྒང་བ་སོགས་ལས་བཀའ་ཆོས་གསན།
མེ་བྱ་ལོར་རིགས་གྲྭའི་ཚོགས་ལ་བསམ་གཟུགས་འབེལ་གཏམ་མཛད་པས། སྔ་རྒོལ་
205



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རབ་འབྱམས་པ་རིན་ཆེན་དཔལ་མགོན་མི་སྨྲ་བའི་བརྟུལ་ཞུགས་ལ་བཀོད། ས་ཕག་
ལོར་སྐྱོར་མོ་ལུང་དུ། ཤོམ་དཀའ་བཅུ་ཟེར་བ་དང་དཔེ་འཛིན་གྱི་ཤེས་རབ་འགྲན་པ་
ན། ཆོས་མངོན་རིན་ཆེན་འདྲེན་པའི་ཤིང་རྟའི་གནས་དང་བོ་ཡོངས་རྫོགས་ཉིན་
གཅིག་ལ་བཟུང་བས། ཟླ་བོས་འགྲན་ཐབས་བྲལ་ནས་ངོ་མཚར་ཏེ་ལེགས་སོ་ཞེས་
ཕུལ། དེའི་ལོར་ལྔ་བ་ཆེན་པོའི་ལྗགས་རྩོམ་གྱི་མངོན་པ་མཛོད་དང༌། རྗེ་བཙུན་པའི་
འདུལ་བ། སྒོ་མང་ཡིག་ཆའི་དབུ་མའི་སྟོད། རྣམ་འགྲེལ་ཊཱི་ཀ་སོགས་ཕལ་ཆེར་
ཐུགས་འཛིན་མཛད། ལྕགས་བྱའི་ལོར་དགུན་ཆོས་དམ་བཅའི་སྐབས། ཁོང་སྐུ་ན་
གཞོན་པ་དང་འཛིན་གྲྭ་དམའ་སྟབས། འགའ་ཞིག་ནས་བརྙས་སེམས་ཀྱིས་དེ་རིང་
ཀླུ་འབུམ་ཨམ་ཕྲུག་ཡིན་ཟེར་ན་འཁོར་གསུམ། མིན་ཟེར་ན་འཁོར་གསུམ་བྱེད་
དགོས་ཟེར་ནས། ཐོག་མར་འདུལ་བའི་སྤང་ལྟུང་ནས་ཚར་གཅོད་རྩིས་ཀྱིས་བཏང་
བར་འགྲོ་ཁྱབ་གང་ཡང་མ་བྱུང་བས། ཡང་མཛོད་ལ་ཁ་སྤོས་ཏེ་བཏང་ཡང་ལུང་
རིགས་མ་སོང་བས་ཅི་བྱ་གཏོལ་མེད་དུ་གྱུར། དགུང་ལོ་ཉེར་བདུན་པ་ལྕགས་གླང་
ལོར་སྨོན་ལམ་གྲྭ་སྐོར་མཛད་སྐབས་བཤད་པ་དང་དམ་བཅའ་སོགས་གཞན་ལས་ཁྱད་
དུ་ཐོན་པ་བྱུང་། ལོ་དེའི་ཟླ་གསུམ་པར་པཎ་ཆེན་བློ་བཟང་ཆོས་ཀྱི་རྒྱལ་མཚན་ལས་
བསྙེན་རྫོགས་བཞེས། ཆུ་སྟག་ལོར་གོང་མ་ཆོས་རྗེ་འབྱོར་བ་དང་ལྷན་དུ་ལྔ་བ་ཆེན་
པོའི་མདུན་ནས་འཇམ་དཔལ་ཞལ་ལུང་མཛུབ་ཁྲིད་ཀྱིས་གཙོས་དབང་རྗེས་དུ་མ་
གསན། ཆུ་ཡོས་ལོར་མདོ་སྨད་ནས་སྐུ་མཆེད་དགེ་སློང་བྱམས་པ་སྐལ་བཟང་གདན་
འདྲེན་དུ་འོངས་ཀྱང༌། གནས་ཆུང་ཆོས་སྐྱོང་དང་རྗེ་བསམ་སྒང་བས་བཀའ་མ་
གནང༌། དེ་ནས་རྒྱུད་སྨད་དུ་འཇུག་པར་བཞེད་ནས་ཆུ་མིག་ལུང་དུ་རྒྱུད་གྲྭར་ཞུགས།
འབྲས་བདེ་ཡངས་པའི་མཁན་པོར་བསྐོས་ཏེ། ལོ་གསུམ་བར་འཆད་ཉན་གྱི་སྒོ་ནས་
བསྟན་པའི་བྱ་བ་མཛད། བདེ་ཡངས་ཆོས་གྲྭ་ཆེ་རུ་བཏང་བ་དང་སྤྱི་འཇོག་གང་མང་
206



**
་
༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར།
མཛད། དགུང་ལོ་སོ་གཅིག་པ་ཤིང་སྦྲུལ་ཟླ་གཉིས་པའི་ཚེས་བཅུ་ལ་སྒོ་མང་མཁན་
པོར་བཞུགས། འཛིན་གྲྭ་སོ་སོར་གཞུང་པོ་ཏི་རྫོགས་པའི་བརྩི་བཞག་གནང་། ཁོང་
གིས་འཆད་ཉན་མཛད་སྐབས་དགེ་བཤེས་ཐོན་པ་ཤིན་ཏུ་མང༌། ལྕང་སྐྱ་ངག་དབང་
བློ་བཟང་ཆོས་ལྡན། འཇམ་དབྱངས་བཞད་པའི་རྡོ་རྗེ། དོན་ཤེར་གཉིས། སྐལ་
ལྡན་གཉིས། འཇམ་དབྱངས་གཉིས། ཆོས་སྐྱོང་རྒྱ་མཚོ་སོགས་མང་དུ་འདུས། ཆུ་
གླང་ཟླ་གསུམ་པར་མཁན་ཁྲི་མཐར་ཕྱིན་ནས། ཟླ་དེའི་དམར་ཕྱོགས་དགའ་བ་
གཉིས་པའི་དུས་དཔལ་ལྡན་སྨད་རྒྱུད་ཀྱི་ཁྲིར་འཁོད། འགྲེལ་བ་བཞི་སྦྲགས་ཀྱི་འཆད་
པ་གནང་། སེ་ར་རྩེར་རྗེ་རིན་པོ་ཆེའི་རྒྱུད་འགྲེལ་གནང་བའི་བཞུགས་ཁྲིའི་རྒྱབ་
བརྟེན་གྱི་སྟར་ཁའི་སྡོང་བོ་སྐམ་པ་དེ་ལོ་ནས་ཡལ་ག་གསར་བའི་ཕང་ཕུང་གཡོས། ལོ་
དེའི་ཟླ་དྲུག་པའི་ཚེས་བཅུ་བདུན་ལ་བྱང་རྩེའི་ཁྲིར་ཕེབས། རྒྱུད་གྲྭའི་མཁན་པོ་དང་
ལྷན་འཐུས་གནང་། མེ་འབྲུག་ལོར་ལྷ་སའི་རྒྱུད་ཁང་གསར་བཞེངས་སྐབས། ལྔ་བ་
ཆེན་པོའི་ཞལ་ནས། ད་ལྟའི་རྒྱུད་ཁང་ཕུགས་ས་འདི་སྔར་སྲོང་བཙན་སྒམ་པོས་
ཚོགས་འཁོར་བསྐོར་བའི་གནས་ཡིན། མ་འོངས་པར་འཛམ་གླིང་ལ་དབང་བྱེད་པའི་
གསང་སྔགས་ཀྱི་རྒྱུད་སྡེ་འབྱུང་བར་ལུང་བསྟན་པའི་གནས་ཡིན་སྟབས། དེར་རྒྱུད་
ཁང་བརྩིགས་པའི་བཀའ་གནང་ལྟར་རྒྱུད་ཁང་གི་འགྲམ་བཏིང་། ས་རྟ་ལོར་རྒྱུད་
ཁང་གསར་བཞེངས་ཡོངས་སུ་གྲུབ་སྟེ། ནང་རྟེན་སྐུ་གསུང་ཐུགས་རྟེན་བསྐྲུན་པ་
དང༌། ཕྱི་ནང་གི་ཡོ་བྱད་མ་ཚང་བ་མེད་པ་འབུལ་སྦྱོར་མཛད། དགུང་ལོ་ཞེ་ལྔ་བ་
ལྕགས་སྤྲེལ་ཟླ་ལྔ་བའི་ནང་། པཎ་ཆེན་བཀའ་འགྱུར་བ་སྦྱིན་པ་རྒྱ་མཚོ་སྨད་རྒྱུད་ཀྱི་
ཁྲིར་གསོལ་ནས། རྗེ་ཉིད་བྱང་རྩེ་ཁོ་ནར་བཞུགས་ཏེ། རྡོ་རྗེ་ཕྲེང་བ་དང༌། སྒྲུབ་
ཐབས་རྒྱ་མཚོ། བ་རི་བརྒྱ་རྩ། སྣར་ཐང་བརྒྱ་རྩ། ལམ་རིམ་དམར་ཁྲིད། འཇམ་
དབྱངས་ཆོས་སྐོར་སོགས་བཀའ་ཆོས་མཐའ་ཡས་པ་བསྩལ། དགུང་ལོ་ཞེ་བརྒྱད་པ་ཆུ་
207



་་
༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཁྱི་( སྤྱི་ལོ་༡༦༨༢)ལོའི་སྟོན་ཟླ་འབྲིང་བོའི་དཀར་ཕྱོགས་ཀྱི་ཚེས་བཅོ་ལྔ་ལ་དགའ་
ལྡན་གསེར་ཁྲིར་འཁོད། ཁོང་ཁྲི་རབས་ཞེ་བརྒྱུད་པ་ཡིན། ཧོར་ཟླ་བཅུ་བ་ནས་
བཟུང་རིམ་པར་དབང་ལུང་རྗེས་གསུམ་གྱིས་མཚོན་པའི་ཆོས་བཀའ་འབྱམས་ཀླས་པ་
གནང་། རྗེའི་སྐུ་དུས་ཀྱི་ཚོགས་ཆེན་འདུ་ཁང་དཀར་མོ་འདི་ཡན་ལ་ཞིག་གསོ་ཕྲན་བུ་
ལས། ཆུང་སྐྱོན་དང་གོག་ཉམས་ཡོད་ཀྱང་ཡོངས་རྫོགས་གསར་གསོ་སུས་ཀྱང་བྱེད་
མ་ནུས་པར་བརྟེན། མཆུ་ཞེང་ ཐམས་ཅད་ནས་རྒྱ་ཇེ་ཆེར་བཏང་སྟེ་ལྡེབ་རིས་མ་
གཏོགས་ཤིང་ཆ་དང་བཟོ་བཀོད་ཚང་མ་ཕུན་སུམ་ཚོགས་པའི་ངང་ལེགས་པར་གྲུབ།
དེ་ལས་གཞན་མཆོད་ཁང་གསར་བཞེངས་ཀྱི་ཐུགས་འདུན་ཡོད་ཀྱང་མི་རེ་གཉིས་ཀྱི་
རྐྱེན་ངན་ལ་བརྟེན་ནས་བཞེད་པ་ལྟར་མ་ཡོང་བ་ནི་སྔར་གྱི་མཚན་ལམ་དུ་བར་ཆད་
གཟིགས་པའི་ལྟས་ཀྱི་སྟེང་དུ་ཁེལ་བར་སྣང་། སྨད་ནས་གོང་མ་ཁང་ཞི་རྒྱལ་བོས་རྒྱལ་
དབང་མཆོག་ལ་གསེར་ཡིག་རྫོངས་བརྡ་གནང་ནས་དགའ་ལྡན་གསེར་ཁྲི་རིན་པོ་ཆེ་
དབུ་བླར་གདན་ཞུས་ཀྱི་བཀའ་ཕེབས། དེའི་སྐབས་ལྔ་བ་ཆེན་པོ་མི་བཞུགས་པ་
གསང་རྒྱའི་སྐབས་ཁེལ་སྟབས། གོང་གི་ཡིན་ཚུལ་གྱི་བཀའ་བསྒྱུར་གནང་བ། བླ་
མའི་བཀར་དགོངས་ནས་དང་དུ་བཞེས། དེ་ནས་རིམ་གྱིས་ཆིབས་བསྐྱོད་གནང༌།
ཁལ་ཁ་དང་ཨོ་རོད་འཁྲུགས་པའི་ཆིངས་བར་ལ་བྱོན། ལྕང་སྐྱ་ངག་དབང་བློ་བཟང་
ཆོས་ལྡན་པས་ཞབས་ཞུ་མཛད། ཁོང་གི་ཐུགས་བསྐྱེད་བཟང་བོའི་ གནང་སྒོ་ལ་
བརྟེན་ལོ་ཤས་བར་འཁྲུགས་ངོ་ཞི་བ་བྱུང༌། ཕོ་བྲང་ཆེན་པོར་གོང་མ་དང་མཇལ་
འཕྲད་གནང༌། གོང་མས་སྲི་ཞུ་དང་ཧོ་ཐོག་ཐུའི་ཆེས་མཐོའི་གཟེངས་སུ་བསྟོད།
བསྟན་སྲིད་ ལ་ ཕན་ པའི་ མཛད་ སྒོ་ དུ་ མ་ གནང་། ཕོ་བྲང་ནས་ ཡར་ བཏེགས།
འཁྲུངས་ཡུལ་ཙོང་ཁ་མི་ཉག་ར་ལྡིང་ཡུལ་དུ་བྱོན། ས་སྦྲུལ་ལོ་འདིར་མྱ་ངན་འདའ་
བཞེད་ཡོད་ པའི་སྐབས་དེར། ཚ་གན་ནོ་མོན་ཧན་སྐུ་མཆེད་གཉིས་མཇལ་བར་
208



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
ཕེབས་པའི་ཚེ། ཁོང་གིས་ཁྱེད་ནས་དགོན་པ་གསར་འདེབས་གནང་ཨེ་ཚར་ཞེས་
གསུངས་པས། འགྲུབ་ཡོད་ཚུལ་ཞུས་པར། ཁྱོད་ཀྱིས་ཁང་བ་སུམ་ཐོག་ཡོད་པ་ཞིག་
རྒྱོབས། ང་ཡང་དེར་མི་ཡོང་བའི་ངེས་པ་མེད་ཅེས་གསུངས། ཚ་གན་ནོ་མོན་ཧན་
གྱིས་ཀྱང་ཐུགས་བཞེད་ཡོད་པ་མཁྱེན་ནས། ང་ཁྱེད་དགོན་པར་སྤྱན་འདྲེན་ལ་འོང་
བ་ཡིན་ཞུས་པར། ཐུགས་མཉེས་ཏེ་གདན་མ་དྲངས་ཀྱང་ང་འགྲོ་རྒྱུ་ཡིན་གསུངས་
ནས་བཞད། གཅེན་པོ་ཐེའི་ཇི་ལ་མིང་འདྲི་བ་གནང་། མིང་དེ་ལན་ཁ་ཤས་ཞལ་ལ་
བླངས། ཕར་བལྟས་ན་མིག་ལ་བྱམས་ཤིང་དཔའ་མཛངས་ལྡན་པ་ཞིག་ཡོད་པ་འདྲ་
གསུངས་ནས་དགྱེས་ཚོར་ཆེ་ཞིང་ཞལ་དཀར་གྱི་གསོལ་ཇའི་ལྷག་འཕྲོ་གནང་བ་དང་།
ཕྱིར་ཐོན་དུས་སྐུ་བེར་ཞིག་དད་རྟེན་དུ་གནང་། ཐེའི་ཇི་འདི་ཉིད་ཀྱི་སྲས་སུ་སྐུ་
བལྟམས་བཞེད་ཀྱི་དགོངས་པ་མཚོན་འདུག་ལ། དེ་ནས་མི་རིང་བར་སྐུ་མྱ་ངན་ལས་
འདས་སོ། །
ཁྲི་སྤྲུལ་བློ་བཟང་བསྟན་པའི་ཉི་མ།
སྐུ་ཕྲེང་གསུམ་པ། ཁྲི་ཆེན་བློ་བཟང་བསྟན་པའི་ཉི་མ་དཔལ་བཟང་བོ་ནི།
མཚོ་སྔོན་གཡས་རུ་རྨ་ཆུའི་འགྲམ་ཡང་བཟང་ཞེས་པའི་སར། ལ་མོ་ཨུནེར་ཡབ་ཨུའི་
ཆིང་ཐེའི་ཇི་དང་། ཡུམ་ཀླུ་མོ་སྐྱིད་གཉིས་ཀྱི་སྲས་སུ་རབ་བྱུང་བཅུ་གཉིས་པའི་ས་སྦྲུལ
(སྤྱི་ལོ་ ༡༦༨༩)ལོར་སྐུ་འཁྲུངས། སྔར་ཚངས་པའི་ལུང་བསྟན་ལྟར་ལྷས་སྦྱིན་
ཚངས་སྐྱབས་ཞེས་བཏགས། ཁུ་བོ་ཚ་གན་ནོ་མོན་ཧན་གྱིས་ཚེ་རྟ་མགོན་གསུམ་གྱི་
རྗེས་གནང་བསྩལ། དཔོན་སློབ་བྲག་རྒན་ངག་དབང་བཀྲ་ཤིས་པས་བྱབས་ཁྲུས་མང་
བོ་མཛད། ཁོང་རྣམ་གཉིས་ཀྱིས་རྟགས་མཚན་དང་ལུང་ལ་དཔྱད་ནས་སྤྲུལ་བའི་སྐུ་
209



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཞིག་ཏུ་དགོངས་ནས་གཙང་སྦྲ་དང་བདག་དམ་ལེགས་པོ་བྱེད་དུ་བཅུག ལྕགས་རྟ་
ལོར་མཚོ་སྔོན་ཁྲི་བ་ཏ་ལེ་ཧུང་ཐེའི་ཇི་གཤེགས་དུས། ལྕང་སྐྱ་རིན་པོ་ཆེ་དང་ནོ་མོན་
ཧན་འདི་བ་ཞལ་འཛོམས་སྐབས། ནང་སྦྱར་གྱི་གསུང་འཕྲོས་ལ། ལྕང་སྐྱ་ཚང་གིས་
ཁྱེད་ཀྱི་བྱིས་པ་དེ་ངེད་ཀྱི་བླ་མ་ཁྲི་རིན་པོ་ཆེའི་སྤྲུལ་སྐུ་ཡིན་ཐག་ཆོད། སྐུ་གཤེགས་
ཁར་ངེད་ལ་ཚ་གན་ནོ་མོན་ཧན་དང་ཁྱེད་གཉིས་ཀྱིས་ངེད་ཀྱི་སྤྲུལ་སྐུ་དོ་དམ་གྱིས་ཞེས་
གསུང་ཚུལ་གླེང་བ་ དང་། འདི་བས་ཀྱང་སྔར་ གྱི་ལོ་ རྒྱུས་གླེང་བ་བཅས་ ཐུགས་
དགོངས་གཅིག་ཏུ་བབས་ཀྱང་། ཁོང་རྣམ་གཉིས་བརྟན་བརླིང་ཆེ་བའི་ངང་སྤྲུལ་སྐུའི་
དོན་རྒྱལ་བ་ཡབ་སྲས་ལ་ཞུ་བར་བཏང་། པཎ་ཆེན་རིན་པོ་ཆེ་དང་། གནས་ཆུང་།
ཚངས་པ། དགའ་གདོང་སོགས་ཀྱིས་སྤྲུལ་སྐུ་འདི་བ་ཡང་སྲིད་དུ་ངོས་བཟུང་། ཨེམ་
ཆི་ངག་དབང་རྒྱ་མཚོ་ལས་སྤྲུལ་བའི་སྐུས་ཀློག་དཀའ་ཚེགས་མེད་པར་མཁྱེན། ཆུ་
སྤྲེལ་ལོར་གོང་མའི་དབོན་པོ་བིན་དུ་ཆོས་རྗེ་དོན་གྲུབ་རྒྱ་མཚོ་སྤྲུལ་སྐུ་ལ་མཇལ་བར་
འོང་། ནོ་མོན་ཧན་དང་བདེ་ཆེན་ཆོས་རྗེ་གཉིས་ཀྱིས་རེ་ཞིག་བདེ་ཆེན་དགོན་དུ་
བཞུགས་ཆོག་པ་དགོས་ཚུལ་གྱི་ཞུ་ཡིག་ལྕང་སྐྱ་རིན་པོ་ཆེར་འབུལ་རྒྱུ་བཅས་དབོན་པོ་
ཆོས་རྗེ་ཕྱིར་བརྫངས། ཆུ་བྱ་ལོའི་ཟླ་དྲུག་པར་རྟ་བ་སྟོང་ཕྲག་དུ་མས་བསུ་བ་དང་།
གྲྭ་བ་གཉིས་སྟོང་ལྷག་གིས་སེར་སྦྲེངས་མདུན་བསུས་ནས་བདེ་ཆེན་དགོན་དུ་གདན་
དྲངས། ཁུ་བོ་ནོ་མོན་ཧན་ལས་རབ་བྱུང་བཞེས་ཏེ་མཚན་ལ་འཇམ་དབྱངས་རྒྱ་
མཚོར་གསོལ་ཞིང་ཡོངས་འཛིན་ཀྱང་མཛད། ལོ་དེར་གཡེར་གཤོང་འཇམ་དབྱངས་
བློ་གྲོས་དང་ཆོས་རྗེ་མ་ཎི་བ་སོགས་རོང་བོ་ཕྱོགས་དང་། ཨ་སྐྱ་ནང་སོ་སོགས་བྱ་ཁྱུང་
ཕྱོགས། མཚོ་སྔོན་དཔོན་ཁག་སོགས་སྦྱིན་བདག་དུ་མས་བསྙེན་བཀུར་ཞུས། ཁྲི་
དབོན་བིན་དུ་ཆོས་རྗེས་དངོས་པོ་མང་དུ་ཕུལ། མེ་བྱ་ལོར་བདེ་ཆེན་ཆོས་གྲྭར་ཕེབས།
དཔོན་སློབ་ངག་དབང་བཀྲ་ཤིས་པའི་དྲུང་ནས་བསྡུས་གྲྭ་གསན། ཆམ་རིམས་ཀྱི་
210



ནསt
༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
རྐྱེན་མེ་གླང་དགུན་ནས་ལོ་ངོ་བཞི་ཙམ་གྱི་རིང་ལ་མོ་ཨུནེའི་སྟེང་དུ་བཞུགས། ས་སྟག་
ལོར་ལྕང་སྐྱ་རིན་པོ་ཆེ་ངག་དབང་བློ་བཟང་ཆོས་ལྡན་ཁོང་གི་བླ་མའི་སྤྲུལ་སྐུར་མཇལ་
ཆེད་མང་རའི་ལ་མོ་ཨུནེའི་སྟེང་དུ་ཕེབས། དེ་དུས་ནོ་མོན་ཧན་སྤྲུལ་སྐུའི་གནས་ཚུལ་
གོང་མའི་སྙན་ དུ་ གནས་ སྐབས་ སོང་ན་རྒྱུ་ནང་ ཕྱོགས་ སུ་ ཕེབས་ དགོས་ ཤར་ཚེ།
བདག་གི་དགོན་སྡེ་རྣམས་ལ་བདག་པོ་འདི་ལས་མེད་གཤིས་ཐུགས་དགོངས་གནང་
དགོས་ཞུས་པ་དེ་ལྟར་གནང་། །
ས་ཡོས་ལོར་ནོ་མོན་ཧན་དབུས་ཕེབས་ཀྱི་དུས་ཁོང་གི་ཤུལ་འཛིན་དུ་ཨུནེའི་
སྟེང་དུ་བཞུགས། ནོ་མོན་ཧན་ཕྱིར་ཆིབས་བསྒྱུར་ནས་ཡབ་སྲས་གཉིས་བདེ་ཆེན་དུ་
ཕེབས། ལྕགས་སྦྲུལ་ལོ་ནས་ཆོས་རྗེ་ངག་དབང་བློ་བཟང་བཀྲ་ཤིས་པའི་མདུན་དུ་བློ་
རྟགས་དང་ཕར་ཕྱིན་གསན། ཞོར་ལ་འགྲེལ་བ་དོན་གསལ། རྣམ་བཤད་སྙིང་བོའི་
རྒྱུན། གུང་རུའི་ཕར་ཕྱིན། བསམ་འགྲུབ་སྒང་བའི་དགེ་འདུན་ཉི་ཤུ། ལེགས་
བཤད་སྙིང་བོ། དགེ་འདུན་ཉི་ཤུ་བློ་གསལ་བགྲོད་པའི་ཐེམ་སྐས་སོགས་བློ་འཛིན་
མཛད། བདེ་ཆེན་དཔོན་སློབ་པའི་གསར་རྩོམ་དབུ་མའི་ཐོག་ནས་ཐུགས་གཉེར་
གནང་བ་དང་། རྣམ་བཤད་དགོངས་པ་རབ་གསལ་ཐུགས་འཛིན་མཛད། དེ་རྗེས་
མདོ་རྩ་དང་། འདུལ་བའི་མཐའ་དཔྱོད་སོགས་ཐུགས་འཛིན་དང་གསན་སྦྱོང་གནང་།
ལྕགས་སྟག་ལོར་ཀུན་མཁྱེན་གོང་མ་བདེ་ཆེན་དུ་ཕེབས་པའི་དྲུང་དུ་དམ་བཅའ་དང་
རིགས་ལུང་གནང་བས། ཐུགས་དགྱེས་ཏེ་བསྔགས་བརྗོད་ཀྱི་མེ་ཏོག་འཐོར། ཁོང་གི་
དྲུང་ནས་ཚེ་དཔག་མེད་ལྷ་དགུའི་དབང་སོགས་དབང་རྗེས་དུ་མ་གསན། །
ལྕགས་ཡོས་ལོར། ལྕང་སྐྱ་རིན་པོ་ཆེ་དགོན་ལུང་དུ་ཕེབས་པར་རྟ་བརྒྱ་སོགས་
ཀྱི་ཕྱག་རྟེན་ཕུལ་ནས་མཇལ། ཕ་བུ་འཕྲད་པ་ལྟར་གྱི་དགྱེས་ཚོར་གནང་། དགོན་
ལུང་རྡོ་གཅལ་དུ་བགྲོ་གླེང་མཛད་པ་གསན་ནས་ཐུགས་ཁེངས་ཏེ། སློབ་གཉེར་
211
1



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གནང་ལོ་ཙམ་ལས་གཤའ་མ་ཞིག་མ་བྱུང་བར་དོགས་ཡོད་ཀྱང་། ཡང་སྤྲུལ་འཁྲུལ་
མེད་ཡོང་བའི་རྟགས་དང༌། ནོ་མོན་ཧན་དང་། དཔོན་སློབ་པ་བཅས་ནས་སློབ་
གཉེར་སྙན་བསྐུལ་ལེགས་པས་དད་གུས་འཕེལ་ཚུལ་ ཁོང་གི་རང་རྣམ་དུ་གསུངས།
ལྕང་སྐྱ་རྡོ་རྗེ་འཆང་གི་དྲུང་ནས། བདེ་ཆེན་དཔོན་སློབ་པ་དང་མཉམ་དུ་བདེ་མཆོག་
ལུས་དཀྱིལ་གྱི་དབང་དང་བ་སོའི་ལྟ་ཁྲིད་གསན། རྡོ་རྗེ་འཆང་ཁོང་གིས་རྟེན་འབྲེལ་
བསྒྲིགས་ཏེ། དགོན་ལུང་ཚོགས་དབུར་གདན་དྲངས། མངོན་རྟོགས་རྒྱུན་གྱི་ལུང་
གནང་། དེ་སྐབས་ཐུའུ་བཀྭན་རབ་འབྱམས་པ་དང་གླིང་རབ་འབྱམས་པ་སོགས་
ཀྱིས་དམ་བཅའ་བཞག་པར། འདི་བས་དབུ་མའི་ཐལ་བཟློག་གི་དཀའ་གནད་ལས་
བརྩམས་པའི་ལུང་རིགས་གནང་བས་མཁས་པའི་གྲགས་པ་ཐོབ། རྡོ་རྗེ་འཆང་ནས་
མཆོད་རྫས་དང་། དམ་རྫས། ན་བཟའ། རིན་ཐང་ཆེ་བའི་དངོས་པོ། གོང་མའི་
རྟེན་གསུམ་དང་ ཕྱག་དཔེ། དབང་རྫས་བཅས་ཚང་མ་གནང་། ད་དུང་བསྟན་
འགྲོའི་དོན་དུ་མདོ་སྔགས་ལ་གསན་སྦྱོང་མཛད་ དགོས་པའི་སྙན་འདེབས་བསྩལ།
ཕྱིར་ཕེབས་ལམ་གསེར་ཁོག་དགོན་དུ་དམ་བཅའ་བཞག སྨིན་གྲོལ་ནོ་མོན་ཧན་སྤྲུལ་
བའི་སྐུ་སོགས་ཀྱིས་རིགས་ལུང་ཕུལ། དགེ་བཤེས་མ་བསམ་བསྟན་པས་དམ་བཅའ་
བཞག་པར། དམ་པ་འདི་སོགས་ལ་མོ་བ་རྣམས་ཀྱིས་བགྲོ་གླེང་བཏང་། དེ་ནས་སྐུ་
འབུམ་དུ་ཕེབས་ནས་ཡང་དམ་བཅའ་དང་ལུང་རིགས་གཏོང་རེས་མཛད་པས་མཁས་
དགུའི་ཡིད་ཀྱི་བརྟན་པ་འཕྲོག སྐུ་འབུམ་ཚོགས་ཆེན་དུ་གདན་དྲངས་ནས་མཚན་
བརྗོད་སོགས་ཀྱི་ལུང་གནང་། དེར་བཞུགས་རིང་བཀའ་རམས་པ་སོགས་དགེ་བཤེས་
མང་བོར་དབང་རྗེས་དུ་མ་བསྩལ། དེ་ནས་བདེ་ཆེན་དུ་ཕེབས། འདུལ་བའི་ཐུགས་
གཉེར་འཕྲོ་རྫོགས། མཛོད་རྩ་བ་དང་ཐལ་ཕྲེང་ཐུགས་འཛིན་མཛད། དེའི་སྐབས་
བདེ་ཆེན་དཔོན་སློབ་བྱ་ཁྱུང་གི་ཁྲིར་ཕེབས་པའི་སློབ་ཆུང་གི་ཚུལ་དུ་བླ་མའི་བཞུགས་
212



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
ཁྲིའི་སྟེང་ནས་འཛིན་གྲྭ་བཅུ་གཉིས་ལ་ཉིན་རེར་བརྩི་བཞག་གཉིས་རེ་དང༌། སྐབས་
འགར་སྲོད་ཆོས་ཀྱང་གནང་། བརྩི་བཞག་ཚར་བསྟུན་བཞུགས་ཁྲིའི་རྩར་རང་གི་
འཛིན་གྲྭ་དང་མཉམ་དུ་མཛོད་ཐུགས་གཉེར་གནང་བ་བཅས་པོ་ཏི་ལྔའི་གསན་སྦྱང་
མཐར་ཕྱིན་པར་མཛད། གཞན་ཡང་མདོ་སྔགས་ཀྱི་ཆོས་རྒྱུན་གསན་པའི་ཚུལ་ནི།
དགུང་ལོ་བཅུ་གཉིས་པའི་དུས་དཔོན་སློབ་པའི་དྲུང་ནས་འཇིགས་བྱེད་ལྷ་བཅུ་གསུམ་
མའི་དབང་སོགས་དང་བཅོ་ལྔའི་ཐོག་དབང་རྡོ་རྗེ་ཕྲེང་བ་སོགས་སྤྱི་བཀའ་དང་ཟུར་
བཀའི་དབང་དུ་མ་གསན། གཡེར་གཤོང་འཇམ་དབྱངས་བློ་གྲོས་པ་ལས། རྗེའི་
གསུང་འབུམ་གྱི་ལུང་དང༌། ལམ་རིམ་ཆེན་མོའི་བཤད་ལུང་སོགས་གསན་རྒྱ་ཆེ་བ་
མཛད། ཤིང་རྟ་ལོའི་ཟླ་བརྒྱད་པར་སྐུ་འཁོར་དགེ་བཤེས་དུ་མ་བཅས་གཡེར་གཤོང་
དུ་གདན་དྲངས་པ་ལྟར་ཕེབས། རོང་བོ་དགོན་དུ་གྲྭ་རིགས་སུམ་བརྒྱ་ཙམ་ལ་འདོད་
ཆོས་ཀྱི་རེ་བ་བསྐངས། དེ་ནས་གཉའ་གོང་བྲག་དཀར་དུ་གནས་མཇལ་མཛད་ནས།
བླ་བྲང་བཀྲ་ཤིས་འཁྱིལ་དུ་ཀུན་མཁྱེན་མཆོག་གིས་ཆིབས་བསུ་བཏང་བ་བཅས་ཕེབས།
རྡོ་རྗེ་འཆང་ཆེན་པོ་ཀུན་མཁྱེན་འཇམ་དབྱངས་བཞད་པའི་དྲུང་ནས་དགེ་འདུན་ཁྲི་
ཕྲག་བརྒལ་བ་དང་ལྷན་དུ་མི་ཏྲ་བརྒྱ་རྩའི་དབང་རྫོགས་པར་གསན། ཆོས་ཐུན་གྱི་
བར་ནས་དམ་བཅའ་ཚུགས་ཏེ་དགེ་བཤེས་མང་བོར་ལུང་དང་རིགས་པའི་དགའ་སྟོན་
སྤེལ། དབང་གསན་གྲུབ་ནས་དངོས་འབུལ་རྒྱ་ཆེན་བསྒྲུབས།
དེ་ནས་རྒྱལ་མཆོག་བསྐལ་བཟང་བ་ཆིན་ཝང་བཀྲ་ཤིས་པ་ཐུར་གྱི་སྒར་ཐོག་ཏུ་
འབྱོར་བའི་གཏམ་གསན་ནས་རང་ཡུལ་དུ་ཕེབས། ཚ་གན་ནོ་མོན་ཧན་རིན་པོ་ཆེ་
དང་ལྷན་དུ་རྒྱལ་དབང་མཆོག་ལ་མཇལ་ཁ་ཞུས། རྒྱལ་དབང་མཆོག་དང་ལྷན་དུ་ཚ་
གན་ནོ་མོན་ཧན་གྱི་དྲུང་ནས་ཆོས་བཀའ་དུ་མ་གསན། ཤིང་ལུག་ལོའི་དབྱར་ཐོག་ཚ་
གན་ནོ་མོན་ཧན་དང་། འདི་བ་ཁུ་དབོན་རྣམ་གཉིས་ཀྱིས། རྒྱལ་དབང་རིན་པོ་ཆེ་
213



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མང་རའི་སྒར་ཐོག་ཏུ་གདན་དྲངས་ནས་དངོས་འབུལ་རྒྱ་ཆེན་བཏེགས། མེ་སྤྲེལ་ལོ་
ནས་དགུན་དཔྱིད་ཟླ་དྲུག་གི་རིང་བཅད་རྒྱར་བཞུགས། ནོ་མོན་ཧན་རིན་པོ་ཆེའི་
དྲུང་ནས་སྒྲུབ་ཐབས་རྒྱ་མཚོ་སོགས་དབང་རྗེས་མང་བོ་གསན། མེ་བྱ་དང་ས་ཁྱི་
གཉིས་ལ། ཐར་ཤུལ་ངག་དབང་ཆོས་སྐྱོང་རྒྱ་མཚོ་དང་གཡེར་གཤོང་འཇམ་དབྱངས་
བློ་གྲོས་གཉིས་ལས། སྔ་ཕྱིར་མདོ་སྔགས་གཉིས་ཀྱི་ཆོས་རྒྱུན་མང་དུ་གསན། ལྕགས་
གླང་ལོར་ནོ་མོན་ཧན་ཡབ་སྲས་གཉིས་དབུས་སུ་ཆིབས་བསྐྱོད་བྱས་ཀྱང་དགྲ་ཇག་གི་
སྟབས་ཀྱིས་ཕྱིར་ཕེབས་དགོས་བྱུང་ནས། སླར་ཆུ་སྟག་ལོར་ཁུ་དབོན་གཉིས་དབུས་
སུ་ཕེབས། ཐོག་མར་རྭ་སྒྲེང་དང་། དེ་ནས་དགའ་ལྡན་དུ་རིམ་པར་གསེར་དངུལ་གྱི་
འགྱེད་བཏང་། ལྷ་ ལྡན་ དུ་བྱོན་ནས་རྒྱལ་མཆོག་བསྐལ་བཟང་ བར་འབུལ་ཆེན་
བཏེགས། སེ་འབྲས་གཉིས་ལ་གསེར་དངུལ་གྱི་འགྱེད་དང་། སྒོ་མང་ལ་ཆེད་དུ་
འགྱེད་འཕར་མ་ཕུལ། བཀྲ་ཤིས་ལྷུན་པོར་པཎ་ཆེན་བློ་བཟང་ཡེ་ཤེས་ལ་འབུལ་ཆེན་
དང་ཚོགས་ལ་གསེར་དངུལ་གྱི་འགྱེད་བཏང༌། ཟླ་བཅུ་བའི་ཉེར་གསུམ་ཉིན་པཎ་
ཆེན་ཐམས་ཅད་མཁྱེན་པར་བསྙེན་རྫོགས་ཞུས། མཚན་བློ་བཟང་བསྟན་པའི་ཉི་མ་
ཞེས་བསྩལ་པ་ནི། རྒྱལ་མཆོག་བསྐལ་བཟང་བའི་ཞལ་ནས་ཀྱང་། མཚན་དང་དོན་
མཐུན་པ་ཁོ་ནའོ་ཞེས་བསྔགས་སོ། ། དབུས་སུ་ཕེབས་ནས་བླ་སྤྲུལ་དང་དགེ་བཤེས་
ཆེ་གྲས་ཀྱི་འདུས་པ་མང་བོར་འདོད་ཆོས་དུ་མ་བསྩལ་ཅིང་། ཁྲི་ངག་དབང་མཆོག་
ལྡན་ལ་རྭ་པོད་ཀྱི་ལུང་ཕུལ་བ་དང་། ཁྲི་རིན་པོ་ཆེ་དེ་ལས་ཁོང་གིས་གཅོད་དབང་
སོགས་ཞུས་ནས་གསན། རྒྱལ་ དབང་ ཐམས་ཅད་མཁྱེན་པའི་མདུན་ནས། ཚེ་
དབང་དང་། རྟ་མགྲིན་གསང་སྒྲུབ། མགོན་པོ་བར་ཆད་ཀུན་སེལ་སོགས་ཀྱི་རྗེས་
གནང་གསན། ཆུ་ཡོས་ལོར་སྨོན་ལམ་ཐོག་གྲྭ་སྐོར་བ་བློ་གླིང་དགེ་བཤེས་དྲི་མེད་
(ཕྱིས་སུ་དགའ་ལྡན་ཁྲིར་བཞུགས་པ།)སོགས་ལ་བགྲོ་གླེང་གནང་བས་མཁས་པའི་
214



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
E-
གྲགས་པ་ཡོངས་སུ་ཁྱབ་པ་བྱུང༌། རྒྱལ་དབང་མཆོག་ནས་ ཉིད་ ཀྱི་ཉེ་འཁྲིས་སུ་
བཞུགས་དགོས་ཚུལ་གྱི་བཀའ་གནང་ཡང་། ཁུ་བོ་ནོ་མོན་ཧན་ནས་ཁོང་རང་ན་ཚོད་
མཐོ་བ་དང་། ཡུལ་ཕྱོགས་ཀྱི་དགོན་སྡེ་ཁག་རྣམས་ཀྱི་བདག་པོ་འདི་ལ་རེ་ཚུལ་ཞུས་
པས་དགོངས་འཁྲོལ་གནང་ནས། ལོ་དེར་ཁུ་དབོན་རྣམ་གཉིས་རང་ཡུལ་དུ་བྱོན།
ཤིང་སྦྲུལ་ལོར་སྒོ་མེ་མཆོད་རྟེན་སྐྱིས་དགོན་པར་སྤྱན་དྲངས་ནས་ཟླ་གཅིག་ལྷག་ལ་
བཀའ་ཆོས་གནང་། དགུང་ལོ་སོ་བརྒྱད་པ་མེ་རྟ་ལོར་བདེ་ཆེན་གྱི་ཁྲིར་ཕེབས་ནས་ཞེ་
དྲུག་པ་ཤིང་སྟག་བར་འཛིན་སྐྱོང་ཟླ་མེད་གནང་། མེ་ལུག་ལོར་རྨ་ཆེན་སྦོམ་རའི་
ཕྱོགས་སུ་ཨ་རིག་ཚོ་བ་བཅུ་གཉིས་ཀྱིས་གདན་འདྲེན་ཞུས། ཨ་རིག་རབ་འབྱམས་པ་
མཁས་བཙུན་ལ་འབྲོང་ཐིའི་མདོར་དགོན་པ་འདེབས་པའི་བཀའ་གནང༌། མེ་སྤྲེལ་
ལོར་ཁུ་བོ་ཚ་གན་ནོ་མོན་ཧན་ངག་དབང་བློ་བཟང་བསྟན་པའི་རྒྱལ་མཚན་སྐུ་
གཤེགས་སྐབས། དགོངས་རྫོགས་རྒྱུ་ཆེན་བསྒྲུབས་ནས་གསེར་ སིལ་མ་དངོས་ཀྱི་
མཆོད་རྟེན་ཁྲུ་བཞི་བ་རིན་ཐང་དཔག་པར་དཀའ་བའི་ཕྲ་རྒྱན་དང་། མུ་ཏིག་བྲེ་ཕྱེད་
ཀྱི་རྒྱན་ལྡན་བཟོས་ནས་སྐུ་གདུང་བསྒྲུབས་སོ། ། །
ས་བྱ་ལོར་ཐར་ཤུལ་དགོན་དུ་ཆོས་སྐྱོང་རྒྱ་མཚོའི་སྤྲུལ་སྐུར་རབ་བྱུང་གནང་།
ལྕགས་ཕག་ལོར་རྫོང་དཀར་དུ་ཆོས་རྗེ་མ་ཎི་བས་གཙོས་སྒྲུབ་སྡེ་བཅོ་བརྒྱད་ཀྱི་བླ་གྲྭ་
འདུས་པ་མང་བོར་རྡོར་ཕྲེང་གནང་ཞིང༌། རོང་བོ་ཡབ་རྗེ་གྲུབ་དབང་རིན་པོ་ཆེའི་
སྒར་ཐོག་ཏུ་གདན་དྲངས། དེ་ནས་ཆིང་ཝང་དའི་ཆིང་ཁོ་ ཤོད་ཆེའི་སྒར་ཐོག་ཏུ་
ཕེབས། ཚ་གན་ནོ་མོན་ཧན་རིན་པོ་ཆེའི་ཡང་སྲིད་སྐོར་ཆིང་ཝང་དང་བཀའ་བགྲོས་
མཛད་ནས་མི་སྣ་དབུས་སུ་བརྫངས་ཤིང་ཐུགས་བརྟག་གནང་བ་ཕྱིས་སུ་འབྱོར་བ་ན།
ཆུ་གླང་ལོར་མཆོག་སྤྲུལ་ཨ་རིག་ནས་འཁྲུངས་པ་སྟོན་ཟླ་དང་བོར་མང་རའི་ཨུངྒེར་
གདན་སར་བཀོད། སྟོན་ཟླ་འབྲིང་བོར་བདེ་ཆེན་དུ་མི་ཏྲའི་དབང་གནང་། ཡུལ་གྱི་
215



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྐྱ་སེར་ཀུན་ལ་ཐུགས་རྗེ་ཆེན་པོ་བཅུ་གཅིག་ཞལ་གྱི་དབང་བསྩལ་ནས་དགེ་བསྐུལ་
གནང་བས་མ་ཎི་དུང་ཕྱུར་ཁྲིར་ཉེ་བ་དང༌། སྨྱུང་གནས་འབུམ་ཙམ་བྱུང་བར་གྲགས་
སོ། ། ཤིང་སྟག་ལོར་གོང་མ་ཡུང་ཀྲིན་རྒྱལ་བོས་སྤྱན་དྲངས་ཏེ་བདུན་པའི་བཅུ་
བདུན་ལ་བདེ་ཆེན་ནས་ཕྱག་བཏེག ཟི་ལིང་དང་། དེ་ནས་ཉུན་ཞ་བརྒྱུད། དགུ་
བའི་ཚེས་བཅུ་གཉིས་ལ་པེ་ཅིན་དུ་འབྱོར། ལྕང་སྐྱ་མཆོག་སྤྲུལ་རིན་པོ་ཆེ་དང་ཞལ་
འཛོམས། ཚེས་བཅུ་དགུར་གོང་མ་ཆེན་པོ་མཇལ་དུས་དབུ་མའི་ལྟ་བའི་དཀའ་
གནད་ཀྱི་དྲི་བ་དུ་མ་གནང་བར་ལན་ཕུལ་བས་ཐུགས་དགྱེས། གོང་མས་ཆན་ཤིའི་
ལུང་དང་ ཐམ་ ཀ་ཕུལ། ཤིང་ཡོས་ལོར་དབྱར་མཚོ་བདུན་དུ་བཞུགས་ནས་སོག་
ཕྱོགས་ཀྱི་སྦྱིན་བདག་རྣམས་ལ་འདོད་ཆོས་ཀྱི་རེ་བ་བསྐངས། ཟླ་བརྒྱད་པར་ཐུའུ་
བཀྭན་རིན་པོ་ཆེས་དགོངས་པ་ཞུས་སྟབས་ཐམ་ཀ་བླ་མ་མཛད། གོང་མ་ཆན་ལུང་
རྒྱལ་བོ་ཁྲིར་བཞུགས་པའི་མེ་འབྲུག་ནས་ལྕགས་སྤྲེལ་བར་དབྱར་མཚོ་བདུན་དང་
དགུན་པེ་ཅིན་དུ་བཞུགས། ཆུ་བྱ་ལོ་ནས་ལྕང་སྐྱ་རིན་པོ་ཆེ་དང་རྣམ་གཉིས་ལ་གོང་
གི་བཀས་བསྟན་འགྱུར་སོག་སྐད་དུ་བསྒྱུར་བའི་བྱ་བ་གནང་། ཤིང་བྱི་ལོར་གོང་ནས་
པེ་ཅིན་ཡུང་ཧ་ཀོན་ནམ་དགའ་ལྡན་བྱིན་ཆགས་གླིང་གསར་སྐྲུན་སྐབས། ཁོང་གིས་
འགོ་འདོན་དང་ཞལ་བཀོད་མཛད། ཤིང་གླང་ལོར་དགོན་དེར་ཆོ་འཕྲུལ་སྨོན་ལམ་
དང༌། མཚན་ཉིད། རྒྱུད་པ། སྨན་པ། སྒྲ་སྙན་བཅས་ཀྱི་གྲྭ་ཚང་བཙུགས་ཏེ། མེ་
སྟག་ལོར་ཙན་དན་ཇོ་བོ་དང་ལྷ་ཁང་སེར་བོའི་སྨོན་ལམ་ཁྲི་བ་དང་། ཟླ་གཉིས་པའི་
ནང་དགའ་ལྡན་བྱིན་ཆགས་གླིང་གི་སྨོན་ལམ་ཚོགས་དབུར་ཕེབས། མེ་ཡོས་ནས་ཆུ་
རྟ་བར་གྱི་རྣམ་ཐར་རྒྱབ་སྐུ་ཕྱོགས་བློ་བཟང་བསྟན་འཛིན་རབ་རྒྱས་ཀྱིས་མཛད་པ་ད་
ལྟ་མི་བཞུགས་པས་འབྲི་བར་རྔོ་མ་ཐོགས། ཁོང་གི་གསུང་རྩོམ་པོད་བཞི་རྒྱ་དཔར་དུ་
འཁོད་པ་དེ་བཞིན་ལ། དགུང་ལོ་དོན་བཞི་བ་ཆུ་རྟ་ལ་བདེ་ཆེན་དུ་ཞི་བར་གཤེགས།
216



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
ཁྲི་སྤྲུལ་འཇམ་དབྱངས་བསྟན་འཛིན་
འཕྲིན་ལས་རྒྱ་མཚོ།
པ
སྐུ་ཕྲེང་བཞི་བ། ཁྲི་ཆེན་སྤྲུལ་བའི་སྐུ་འཇམ་དབྱངས་བསྟན་འཛིན་འཕྲིན་
ལས་རྒྱ་མཚོ་དཔལ་བཟང་བོ་ནི། མཚོ་སྔོན་གཡས་རུ་ཇ་སག་སོ་མོན་བདུན་དུ་གྲགས་
པར། དར་རྒྱལ་པོ་ཤོག་ཐུའི་སྲས་རྒྱུད་ཡབ་དབང་ཕྱུག་རབ་བརྟན་དང༌། ཡུམ་ཆེ་
ཀྱེས་གཉིས་ཀྱི་སྲས་སུ་རབ་བྱུང་བཅུ་གསུམ་པའི་ཆུ་ལུག་(སྤྱི་ལོ་ ༡༧༦༣）ལོར་སྐུ་
འཁྲུངས། སྐུ་ན་ཆུང་བའི་དུས་མཚན་གྲགས་པ་འོད་ཟེར་གསོལ། སྐུ་ཕྲེང་འདི་བ་སྐུ་
འབུམ་གདན་རབས་དོན་ལྡན་ཚངས་པའི་དབྱངས་སྙན་དུ་བགྲང་མེད་ཀྱང༌། བྲག་
སྒོམ་པས། མདོ་སྨད་ཆོས་འབྱུང་དུ་བཀོད་པ་ནི། དེའི་སྤྲུལ་སྐུ་འཇམ་དབྱངས་
བསྟན་འཛིན་འཕྲིན་ལས་རྒྱ་མཚོ། མཚོ་ གཡས་རུའི་མེརྒན་ཏའི་ཆིང་གི་རྒྱུད་པ་
དབང་ཕྱུག་རབ་བརྟན་གྱི་སྲས་སུ་འཁྲུངས་པ་ལྕགས་ཡོས་ལོར་རྒྱ་ནག་ཏུ་ཕེབས་པའི་
ཕྱི་ལོ་གཤེགས། ཞེས་གསལ་བ་འགྲིགས་པར་སྣང། ལོ་ཚིགས་བསྟན་ཞིང་ཡིག་ཆའི་
ཁུངས་དང་ལྡན་ཡོད་ཏེ། དབལ་མང་པཎྜི་ཏས་རྒྱ་བོད་ཧོར་སོག་གི་ལོ་རྒྱུས་སུ་མེརྒན་
ཏའི་ཆིང་གི་སྲས་ཚེ་དབང་རབ་བརྟན། དབང་ཕྱུག་རབ་བརྟན། བསྟན་འཛིན་
དབང་ཕྱུག་གསུམ་འཁྲུངས་པ་ལས་སྔ་མ་གཉིས་ཐོར་གོད་བཟའི་སྲས་ཡིན་ཟེར། ཕྱི་
མ་ནི་རྒྱལ་དབང་བདུན་པའི་སྐུ་སྲིང་རྒྱ་མཚོ་སྒྲོལ་མ་ལས་འཁྲུངས་པའོ། ། དབང་
ཕྱུག་རབ་བརྟན་གྱི་སྲས་ངག་དབང་དར་རྒྱས། བློ་བཟང་བསྟན་འཛིན། ཤེས་རབ་
ཕུན་ཚོགས། ཀུན་དགའ་སེང་གེའམ་མཁས་བཙུན། གྲགས་པ་འོད་ཟེར་ལྔ། ཆུང་
217



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བ་ཁྲི་རྒྱ་ནག་པ་བློ་བཟང་བསྟན་པའི་ཉི་མའི་སྤྲུལ་སྐུར་གདན་དྲངས་ཀྱང་སྐུ་ཚེ་མཐར་
མ་ཕྱིན་ཞེས་དང་། གཞན་ཡང་ཚད་ལྡན་གྱི་ཁུངས་དང་སྦྱོར་ས་མང་བས་ན་སྐུ་ཕྲེང་
བཞི་བར་བཞག་པ་ཡིན། ཡང་སྲིད་འདི་བ་དགུང་ལོ་ལྔ་བཞེས་པ་མེ་ཕག་ལོར་ལ་མོ་ཚ་
གན་ནོ་མོན་ཧན་རིན་པོ་ཆེ་བློ་བཟང་ཐུབ་བསྟན་དགེ་ལེགས་རྒྱལ་མཚན་གྱིས་ཐུགས་
ཁུར་བཞེས་ཏེ། བདེ་ཆེན་དུ་གདན་སར་བཀོད། ཁོང་གིས་ཡོངས་འཛིན་མཛད།
བྲག་རྒན་བློ་བཟང་བསྟན་འཛིན་རྒྱ་མཚོས་རབ་བྱུང་ཕུལ་ནས་མཚན་འཇམ་དབྱངས་
བསྟན་འཛིན་འཕྲིན་ལས་རྒྱ་མཚོར་གསོལ། རྗེ་བློ་བཟང་བསྟན་འཛིན་རྒྱ་མཚོའི་དྲུང་
ནས་བསྡུས་གྲྭའི་བརྩི་བཞག་གསན་ནས་བསྡུས་ཚད་ལ་སྦྱངས་པ་གནང་། དགུང་ལོ་
དགུ་བ་ལྕགས་ཡོས་(སྤྱི་ལོ་ ༡༧༧༡)ལོར་བདེ་ཆེན་ནས་ཆིབས་བསྒྱུར་ཏེ། གོང་མ་
ཆན་ལུང་ཁྲི་ལོ་སོ་དྲུག་པའི་ཐོག་ཞལ་མཇལ། གོང་མ་ཆེན་པོས་ཀྱང༌། སྐུ་ཕྲེང་གོང་
མ་རྣམས་ཀྱི་དུས་ལྟར་དགྱེས་གཟིགས་བླ་ན་མེད་པ་མཛད། ཆུ་འབྲུག་ལོར་པེ་ཅིན་
ནས་སྐུ་གཤེགས།
ཁྲི་སྤྲུལ་ངག་དབང་ཐུབ་བསྟན་འཕྲིན་ལས་རྒྱ་མཚོ།
སྐུ་ཕྲེང་ལྔ་བ། ཁྲི་ཆེན་ངག་དབང་ཐུབ་བསྟན་དབང་ཕྱུག་དཔལ་ལྡན་འཕྲིན་
ལས་རྒྱ་མཚོ་དཔལ་བཟང་བོ་ནི། ཆུ་བཟང་རིན་པོ་ཆེའི་གསོལ་དཔོན་ངག་དབང་ལྷུན་
གྲུབ་ཀྱི་ ཚ་ བོ་ དགེ་བསྙེན་གྱི་སྲས་ སུ་ རབ་བྱུང་བཅུ་གསུམ་པའི་ཆུ་སྦྲུལ་ (སྤྱི་ལོ་
༡༧༧༣）ལོར་མཛེས་སྐུ་མངོན་པར་འཁྲུངས། ཁོང་སྐུ་མ་བལྟམས་པའི་སྔོན་ཆུ་
བཟང་རིན་པོ་ཆེ་ཐུབ་བསྟན་དབང་ཕྱུག་གི་མཚན་ལམ་དུ། ཤར་ཕྱོགས་ཀྱི་ནམ་
མཁའ་ནས་འཇའ་ཚོན་ཞིག་ཟམ་པ་ལྟར་ཤར་བའི་སྣེ་ཆུ་བཟང་ར་ལོ་ཐང་དུ་ཟུག་པ་
218



༧ ་་་
༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
a-
དང་། འཇའ་རིས་དེའི་སྟེང་ནས་ཆོས་སྣམ་སྣེ་རིང་གསོལ་བའི་བླ་མ་ཞིག་ཕེབས་པ་སུ་
ཡིན་དྲིས་པས་གསེར་ཁྲི་ཡིན་ཟེར་བ་གཟིགས་པས། ཕྱིས་སུ་སྐུ་འདི་བ་འཁྲུངས་ཤིང་།
གཞན་པ་ལྷ་དང་བླ་མའི་ལུང་བསྟན་ཡང་འདི་ལ་བབས་པ་ཡིན། སྐུ་སྐྱེ་དགུང་ལོ་ལྔ་བ་
མེ་བྱ་ལོར་ཆུ་བཟང་དགོན་དུ་གདན་དྲངས། དགུང་ལོ་བདུན་པ་ས་ཕག་ལོར་རྗེ་ཆུ་
བཟང་རིན་པོ་ཆེ་ལས་རབ་ཏུ་བྱུང་བ་དང་། མཚན་ལ་ངག་དབང་ཐུབ་བསྟན་འཕྲིན་
ལས་རྒྱ་མཚོར་གསོལ། པཎ་ཆེན་དཔལ་ལྡན་ཡེ་ཤེས་པེ་ཅིན་དུ་ཕེབས་ལམ་སྐུ་འབུམ་
ནས་དགུན་བཞུགས་མཛད་དེ་ལྕགས་བྱའི་ལོ་སར་གྲུབ་རྗེས་ཁོང་གི་དྲུང་ནས་སྤྲུལ་སྐུ་
དགུང་ལོ་བརྒྱད་པར་དགེ་ཚུལ་ཞུས་ཏེ། བདོག་པའི་དངོས་པོ་བརྒྱ་འབུལ་བཏེགས།
མཚན་ངག་དབང་ཐུབ་བསྟན་དབང་ཕྱུག་དཔལ་ལྡན་འཕྲིན་ལས་རྒྱ་མཚོར་གསོལ།
བཀའ་ཆོས་ཡང་དུ་མ་གསན་ནས་ཁོང་གིས་བསླབ་སྟོན་ཡང་ཕེབས། དེ་ནས་རིམ་
པར་ཆུ་བཟང་དང་བདེ་ཆེན་རེས་མོས་སུ་བཞུགས། དགུང་ལོ་བཅུ་གཉིས་པ་ཤིང་
འབྲུག་ལོར་པེ་ཅིན་དུ་ཆིབས་བསྒྱུར་གནང་ནས་འཇམ་དབྱངས་གོང་མ་ཆན་ལུང་རྒྱལ་
བོར་འཚམས་ཞུ་མཛད། གོང་མ་ཆེན་པོ་ནས་ཀྱང་སྐུ་ཕྲེང་གོང་མ་རྣམས་ཀྱི་དུས་ལྟར་
གཟིགས་སྐྱོང་ཚད་མེད་གནང༌། སྦྲུལ་ལོར་མཚོ་བདུན་དུ་བཞུགས་ ཤིང་། སོག་
ཕྱོགས་ཀྱི་དཔོན་འབངས་སྦྱིན་བདག་ཆེས་མང་བས་གདན་ཞུས་མཛད་ནས་སོ་སོར་
འདོད་ཆོས་ཀྱི་རེ་བ་བསྐངས། དགུན་སྨད་པེ་ཅིན་དུ་བྱོན་ནས། ལྕང་སྐྱ་ཡེ་ཤེས་
བསྟན་པའི་སྒྲོན་མེ་དཔལ་བཟང་བོའི་ཞབས་དྲུང་ནས་ཆོས་བཀའ་ཅི་རིགས་གསན་
ཞིང་། མེ་རྟ་ལོའི་ཧོར་ཟླ་དང་བོའི་ཚེས་བཅུའི་ཉིན་ལྕང་སྐྱ་རིན་པོ་ཆེའི་འཁྲུངས་སྐར་
ཡིན་སྟབས། འཁྲུངས་སྐར་སྔོན་བསུའི་ཆེད་དུ་ཚེས་བརྒྱད་ལ་ལྕང་སྐྱ་རིན་པོ་ཆེར་ཁྲི་
ཆེན་མཆོག་སྤྲུལ་འདི་བ་དང༌། ར་ཁོ་ཧོ་ཐོག་ཐུ། ཇ་སག་བླ་མ་དགེ་ལེགས་ནམ་
མཁའ་སོགས་ཀྱིས་བདེ་མཆོག་དཀར་བོ་དང་འབྲེལ་བའི་བརྟན་བཞུགས་ཕུལ། ཚེས་
219



ནར་འ
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཅུའི་ཉིན་སྨིན་གྲོལ་ནོ་མོན་ཧན་སོགས་ཀྱིས་དངོས་འབུལ་དང་བརྟན་བཞུགས་ཕུལ་
བ་བཅས་འཁྲུངས་སྟོན་ལེགས་པར་གྲུབ་ནས། ཁྲི་ཆེན་མཆོག་སྤྲུལ་འདི་བས་ཞུས་ཏེ།
ལྕང་སྐྱ་རིན་པོ་ཆེས་བདེ་མཆོག་ལཱུ་ཨི་བའི་དབང་དང། རྡོ་རྗེ་འཇིགས་བྱེད་ལྷ་བཅུ་
གསུམ་མའི་དབང་གནང་། ལྕང་སྐྱ་རིན་པོ་ཆེའི་རྣམ་ཐར་དུའང་ལོ་དེའི་ཟླ་བཞི་བར་
ཁོང་དགོངས་པ་རྫོགས་པ་ཡིན་པས། དབང་གནང་བ་འདི་བཀའ་ཆོས་ཀྱི་མཐའ་མ་
ཡིན་པར་གསུངས་ཡོད། །
པེ་ཅིན་ནས་ཡར་ཕེབས་ཏེ་སྐུ་འབུམ་བྱམས་པ་གླིང་དུ་ཚོགས་བཞུགས་མཛད་
ནས་དགེ་འདུན་ལ་བསྙེན་བཀུར་དང་གསོལ་སྟོན་གང་རྒྱས་ཕུལ། སྐུ་འབུམ་གཞུང་
ནས་ཚོགས་ཆེན་གྲལ་མགོར་བཞུགས་གདན་རྒྱབ་ཡོལ་དང་། ཆོས་གྲྭར་ཡར་འཚོགས་
ལ་བཞུགས་ཁྲི་དང་། འཛིན་གྲྭར་ཁ་གང་མ་བཅས་ཕུལ། མེ་ལུག་ལོར་ཆུ་བཟང་དུ་
ཆོས་གྲྭར་བཞུགས་ཙམ་བྱས་ནས་དབུས་གཙང་དུ་ཆིབས་བསྒྱུར་གནང་། ཇོ་ཤཱཀ་
རྣམས་ལ་མཆོད་པ་དང་ཐུགས་སྨོན་མཛད། རྒྱལ་བ་འཇམ་དཔལ་རྒྱ་མཚོའི་གསེར་
ཞལ་མཇལ་ནས་ཁྲི་འབུལ་བསྟར། གདན་ས་གསུམ་ལ་བསྙེན་བཀུར་གང་ལེགས་
མཛད་པ་དང་། དམ་པ་དུ་མའི་མདུན་ནས་བཀའ་ཆོས་མཐའ་ཡས་པ་གསན། ས་
སྤྲེལ་ལོར་དབུས་སུ་བཞུགས། ས་བྱ་ལ་རང་ཡུལ་དུ་ཕེབས་ཁར་རྒྱལ་དབང་མཆོག་ལ་
ཞུས་ནས། བྱ་ཁྱུང་བ་མདོ་བ་དགེ་བཤེས་གྲགས་པ་རྒྱལ་མཚན་གདན་དྲངས་ནས་
མདོ་སྨད་རང་ཡུལ་དུ་བྱོན། ཆུ་བཟང་དགོན་པར་ཕེབས་ནས་ཚོགས་སུ་སངས་རྒྱས་
ཀྱི་འཕྲིན་ལས་རྒྱུན་མི་འཆད་པའི་ཚུལ་ལས་བརྩམས་ཏེ་བགྲོ་གླེང་གནང་བས། དགེ་
བའི་བཤེས་གཉེན་རྣམས་ཀྱིས་རྟེན་འབྲེལ་ཤིན་ཏུ་ལེགས་པའི་བསྔགས་བརྗོད་ཀྱི་རོལ་
མོ་འཁྲོལ་བར་མཛད། དགུང་གྲངས་ཉེར་བཞི་བ་མེ་འབྲུག་ལོར་ཆུ་བཟང་ཐུབ་བསྟན་
དབང་ཕྱུག་རིན་པོ་ཆེས་མཁན་པོ་དང་། ཏཱ་ལེ་ཧོ་ཐོག་ཐུས་གསང་སྟོན། ཁྲི་བ་འབྱུང་
220



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
གནས་ཀྱིས་དུས་གོ་བ་མཛད་དེ་བསྙེན་རྫོགས་བཞེས་ནས་བསྟན་པའི་བདག་པོར་
མངའ་གསོལ། དབུས་ནས་ཞུས་པའི་ཡོངས་འཛིན་རིན་པོ་ཆེ་རྗེ་གྲགས་པ་རྒྱལ་
མཚན་པའི་དྲུང་ནས། ལམ་རིམ་ཆེན་མོའི་བཤད་ལུང་སོགས་དང་། ཁྲིད་ཀྱི་རྒྱུན་
མཐའ་ཡས་པ་བུམ་པ་གང་བྱོའི་ཚུལ་དུ་གསན་བཞེས་གནང་། གོང་མ་ཆེན་པོས་པེ་
ཅིན་དུ་གདན་དྲངས་པ་ལྟར་ཀྱ་ཀྱང་རྒྱལ་བོ་ཁྲི་ལོ་གསུམ་པ་ས་རྟ་ལོར་གོང་མའི་གསེར་
ཞལ་མཇལ་ནས་ཐུགས་དགྱེས་ཚོར་བསམ་གྱིས་མི་ཁྱབ་པ་མཛད་ངོས་བསྙེན་བཀུར་
གནང་ཞིང་། ཀྱི་ཀྱང་རྒྱལ་བོའི་ཕོ་བྲང་གི་ཐམ་ཀ་བླ་མ་མཛད། རྒྱལ་བ་ལུང་རྟོགས་
རྒྱ་མཚོ་ཁྲི་འདོན་སྐབས། གོང་མ་ཆེན་པོའི་བཀས་སྐུ་ཚབ་ཏུ་དབུས་སུ་ས་སྦྲུལ(སྤྱི་ལོ་
༡༨༠༩)ལོར་ཕེབས། ཧོར་ཟླ་དགུ་བའི་ཚེས་བཅོ་བརྒྱད་ལ་མཇལ་འཕྲད་བྱས་ཤིང་།
ཚེས་བཅུ་དགུའི་ཉིན་པོ་ཏཱ་ལར་ཁྲི་འདོན་བྱས་ཏེ། གོང་མའི་བཀའ་བསྒྱུར་མཛད་
ཅིང་ཁྲི་འབུལ་བསྟར་བ་སོགས་རྣམ་ཐར་རགས་བསྡུས་ཙམ་ལས། ཞིབ་པའི་དཔེ་མ་
འབྱོར་བས་འབྲི་མ་བཏུབ་ལ། མདོ་སྨད་དུ་ཕེབས་ནས་ཅི་ཙམ་བཞུགས་པ་སོགས་མ་
ངེས་པས། ལོ་ཚིགས་གཏན་ལ་འབེབས་མ་ཐུབ། སྐུ་འབུམ་གདན་རབས་སུ་སྐུ་ཕྲེང་
འདི་བའི་རྗེས་སུ་མཚོ་སྔོན་ཇ་སག་ནས་འཁྲུངས་པ་ཐུབ་དབང་བསྟན་པའི་ཉི་མ་ཞེས་
པ་ཞིག་དགུང་ལོ་དགུའི་སྟེང་རྒྱ་ནག་ ཏུ་ ཕེབས་ཏེ་ཆེར་མ་འགྱངས་པར་ཞི་བར་
གཤེགས་སོ། ། ཞེས་བཀོད་ཡོད་ཀྱང་སྐུ་ཕྲེང་བཞི་བ་དང་ཟློས་པ་འདྲ་བས་དཔྱད་
གཞི་ཆེ་སྟབས་རེ་ཞིག་ཟུར་དུ་མ་བགྲངས།
221



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཁྲི་སྤྲུལ་ངག་དབང་ཐུབ་བསྟན་བསྟན་པའི་ཉི་མ།
སྐུ་ཕྲེང་དྲུག་པ། ཁྲི་ཆེན་ངག་དབང་ཐུབ་བསྟན་བསྟན་པའི་ཉི་མ་དཔལ་
བཟང་བོ་ནི། སྐུ་འབུམ་མཆོད་གཞིས་ཚོ་དྲུག་གི་ནང་ཚན་མི་ཉག་ར་ལྡིང་སྡེ་བར།
ཡབ་ཆོས་སྐྱོང་བཀྲ་ཤིས་དང་ཡུམ་མཚོ་ཁོ་གཉིས་ཀྱི་སྲས་སུ་འཁྲུངས། འཁྲུངས་ལོ་
གསལ་བོ་ཞིག་མི་ངེས་ཀྱང་བདེ་ཆེན་དུ་གདན་སར་འགོད་སྐབས། སྐུ་འབུམ་དུ་
ཆིབས་བསྒྱུར་ གནང་བ་གསལ་ཞིང༌། དེ་ ལ་ བལྟས་ན་ སྐུ་ འབུམ་ ལ་ ཕེབས་ནས་
བཞུགས་ཤིང་། དེ་ནས་བདེ་ཆེན་དགོན་དུ་ཕེབས་ངེས་ཡིན་ལ། དེ་ཡང་གོང་མར་
འཚམས་ཞུར་ཕེབས་པའི་ལོ། མེ་ཁྱི་དང་མེ་ཕག་གང་རུང་ཞིག་ཡིན་འདྲ་སྟེ། སྐུ་
འབུམ་ཁྲི་ཆེན་ཞེ་དགུ་བ་བུམ་པར་ངག་དབང་ཆོས་ཀྱི་ཉི་མ་ཤིང་སྤྲེལ་ལ་ཁྲིར་བཞུགས་
ནས། མེ་ཁྱི་ལོར་ཁྲི་རིན་པོ་ཆེ་གདན་ས་འདིར་ཕེབས་སྐབས་གཞིས་ལེན་དང་། རྒྱ་
ནག་ཏུ་ ཕེབས་སྐབས་ རྫོང་ རྟ་ དང་ ཆིབས་སྐྱེལ་ རྒྱས་པར་ཞུས་ཞེས་བཀོད་ པ་ལ་
གཞིགས་ན། མེ་ཁྱི་ལ་སྐུ་འབུམ་དང་འཁྲུངས་གཞིས་སུ་ཕེབས་ནས། ལོ་དེའམ་དེའི་
ཕྱི་ལོར་རྒྱ་ནག་ཏུ་ཕེབས་པ་གོར་མ་ཆག གོང་མ་ཏོའུ་བཀྭང་རྒྱལ་བོར་འཚམས་ཞུ་
མཇལ་འཕྲད་གྲུབ་ནས་པེ་ཅིན་དང་སོག་ཡུལ་དུ་ལོ་ཁ་ཤས་བཞུགས་པ་འདྲ། ཆེ་ཤོས་
ཡོངས་འཛིན་ངག་དབང་འཇམ་དབྱངས་དབང་རྒྱལ་ལྕགས་སྟག་ལོར་ཁྲིར་འཁོད་དེ་
ལོ་གསུམ་བཞུགས་པའི་སྐབས་ཀྱི་རྣམ་ཐར་དུ། རྗེ་དགའ་ལྡན་གསེར་ཁྲི་རིན་པོ་ཆེ་རྒྱ་
ནག་ནས་ཡར་ཕེབས་སྐབས་དང་། ཆོས་གྲྭར་ཕེབས་སྐབས་གཞིས་ལེན་རྒྱས་པ་
མཛད། ཞེས་བཀོད་པ་ལྟར། པེ་ཅིན་ནས་ཡར་ཕེབས་སྐབས་སྐུ་འབུམ་དུ་ཕེབས་པ་
222



4 《***་
༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
དང་། དེའི་ ཕྱི་ལོར་གོང་མའི་རྣམ་ཐར་བདག་ གིར་མཛད་དེ་སྐུ་འབུམ་དུ་ཆོས་
བཞུགས་ལ་ཕེབས་སྐབས། གསེར་ཏོག་རིན་པོ་ཆེ་ཡེ་ཤེས་ཐུབ་བསྟན་རྒྱ་མཚོ་ཡོངས་
འཛིན་དུ་བསྟེན་ནས། ཁོང་གིས་མཆོག་སྤྲུལ་འདི་བ་ཁྲིད་དེ་གདན་སའི་མཁན་པོ་
རིན་པོ་ཆེ་ངག་དབང་འཇམ་དབྱངས་དབང་རྒྱལ་ལ་གསར་ཞུགས་ཀྱི་མཇལ་ཁ་ཞུས།
ཡོངས་འཛིན་ཆུང་བ་ཉ་ཀཱ་ལྷ་རམས་པ་ངག་དབང་ཆོས་གྲགས་ པ་ སྐུ་བཅར་ དུ་
བཞུགས་པ་དེའི་སྐུ་ཚབ་ཁྲིད་ནས་ཚོགས་ཆེན་ཞལ་ངོ་དང་། ཆོས་གྲྭའི་དགེ་བསྐོས་ལ་
སྙན་ཞུ་ཞུས་ཏེ། ཚོགས་ཆེན་དང་། དཔལ་ལྡན་བཤད་སྒྲུབ་གླིང་གི་ཆོས་སྒོར་ཞུགས་
ཏེ་དགེ་འདུན་མང་བོར་བསྙེན་བཀུར་དང་གསོལ་སྟོན་ཕྱག་སྲོལ་གང་ཡོད་རྒྱས་པར་
གནང་། གཞུང་ནས་ཀྱང་གོང་མའི་དུས་ཚོགས་ཆེན་དང་གྲྭ་ཚང་དུ་བཞུགས་གྲལ་ཆ་
ཚང་ཕུལ། རྣམ་འགྲེལ་དང་ཕར་ཕྱིན་གྱི་གཞུང་ལ་གསན་སྦྱོང་མཐར་ཕྱིན་མཛད་པ་
དང་། དབུ་མ་འདུལ་མཛོད་རྣམས་ལ་ཡང་དཔེ་སྦྱོང་གནང་བ་སོགས་ཀྱིས་དཀའ་
ཚེགས་མེད་པར་ཐུགས་སུ་ཆུད། ཡོངས་འཛིན་ཆེན་མོ་གསེར་ཏོག་རྡོ་རྗེ་འཆང་ཡེ་
ཤེས་ཐུབ་བསྟན་དབང་ཕྱུག་དཔལ་བཟང་བོར་གསོལ་བ་བཏབ་ནས་མི་ཏྲ་བརྒྱ་རྩ་
དང༌། བདེ་གསང་འཇིགས་གསུམ་གྱི་དབང་ཆེན། མགོན་བཀའ་བཅུ་གསུམ། ས་
སྐྱའི་གསེར་ཆོས་བཅུ་གསུམ་སོགས་དབང་རྗེས་ལུང་ཁྲིད་སོགས་ཀྱི་བཀའ་དྲིན་བསྩལ།
བདེ་ཆེན་དགོན་པར་ཕེབས་ནས་ཆེར་མ་འགྱངས་པར་གོང་མའི་བཀས་པེ་ཅིན་དུ་
བྱོན། ཁོང་གི་སྐུ་མཆེད་ལ་མོ་ངག་དབང་མཆོག་གྲུབ་བསྟན་པའི་རྒྱལ་མཚན་ཡིན།
ཁོང་གིས་བསྟན་སྲིད་ཡོངས་ལ་སྨན་པའི་འཕྲིན་ལས་རྒྱ་ཆེར་མཛད་ངོས་མེ་རྟ་ལོར་པེ་
ཅིན་དུ་སྐུ་གཤེགས།
,
:་ ་་
-
223



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཁྲི་སྤྲུལ་བློ་བཟང་ཐུབ་བསྟན་རྒྱ་མཚོ།
སྐུ་ཕྲེང་བདུན་པ། ཁྲི་ཆེན་བློ་བཟང་ཐུབ་བསྟན་རྒྱ་མཚོ་དཔལ་བཟང་བོ་ནི།
རྨ་ཆུའི་ལྷོ་ངོས་མང་རའི་གཞུང་སོག་སྐད་དུ་ཐུ་རུའུ་ན་ཏེ་བོད་སྐད་དུ་དང་བོ་ཞེས་
གྲགས་པའི་ས་ཆར། འབྲོག་རུ་སྦྲ་ནག་སྡེ་བདུན་གྱི་དཔོན་རྒྱལ་མཚན་གྱི་ཚ་རྒྱུད།
ཆོས་ཚ་དཔོན་རིགས་ཡབ་མཆོག་གནས་སྐྱབས་དང་ཡུམ་ལྷ་མོ་རྒྱལ་གཉིས་ཀྱི་སྲས་སུ་
རབ་བྱུང་བཅུ་བཞི་བའི་མེ་ལུག་(སྤྱི་ལོ་ ༡༨༤༧) ལོར་སྐུ་འཁྲུངས། བླ་མ་དང་ལྷའི་
ལུང་བསྟན་བཞིན་སྐུ་གོང་མའི་སྤྲུལ་སྐུར་ངོས་འཛིན་བྱས། ཁ་ཀྱུའི་དགེ་བཤེས་ངག་
དབང་བསྟན་འཛིན་སྐུ་བཅར་དུ་བཞུགས། དགུང་ལོ་ལྔ་བ་ལྕགས་ཕག་ལོར་ལ་མོ་
བདེ་ཆེན་དགེ་ཚོགས་གླིང་དུ་གདན་སར་བཀོད། དགུང་ལོ་བདུན་པ་ཆུ་གླང་ལོར།
ཁྲི་ཀའི་ར་ཟའི་དགོན་དུ་གསེར་ཁང་སྐུ་མཆེད་རིན་པོ་ཆེ་བློ་བཟང་བསྟན་པ་རྒྱ་མཚོའི་
དྲུང་ནས་རབ་བྱུང་བཞེས། འདོན་ཆོས་ཐམས་ཅད་ཐུགས་སུ་ཆུད། དགུང་ལོ་བཅུ་
བ་མེ་འབྲུག་ལོར་རང་དགོན་བདེ་ཆེན་གྱི་ཆོས་གྲྭར་ཞུགས་ཏེ། རྣམ་འགྲེལ་གྱི་གཞུང་
ལ་གསན་སྦྱོང་ཡང་དག་པར་མཛད་ནས་བགྲོ་གླེང་དང་དམ་བཅའི་རིམ་པ་བྱང་བར་
གྱུར། དགུང་ལོ་བཅུ་གཉིས་པ་ས་རྟ་ལོར་སྐུ་འབུམ་བྱམས་པ་གླིང་དུ་གསན་སྦྱོང་ལ་
ཕེབས། དགེ་འདུན་སྟོང་ཕྲག་བཞིར་ཉེ་བའི་སེར་སྦྲེངས་བཅས་རང་སྒར་དུ་ཞབས་
བརྟན་འབུལ་བ་སོགས་གཞིས་ལེན་གཟབ་རྒྱས་བསྟར། གསེར་སྡོང་ཆེན་མོ་སོགས་ལྷ་
ཁང་རྣམས་ལ་མཆོད་མཇལ་དང་ཐུགས་སྨོན་རྒྱ་ཆེར་མཛད་ནས། ཚོགས་བཞུགས་
ཞུ་བའི་ཆེད་དུ་ཉ་ཀྱུ་ལྷ་རམས་པ་ངག་དབང་ཆོས་གྲགས་ཡོངས་འཛིན་དུ་བསྟེན་ནས།
224



༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར།
ཁོང་གིས་ཁྲིད་དེ་ཧོར་ཟླ་དགུ་བའི་ཚེས་བཅུ་གསུམ་ལ་གདན་སའི་མཁན་པོ་ཟི་ན་སྐལ་
བཟང་དར་རྒྱས་རྒྱ་མཚོར་གསར་ཞུགས་ཀྱི་མཇལ་ཁ་ཞུས། དེའི་སྐབས་སྟོན་ཆོས་ཀྱི་
ཟླ་གྲངས་ཚང་ཡང་ཉིན་གཅིག་གི་ཚོགས་དང་ཆོས་གྲྭ་འཕར་མ་བྱས་ཤིང་། བཅོ་ལྔའི་
ཉིན་དེར་ཚོགས་བཞུགས་མཛད། ཚོགས་ཆེན་ལ་མང་ཇ་དང་སྐུ་འགྱེད། གྲྭ་ཚང་ལ་
གྲྭ་ཇ་དང་སྐུ་འགྱེད། གྲྭ་ཚང་གཞན་གསུམ་ལའང་དེ་བཞིན་བྱས། བསྡུས་ཆུང་
འཛིན་གྲྭར་རིགས་ལམ་སྦྱངས། ཕྱི་དྲོའི་ཆོས་གྲྭར་ཕེབས་ནས་ཀྱང་བགྲོ་གླེང་གནང་
བས་མཁས་དགུའི་ཡིད་རབ་དྲངས། ཚེས་བཅུ་བདུན་ཉིན་གཞུང་གིས་ཕེབས་རྫོངས་
ཞུས་ཤིང་། རྒྱ་ནག་ཕྱོགས་སུ་ཆིབས་སྐྱེལ་རིམ་པ་གསུམ་བྱས། པེ་ཅིན་ཕོ་བྲང་དུ་
འབྱོར་ནས་གོང་མ་ཞན་ཐུན་རྒྱལ་བོ་ལ་མཇལ་འཕྲད་མཛད། གོང་མས་སྔོན་དུས་
ལྟར་འཇའ་ས་དང༌། ཁྱད་པར་གསེར་གྱི་འབྲུག་རིས་བདུན་གྱིས་བཀྲ་བའི་གོས་ཆེན་
གྱིས་གཡོགས་པའི་བཞུགས་ཁྲི་སེར་བོའི་བདག་རྐྱེན་བསྩལ། དགུང་ལོ་བཅོ་ལྔ་བཞེས་
པ་ལྕགས་བྱའི་ལོར། པེ་ཅིན་ནས་ཡར་བྱོན་སྐབས་སྐུ་འབུམ་དུ་ཞག་ཁ་ཤས་བཞུགས་
ཏེ། རང་དགོན་བདེ་ཆེན་དུ་འབྱོར་ནས་བཀའ་པོད་ཆེན་པོ་ལྔའི་གཞུང་ལ་རྟགས་
ཆོས་དོན་གསུམ་གྱིས་བརྒལ་ལན་ལ་བརྟེན་པའི་ གསན་སྦྱང་ལེགས་པར་ གནང༌།
དགུང་ལོ་ཉི་ཤུ་བཞེས་པ་མེ་སྟག་ལོར། སྐྱབས་རྗེ་ཐར་ཤུལ་རིན་པོ་ཆེ་དགེ་འདུན་ཆོས་
སྐྱོང་རྒྱ་མཚོའི་དྲུང་ནས་བསྙེན་རྫོགས་ཀྱི་སྡོམ་པ་བཞེས་ཏེ་འདུལ་འཛིན་མཁས་པའི་
གཙུག་རྒྱན་དུ་གྱུར། མཁན་ཆེན་ཐར་ཤུལ་རིན་པོ་ཆེ་དང་། སྐུ་མཆེད་རིན་པོ་ཆེ།
དགུ་རོང་དགེ་བཤེས་སྐལ་བཟང་གྲགས་པ། སློབ་ཆུང་ཤེས་རབ་རྒྱ་མཚོ། རྐང་ཚའི་
དཔོན་སློབ་སོགས་དམ་པ་དུ་མའི་ཞབས་ལ་གཏུགས་ཏེ། ལྷག་ལྷ་དུ་མའི་རྗེས་གནང་
དང༌། ཆོས་སྐྱོང་མང་བོའི་རྗེས་གནང་སྲོག་གཏད་དང་། མདོ་སྔགས་ཀྱི་གཞུང་མང་
བོའི་ལུང་རྒྱུན་སོགས་གསན་བཞེས་དང༌། སྒྲ་སྙན་སྨན་རྩིས་སོགས་རིག་གནས་མང་
225



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
1|
བོའི་གཟབ་ཁྲིད་གསན་པ་སོགས་ཐོས་བསམ་ཟླ་མེད་མཛད། མཁན་ཆེན་རིན་པོ་
ཆེར་རི་ཁྲོད་པའི་སྐྱབས་འཇུག་ཞུས་ཀྱང་མ་གནང་བར་བསྟན་སྲིད་ཀྱི་འཕྲིན་ལས་སྤེལ་
ན་བསྟན་འགྲོ་ལ་ཕན་ཚད་ཆེན་པོ་འབྱུང་བར་གསུངས་པ་ལ་བརྟེན་ནས། རི་ཁྲོད་
པའི་རྟགས་མཚན་མ་བསྣམས་ཀྱང་། ཐོས་དོན་གདམས་ངག་ཏུ་ཉམས་སུ་ལེན་པའི་
མཐིལ་དུ་མཛད་པས་སྒྲུབ་པ་ཀུན་གྱི་གཙུག་རྒྱན་དུ་གྱུར། དགུང་ལོ་ཉེར་བརྒྱད་
བཞེས་པ་ཤིང་ཁྱི་ལོར་པེ་ཅིན་དུ་བྱོན་ནས། གོང་མ་ཐུན་ཏྲི་རྒྱལ་བོར་མཇལ་འཕྲད་
ཞུས་ཤིང་གཟིགས་བསྐྱངས་ཚད་མེད་གནང་། དེའི་ཕྱི་ལོར་གོང་མའི་བཀའ་བཞིན་
དགོན་སྡེ་ཉེར་བརྒྱད་ཀྱི་ཆོས་སྲིད་ལས་བྱེད་ཕུ་ཡཱན་ཐམ་ཀ་དང་། མཚོ་བདུན་དགོན་
པའི་ཐམ་ཀ་ཟུང་འབྲེལ་དུ་བསྣམས་ནས་བསྟན་སྲིད་ཀྱི་འཕྲིན་ལས་རྒྱ་ཆེན་བྱུང་། སྔ་
ཕྱིར་ཨ་བ་གྷ་ཝང་། པཱ་རིན་ཝང་། ཨུ་རུ་མུ་ཆིན་ཝང་། པེ་ལི། ཁེ་ཤིག་ཐང་ཇ་སག་
སོགས་དཔོན་བློན་དུ་མ་དང་། རིས་མེད་ཀྱི་སྦྱིན་བདག་རྣམས་ལ་འདོད་ཆོས་ཀྱི་རེ་བ་
བསྐངས། མཚོ་བདུན་བླ་བྲང་དུ་བཞུགས་སྐབས། མཁན་པོ་ངག་དབང་དགེ་ལེགས་
ཀྱི་སྤྲུལ་སྐུ་རྗེ་ངག་དབང་ཐུབ་བསྟན་རྒྱ་མཚོའི་མདུན་ནས་མི་ཏྲ་རྡོར་ཕྲེང་སོགས་སྤྱི་
བཀའ་དང༌། བདེ་གསང་འཇིགས་གསུམ། ཀྱི་རྡོར། འཁོར་ཆེན། རྟ་མགྲིན།
གདུགས་དཀར། སྨན་བླ། ཀུན་རིག མི་འཁྲུགས་པ་སོགས་ཟུར་བཀའི་དབང་ཆེན་
མཐའ་དག་དང༌། རྗེས་གནང་མང་བོ། འགྲེལ་བ་བཞི་སྦྲགས་ཀྱི་བཤད་ལུང་དང་
ཁྲིད་ཀྱི་རིམ་པ་མང་བོ་གསན་ཏེ་ཐུགས་ཀྱི་བུམ་བཟང་ཡོངས་སུ་གཏམས་པར་མཛད།
དགུང་ལོ་སོ་གསུམ་པ་ས་ཡོས་ལོར་བདེ་ཆེན་དགོན་དུ་འབྱོར། དགུང་གྲངས་སོ་དྲུག་
པ་ཆུ་རྟ་ལོར་སྐུ་འབུམ་མཁན་ཁྲིར་བཞུགས་ཏེ། གསུང་ཆོས་དང་བརྩི་བཞག་གནང་
བ་སོགས་འཛིན་སྐྱོང་གཞལ་དུ་མེད་པའི་བཀའ་དྲིན་བསྐྱངས་པར་མ་ཟད། བཅའ་
ཡིག་ཆེན་མོའི་དཔུང་འདེགས་ཀྱི་དེབ་ཡིག་བླང་དོར་གསལ་བའི་མེ་ལོང་གཟུར་གནས་
226



-
-
༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
དགའ་བསྐྱེད་ བཞག་ནས་དེབ་ཡིག་ དབུའི་མཆོད་ བརྗོད་ ཡན་ ལག་ བཅས་དང་།
མཇུག་གི་སྨྲས་བཤད་གཉེར་གཏད་བཅས་འདི་བས་ལྗགས་རྩོམ་གནང་། སྐྱབས་རྗེ་
ཤིང་བཟའ་རྡོ་རྗེ་འཆང་གི་མདུན་ནས་དུས་འཁོར་དབང་ཆེན་དང་། གཤིན་རྗེ་ ་
གཤེད་དམར་ནག་འཇིགས་གསུམ། ཀྱེ་རྡོར། འཁོར་ཆེན། ཀུན་རིག ཚེ་དཔག་
མེད་སོགས་ཀྱི་དབང་གསན། བཙན་ཁང་ཆེན་མོ་ གསར་ གསོས་ཀྱི་རབ་གནས་
མཛད། གཞན་ཡང་རྡོ་རྗེ་འཆང་འཇིགས་མེད་བསམ་གཏན་རིན་པོ་ཆེ་དང་། རྗེ་ཞྭ་
དམར་རིན་པོ་ཆེ། རྭ་རྒྱུའི་གཟུང་ཤུལ་ངག་དབང་བསྟན་དར། བིས་མདོ་ལྷ་རམས་
པ་ཐུབ་བསྟན་ཡར་འཕེལ་རྣམས་ལས་དབང་ལུང་ཁྲིད་གསུམ་མཐའ་ཡས་པ་གསན་
ནས། སྐལ་ལྡན་གྱི་གདུལ་བྱ་རྣམས་ལ་སོ་ཐར་གྱི་སྡོམ་རྒྱུན་དང༌། སྨིན་བྱེད་ཀྱི་
དབང་། རྗེས་གནང་བྱིན་རླབས་ཀྱི་སྐོར། གྲོལ་བྱེད་ཀྱི་བཤད་ཁྲིད་དང་ཕྱག་ཁྲིད་ཀྱི་
རྒྱུན་མང་བོ། རྒྱབ་བརྟེན་གྱི་བཀླག་ལུང་མཐའ་ཡས་པ་ཕྱོགས་སུ་སྤེལ་བར་མཛད། སྔ་
ཕྱིར་ཁོང་ལ་འབྲེལ་ཐོགས་པའི་རིས་མེད་ཀྱི་དངོས་འབུལ་ཐམས་ཅད་ཆུད་ཟོས་སུ་མི་གཏོང་
བར་དགོངས་ནས་རྣམ་དཀར་དགེ་བསྐྲུན་ཟག་མེད་ཀྱི་སྒོ་བརྒྱ་འབྱེད་ཕྱིར། སྐུ་གསུང་
ཐུགས་རྟེན་གང་མང་དང་། གཙུག་ལག་ཁང་སོགས་ཉམས་པ་གསར་གསོས་དང་། སྔར་
མེད་གསར་བསྐྲུན་མཛད་པའི་སྒོ་ནས་མཆོད་བཀུར་བསྙེན་གསུམ་གྱི་མཛད་རྗེས་བཟང་བོ་
བསྐྲུན། ཁྲི་ཟུར་ནས་བདེ་ཆེན་དགོན་དང་། ལོ་རྡོ་རྗེ་བྲག སྣང་རའི་གསེར་ཁང་སོགས་
དབེན་པའི་གནས་མཆོག་རྣམས་སུ་གཙོར་བཞུགས་མཛད་དེ་བསྙེན་སྒྲུབ་དང་བསགས་
སྦྱང་གང་མང་དང་། བསམ་སྒོམ་ཉམས་བཞེས་ལ་རྒྱུན་དུ་གཞོལ་བས་རྟགས་མཚན་རྨད་
དུ་བྱུང་བ་མཐུན་སྣང་དུ་གྲུབ་ཀྱང་ཐུགས་རྒྱུད་སྒམ་པས་ངོམ་ངོམ་མི་མཛད་པར། ཐུགས་
དམ་ཉམས་བཞེས་ཀྱི་དཔལ་ལ་ཅི་དགར་རོལ་བཞིན་པའི་ངོས། དགུང་གྲངས་ང་དྲུག་
བཞེས་པ་ཆུ་སྟག་ལོར་སྐུ་གཤེགས་པའི་ཚུལ་བསྟན་ཏོ། །
227



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
-
-
-
ཁྲི་སྤྲུལ་དགེ་འདུན་ལུང་རྟོགས་ཉི་མ།
སྐུ་ཕྲེང་བརྒྱད་པ། ཁྲི་ཆེན་སྤྲུལ་སྐུ་དགེ་འདུན་ལུང་རྟོགས་ཉི་མ་དཔལ་བཟང་
བོ་ནི། རབ་བྱུང་བཅོ་ལྔ་བའི་ཤིང་འབྲུག་(སྤྱི་ལོ་༡༩༠༤)ལོར། ཆོས་ཚའི་བསོ་སྐོར་
ནས་ཡབ་གནམ་ལྷ་དང་། ཡུམ་ལྕགས་མོ་གཉིས་ཀྱི་སྲས་སུ་སྐུ་འཁྲུངས། སྐུ་ཞབས་
ཐར་ཤུལ་རིན་པོ་ཆེ་དང་། སྐུ་ཕྱོགས་ཞབས་དྲུང་དགེ་འདུན་བསྟན་འཛིན་ནོར་བུ་
རྣམ་གཉིས་ཀྱིས་གཙོས། ལྷ་དང་བླ་མའི་ལུང་བསྟན་གཅིག་ཏུ་བབས་ཏེ། སྐུ་སྐྱེ་
དགུང་ལོ་གསུམ་པ་མེ་རྟ་ལོར་ཐུགས་བརྟག་གཅིག་ཏུ་བྱུང་ནས་འདི་བ་ངོས་འཛིན་
མཛད། དགུང་ལོ་ལྔ་བ་ས་སྤྲེལ་ལོར་སྐུ་ཕྱོགས་ཞབས་དྲུང་རིན་པོ་ཆེས་གཙོས། བདེ་
ཆེན་དགོན་གྱི་ཁྲི་གདན་ཟུར་བཅས་པས་ཁ་དར་ཕུལ། དགུང་ལོ་བདུན་བཞེས་པ་
ལྕགས་ཁྱི་ལོར་རང་དགོན་བདེ་ཆེན་དུ་གདན་སར་བཀོད། སྐྱབས་རྗེ་ཞྭ་དམར་པཎྜི་
ཏ་དགེ་འདུན་བསྟན་འཛིན་རྒྱ་མཚོ་ལས་རབ་ཏུ་བྱུང་སྟེ་མཚན་དགེ་འདུན་ལུང་
རྟོགས་ཉི་མ་ཞེས་གསོལ། ཀློག་དང་ཐུགས་འཛིན་དཀའ་ཚེགས་མེད་པར་མཁྱེན་
ཞིང་། དགུང་ལོ་བཅུ་གཅིག་པ་ཤིང་སྟག་ལོར་དགེ་བའི་བཤེས་གཉེན་ཆེན་པོ་བློ་
བཟང་བསྟན་པ་མཚན་ཉིད་ཡོངས་འཛིན་དུ་བསྟེན་ནས་ཆོས་གྲྭར་ཚོགས་བཞུགས་
གནང་། བསྡུས་གྲྭའི་གཞུང་ལ་རིགས་ལམ་གྱི་དགོངས་དོན་གསལ་བར་རྙེད་པའི་
གསན་སྦྱོང་གནང་ཞིང་། མཚན་ཞབས་ཀྱང་ཚུགས་ནས་དམ་བཅའ་དང་རིགས་ལུང་
མཛད་པས་རྣམ་འགྲེལ་གྱི་གཞུང་ལ་རྩོད་པ་བྱང་། ཆོས་གྲྭ་ཆེན་པོར་རྣམ་འགྲེལ་གྱི་
དམ་བཅའ་བཞག་པས་མཁས་པའི་གྲགས་སྙན་མངོན་པར་ལྡིར། སྨད་སོག་ནས་ཨ་
228



༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར།
.་ :....::
་...
པག་ཝང་གིས་གོང་མའི་དུས་ནས་མཆོད་ཡོན་འབྲེལ་བའི་སྟབས་གདན་འདྲེན་པ་
བཏང་བ་དང་། གོང་མར་འཚམས་ཞུ་འབུལ་བའི་སྲོལ་རྒྱུན་གཉིས་འཐུས་བྱས་ནས།
དགུང་གྲངས་བཅུ་གསུམ་བཞེས་པ་མེ་འབྲུག་ (སྤྱི་ལོ་ ༡༩ ༡༦) ལོར་སྨད་སོག་ཏུ་
ཆིབས་བསྒྱུར་གནང་། ཨ་པག་ཝང་ཡ་མིན་དང་མཚོ་བདུན་དགོན་པར་ཕེབས། ལོ་
དེར་པེ་ཅིན་རྒྱལ་ས་ཆེན་པོར་ཀྲུང་ཧྭ་མིན་གོ་སྲིད་ལོ་བཞི་བར་ཀྲུང་དབྱང་ལ་འཚམས་
འདྲི་ཞུ་བར་ཕེབས། ཡོན་ཧྲི་ཁེ་སོགས་དཔོན་རིགས་རྣམས་ལ་མཇལ་འཕྲད་མཛད།
ཡོན་ཧྲི་ཁེས་གོང་མའི་དུས་ལྟར་གྱི་ཧོ་ཐོག་ཐུའི་ལུང་ལས་བསྩལ། མེ་འབྲུག་ལོའི་ཟླ་བ་
དང་བོར་མཚོ་བདུན་དུ་ཕེབས། ཨ་པག་ཝང་གིས་གཙོས་སྡེ་མི་སེར་སྦྱིན་བདག་ཀུན་
གྱི་འདོད་མོས་བསྐངས་ནས་ཡུལ་སྡེ་དུ་མར་ཞབས་ཀྱིས་བཅགས་ཤིང་། སྨད་ཕྱོགས་
ཀྱི་དགོན་ཁག་མང་བོར་ཕེབས་ནས་འདོད་ཆོས་ཀྱིས་རེ་བ་བསྐངས། ཟླ་དགུ་བར་སྐུ་
འབུམ་ཆེ་ཤོས་རིན་པོ་ཆེ་དང་ཞལ་འཛོམས་ནས་ཕན་ཚུན་དགྱེས་བརྩེ་ཆེན་པོ་གནང་།
མེ་སྦྲུལ་ལོར་རང་དགོན་བདེ་ཆེན་དུ་ཕྱག་ཕེབས། ལོ་གཉིས་ལ་ཕར་ཕྱིན་གསན་སྦྱོང་
མཛད་ནས་རྩོད་པ་སོགས་ཧུར་ཐག་གནང་། དགུང་ལོ་བཅུ་དྲུག་པ་ས་ལུག་ལོར་ཡང་
བསྐྱར་ཨ་པག་ཝང་གིས་གདན་འདྲེན་ཞུས་སྐབས། ཡོངས་འཛིན་བློ་བཟང་བསྟན་པ་
རིན་པོ་ཆེས་སྨད་ཕྱོགས་སུ་ཡང་ཡང་ཕེབས་ན་སྐུ་ཡོན་ལེགས་པོ་བཞེས་རྒྱུར་གནོད་པ་
དང༌། ཆོས་སྡེ་ཆེན་པོའི་འཆད་ཉན་རྟིང་སྐུལ་ལ་གནོད་ཚུལ་གྱི་གསུང་ནན་མཛད་དེ་
བཤོལ་བཏབ་ཀྱང་གསན་དུ་མ་བཞེད་པར་སྨད་སོག་ཏུ་ཆིབས་བསྒྱུར་གནང་ནས།
དད་ལྡན་ཆེ་ཕྲ་ཀུན་ལ་འདི་ཕྱིར་སྨན་པའི་འབྲེལ་བ་རིས་སུ་ཆད་པ་མེད་པར་མཛད་
བཞིན་བགྲང་ཡས་གདུལ་བྱའི་བློ་མུན་དྲུང་ནས་ཕྱུང་སྟེ་ཐར་བའི་ལམ་བཟང་ཆེས་ཆེར་
གསལ་བར་མཛད། དེ་ནས་པེ་ཅིན་དུའང་ཕེབས། དགུང་ལོ་བཅོ་བརྒྱད་པ་ལྕགས་
བྱ་ལོར་གདན་ས་ཆེན་པོ་བདེ་ཆེན་དགོན་དུ་འབྱོར། གསེར་ཟངས་ཀྱི་འཇམ་དབྱངས་
229
ཟླ་་་་་་་་་་་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཁྲུ་གང་བའི་ཚད་ཀྱི་སྟོང་སྐུ་དབུས་སུ་སྦྱོར་འཇགས་བྱེད་རྒྱུར་གདན་དྲངས་ཡོད། དེ་
ནས་རི་ཁྲོད་དབང་བོ་རྗེ་བློ་བཟང་དོན་གྲུབ་མཚན་ཅན་ཡོངས་འཛིན་དུ་བསྟེན་ནས།
སྒྲ་སྙན་ས་རིས་སོགས་ཐུན་མོང་དང་ཐུན་མོང་མ་ཡིན་པའི་རིག་པའི་གནས་རྣམས་ལ་
ཐོས་བསམ་ཕུལ་དུ་ཕྱིན། ཕར་ཕྱིན་གཞུང་གི་འཕྲོ་སྦྱངས་ནས་བཞུགས། སྐབས་
དེར་མཚོ་སྔོན་ལ་དབང་བསྒྱུར་པའི་དམག་དཔོན་ཀན་པེན་ཉིན་ས་མོང་ཧེ་ཀྲིན་ཧྲིག་
ཧྲི་( སྐབས་དེའི་གོ་གནས་མིང་)མཱ་ཆི་ཞེས་པ་དེས། དང་བོ་གོང་མའི་གནམ་ཁྲལ་ལ་
ཞིང་བའི་འབྲུ་ཁྲལ་དང་འབྲོག་པའི་བལ་ཁྲལ་སོགས་སྤྱི་མཐུན་གྱི་ཁྲལ་རིགས་རྣམས་ཀྱི་
སྟེང་དུ་རིམ་གྱིས་ཁྲལ་རིགས་ཇེ་ལྕིར་བཏང་བར་མ་ཟད། དམག་རྟ་དང་མཛོ་མོའི་
ཁྲལ། དངུལ་ཁྲལ་སོགས་ཁྲལ་རིགས་ཆེས་མང་བར་འཕར་བ་དང༌། དེ་ནས་སྐུ་
འབུམ་དང་ བདེ་ཆེན་ སོགས་ དགོན་ སྡེ་ རྣམས་ སུའང་ ཁྲལ་ རིགས་མང་ བོ་ བཞག
དཔེར་ན་སྐུ་འབུམ་དུ་ཁྲལ་ཐེངས་གཅིག་ལ་དངུལ་སྒོར་ཁྲི་ཕྲག་འགའི་ཁྲལ་བཞག་པ་
དང༌། བདེ་ཆེན་དགོན་པར་ཡང་དངུལ་ཁྲལ་ལྕི་བ་བཞག་པར་མ་ཟད་བོའུ་ཁྲལ་
སོགས་ཁྲལ་སྣ་མང་བོ་བཞག ད་དུང་སྡོད་ཀྱིན་སྡོད་ཀྱིན་ཁྲལ་རིགས་ཇེ་ལྕིར་སོང་
བས། སྡེའི་མི་སེར་དང་དགོན་པ་བཅས་ལ་བཙིར་གནོན་བྱས་ཏེ་རྒྱུ་ནོར་འཕྲོག་
བཅོམ་སྒོས་བོད་སོག་མི་དམངས་འཚོ་ཐབས་བྲལ་བའི་མཐའ་ལ་གཏུགས་པའི་ཚུལ་
དེར་ཁོང་གི་ཐུགས་ཀྱིས་མ་བཟོད་པར། གོ་མིན་ཏང་ཀྲུང་དབྱངས་སྲིད་གཞུང་ལ་ཞུ་
གཏུག་བྱེད་པར་ཕེབས་རྒྱུའི་ཐུགས་འདུན་བཅངས་ཏེ། དགུང་གྲངས་ཉེར་བརྒྱད་པ་
ལྕགས་ལུག་(སྤྱི་ལོ་ ༡༩༣ ༡)ལོའི་ཟླ་གཉིས་པར་གདན་ས་ནས་ཕྱག་བཏེགས། ཟི་
ལིང་དང་སྐུ་འབུམ་དུ་ཕེབས། ཆེ་ཤོས་བྱང་ཆུབ་བསྟན་པའི་སྒྲོན་མེ་ལས་ཆོས་བཀའ་
ཅི་རིགས་གསན། ཁོང་རྣམ་གཉིས་ཞལ་འཛོམས་པར་སྐྱབས་འཇུག་ཞུ་རེས་གནང་
ཞིང་། གསུང་གྲོས་གང་ཅི་གནང་བ་སོགས་ཆེ་ཤོས་རིན་པོ་ཆེ་ཉིད་ཀྱི་རྣམ་ཐར་དུ་
230



ན་མས
སt
༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
གསལ་བ་ལྟར་ཡིན་ལ། ཚེས་ཉེར་གཉིས་ཉིན་དེར་སྐུ་འབུམ་གཞུང་ནས་ཕེབས་སྐྱེལ་
ཞུས་ཏེ་པེ་ཅིན་ཕྱོགས་སུ་ཆིབས་བསྒྱུར་མཛད། སྐབས་དེར་མཱ་ཆིའི་ཉེས་དོན་ཀྲུང་
དབྱང་ལ་ཞུ་གཏུག་བྱེད་པའི་དོན་གྱི་གསང་བ་ཕྱིར་འཆལ་བ་འདྲ་སྟེ། ཁོང་ཕེབས་
རྗེས་སུ་མཱ་ཆི་ནས་སྐུ་འབུམ་འཇམ་དབྱངས་སྒར་བའི་གཉེར་བ་གྲགས་ཅན་བརྩོན་
འགྲུས་ཟེར་བ་མཱ་ཆི་ཕ་བུ་ལ་བློ་ཉེ་བ་དེ་པེ་ཅིན་དུ་ཉུལ་ཞིབ་ཉན་སྣ་བྱེད་པར་མངགས་
གཏོང་བྱས་ཡོད་ཚོད་རེད། ཁོང་གསེར་ཁྲི་ཚང་མཚོ་བདུན་དགོན་པ་དང་། ཨ་པག་
ཝང་སོགས་ཀྱི་རེ་མོས་བཞིན་འདོད་ཆོས་ཀྱིས་ཚིམས་པར་མཛད་ནས། ལྕང་སྐྱ་རིན་
པོ་ཆེ་དང་དགོངས་བསྟུན་གྱིས་པེ་ཅིན་དུ་ཕེབས། ཅང་ཅེ་ཧྲི་སོགས་གཙོ་གྲས་དཔོན་
རིགས་ལ་མཇལ་འཕྲད་དང་གཏུག་ཞུ་ཡང་ཡང་བྱས་མཐར། ཀྲུང་དབྱང་སྲིད་གཞུང་
ནས་གསེར་ཁྲི་ཚང་ལ་མཚོ་སྔོན་གྱི་བོད་སོག་གི་དཔོན་རིགས་ཆེས་མཐོ་བའི་གོ་དབང་
ཞིག་སྤྲད་ནས་རིམ་གྱིས་གསོ་སྐྱོང་བྱེད་པའི་ ཐབས་ཇུས་བཀོད་ཀྱང་། འདིའི་གོ་
དབང་ཐད་( དྲུང་འཁོར་བ་བསོད་ནམས་འོད་ཟེར་གྱིས་ཨམ་པན་གྱི་གོ་ས་ཟེར། ཨ་
ཁུ་ཤེས་རབ་ཀྱིས་མཚོ་སྔོན་ཧོ་ཤོས་ཉེར་བཞིའི་སྤྱི་དཔོན་དང་། ལ་ལས་ཟི་ལེན་གྱི་གོ་
ས་ཟེར་བ་སོགས་) ཞིབ་པར་མ་ངེས་ཀྱང་། གོ་མིན་ཏང་གི་ཡིག་བཞག་ནན་ཅིན་ཏུ་
ཉར་ཚགས་བྱས་ཡོད་པར་ལྟ་ཞིབ་བྱེད་རྒྱུ་མ་སོང་བས་ཞིབ་པར་མ་ངེས་ཀྱང་གང་ལྟར་
མཱ་ཆིའི་གོ་དབང་ལ་གནོད་པ་ཞིག་ཡིན་ཚོད་འདུག་སྟེ། སྐབས་དེར་གཉེར་བ་བརྩོན་
འགྲུས་ཀྱིས་ཁོ་བོ་པེ་ཅིན་དུ་སྒེར་ནས་མཇལ་བར་ཡོང་བ་དང་སྡོད་ཁང་མི་རྙེད་ཟེར་
ནས་གསེར་ཁྲི་ཚང་གི་སྐུ་འཁོར་ཡོད་སར་འཚང་ནས་ཡུན་རིང་བསྡད་པས། གོ་
དབང་སྤྲད་པ་ཐོས་པ་ན་གསང་ནས་མཱ་པུ་ཧྥང་ལ་ཡི་གེ་བཏང་སྟེ། མཱ་ཆིས་ཐོས་ཙ་ན།
དེ་འཕྲལ་ཁ་སྒང་ཧྲེ་དམར་དང་མཱ་ལིན་གཉིས་ལ་གསེར་ཁྲི་ཚང་བསད་ནས་མགོ་བོ་
ཁྱེར་འོང་ དགོས་ ཞེས་ གསང་བའི་ བཀའ་ ཕབས། དེ་ གཉིས་ ལ་ དམག་ ལེན་ རེ་
231



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མངགས། དཔོན་དམག་ཐམས་ཅད་ཇག་པ་ལྟ་བུའི་ཕྱི་ཚུལ་བཅོས་ནས་ཁྲིད་བཅུག
ཁ་སྒང་ཧྲེ་དམར་གཙོས་པའི་ལེན་གཅིག་ནང་སོག་ལམ་སྒོ་ནས་སྒུག་སྡོད་བྱེད་རྒྱུ་དང་།
མཱ་ལིན་གྱི་ལེན་གཅིག་ནང་ལོག་རྒྱ་ནང་ནས་ལམ་བསྒུག་པར་བཏང་། འདི་དག་གི་
གནས་ཚུལ་ཕྱིས་སུ་གསལ་ངེས་ཡིན་པ་ར་སྤྲོད་བྱུང་བ་ཞིག་ཡིན། སྐུ་ཞབས་གསེར་ཁྲི་
ཚང་ཡར་ཕེབས་པར་ཆས་པ་ན། དྲུང་འཁོར་ཁ་ཤས་ཁལ་རྟ་ལ་བརྟེན་ནས་བཏང་བ་
ནང་སོག་ལམ་བརྒྱུད་ནས་ཡོང་བ་ན། མཱ་ཇག་འགོ་བ་ཧྲེ་དམར་གྱིས་གཙོས་པའི་ཇག་
པ་དེ་ལ་ཐུག་ཀྱང་། གསེར་ཁྲི་ཚང་མེད་པ་ཚོར་ཕྱིན་ཁལ་རྟ་རྣམས་བཅོམ་ན་དགོས་པ་
མེད་པར་མཐོང་ནས་བཞག་པས་ཁོ་ཚོ་བདེ་བར་ཡར་འབྱོར། ཁོང་གསེར་ཁྲི་ཚང་གི་
སྐུ་འཁོར་དུ་ཨ་ལགས་རྔ་བ་ཚང་དང་། ཕྱག་མཛོད་དོན་རྡོགས། སྐུ་འབུམ་བཟོད་པ།
བསོད་ནམས་འོད་ཟེར་སོགས་དྲུང་འཁོར་ནང་གྲས་བཅས་རྒྱ་ནང་བརྒྱུད་ནས་ཕེབས་
རྒྱུ་བྱས། ཁོང་བཞུགས་ས་རླངས་འཁོར་ཆུང་བ་གཅིག་དང༌། བཅའ་ལག་ཉུང་
བསྡུས་དང་ཞབས་ཞུ་སོགས་རླངས་འཁོར་ཚེ་ བ་ ལ་ སྡོད་ བཞིན་ཆུ་ སྤྲེལ་ (སྤྱི་ ལོ་
༡༩ ༣༢)ལོའི་ཧོར་ཟླ་དང་བོའི་དམར་ཕྱོགས་ཀྱི་ཚེས་ལ་པེ་ཅིན་ནས་ཡར་ལམ་ལ་
ཆས་ཏེ། རིམ་གྱིས་ཡར་ཕྱོགས་སུ་སླེབས་པ་ན། ཏིན་ཁུག་ཅེས་པའི་གྲོང་བརྡལ་དང་
ཉེ་བར་རྨ་ཆུའི་འགྲམ་གྱི་དར་སྟེང་ནས་ཡོང་སྐབས་རླངས་འཁོར་ཆེ་བ་ཆུ་འགྲམ་གྱི་
འཁྱག་དར་ལྡིབ་ནས་ཆུ་ནང་དུ་ལྷུང་། སྟབས་མ་ལེགས་པར་ཁོང་རྣམས་ཏིན་ཁུག་སྡེ་
བའི་ནང་གི་བདག་པོ་མེད་པའི་ཁང་སྟོང་ཞིག་ཡོད་པ་རྙེད་ནས་དེར་ཞག་བཞུགས་
མཛད། ཁོང་གསེར་ཁྲི་ཚང་དང༌། ཕྱག་མཛོད། བསོད་ནམས་འོད་ཟེར་བཅས་
རྣམ་པ་གསུམ་ཁང་བ་གཅིག་དང༌། སྐུ་འཁོར་གཞན་རྣམས་ཅུང་བར་ཐག་རིང་བའི་
ཁང་སྟོང་གཞན་ཞིག་ཏུ་བསྡད། ཉིན་གཅིག་ལ་རླངས་འཁོར་ཆེ་བའི་བཅའ་ཀ་རྣམས་
བསྐྱལ་བ་དང་། དེའི་ཕྱི་ཉིན་ཆུས་བརླན་པའི་ཡོ་བྱད་རྒྱུ་རྫས་རྣམས་ཉི་མར་བཀྲམས་
232



.
| ..
：
.
",་ ：
༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
ནས་བསྐམས། དེའི་ཉིན་ས་ཆ་དེའི་མིན་སྙམ་པའི་མི་འགའ་རེ་ཡོང་ནས་གར་འགྲོ་
གར་འོང་རྩད་འདྲི་བྱེད་མཁན་བྱུང་ཡང་དོགས་ཟོན་མེད་པས་མཉམ་མ་བཞག་པ་ན།
ཉིན་དེའི་མཚན་མོར། མཱ་ཇག་མཱ་ལིན་གྱིས་དཔུང་ཁག་འཇབ་རྒོལ་བྱས་ཡོང་ནས་
ཐོག་མར་ཕྱག་མཛོད་བསད། དེ་ནས་ཁོང་གསེར་ཁྲི་རིན་པོ་ཆེ་དགུང་གྲངས་ཉེར་
དགུ་བཞེས་པའི་ཐོག་ཆུ་སྤྲེལ་ལོ་འདིར་སྐུ་བཀྲོངས། དེའི་ཚེ་མེ་མདའི་སྐད་ཐོས་ནས་
ཞབས་ཞུ་རྣམས་འབྱོར་བ་དང་། སྡེ་བའི་མི་རྣམས་ཀྱང་ཐོན་པའི་སྐབས། ཇག་
ཚོགས་བྲོས་ནས་རྒོལ་བའི་སྐབས་ཟད་པར་གྱུར། དེ་ནས་སྡེ་བའི་མི་རྣམས་ཀྱང་ཕྱིར་
རང་སར་ སོང་ནས། ནམ་ གོང་ ཕྱིན་ཆད་ཡང་བསྐྱར་ ཇག་ཚོགས་རྣམས་སླེབས།
ཞབས་ཞུ་བ་རྣམས་ལ་ལག་ཆ་མེད་སྟབས་ཕྱོགས་སུ་བྲོས་པ་དང་མཉམ་དུ་སྐུ་གདུང་
བཞུགས་སའི་ཁང་བར་སོང་ཙམ་བྱས་ནས་ཇག་ཚོགས་ཀྱང་ཕྱིར་མྱུར་དུ་ལོག་པ་ན།
ཁོང་ཞབས་ཞུ་རྣམས་ཕྱིར་གདུང་མདུན་དུ་སླེབས་ཚེ་དབུ་མེད་པར་གྱུར། དེ་ལྟར་
ལོག་སྤྱོད་མཱ་ཆི་ཕ་བུས་ལྐོག་གཡོ་ངན་ཇུས་ཀྱི་འོག་སྐུ་བཀྲོངས་པའི་རྐྱེན་གྱིས་ཁོང་སྐུ་ཚེ་
དེ་ཉིད་ལ་བསྟན་འགྲོའི་དོན་དུ་སྐུ་ངལ་གནང་བའི་མཛད་བཟང་གི་སྒྲོན་མེ་བར་ཆད་
རླུང་གིས་ཁྱེར་རོ། ། དེ་ནས་ཨ་ལགས་ཤ་ཝང་སོགས་ལ་མྱུར་བརྡ་བཏང་ནས་སྐུ་
གདུང་གདན་འདྲེན་ཞུས་ཏེ་དགོན་ཁག་སོ་སོ་དང་། བླ་ཆེན་དུ་མས་དགོངས་རྫོགས་
ཞུས་ཏེ་སྐུ་གདུང་ཞུགས་ལ་སྦྱངས། ཧོར་ཟླ་གཉིས་པའི་ཉི་ཤུའི་ནང་གདུང་རྟེན་སྐུ་
འབུམ་དགོན་དུ་གདན་དྲངས། གསུམ་པའི་ཚེས་མགོར་རྡོ་རྗེ་འཆང་ཆེ་ཤོས་བྱང་ཆུབ་
བསྟན་པའི་སྒྲོན་མེར། སྐུའི་ཉེར་སྤྱད་ཡོངས་རྫོགས། ཆིབས་ཆིབས་རོགས། ཆིབས་
ཆོས་ཁ་ཚང་། སྣམ་ཕྲུག་དུ་མ། གོས་ཆེན་བུབ་མང་བོ། རྒྱ་དངུལ་སྲང་ལྔ་བཅུ།
ཕྱག་འཁོར་སོགས་ཕུལ་ཞིང་། གཞན་ཡང་བླ་མ་རྣམས་ལ་བདོག་པའི་དངོས་པོ་དུ་མ་
དང་། གྲྭ་ཚང་སོ་སོར་དགོངས་རྫོགས་རྒྱ་ཆེན་ཞུས། ཆེ་ཤོས་རིན་པོ་ཆེས་སྐུ་སྐྱེ་མྱུར་
233



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གསལ་གྱི་སྨོན་ཚིག་མཛད་ཅིང་། བཀོད་ཁྱབ་མཐའ་དག་གནང་ནས་སྐུ་གདུང་རིང་
བསྲེལ་བདེ་ཆེན་དགོན་དུ་གདན་དྲངས་ཤིང་། དེ་མཐུན་གྱི་དགོངས་རྫོགས་ཞུས།
དེ་ལྟར་ཁོང་རིན་པོ་ཆེ་བསྟན་འགྲོའི་དོན་དུ་དགོངས་པའི་མཛད་སྤྱོད་བཟང་བོ་ལ་
ལོག་སྤྱོད་མཱ་ཆིས་ལྐོག་གཡོའི་ཉེས་དོན་གྱི་མཚང་ངན་རིམ་པར་བརྡོལ་བས། བོད་
སོག་མི་དམངས་དུ་མས་ཁོ་བོ་དག་དགྲའི་དྭངས་མར་བརྩི་བའི་ཁོང་ཁྲོའི་མེ་ལྕེ་མཁའ་
ལ་སློང་བར་གྱུར་ཀྱང་མང་ཚོགས་རྣམས་ཀྱང་བྱ་ཐབས་བྲལ་བར་སོང་ངོ༌། །
གསེར་ཁྲི་བློ་བཟང་བསྟན་པའི་རྒྱལ་མཚན།
…… .……，
སྐུ་ཕྲེང་དགུ་བ། ཁྲི་ཆེན་མཆོག་སྤྲུལ་བློ་བཟང་བསྟན་པའི་རྒྱལ་མཚན་དཔལ་
བཟང་བོ་ནི། གོང་མའི་སྐུ་ཡུལ་ཆོས་ཚ་བསོ་སྐོར་དུ་ཡབ་ཐབས་མཁས་དང་ཡུམ་ཀླུ་མོ་
བྱམས་གཉིས་ཀྱི་སྲས་སུ་རབ་བྱུང་བཅུ་དྲུག་པའི་ཆུ་བྱ་( སྤྱི་ལོ་ ༡༩༣ ༣）ལོའི་ཧོར་ཟླ་
གཉིས་པར་སྐུ་འཁྲུངས། དགུང་གྲངས་གསུམ་པ་ཤིང་ཕག་ལོར། པཎ་ཆེན་ཐམས་
ཅད་མཁྱེན་གཟིགས་ཆེན་པོ་ཆོས་ཀྱི་ཉི་མས་སྐུ་སྐྱེ་འདི་བར་ཁྲི་ཆེན་གོང་མའི་ཡང་སྤྲུལ་
དུ་ངོས་འཛིན་གནང་། གདན་སར་བཀོད་པའི་ཐད་མཱ་པུ་ཧྥང་གིས་སྤྲུལ་སྐུ་བཙལ་མི་
ཆོག་པའི་བཀག་སྡོམ་བྱས་རྐྱེན་རེ་ཞིག་འགྱངས་པར་གྱུར་ཀྱང་། དངོས་པོས་བརྔན་
པ་སོགས་ཐབས་དུ་མས་བཀག་རྒྱ་ལས་ཐར་ཏེ། དགུང་ལོ་བདུན་པ་ས་ཡོས་ལོར་རྟ་
བསུ་སེར་སྦྲེངས་ཀྱི་སྤྲོས་པ་བཅས་བདེ་ཆེན་དུ་གདན་སར་བཀོད། སྐྱབས་རྗེ་ཐར་
ཤུལ་རིན་པོ་ཆེ་དགེ་ལེགས་དབང་ཕྱུག་ཆོས་སྐྱོང་རྒྱ་མཚོའི་སྤྱན་སྔར་རབ་བྱུང་སྒྲུབ།
མཚན་བློ་བཟང་བསྟན་པའི་རྒྱལ་མཚན་དུ་གསོལ། བན་ཤུལ་སྙན་གྲགས་རྒྱ་མཚོ་
ལས་འདོན་ཆ་སོགས་བྱང་བར་མཁྱེན་ཅིང་། ཡོངས་ཀྱི་དགེ་བའི་བཤེས་གཉེན་ཆེན་
་་་་
་་
234



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
པོ་རྗེ་བློ་བཟང་བསྟན་པ་དཔལ་བཟང་བོའི་ཞལ་སྔ་ནས་རྭ་བསེ་བསྡུས་གྲྭ་གཉིས་དང་།
བསེ་བསྡུས་རྩོམ་འཕྲོ། བློ་རྟགས་མཐའ་དཔྱོད་དང་དོན་བདུན་ཅུའི་ཡིག་ཆ། ཕར་
ཕྱིན་ཡིག་ཆ་བཅས་ལ་གསན་སྦྱོང་ཡང་དག་བྱས། སྐུ་གོང་མའི་མཚན་ཞབས་པ་མཛོ་
རྒྱའི་ཨ་ལགས་ནས་སྐུ་མདུན་དུ་རྒྱུན་བཞུགས་མཛད་ནས། རིགས་ལམ་ གཏོང་
ལུགས་དང་ཡིག་ཆའི་འཛིན་མཚམས་སོགས་ཞིབ་ཆ་གང་ཐོན་གྱི་སྦྱང་བའི་ཞབས་
འདེགས་བསྒྲུབས། གཞན་ཡང་སུམ་རྟགས་དག་གསུམ་དང་སྙན་ངག་ལའང་གསན་
སྦྱང་མཛད། དགུང་ལོ་བཅོ་ལྔ་བཞེས་པ་མེ་ཕག་ལོའི་དཔྱིད་ཀར་སྐུ་འབུམ་དུ་ཚོགས་
བཞུགས་གནང་། ཨ་ཀྱཱ་ཡོངས་འཛིན་ཕྱི་མ་ཁོང་གིས་ཡོངས་འཛིན་དུ་བསྟེན། ཁོང་
ཤེས་རབ་ཆེ་བས་བགྲོ་གླེང་བཏང་བ་ལེགས་ཞེས་དགེ་བཤེས་རྣམས་ཀྱིས་བསྔགས་པ་
མཛད། ལོ་དེར་བླ་ཁོ་རིན་པོ་ཆེ་འཇིགས་མེད་འཕྲིན་ལས་རྒྱ་མཚོ་དཔལ་བཟང་བོ་
པཎ་ཆེན་རིན་པོ་ཆེས་སྐུ་འབུམ་དུ་གདན་དྲངས་ནས་བཀའ་ཆོས་གནང་སྐབས།
དཔལ་དུས་ཀྱི་འཁོར་ལོའི་དབང་ཆེན་དང་། བདེ་གསང་འཇིགས་གསུམ་སོགས་ཟུར་
བཀའ་མང་བོའི་དབང་། རྗེས་གནང་དུ་མ། ལུང་ཁྲིད་མན་ངག་སོགས་དམ་པའི་
ཆོས་ཀྱི་རྒྱུན་མང་བོ་གསན་བཞེས་མཛད། གཞན་ཡང་ཁྲི་ཀའི་འོ་ཅོ་དགོན་དུ་སྐྱབས་
རྗེ་ཐར་ཤུལ་རིན་པོ་ཆེའི་མདུན་ནས་བཀའ་འགྱུར་གྱི་ལུང་གསན་པ་སོགས་དབང་
བཀའ་ཆོས་མན་ངག་གི་གཏེར་མཛོད་ཀྱིས་ཐུགས་རྒྱུད་ཡོངས་སུ་གཏམས་པར་མཛད། །
དེ་ལྟར་དགུང་ལོ་བཅོ་ལྔ་བའི་སྟོན་ཆོས་ཆེན་མོའི་ནང་དུ་བསེ་བསྡུས་གྲྭ་དང་། རྭ་
བསྡུས་གྲྭ། འགྲེལ་བ་དོན་གསལ། གྲུབ་མཐའ་རྩ་བ་བཅས་ཚོགས་རྒྱུགས་ཕུལ།
ཚིག་གི་གོ་རིམ་མ་འཆོལ་ཞིང་སྒྲ་དག་གསལ་གསུམ་གྱིས་ཐག་ཐོགས་མེད་པར་ཤར་རེ་
གསུངས་པས་ཚོགས་པ་ཀུན་གྱི་ཡིད་ཀྱི་བརྟན་པ་དབང་མེད་དུ་འཕྲོག་པས་སྙན་པ་
ཕྱོགས་བཅུར་འཕྲོས། རྗེ་འདི་བའི་ཉམས་ལེན་གཙོ་བོ་ནི། མཆོག་དང་ཐུན་མོང་གི་
-t༔ ༔
235



ག
༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དངོས་གྲུབ་རྣམ་པ་གཉིས་འགྲུབ་པའི་གཞི་རྣམ་པར་དག་པའི་དམ་ཚིག་དང་སྡོམ་པ་
མིག་གི་འབྲས་བུ་ལྟར་སྲུང་བ་འདི་ཉིད་ཡིན་པར། རྡོ་རྗེ་འཆང་གིས་རྒྱུད་སྡེ་ཀུན་ཏུ་
ཡང་ཡང་གསུངས་པ་ལ་བཅོས་མ་མ་ཡིན་པའི་ངེས་པ་བརྟན་པོ་རྙེད་ནས་རང་གི་སྲོག་དང་
བསྡོས་ཏེ་ཚུལ་བཞིན་སྲུང་བའི་རྣམ་ཐར་གཙང་མ་བཞེས་པའི་ཚུལ་ཡོངས་ལ་གྲགས་སོ། །
དགུང་གྲངས་བཅུ་བདུན་བཞེས་པ་ས་གླང་ཧོར་ཟླ་བདུན་པར་བཅིངས་འགྲོལ་
དམག་ཀ་མདོར་ སླེབས་པའི་སྐབས། དགའ་ གུས་ ལྷག་བསམ་ གྱི་ཐུགས་འདུན་
བཅངས་ནས་དམག་ཁུལ་ལ་འཚམས་འདྲི་ཞུས་པ་དང༌། རྗེས་སུ་ཟླ་དགུ་བར་ཟི་ལིང་
དུ་ཕེབས་ནས་དམག་སྲིད་ཨུ་ཡོན་ལྷན་ཁང་ལའང་འཚམས་འདྲི་དང་། ལེགས་སོའི་
དགའ་སྟོན་ཕུལ། དགུང་གྲངས་ཉི་ཤུ་བཞེས་པ་ཆུ་འབྲུག་(སྤྱི་ལོ་ ༡༩༥༢)ལོར་བླ་
བྲང་བཀྲ་ཤིས་འཁྱིལ་དུ་ཨ་ཁུ་འཇིགས་མེད་རིན་པོ་ཆེའི་མདུན་ནས་བསྙེན་རྫོགས་ཀྱི་
སྡོམ་པ་བཞེས། ལོ་དེའི་ཟླ་དགུ་བར་ཞིང་ཆེན་མི་དམངས་སྲིད་གཞུང་ནས་ཡར་
འཐེན་གྱི་ཐུགས་ཁུར་ཟབ་མོ་གནང་ནས། ཁོང་གསེར་ཁྲི་ཚང་རྒྱལ་ས་པེ་ཅིན་དུ་ལྟ་
གཟིགས་ལ་ཕེབས་སྐུལ་གནང་། པེ་ཅིན་དུ་འབྱོར་ནས་གཙོ་འཛིན་མའོ་ཀྲུའུ་ཞི་དང་
ཙུང་ལི་ཀྲིག་ཨིན་ལེ་བཅས་ལ་མཇལ་འཕྲད་དང་གསུང་གླེང་མཛད་ནས་ཐུགས་ཡིད་
ཁེངས་པའི་སྤྲོ་སྣང་བསམ་ལས་འདས་པ་བྱུང༌། ཁོང་ཕྱིར་འབྱོར་ནས་གསུང་རྒྱུར།
ཀྲུང་གོ་གུང་ཁྲན་ཏང་གིས་འགོ་ཁྲིད་མཛད་པའི་འོག་ཏུ་རིགས་སོ་སོའི་མི་དམངས་
ཡར་ལངས་དང་བཅིངས་འགྲོལ་ཐོབ་ཅིང་། མེས་རྒྱལ་ཆེན་པོར་བདེ་སྐྱིད་ཀྱིས་ཁེངས་
པའི་སྣང་ཚུལ་གསར་བ་བྱུང་བ་དེས། ང་རང་ལ་ཡིད་འགུལ་ཟབ་མོ་ཐེབས་ཡོད་པས་
གུང་ཁྲན་ཏང་ལ་བརྩི་བཀུར་བྱེད་རྒྱུ་ཡིན་ཞེས་དང་། ཡང་གསུང་དོན། ཁོ་བོའི་མི་
རབས་སྔོན་མའི་མི་རིགས་དང་མི་དམངས་དགོན་པ་བཅས་ཀྱི་ཁེ་ཕན་གྱི་ཆེད་དུ་པེ་
ཅིན་ལ་ཞུ་གཏུགས་བྱས་ནས་ཡར་ཡོང་སྐབས་ལས་དོན་གྱི་འབྲས་བུ་མ་གྲུབ་པར་མ་
236



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
ཟད། ལོག་སྤྱོད་མཱ་ཆིའི་ལྐོག་གསོད་ཡ་ང་བ་མྱངས་ནས་མི་དམངས་ཀྱི་རེ་བ་བསྐངས་
མ་ཐུབ། ད་ལྟ་གུང་ཁྲན་ཏང་གི་བཀའ་དྲིན་ལ་བརྟེན་ནས། མི་རིགས་དང་མི་
དམངས་ཀྱི་ཕུགས་བསམ་མཱ་ ཇག་ གི་སྡུག་བསྔལ་གྱི་འཆིང་ཞགས་ལས་གྲོལ་ནས།
ཆོས་པ་དང་སྐུ་བོ་རིས་སུ་མེད་པའི་མི་རེ་རེའི་སྟེང་ལ་བདེ་སྐྱིད་ཀྱི་ཉི་གཞོན་གསེར་འོད་
བཀྲ་བ་ཤར་བའི་སྣང་ཚུལ་འདི། ངའི་མི་རབས་གོང་མའི་བསམ་ཚུལ་དང་གཅིག་པ་
ཡིན་སྟབས། ད་ལྟ་ངས་མི་རབས་འདིའི་ལས་དོན་ཀྱང་འགྲུབ་ནས་ཡར་བདེ་བར་
སླེབས་པའི་བྱ་བ་དང་འདྲ་བར་བརྩིས་ནས། ཏང་ལ་ཡིད་ཆེས་བརྒྱ་འགྱུར་གྱི་གོང་
བཀུར་ཞུ་རྒྱུ་ཡིན་ཞེས་དང་། མཇུག་མཐར་ཡང་གསུང་དོན། དེང་ཕྱིན་ཆད་མི་
རིགས་དང་མི་དམངས། རྒྱལ་གཅེས་ཆོས་པ་བཅས་ཀྱི་དོན་དུ་ཏང་གི་མཛུབ་སྟོན་ལ་
བརྟེན་ནས་བྱ་བ་གང་ལེགས་བསྒྲུབ་ པའི་བསམ་ཚུལ་བཅངས་ཡོད་ ཅེས་ ཐུགས་
དགོངས་ལྷད་མེད་བསྟན། དགུང་གྲངས་ཉེར་གཉིས་པ་ཆུ་སྦྲུལ་ལོར། བཅིངས་
འགྲོལ་དམག་གིས་སྣང་ར་བཅིངས་འགྲོལ་བྱེད་སྐབས། སྣང་རའི་དབང་ཆེན་གྱིས་
གཙོས་མི་མང་བོ་འགུག་སྡུད་བྱས་པ་དང་། རྫོང་ངེའི་རྒྱ་ལོའི་བུ་ལྷ་ཆེན་དང་། ཐན་
ནོར་བུ་སོགས་ལ་དྲིལ་བསྒྲགས་སློབ་གསོའི་བྱ་བ་གང་མང་བསྒྲུབས་ནས་ལག་ཆ་
བཞག་སྟེ་མགོ་འཛུལ་བྱེད་དུ་བཅུག་པ་དང་། ད་དུང་མཱ་ཆིའི་ཧྲི་སོགས་ངོ་ལོག་དུ་མ་
ཚུར་འགུག་བྱས་ཏེ་སྲོག་ཆད་ལས་ཐར་བར་མཛད། ལོ་འདིའི་སྤྱི་ཟླ་བཅུ་གཅིག་པར།
རྨ་ལྷོ་བོད་རིགས་རང་སྐྱོང་ཁུལ་བཙུགས་ནས་ཀྲུའུ་ཞི་གཞོན་པའི་འགན་ཁུར་བ་དང་།
རྒྱལ་ཡོངས་ནང་བསྟན་མཐུན་ཚོགས་ཀྱི་ལིས་ཧྲིའི་འགན་ཡང་ཁུར། ཡང་གཅན་ཚ་
རྫོང་གྲ་སྒྲིག་ཨུ་ཡོན་ལྷན་ཁང་གི་ཀྲུའུ་རིན་གཞོན་པ་མཛད།
ཆོས་ཀྱི་བྱ་བའི་ཕྱོགས་སུ་དགུང་ལོ་ཉེར་གཉིས་བར་བྱ་གཞུང་ནས་གཉན་ཁྲོད་
བརྒྱ་རྩེ་ འགྲིམས་ ནས་ ཟབ་ དོན་ གཅོད་ ཀྱི་ གདམས་ པ་ ཉམས་ བཞེས་ མཛད།
237



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
(༡༩༥༥）ལོའི་དཔྱིད་ཧོར་ཟླ་གཉིས་པའི་ཚེས་གཅིག་ནས་( ༡༩༥༧)ལོའི་དཔྱིད་
ཀྱི་བར་ལོ་ཧྲིལ་བོ་གཉིས་ཀྱི་རིང་ལ་སྐུ་འབུམ་བྱམས་པ་གླིང་གི་ཚོགས་ཆེན་མཁན་ཁྲིར་
བཞུགས། བསྙེན་བཀུར་སོགས་རྒྱས་པ་ཞུས་ཤིང་། ཆོས་ཐོག་གི་བརྩི་བཞག་དང་
སྨོན་ལམ་གསུང་ཆོས་སོགས་ཐུགས་ཁུར་བཞེས་ངོས། འགྲིག་ལམ་དང་འཆད་ཉན་གྱི་
སྐོར་འཛིན་སྐྱོང་ཟླ་མེད་གནང་། ཁོང་ཁྲིར་བཞུགས་སྒང་༧རྒྱལ་དབང་བཅུ་བཞི་བ་
བསྟན་འཛིན་རྒྱ་མཚོ་སྐུ་འབུམ་ དུ་ ཕེབས་པའི་ གཞིས་ལེན་རྒྱས་པ་མཛད་ཅིང་།
ཐུགས་རྗེ་ཆེན་པོའི་དབང་བསྩལ་སྐབས་མཎྜལ་བཤད་པ་གནང་ནས་བརྟན་བཞུགས་
ཞུས་པ་དང་། ཁོང་རང་ནས་ཀྱང་མཎྜལ་སྐུ་གསུང་ཐུགས་རྟེན་གྱི་ ཐོག་དྲངས་ཏེ་
གསེར་བྱ་གསོལ་ཞལ་སོགས་རྣམ་གྲངས་དུ་མའི་དངོས་པོ་མང་དུ་ཕུལ། ཕྱག་མཛོད་
བློ་བཟང་ཆོས་འཕེལ་དང༌། གཉེར་བ་བསྟན་འཛིན་རྒྱ་མཚོ་བཅས་ལ་གསུང་བཀོད་
བསྩལ་ཏེ། འཇམ་དབྱངས་ཀུན་གཟིགས་དང༌། རྒྱན་དྲུག་མཆོག་གཉིས། རྗེ་ཡབ་
སྲས་སོགས་ཀྱི་སྐུ་བརྙན་རྣམས་ལ་ཞལ་གསེར་ཕུལ་བ་སོགས་བསྟན་པའི་དོན་དུ་བྱ་བ་
གང་མང་མཛད། ཁོང་ཁྲི་ཟུར་ནས་ང་བདུན་ལོ་འདིའི་ནང་མཚོ་སྔོན་ཞིང་ཆེན་ན་
གཞོན་ལྷན་ཚོགས་ཀྱི་འཐུས་ཚབ་མཛད་ནས་སུའུ་ལེན་མོ་སི་ཁོར་འཛམ་གླིང་ན་
གཞོན་ལྷན་ཚོགས་ཀྱི་ཚོགས་འདུར་ཕེབས། དེ་སྔའི་ང་དྲུག་ལོ་ནས་རྨ་ལྷོ་ཁུལ་གྱི་ཀྲིག་
ཀྲང་གཞོན་པའི་འགན་ཁུར་བསྣམས་ནས་བྱ་བ་ཞོར་སྒྲུབ་མཛད། དགུང་ལོ་ཉེར་དྲུག་
བཞེས་པ་ས་ཁྱི་( ༡༩༥༨）ལོར་རྙོག་ཟིང་ཆེ་བའི་ཟིང་འཁྲུགས་ནང་མ་ཉེས་ཉེས་ཅན་
དུ་བརྩིས་ཏེ་ཁོང་ལའང་རྡུང་རྡེག་ཁེལ་ནས་འཛིན་བཟུང་ནང་ཐེབས་པས། དགུང་ལོ་
ཉེར་དགུ་བཞེས་པ་ལྕགས་གླང་( ༡༩༦༡)ལོར་ཧོར་ཟླ་བཅུ་བའི་ཉེར་དྲུག་ལ་སྐུ་མྱ་
ངན་ལས་འདས་སོ། །
ཕྱིས་སུ་ཏང་གི་སྐབས་བཅུ་གཅིག་པའི་ཀྲུང་ཨུ་ཚང་འཛོམས་གྲོས་ཚོགས་
238



མལ་ས་
༄༅། །ལོ་རྒྱུས་དང་གནས་བཤད་སོགས་ཀྱི་སྐོར། །
ཐེངས་གསུམ་པའི་ཚུན་དུ། ཏང་གིས་སྲིད་ཇུས་རབས་དང་རིམ་པར་དངོས་འབེབ་
དང་དོན་ཐོག་ཏུ་འཁྱོལ་བ། ཟིང་འཁྲུག་ཞི་འཇགས་རྒྱུ་བསྐྱེད་དུ་བཏང་བ་དབྱེ་
འབྱེད་བྱས་པར་བརྟེན། ཁོང་ གསེར་ཁྲི་རིན་པོ་ཆེ་ འཇིག་རྟེན་དུ་བཞུགས་པའི་
སྐབས། ཏང་དང་མི་དམངས་ལ་མཛད་རྗེས་བཟང་བོ་བསུབ་ཏུ་མེད་པ་བཞག་པའི་
སྟབས་ཀྱིས་དཀར་འདོན་དང་དག་འབུད་བྱས་ཏེ། ལྕགས་སྤྲེལ་(༡༩༨༠)ལོའི་སྤྱི་
ཟླ་བཅུ་བའི་ཚེས་གསུམ་གྱི་ཉིན། རྨ་ལྷོ་བོད་རིགས་རང་ཁུལ་མི་དམངས་སྲིད་གཞུང་
གིས་གསེར་ཁྲི་བློ་བཟང་བསྟན་པའི་རྒྱལ་མཚན་མཆོག་ལ་མྱ་ངན་ཞུ་བའི་ཚོགས་ཆེན་
བསྡུས་ཤིང་། ཞིང་ཆེན་མི་རིགས་དོན་བྱེད་ཨུ་ཡོན་ལྷན་ཁང་སོགས་ཞིང་ཆེན་རིམ་པ་
དང༌། ཁུལ་རིམ་པའི་ལས་ཁུངས་ཁག་སོ་སོ་དང་། གཅན་ཚ་རྫོང་གི་ལས་ཁུངས་སོ་
སོ་བཅས་ནས་མེ་ཏོག་གི་ཕྲེང་བ་ཕུལ་ཞིང་། ཀྲུང་གོ་གུང་ཁྲན་ཏང་གིས་ཁོང་ཉིད་
བརྗེད་མེད་པ་དང༌། མི་དམངས་ཀྱིས་ཁོང་ཉིད་བརྗེད་མེད་པ། ཁོང་གི་ཞལ་སློབ་
དང་དད་ལྡན་རྣམས་ཀྱིས་ཀྱང་ཁོང་ཉིད་བརྗེད་མེད་པར། མཛད་རྗེས་ཡང་དག་
བཟང་བོ་ལ་དྲན་གསོ་བྱས་ནས་གསར་འགྱུར་སྟེང་དུའང་རྩོམ་ཡིག་སྤེལ་ནས་རྒྱལ་
ཡོངས་ཀྱི་ས་གནས་སོ་སོར་འགྲེམས་སྤེལ་བྱས། དེ་མཚུངས་སུ་སྐུ་འབུམ་ནང་གཉེར་
བློ་བཟང་རྒྱལ་མཚན་དང་། ཞབས་ཞུ་བ་ངག་དབང་དཔལ་ལྡན་རྣམ་གཉིས་ཀྱིས་སྐུ་
གདུང་གདན་འདྲེན་ཞུས་ཏེ་སྦྱིན་སྲེག་བགྱིས་ནས་རིང་བསྲེལ་གྱི་ཕུང་བོ་མཆོད་རྟེན་
དུ་བསྒྲུབས་པ་སྐུ་འབུམ་གསེར་སྡོང་ཆེན་མོའི་ནང་དུ་བཞུགས་པ་འདི་ལགས་སོ། །
སྨྲས་པ།
ཡངས་པའི་འཇིག་རྟེན་འདི་ན་མཚན་སྙན་དབྱངས། །
དབྱར་སྐྱེས་སྤྲིན་རྔ་སྒྲོགས་པའི་དཔལ་དང་བསྡེབས། །
239



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཐར་བ་དམ་པའི་སྒོ་བརྒྱ་ཕྱེ་དང་ལྷན། །
བློ་བཟང་རྒྱལ་བསྟན་མི་ནུབ་རྒྱལ་མཚན་བསྒྲེངས། །
ན་
རྒྱ་བོད་དད་པའི་ཞིང་ས་སྨིན་པའི་གཞིར། །
གསེར་མདོག་རིང་ལུགས་པདྨ་དཀར་བོའི་ཚལ། །
ཡོངས་གྲོལ་ཆོས་ཚུལ་ཉིན་མོའི་སྣང་བ་ཡིས། །
གཏན་བདེའི་འཛུམ་བརྒྱ་བཞད་པའི་ལང་ཚོ་ངོམ། །
ཞིང་འདིར་བདེ་གཤེགས་བསྟན་པ་སྤེལ་བའི་ཕྱིར། །
སྐྱེ་བའི་ཕྲེང་བརྒྱུད་གཅིག་ལས་གཅིག་ལྷག་པར། །
སྐུ་སྲོག་ཕངས་མེད་མཛད་པ་ཁོ་ན་ཡིས། །
དགེ་ལྡན་བསྟན་སྲིད་དབུ་འཕང་དགུང་ལ་བཏེགས། །
དེང་འདིར་ཐུགས་བསྐྱེད་སྙིང་སྟོབས་བཞེས་པ་ཡིས། །
བསྟན་པ་རིན་ཆེན་མི་ཉམས་སྣང་བའི་མཛོད། །
ཕྱོགས་ཀུན་གསལ་བའི་མཛད་འཕྲིན་ཆེར་བསྐྱེད་ནས། །
སྐྱེ་འགྲོའི་བདེ་སྐྱིད་པད་ཚལ་རྒྱས་གྱུར་ཅིག །
ཅེས་ལ་མོ་གསེར་ཁྲི་ཧོ་ཐོག་ཐུའི་སྐུ་ཕྲེང་རིམ་བརྒྱུད་ཀྱི་རྣམ་ཐར་མདོར་བསྡུས་
སུ་བརྗོད་པ་འདི་ནི། རྨ་ལྷོ་ཁུལ་སྲིད་གྲོས་ཀྱི་ལོ་རྒྱུས་རྒྱུ་ཆ་འཚོལ་སྡུད་ཙུའུ་ནས་བཀའ་
མངགས་ལྟར། སྔོན་གྱི་རྣམ་ཐར་ཡོད་པ་རྣམས་ཀྱི་ནང་ནས་གཅེས་བཏུས་བྱས་ཤིང་།
240



1
༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
ཕྱི་མའི་སྐུ་ཕྲེང་ཁ་ཤས་ཀྱི་རྣམ་ཐར་དང་ལོ་རྒྱུས་མཁྱེན་མཁན་དུ་མར་བཅར་འདྲི་ཞུས་
ཏེ། སྙོམ་ལས་པ་བདག་གིས་སྒྲིག་རྩོམ་བྱས་པ་ཡིན་པས། ཀློག་མཁན་མཁྱེན་ཡངས་
པ་རྣམས་ཀྱིས་དགོངས་ཆར་དང་དག་བཅོས་གནང་རོགས་ཞུ། །
༄༅། །དྲན་པ་སྐུ་ཕྲེང་རིམ་བྱོན་གྱི་མཛད་
རྣམ་བསྡུས་པ་བཞུགས་སོ། །
༄༅ ། །ངོ་མཚར་མཚན་དཔེའི་སྣང་བརྙན་རྫོགས་པའི་སྐུ། །
དྲུག་ཅུའི་དབྱངས་ཀྱིས་འགྲོ་ཀུན་སྨིན་མཛད་གསུང༌། །
ཀུན་མཁྱེན་ཡེ་ཤེས་གཟིགས་པའི་ཐུགས་མངའ་བ། །
མཉམ་མེད་ཤཱཀྱ་སེངྒེས་དགེ་ལེགས་སྩོལ། །
ཤེས་བྱའི་དཀྱིལ་འཁོར་ནམ་མཁའ་ཡངས་པ་ལ། །
མཁྱེན་བརྩེའི་འོད་ཟེར་རབ་སྣང་བྱེ་བ་བརྒྱས། །
ཁྱབ་མཛད་རྒྱལ་སྲས་ཉི་མ་ཆོས་ཀྱི་རྗེ། །
མི་ཕམ་བླ་མ་བཀྲ་ཤིས་མཆོག་དེས་སྐྱོངས། །
མགོན་ཁྱོད་བགྲང་ཡས་བསྐལ་བ་དཔག་མེད་སྔོན། །
ལྷག་བསམ་རྩ་བ་བརྟན་པོས་ཡོངས་བཟུང་བའི། །
ཚོགས་གཉིས་སྤྱོད་པའི་ས་བོན་སྨིན་པ་ལས། །
241



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྐུ་བཞི་ལྗོན་པའི་འབྲས་བཟང་ཅིར་ཡང་གྲོལ། །
ཙ་ ་ ་་་་་་་
་ ，
་
，་
ཐུབ་པའི་དགོངས་ཟབ་ནམ་མཁའ་མཛོད་ཡངས་སུ། །
ལུང་རྟོགས་བསྟན་པའི་འཇའ་སྤྲིན་འོད་ལྔའི་ཀློང་། །
རྒྱལ་དང་དེ་སྲས་རྣམ་ཐར་རྫོགས་པའི་འཕྲུལ། །
སྟོན་ཅིང་རྟོགས་པ་ཉེར་ཞིའི་རྩེ་དགའ་དགོད། །
་t
འཕགས་བོད་མ་ལ་ཡ་ཡི་སྐྱེད་ཚད་དུ། །
སྐྱེས་རབས་ལྗོན་པའི་འབྲས་བཟང་བསྟར་བ་ལས། །
སྐལ་མང་ལེགས་བྱས་བསོད་ནམས་བཟང་པོའི་མཐུས། །
ལྗོངས་འདིར་མཛད་པ་བཟང་བོའི་ཟློས་གར་བསྟན། །
ཁྱད་པར་ཁྱོད་ཐུགས་སྣང་བ་གཞོན་ནུའི་གཟིས། །
ཡུལ་འདིར་རྒུད་པའི་མུན་པ་བཅོམ་དང་ལྷན། །
བསྟན་འགྲོའི་པད་ཚལ་བཞད་པའི་གཉེན་ཤར་བ། །
སྤྲུལ་བའི་སྐྱེས་ཕྲེང་མཛད་པར་བསམ་བཞིན་དད། །
དེ་སླད་གསང་གསུམ་རྒྱན་གྱི་རྣམ་པར་ཐར། །
ལེགས་བཤད་གཏམ་བཟང་སྤོས་ཀྱི་གླང་བོའི་ཁར། །
དཔྱད་གསུམ་ཛ་ཏིའི་མེ་ཏོག་ཟོས་པའི་དྲི། །
ཀུན་དགའ་བསྐྱེད་པའི་བསུང་ཞིམ་འདི་ན་སྤྲོ། །
242



༄༅ ། །ལོ་རྒྱུས་དང་གནས་བཤད་་སོགས་ཀྱི་སྐོར།
དེ་ཡང་གུས་པའི་བསྟོད་ཕྱག་དང་འབྲེལ་བར་ཤིས་པ་བརྗོད་པའི་བདེན་ཚིག་
པདྨ་དཀར་བོའི་ཕྲེང་བ་སྔོན་དུ་སྤེལ་ནས་གཏམ་དུ་གླེང་བར་བྱ་བ་ནི། མདོ་སྨད་ལྷོ་
རྒྱུད་རྐྱང་ཚ་རོང་དྲན་པ་དགོན་ཤེལ་དཀར་ཆོས་སྡེ་གླིང་གི་དྲན་པ་སྐུ་ཕྲེང་རིམ་བྱོན་གྱི་
མཛད་རྣམ་ཤིན་ཏུ་བསྡུས་ཙམ་ཞིག་བརྗོད་པར་བྱའོ། ། འདི་ལ་གསུམ། དམ་པ་
གང་གི་འཁྲུངས་རབ་སྔོན་མའི་ཚུལ་བརྗོད་པ་དང༌། བྱེ་བྲག་དྲན་པ་ཤེས་རབ་བཀྲ་
ཤིས་པ་ནས་གདན་ས་རིམ་པར་བྱོན་པ་སོགས་ཀྱི་རྣམ་ཐར། ད་ལྟ་དགོན་སྡེ་ཉམས་
གསོ་བྱུང་བའི་ས་བོན་ཙམ་བརྗོད་པ་དང་གསུམ་མོ། ། །
དང་བོ་ནི། སྒྲུབ་གནས་རྡོ་རྗེ་བྲག་རྫོང་(ཆུ་ཁོལ་ཁ་)ལ་བསྟོད་པ་གྲུབ་པའི་གླུ་
དབྱངས་ལས། མཐོང་དང་ཐོས་དང་དྲན་དང་རེག་པས་ཀྱང་། །འགྲོ་བ་ཀུན་ལ་ཕན་
དང་བདེ་སྟེར་བ། །མི་ཕམ་བླ་མ་ཤེས་རབ་བཀྲ་ཤིས་དང༌། ། ཞེས་བསྔགས་པའི་
རོལ་མོ་བསྒྲགས་པ་བཞིན། མཐོང་ཐོས་དྲན་རེག་གིས་འབྲེལ་ཚད་དོན་ལྡན་དུ་སྒྲུབ་
པའི་གྲུབ་པའི་དབང་ཕྱུག་ཆེན་པོ་ཤེས་རབ་བཀྲ་ ཤིས་པ་དཔལ་བཟང་བོ་ཉིད་ནི།
ངེས་པའི་དོན་དུ་བསྐལ་བ་དཔག་ཏུ་མེད་པའི་སྔ་རོལ་ནས་བྱང་ཆུབ་མཆོག་ཏུ་མངའ་
བརྙེས་ཟིན་ཀྱང་། ཐུན་མོང་གདུལ་བྱའི་སྣང་ངོར་རྒྱལ་སྲས་སེམས་དཔའ་ཆེན་པོའི་
སྐུའི་རྣམ་པར་བསྟན་ཏེ། སྟོན་པ་ཤཱཀྱའི་སྲས་མཆོག་གསང་བ་ཆོས་ཀྱི་མཛོད་འཛིན་
ཕྱག་ན་རྡོ་རྗེ། འཕགས་པའི་ཚོགས་ཀྱི་དབུས་ན་མངོན་པར་མཐོ་བ་དགྲ་བཅོམ་པ་
གང་བོ་དང༌། རྒྱལ་བ་མཆོག་གི་གསང་སྔགས་ཀྱི་ལམ་བཟང་ལ་བརྟེན་ནས་གྲུབ་པ་
བརྙེས་ཤིང༌། ལྷ་འདྲེ་དམ་ལ་བཞག་ནས་བསྟན་འགྲོའི་དོན་ཆེན་གནང་བའི་གྲུབ་
པའི་དབང་ཕྱུག་ཆེན་པོ་སོགས་ཀྱི་སྐུའི་རྣམ་པར་བཟུང་བ་དང་། བོད་ཡུལ་གངས་
རིའི་ར་བའི་ཁྲོད་དུའང་མ་ཅིག་ལབ་ཀྱི་སྒྲོལ་མའི་ཐུགས་སྲས་དམ་པ། ཡོངས་རྫོགས་
བཀའ་བབས་སུ་གྲགས་པ་ཁུ་སྒོམ་ཆོས་ཀྱི་སེངྒེ་དང་། ཇོ་བོ་ཨ་ཏི་ཤ་ཆེན་པོའི་སྲས་
243



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མཆོག་བཀའ་གདམས་ཀྱི་དགེ་བའི་བཤེས་གཉེན་ཆེན་པོ་སྣེ་ཟུར་བ། འཇམ་མགོན་
རྒྱལ་བའི་དབང་བོའི་སྲས་པོ་ཚེ་བློས་བཏང་གི་རྟོགས་ལྡན་བཞིར་གྲགས་པའི་ནང་
གསེས་བུ་ལེ་བ་ནམ་མཁའ་རྒྱལ་མཚན། ལས་བཞིའི་འཕྲིན་ལས་ཀྱི་སྒོ་ནས་བསྟན་
འགྲོའི་དོན་ཆེན་མཛད་པའི་རྣལ་འབྱོར་བ་རྡོ་རྗེའི་དབང་ཕྱུག་ཞབས་དང༌། མདོ་
སྨད་ཡངས་པའི་ལྗོངས་འདིར་སྒྲུབ་པའི་རྒྱལ་མཚན་འཛིན་པའི་མཁས་གྲུབ་ཆེན་པོ་
རྣལ་འབྱོར་དབང་ཕྱུག་སོགས་ཀྱི་སྐུའི་སྐྱེ་བ་བཞེས་མཐར་དྲན་པ་ཤེས་རབ་བཀྲ་ཤིས་
སུ་སྐུ་འཁྲུངས་པའི་ཚུལ་འདི་ནི། འཁྲུངས་རབས་གསོལ་འདེབས་དངོས་གྲུབ་ཀུན་
སྩོལ་དགེ་ལེགས་ཆར་འབེབས་ཞེས་བྱ་བ་དཀོན་མཆོག་ཆོས་འཕེལ་གྱི་གསུང་དང་
མཐུན་པར་བཀོད་པ་ཡིན་ནོ། །
གཉིས་པ་ནི། དེ་ལྟར་འཁྲུངས་རབས་གསེར་རིའི་ཕྲེང་བ་རིམ་པར་མཛེས་
པའི་དྲན་པ་དགེ་གསར་རམ་དྲན་པ་ཤེས་རབ་བཀྲ་ཤིས་པའི་རྣམ་པར་ཐར་བ་བསམ་
གྱིས་མི་ཁྱབ་པ་བཞུགས་པ་ལས། དད་པའི་གསོས་སུ་ཆ་ཙམ་བརྗོད་པའི་དབང་དུ་
བྱས་ན། མགོན་པོ་གང་དེ་འཁྲུངས་པའི་ཡུལ་ནི། གླིང་དཀར་སྟོད་ཀྱི་རུས་རིགས་ཁྲ་
གླག་རྐྱང་གསུམ་དུ་གྲགས་པའི་ཡ་ཀྱལ། རྐྱང་ཞེས་པའི་མི་རྒྱུད་གནའ་དུས་ཁྲི་སྲོང་ལྡེ་
བཙན་གྱི་དུས་སུ་རོང་ཚ་ཆེན་བཅོ་བརྒྱད་བསྒྲིགས་པའི་ནང་གསེས་རྐྱང་ཚ་ཞེས་གྲགས་
པའི་ཡུལ་སྡེ་ཡིན། ལོ་རྒྱུས་པ་ལ་ལས་རྐྱང་དང་དཔའ་རྩལ་ནུས་གསུམ་འཛོམས་པའི་
རྒྱ་ཚའི་ཡང་རྒྱུད་ཀྱི་རུས་རིགས་སུ་གཏོགས་པས་རྐྱང་ཚ་ཐོགས་པར་བཤད་པའང་
འདུག་སྟེ། གང་ལྟར་རྐྱང་ཚ་ཞེས་གྲགས་པའི་ཡུལ་གྲོང་འདི་ལ། གནའ་རབས་སུ་ཚོ་
བ་མང་བོ་མཆིས་ཀྱང༌། དུས་ཕྱིས་སྐེད་རྒྱུད། ཆུ་རྒྱུད། རྒུར་རོ་བཅས་རྐྱང་ཚོ་བ་
གསུམ་བྱུང་ལ། སྐེད་རྒྱུད་ནང་གསེས་སྟག་མོ་ལ་སྐོར། སྤུག་རྩ། སྔ་སྐོར། གཡག་
སྟོད་ཚོ་བ་སོགས་དང་། སྐེད་རྒུར་ལ། དོམ་སྐོར། མགར་རུ་སོགས་དང་། འ་
244



：་，་ ་་
་་་་་་་ ，་，，，，，，，,་
༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
བཟང་ལ། ལུ་ལུ་ཁ། སྤུག་རྩ། བྱ་འབྲས་ཚོ་བ་སོགས་ཡོད། ཆུ་རྒྱུད་ནང་གསེས་
བུམ་པ། བྱ། ར་སྐོར། སྔོ་ལེབ། ཆོ་ཞག ཨ་ཞན། འབྲས་ཚང་། ཡག་སྐྱ། རྫི་
གནས། འཇིགས་མེད། རེ་མཆིས། མགར་ར། མི་ཚ་སོགས་ཚོ་བ་དུ་མ་བྱུང་ལ།
དེའི་རྩ་བ་ལྟ་བུར་རོང་བར་དཔེ་གསུམ་མམ། མི་དཔེ་རོང་གསུམ་དུ་གྲགས་པ། མི་
ཚ། དཔེ་ཐེའི་གཡུ་འཇའ། རོང་བ་གསུམ། ཆུ་རྒྱུད་ཀྱི་རྨང་གཞིའི་ཚོ་བ་གསུམ་དུ་
བཤད་པ་སྣང་། རྒུར་རོ་ཞེས་པའི་ཚོ་བ་ལ་ནང་གསེས་ཨ་སྙན་ལ། ཧོར་ཡུལ་དང་སྔོ་
རོ། བྱང་ལུང་ལ། དཔའ་ཚ། སྒ་རིགས། ཀོ་དྷཱ། དགའ་ཞིག་ལ། ཐཱ་ལ་དང་
མདའ་མཁན། མདོ་བ་ལ། ཨ་དགེ མེ་དགེ ཞྭ་རིགས། ཁྱུང་རྩ་སོགས་དང་།
གཞན་ཡང་དྲན་པ་ཚོ་བ་བཅས་ཡོད། ཚོ་བ་འདི་དག་ནི་གནའ་རབས་ཀྱི་ཚོ་བ་ཆེན་པོ་
དེ་དག་གི་ཤུལ་འཛིན་གྱི་ཚོ་བ་ཤ་སྟག་ཡིན་པར་གྲགས་སོ། ། ཚོ་བ་ཆེན་པོ་དེ་དག་
ལས་དྲན་པ་ཚོ་བ་ཞེས་གྲགས་པ་ནི། སྔོན་དུས་གཡུང་དྲུང་བོན་གྱི་གྲུབ་ཐོབ་བརྒྱད་
ཅུའི་གཞུག་མ་བོན་གྱི་ཐུགས་སྟོན་དྲན་པ་ཞེས་པ། སྐྱེ་བ་ལྔ་བརྒྱ་དྲན་པས་དྲན་པ་
ཞེས་པའི་མཚན་འཆང་བ་ཞིག་མདོ་སྨད་ས་ཡི་ཐིག་ལེ་འབྲུག་ཉལ་ཁིས་ཁ་ཞེས་པར་
བྱོན་ནས། བྲག་དཀར་བྱ་སྒོ་དང་འབྲིང་བའི་བྲག་དཀར་སོགས་ཀྱི་གནས་རྣམས་
བྱིན་གྱིས་བརླབས་ཤིང༌། ཡུལ་འདིར་བྱོན་ནས་བླ་ཆེན་པོ་དྲན་པའི་གདུང་རབས་
འཕེལ་བ་ལ་བརྟེན་ནས། དྲན་པ་ཚོ་བ་ཞེས་གྲགས་པ་འདི་བྱུང་བར་བཤད། ཚོ་བ་
འདི་ལས་སྔོན་དུས་བོན་སྟག་ཤམ་ཅན་དང་། དྲན་པ་ནམ་མཁའ་ཞེས་གྲགས་པ་
སོགས་སྔོན་དུས་ཀྱི་གྲུབ་རིགས་མང་བོ་བྱུང་བའི་རྒྱུད་དུ་དྲན་པ་དགེ་གསར་འཁྲུངས་
པར་གསུངས་ཏེ། རྣམ་ཐར་ཡིག་རྙིང་ལས། གོང་མ་ཤིན་ཏུ་མཁས་པའི་གྲགས་སྙན་
ཅན། ། དེ་ཡི་གདུང་རིགས་ཡིན་པས་ཞེས་དང་། བཟང་བོའི་ལས་ཅན་དགེ་ལེགས་
བྲམ་ཟེའི་རིགས་སུ་འཁྲུངས། ། ཞེས་གསུངས་པ་ལྟར། བོན་དྲན་པ་ཆེན་པོའི་
245
： …
..….
...，：
་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གདུང་རིགས། ཡབ་ཡུམ་རིགས་རུས་ཕུན་སུམ་ཚོགས་པ་ལས་དྲན་པ་ཤེས་རབ་བཀྲ་
ཤིས་སམ་དྲན་པ་དགེ་གསར་འཁྲུངས་པ་ཡིན། ཁོང་གི་ཡབ་དང་ཁུ་བོ་གཉིས་ཀྱང་
མདོ་སྔགས་ཀྱི་གཞུང་ལ་མཁྱེན་རྒྱ་ཅན། ཡི་དམ་ཆོས་སྐྱོང་དུ་མའི་བསྙེན་སྒྲུབ་མཐར་
འཁྱོལ་ཞིང་། བཀའ་སྲུང་བྲན་དུ་འཁོལ་བའི་ནུས་ལྡན་དུ་གྲགས་པ་བྱུང་། སྐབས་དེ་
དང་མཚུངས་པར་ ཨ་སྙན་གྲོང་སྔོ་རོ་ཚོ་བ་ནས་སྔོ་ དགེ་ ཁུང་ཉལ་འཁྲུངས་ ཤིང་།
མགར་རུ་ཚོ་བ་ནས་མགར་དགེ་གྲགས་བཟང་ཞེས་པ་འཁྲུངས་པར་གསུངས། རྣམ་
པ་གསུམ་དུས་ཐོག་གཅིག་པར་ངེས་པ་སྔོ་དགེ་ཁུང་ཉལ་གྱི་སྒྲུབ་ཕུག་ཆུ་ཁོལ་ ཤར་
ཕྱོགས་ཀྱི་སེངྒེ་རྫའི་ངོས་སུ་ཡོད་ལ། མགར་དགེ་གྲགས་བཟང་གི་སྒྲུབ་ཕུག་མགར་
ལུང་ནང་གི་རྫ་ཀློད་ན་ཡོད། སྒོམ་ཤར་བྲག་ངོས་སུ་དྲན་པ་དགེ་གསར་གྱི་སྒྲུབ་ཕུག་
བཞུགས། རྣམ་པ་གསུམ་གྱི་གུང་ཚིགས་གསོལ་བའི་སྐབས། ཕན་ཚུན་གྱི་རྩར་ནམ་
མཁའ་ནས་གཤེགས་བཞུད་མཛད་པ་ཡུལ་མི་རྣམས་ཀྱིས་མཐོང་བའི་ལོ་རྒྱུས་ད་ལྟའང་
མང་ཚོགས་ཁྲོད་དུ་རླུང་ལྟར་གྲགས། །
དྲན་པ་ཤེས་རབ་བཀྲ་ཤིས་པ་འདི་ཉིད་ལ་དྲན་པ་དགེ་གསར་ཞེས་མཚན་
གྲགས་པའི་ རྒྱུ་མཚན་ནི། རྒྱལ་མཁན་པོ་གྲགས་པ་རྒྱལ་མཚན་ གྱིས་རྣམ་ཐར་
བརྩམས་པ་ལས་གསལ་བ་དང་། མདོ་སྨད་ཆོས་འབྱུང་དུའང། འདི་བའི་གོང་མ་ཆུ་
ཚན་དང་ཉེ་བར་སྔོ་དགེ་ཁུང་ཉལ་མ། མགར་དགེ་གྲགས་བཟང་། དྲན་པ་དགེ་
གསར་གསུམ་བྱུང་བའི་ཕྱི་མ་དྲན་པ་ཤེས་རབ་བཀྲ་ཤིས་ཡིན་ཞེས་གསུངས། དགེ་
གསར་ཞེས་པ་ནི། འདི་ཕྱོགས་ཀྱི་བོན་བསྒྱུར་པས་དགེ་གསར་ཞེས་ཐོགས་ཟེར་
ལུགས་དང༌། ཡང་སྔགས་རྙིང་མ་ནས་དགེ་ལྡན་པར་གསར་དུ་གྱུར་པས་དགེ་གསར་
བཏགས་ཞེས་བཤད་སྲོལ་གཉིས་བྱུང༌། ཁོང་གི་འཁྲུངས་ལོ་མི་གསལ་ཀྱང་རབ་བྱུང་
དགུ་བའི་ནང་ངམ་བཅུ་བའི་སྟོད་ཞིག་ལ་འཁྲུངས་པ་འདྲ་སྟེ། སློབ་དཔོན་ངག་དབང་
246



༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར།
ཆོས་གྲགས་དཀོན་མཆོག་གྲུབ་པའི་སྡེའམ། ཡོངས་གྲགས་ར་རོང་ཆོས་གྲགས་རྒྱ་
མཚོ་རབ་བྱུང་དགུ་བའི་ས་ཡོས་ལ་འཁྲུངས་པར་གསུངས་པས་ཁོང་གི་ཞལ་སློབ་ལ།
མདོ་སྨད་ཆོས་འབྱུང་དུ་སྔོ་དགེ་ཁུང་ཉལ་མ་དང་། ཤེས་རབ་སེངྒེ་སོགས་སློབ་མ་
འདུལ་འཛིན་ཁ་ཤས་བྱུང༌། དྲན་པ་དགེ་གསར་གྱི་བླ་མ་དྷརྨ་ཀིརྟི་ཡང་འདི་བ་ཡིན་པ་
འདྲ། ཞེས་གསུངས་པ་དང༌། ཡུལ་མི་བྱིངས་ཀྱི་ངག་རྒྱུན་དུའང་སྔོ་མགར་དྲན་
གསུམ་དུས་ཐོག་གཅིག་པར་ཕེབས་པའི་བཤད་སྒྲོས་ཡང་འདུག་པས་སོ། ། དེ་འདྲ་
ཡིན་ན་དྲན་པ་སྤྲུལ་བའི་སྐུ་དཀོན་མཆོག་དར་རྒྱས་ཚང་དང༌། དྲན་པ་ཤེས་རབ་བཀྲ་
ཤིས་ཀྱི་བར་ཕལ་ཆེར་ལོ་བརྒྱ་ཕྲག་ཡས་མས་འགྲོ་དགོས་པར་མངོན་ཏེ། སྤྲུལ་སྐུ་
ཕེབས་ཚུལ་དེ་འདྲ་དམ་པ་གཞན་གྱི་རྣམ་ཐར་དུ་མང་བ་ལྟར། འདིར་ཡང་། མདོ་
སྨད་ཆོས་འབྱུང་དུ་སྔོན་གནས་རྗེས་དྲན་གྱི་གསུང་ཤིན་ཏུ་གསལ་བས། དྲན་པ་ཤེས་
རབ་བཀྲ་ཤིས་ཀྱི་སྤྲུལ་སྐུ་བྱས་ནས་བླུས་ཞེས་པའི་ཚིག་གི་ནུས་པས་ཀྱང་གསལ་ལ།
དྲན་པ་ཤེས་རབ་བཀྲ་ཤིས་ཀྱི་སྐུ་རིང་ལ་ཆབ་ཚན་བརྡོལ་བར་གསུངས་པས་ན་དུས་སྔ་
ཤོས་ཡིན་དགོས་པ་དང་། དྲན་པ་དཀོན་མཆོག་དར་རྒྱས་པས། རྒྱལ་མཁན་པོ་
གྲགས་པ་རྒྱལ་མཚན་ལ་དྲན་པ་ཤེས་རབ་བཀྲ་ཤིས་པའི་རྣམ་ཐར་ཞུས་པའི་ནང་རྣམ་
ཐར་ཡིག་རྙིང་གི་ས་བོན་བཀོད་ཡོད་ཀྱང་འཁྲུངས་ལོ་དང་ཡབ་ཡུམ་གྱི་མཚན་མ་ངེས་
པའི་ཚུལ་ལ་གཞིགས་ནའང་དུས་ཐོག་དེ་ལས་ཆེས་སྔ་བའི་རྟགས་སུ་མངོན་ནོ། །
དེ་ཡང་དྲན་པ་ཤེས་རབ་བཀྲ་ཤིས་དགུང་ལོ་དྲུག་ནས་བཟུང་བཅུ་གཉིས་ཀྱི་
བར། ཡབ་ཀྱི་དྲུང་དུ་ཀློག་དང་རྟ་མགྲིན་གྱི་ཆོས་སྐོར་རྫོགས་པར་བསླབས། དགུང་
ལོ་བཅུ་གསུམ་ནས་བཅོ་བརྒྱད་ཀྱི་བར་གསང་སྔགས་རྙིང་མའི་སྒྲུབ་པ་བཀའ་བརྒྱུད་ཀྱི་
དབང་དང༌། བཀའ་སྲུང་ལས་མཐའ་དྲག་པོའི་སྐོར་རྣམས་ཀྱང་གསན། གཞན་ཡང་
རིག་པའི་གནས་ཀྱི་ཕྱོགས་སུ་སྨན་གྱི་རྒྱུད་བཞི་དང༌། སྒྲ་མདོ། རྩིས་དཀར་ནག
247



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྙན་ངག ལྷ་རིས། ལྡེར་བཟོ་སོགས་རིག་གནས་མཐའ་དག་ལ་མཁས་པར་སྦྱངས།
ཆོས་སྐྱོང་གི་ལས་བཞིའི་འཕྲིན་ལས་ལ་བརྟེན་ནས་ལོག་ལྟ་ཅན་དུ་མ་ཟིལ་གྱིས་མནན་
ཞིང་། ཆེ་དགུ་དབང་དུ་བསྡུས་པ་ན། དེ་ཙམ་གྱིས་སེམས་རྒྱུད་འདུལ་བར་མི་ཕན་
པས་སྒྲུབ་པ་སྙིང་བོར་བྱས་པས་རང་གཞན་ཀུན་ལ་ཕན་ཚུལ་དགོངས་ཙ་ན། སྐྱེ་བོ་མ་
རུངས་པ་ཞིག་གིས་ཟས་ངན་དྲངས་པས་སྐུ་བསྙུན་པ་ན། ཕྱག་རྡོར་ཨ་ཙརྱའི་བསྙེན་
པ་ལོ་སྐོར་གཅིག་ཙམ་མཛད་སྐབས། སྤྱིར་འཁོར་བའི་བྱ་བ་སྙིང་བོ་མེད་པ་དང་།
ཡང་དགོས་བསམ་སྦྱོར་ལོག་པའི་སྐྱེ་བོ་རྣམས་ལ་སྙིང་རྗེ་ཤུགས་དྲག་དགོངས་ནས།
ད་ལྟ་ནད་འདིས་མི་འཚོ་ཡང་རུང་གི ཕྱི་མར་རྟེན་བཟང་ཐོབ་ནས་མདོ་སྔགས་ཀྱི་
བསྟན་པ་རིན་པོ་ཆེ་དང་མཇལ་ནས་བསྟན་དང་འགྲོ་དོན་འགྲུབ་པའི་ཐུགས་སྨོན་
མཛད་པའི་ཚེ། རྨི་ལམ་དུ་དབེན་གནས་ཞིག་ལ་དགེ་སློང་སྐུ་མདོག་སྔོ་སངས་པ་སྐྱིལ་
ཀྲུང་མཛད་ནས་ཞལ་ཤར་དུ་གཟིགས་པ་ཞིག་མཇལ་ནས་ཆོས་ཞུས་པས། ལྟ་བའི་ངོ་
སྤྲོད་རྒྱས་པ་གནང་ནས་ནུབ་ཕྱོགས་སུ་སྐར་མདའ་ལྟར་གཤེགས་པས་པདྨ་སཾ་བྷ་ཝ་
ཡིན་པར་རྟོགས་ནས་ཕྱི་ཉིན་དགའ་སྤྲོ་ཚད་མེད་བྱུང་གསུངས། དེ་ཕྱིན་ཆད་ཟབ་
མོའི་དོན་ལ་དམིགས་པའི་ཏིང་འཛིན་བརྙེས་ཤིང་། སྐྱེ་ཤི་བར་དོའི་འཇིགས་པ་ལས་
སྒྲོལ་བའི་གདེང་ཐོབ་པས། སྐུའི་བསྙུན་ཡང་རང་དྭངས་སུ་སོང་། ལོ་དེའི་དཔྱིད་
ཀར་འཇམ་མགོན་རྒྱལ་བ་གཉིས་པའི་གདན་ས་སྐུ་འབུམ་བྱམས་པ་གླིང་དུ་མཇལ་
ནས་གསེར་སྡོང་མདུན་དུ་ཐུགས་སྨོན་གནང་། དེ་ནས་ཆོས་རྗེ་དོན་གྲུབ་རིན་པོ་ཆེའི་
གདན་ས་དགེ་ལྡན་བསྟན་པའི་མ་དགོན་བྱ་ཁྱུང་ཐེག་ཆེན་དར་རྒྱས་གླིང་དུ་བྱོན་ནས་
མཁན་པོ་ཚད་ལྡན་ལས་རབ་ཏུ་བྱུང༌། མཁན་པོ་དེ་ལ་སྤྱན་རས་གཟིགས་ཀྱི་སྒོམ་
སྒྲུབ་ཀྱི་ཁྲིད་ཞུས། བྱང་གི་དགོན་ཆེན་རྣམས་སུ་མཇལ། བླ་ཆེན་དགོངས་པ་རབ་
གསལ་གྱི་བཞུགས་གནས་རི་བོ་ཏན་ཏིག་ཏུ་བྱོན་ཏེ་ཐུགས་དམ་དང་སྒྲུབ་སྦྱང་མཛད་
Aག་
ས
ནས་
248



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
པས་སྡིག་སྒྲིབ་དག་པའི་ལྟས་ཁྱད་པར་ཅན་བྱུང་བ་དང་། སྔར་སྤྱན་རས་གཟིགས་ཀྱི་
ཁྲིད་ཞུས་པ་ནས་མ་ཎི་བྱེ་བ་བཟླས་ནས་གྲུབ་པའི་ཚེ་ཡང་རྨི་ལྟས་ཁྱད་པར་བ་བྱུང་
ཚུལ་སོགས་དེ་འདྲ་བརྗོད་ཀྱིས་མི་ལང་། རང་ཡུལ་དུ་བྱོན་ནས་སྐྱེ་བོ་མི་བསྲུན་པ་
རྣམས་ཆོས་ལ་འཛུད་ཕྱིར། ཆོས་སྐྱོང་དུ་མའི་བསྙེན་སྒྲུབ་མཛད་ཚེ་འདོད་ཁམས་
དབང་མོས་འཕྲིན་ལས་སྒྲུབ་པའི་ལྟས་བྱུང་། དགོས་གལ་ཞིག་གི་སྐབས་ཐུགས་འུར་
ཏེ་དམོད་བོར་བས་དེ་མ་ཐག་ལས་ཐོགས་མེད་དུ་སྒྲུབ་པ་སོགས་བསྟན་སྲུང་བྲན་ལྟར་
འཁོལ་བས་ནུས་མཐུ་ཆེ། དགུང་ལོ་ཉེར་གསུམ་གྱི་དུས་སུ་རྒྱལ་བོའི་བཀའ་འབུམ་
གཟིགས་པས། སྟོང་བ་ཉིད་ཀྱི་དོན་གཤའ་མ་ཐུགས་རྒྱུད་ལ་འཁྲུངས་པ་དང༌། ཏིང་
ངེ་འཛིན་གྱི་ཉམས་སྣང་ལ་ཆོས་ཕུང་དུ་མ་ངག་ནས་སྐྱོར་ཐུབ་པ་སོགས་ཡ་མཚན་པའི་
རྟོགས་པའི་ཡོན་ཏན་ཀློང་དུ་གྱུར་ན་ཡང་བུམ་ནང་གི་མར་མེ་བཞིན་མི་མངོན་པར་སྦ་
བར་མཛད་དོ། ། ཁྱད་པར་ཐོས་པས་བློ་མིག་འབྱེད་པ་གལ་ཆེ་བར་དགོངས་ནས་བླ་
མ་རཏྣ་སེང་ཧ་ལས་གསང་འདུས་མི་བསྐྱོད་རྡོ་རྗེའི་དབང་དང་། གཅོད་དབང་།
ཐུགས་རྗེ་ཆེན་པོ་བཅུ་གཅིག་ཞལ་གྱི་དབང་། རྟ་མགྲིན་གྱི་དབང་སོགས་དབང་རྗེས་
གནང་མང་བོ་དང་། འདུས་པའི་རིམ་གཉིས་ཀྱི་ཁྲིད་སོགས་ཁྲིད་ཀྱི་སྐོར་དུ་མ། ལམ་
སྒྲོན་གྱི་ལུང་སོགས་བཀླག་ལུང་མང་བོ་བཅས་གསན། བླ་མ་ཨ་ཁྲོའི་དྲུང་དུ་ཐུགས་རྗེ་
ཆེན་པོའི་ཆོས་སྐོར་གྱི་ཁྲིད་དང་། སློབ་དཔོན་ཅོ་ནེ་མི་ཉག་པའི་མདུན་ནས་འདུས་
པའི་དབང་དང་། ཚེ་དཔག་ལྷ་དགུའི་དབང་སོགས་དང་། སློབ་དཔོན་བྱང་བའི་
དྲུང་དུ་དབུ་མའི་ལྟ་ཁྲིད་དང་། སློབ་དཔོན་དྷརྨ་ཀིརྟིའི་སྤྱན་སྔར་རྩ་འཇུག་གཉིས་
དང་། བྱམས་ཆོས་སྡེ་ལྔ་སོགས་གཞུང་ཆེན་མོའི་སྐོར་དང་། ཐ་སྙད་རིག་པའི་ཕྱོགས་
སུ་སྙན་ངག་དང་། མངོན་བརྗོད། སྡེབ་སྦྱོར་སོགས་གསན་པ་དང་། མཉམ་བཞེས་
ཀྱི་ཕྱོགས་སུ་ཟབ་པ་དང་རྒྱ་ཆེ་བའི་བཀའ་མང་དུ་གསན་ནས་ཐོས་པ་རྒྱ་ཆེན་མཛད།
249



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དེ་ནས་དགུང་ལོ་སུམ་ཅུ་བ་ལ་ དབེན་པའི་ གནས་སུ་ཉམས་ལེན་ལ་གཞོལ་བར་
དགོངས་ནས། གནས་བཙལ་དུ་ཕྱིན་པས་ད་ལྟའི་ཆབ་ཚན་འདིའི་ཆུ་མིག་རྡོལ་བ་
དང་འཕྲད་ནས་འགྲོ་བ་ནད་པའི་གསོས་སུ་གཟིགས་ཏེ། བདུད་རྩི་སྨན་གྱི་ཆབ་ཚན་
དུ་བྱིན་རླབས་མཛད་པས་རྟེན་འབྲེལ་བཟང་བོའི་སྒོ་བརྒྱ་ཕྱེ། གནས་དེའི་ཉེ་འཁོར་
གྱི་བྲག་ལ་སྒྲུབ་ཁང་བྱས་ནས་བཞུགས་པ་ནི། ཆབ་ཚན་ཆུ་ཁོལ་གནས་བསྟོད་གྲུབ་
པའི་གླུ་དབྱངས་ལས། གངས་ཅན་གྲུབ་མཆོག་ཤེས་རབ་བཀྲ་ཤིས་སོགས། །ཡབ་
སྲས་རྣམས་ཀྱིས་གྲུབ་པ་བརྙེས་པའི་ས། །གནས་གསུམ་དཔའ་པོ་མཁའ་འགྲོའི་བསྟི་
གནས་མཆོག །ཨོ་ཊི་ཡ་ནའི་གསང་བའི་བྲག་ཕུག་ལ། །འགྲན་པར་ནུས་པའི་རྡོ་
རྗེའི་ཕོ་བྲང་འདིར། ། ཞེས་བསྔགས་པ་ལྟར། གནས་མཆོག་དེར་བཞུགས་ནས་
ཟབ་ལམ་གཅོད་ཀྱི་མཉམ་བཞེས་ཡུན་རིང་མཛད་པས། གནས་གཞིའི་བདག་པོ་དང་
མི་མ་ཡིན་རྣམས་དབང་དུ་བསྡུས་ཏེ་གཡར་དམ་བཅས་པ་ནི། དེ་ཉིད་ལས། སྔོན་
དུས་གྲུབ་དབང་ཤེས་རབ་བཀྲ་ ཤིས་ཀྱིས། །མི་མིན་གདུག་པ་ཅན་རྣམས་དམ་ལ་
བཏགས། །དཀར་ཕྱོགས་སྐྱོང་བའི་ལྷ་ཀླུ་གཉེར་དུ་གཏད། ། ཅེས་གསུངས་པ་
ལྟར་ལ། ཁྱད་པར་བདུད་རྩི་ཆབ་ཚན་འདི་ཉིད་ལ། ཀླུའི་བྱང་ཆུབ་སེམས་དཔའ་
སངས་རྒྱས་ཀྱི་ཞལ་མཐོང་བ་ཞིག་གནས་པར་གསུངས་པ་དེ། དམ་པ་དུ་མའི་ཞལ་
མཐུན་དུ་བསྔགས་པར་མཛད་དེ། སྐྱབས་མཆོག་ཀུན་མཁྱེན་རིན་པོ་ཆེ་ཆབ་ཚན་དུ་
ཕེབས་དུས་ཀླུས་ཕྲེང་བསྒྲིགས་ནས་བསུ་བ་བྱས་པ། ཕལ་བའི་མཐོང་སྣང་དུ་སྦྲུལ་གྱི་
ཕྲེང་བསྒྲིགས་པ་སོགས་རྣམ་ཐར་དུ་བསྔགས་བརྗོད་གནང་ཡོད་པ་དང་། ཀིརྟི་རིན་
པོ་ཆེ་བློ་བཟང་འཕྲིན་ལས་པས། སྟོན་མཆོག་མཉམ་མེད་ཤཱཀྱའི་རྒྱལ་བོ་སོགས། །
རྣམ་འདྲེན་དུ་མའི་སྤྱན་སྔར་ལྔ་བདོའི་འགྲོར། །ཕན་དང་བདེ་བའི་སྣང་བ་འཛད་
མེད་དཔལ། །སྟེར་བའི་རླབས་ཆེན་ཐུགས་བསྐྱེད་སྨོན་ལམ་བརྒྱ། །བཏབ་པའི་
250



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
འབྲས་བུ་དུས་སུ་སྨིན་པ་ལས། །ཐུན་མོང་གདུལ་བྱའི་སྣང་ངོ་དང་འཚམས་པར། །
འཚོ་མཛད་གདེངས་ཅན་བདག་པོའི་གཟུགས་བཟུང་སྟེ། ། ཞེས་གསུངས་པ་ལྟར།
ཀླུའི་བྱང་ཆུབ་སེམས་དཔའ་དེའི་ཐུགས་རྗེ་བདེན་སྟོབས་ཀྱིས་བཞི་བརྒྱ་རྩ་བཞིའི་ནད་
ཉེ་བར་ཞི་བ་དང༌། ཡུལ་འདིའི་སྦྲུལ་རིགས་སྣ་ཚོགས་པས་ཀྱང་མི་ལ་མི་འཚེ་བ་མངོན་
སུམ་གྱིས་མཐོང་ངོ༌། ། ཡང་དྲན་པ་ཤེས་རབ་བཀྲ་ཤིས་པས་ཆབ་ཚན་ཁར་བྲག་
སེངྒེ་ལྟ་བུའི་འོ་འཛིན་ལས་བདུད་རྩིའི་ཆབ་ཚན་ཕབ་ནས་བུད་མེད་ཆབ་ཚན་འདུག་
གནས་སུ་བྱིན་གྱིས་བརླབས་པ་སོགས་གྲུབ་པའི་རྟགས་མཚན་སྣ་ཚོགས་བྱུང་བའི་ལོ་
རྒྱུས་མང་ངོ༌། ། དེ་དུས་ཁོང་ལ་འཚོ་བ་ཡེ་མེད་པས་ཆ་རྐྱེན་ཅུང་ལྡན་པའི་གནས་སུ་
ཕེབས་པར་དགོངས་ཚེ། ནམ་མཁའ་ནས། གནས་འདིར་བཞུགས་ན་ལོངས་སྤྱོད་
ཆར་བཞིན་འབེབས། །ཐུགས་ཀྱི་བཞེད་པ་ལྷུན་གྱིས་འགྲུབ་ནས་འོང་། ། ཞེས་
པའི་སྒྲ་གྲགས་བྱུང་བས་མཐའ་འཁྱོལ་བར་དུ་བཞུགས་རྒྱུ་ཐག་བཅད་ནས། སྡིག་
སྒྲིབ་སྦྱངས་པའི་ཕྱིར་སཙྪ་མང་བོ་བཏབ་པ་དང་། སྨྱུང་གནས་ལ་བཞུགས་པ། ཆུ་
གཏོར་གཏོང་བ། ཕྱག་མཆོད་མཎྜལ་སོགས་ཚོགས་བསགས་སྒྲིབ་སྦྱང་གནང་བས་
འཚོ་ཆས་དཀོན་ཡང་ཡ་ང་མེད་པར་བཞུགས་པས་དཀའ་ཐུབ་བཟོད་པར་གྱུར། ཡི་
དམ་གྱི་ལྷ་མང་བོའི་བསྙེན་པ་མཛད་དེ་གཟུངས་སྔགས་ཁྲི་འབུམ་བྱེ་བ་ས་ཡ་ཐེར་
འབུམ་དུང་ཕྱུར་སོགས་སོ་སོ་ནས་སྒྲུབ་ཚུལ་རྣམ་ཐར་ལས་ཤེས་ཤིང་། དམ་པ་འདིའི་
ངང་ཚུལ་ནི། མངོན་རྟོགས་རྒྱན་ལས། ནགས་གནས་འདོད་ཆུང་ཆོག་ཤེས་དང་། །
ཞེས་སོགས་ལྟར་ས་ལྔ་བའི་ཡོན་ཏན་གསུངས་པ་དང་ཆ་འདྲ་བ་ཞིག་ཐོབ་པ་ནི། རྣམ་
ཐར་ལས། ཁ་ཟས་བདུད་རྩི་ལྔས་ཀྱང་ཆོག །ཞེན་ཅིང་ཆགས་པ་གཏན་ནས་མེད། །
གཅིག་བུར་སྡོད་ལ་རྟག་ཏུ་དགའ། །དཀའ་ཐུབ་སྤྱོད་ལ་མི་ནུས་མེད། །ཡིད་ནི་
མཆོག་ཏུ་གཟུ་བོར་གནས། །འཇིག་རྟེན་ཆོས་བརྒྱད་སྙོམས་སྤྱོད་མཛད། །ཉོན་
251་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མོངས་ཤས་ནི་ངེས་པར་ཆུང་། །ཞེ་སྡང་ང་རྒྱལ་ ཤུགས་ཀྱིས་སྤངས། །ཤེས་རྒྱུད་
ཡངས་ལ་ངང་རྒྱུད་རིང༌། །རྙེད་པ་དབྱིག་རྟ་ཐོབ་པའི་ཚེ། །མཐོང་བ་ཙམ་གྱིས་ཞེ་
འདོད་བྲལ། །ཐོབ་བློ་སྐྱེས་པ་གཏན་ནས་མེད། ། ཅེས་སོགས་དང་། ཕ་རོལ་ཕྱིན་
དྲུག་མི་མཐུན་ཕྱོགས། །ཀུན་ཏུ་ཤུགས་ལ་སྤངས་པ་དང་། །ཕྱིན་དྲུག་དངོས་གཞིར་
གྱུར་པ་གང་། །དེ་ཉིད་ལྷུར་ལེན་རང་རྒྱུད་སྦྱོར། ། ཞེས་དང་། ཤེས་དང་ཤེས་བྱའི་
ཡོན་ཏན་གང་། །མངོན་པར་མི་བྱེད་སྦེད་ལ་བརྩོན། ། ཞེས་སོགས་རྣམ་ཐར་གྱི་
སྡོམ་ལྟ་བུ་གང་མང་བཀོད་པ་ཟུར་དུ་གཟིགས། ཁྱད་པར་བྱམས་སྙིང་རྗེ་བྱང་ཆུབ་ཀྱི་
སེམས་སྒོམ་པ། གཏོང་ལེན་གྱི་དམིགས་པ་དངོས་སུ་རྩལ་ཐོན་པ། རིམ་གཉིས་ཀྱི་
རྣལ་འབྱོར་མཐར་ ཕྱིན་ པའི་ ཚུལ་ དང་། ལྷ་ ལུང་ནང་ དུ་ མི་ མངོན་ པའི་ འཇམ་
དབྱངས་ཕུག་པར་ཨ་ར་པ་ཙ་ནའི་ལྗགས་བསྙེན་གྱི་དུས། སྔགས་གྲངས་བསགས་
པའི་རིམ་པ་དང་མཚུངས་པར་མཚན་མ་ཁྱད་པར་ཅན་དུ་མ་བརྙེས་པ་སོགས་རྣམ་
ཐར་མུ་ཐི་ལའི་ཕྲེང་བར་གསལ་བ་བཞིན་དང༌། ཆབ་ཚན་གནས་བསྟོད་དུའང་།
སྔོན་ཚེ་གྲུབ་ཆེན་ཤེས་རབ་བཀྲ་ཤིས་ལ། །རྒྱལ་བའི་ཡབ་གཅིག་རྗེ་བཙུན་འཇམ་
དབྱངས་ཀྱིས། ། ཞལ་ བསྟན་ བྱིན་རླབས་ ལུང་ བསྟན་ མཛད་ པའི་ ས། ། འཇམ་
དབྱངས་ཕུག་ཅེས་མི་མངོན་ཚུལ་དུ་ཡོད། ། ཅེས་པ་ལྟར་རོ། །
སྐུ་ཚེའི་མཇུག་ཕྱོགས་བསྟན་པ་དང་འགྲོ་བའི་དོན་ལ་གཟིགས་ནས་དྲན་པ་
གྲོང་བའི་ཀླད། ཤེལ་དཀར་རྫ་འདབས་སུ་བྱོན་ཏེ་རི་ཁྲོད་དགོན་པ་ཕྱག་འདེབས་
མཛད་དེ། རྟེན་གསུམ་གསར་བཞེངས་གནང་། ད་ལྟ་དགོན་པ་དེའི་ཤུལ་ལ་དགོན་
མཐིལ་དང་། དགོན་མཐའི་ཕ་བོང་ཞེས་སྨྲ། མདོ་སྨད་ཆོས་འབྱུང་དུའང་། དྲན་པ་
ཤེས་རབ་བཀྲ་ཤིས་པའི་དུས་ཀྱི་མཆོད་ཁང་གི་དུས་གསུམ་སངས་རྒྱས་ཀྱི་སྨན་སྐུ་ཞེས་
བཀོད་པས་ཀྱང་ཤེས། ཕྲག་ཁའི་ཁིས་ན་བྱམས་ཁང་ཡང་ཡོད། དྲན་པའི་གྲོང་ན།
252



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
དྲན་པ་སྐུ་རྟེན་ཚང་ན་ཚངས་པའི་བཙན་ཁང་དང་མཆོད་ཁང་ཆེ་བ་སོགས་ཡོད།
སྔགས་པ་ཚང་ན་ཡང་ལྷ་ཁང་སོགས་ཡོད་པ་དེ་དུས་ཀྱི་སྐབས་སུ་བྱུང་བར་བཤད།
ཡང་ཤེལ་དཀར་གྱི་མདོ་ཁར་རྒྱས་སྒར་ཞེས་པའི་སར་ཀླུ་དུང་སྐྱོང་གནས་སའི་ཆུ་མགོ་
ཞིག་ཡོད་པར། སེར་འགོག་པ་ཞིག་གིས་ཡུངས་ཐུན་གྱིས་བྲབ་ནས་ཀླུའི་མིག་བསྐྲུན་
པར་བྱས་པ། དྲན་པ་ཤེས་རབ་བཀྲ་ཤིས་པས་ཁྲུས་བྱས་ནས་མིག་སངས་དྲག་ཏུ་སོང་
བའི་ལེགས་སྐྱེས་སུ་ཀླུའི་དུང་དཀར་གཡས་འཁྱིལ་ཞིག་ཕུལ་ནས་སྦྱིན་བདག་ཏུ་ཁས་
བླངས། དེ་ཕྱིན་ནས་དྲན་པ་སྐྱེས་ཕྲེང་དང་གྲྭ་ཚང་བཅས་ཀྱིས་ཆར་འབེབས་བྱ་
དགོས་ཚེ་ཀླུ་བསང་བཏང་བས་ཆོག དེ་ལྟར་ཡུལ་འདིའི་ལྷ་ཀླུ་མི་གསུམ་ལ་ཆོས་
འབྱོར་བདེ་སྐྱིད་ཀྱི་དཔལ་ཡོན་རྒྱས་པ་དང་། དམ་པའི་ཆོས་ལ་གུས་པའི་སྲོལ་བཟང་
བྱུང་བ་ཡང་ཁོང་གི་མཛད་པ་འཕྲིན་ལས་ལ་བརྟེན་ནས་བྱུང་བ་ཤ་སྟག་ཡིན། མཐར་
རྟག་འཛིན་ཅན་རྣམས་ཆོས་ལ་བསྐུལ་བའི་ཕྱིར་དུ། ལ་ངན་ཁོག་གི་ཐང་རིང་ངོ་ཞེས་
པར་ཕེབས། ཆུ་ཁོལ་གྱི་གནས་བདག་ལ་གཏང་རག་གི་ཚུལ་དུ་མཆོད་པ་མཛད་པ་ནི།
སྣ་ལྔའི་མཆོད་པ་རྡོ་རང་བྱོན་དུ་ཤར་ཡོད། དེ་ལྟར་གཞི་དེར་མཆོད་པ་མཛད་ནས་སྐུ་
མྱ་ངན་ལས་འདས་ཏེ་རགས་པའི་སྐུ་གཟུགས་འཇའ་ལུས་སུ་གྱུར་ཏོ། །
དྲན་པ་ཤེས་རབ་བཀྲ་ཤིས་ཀྱི་ཡང་སྤྲུལ་རྗེ་བཙུན་དམ་པ་དཀོན་མཆོག་དར་
རྒྱས་དཔལ་བཟང་བོ་ནི། ཨ་འཁོར་བྲག་དཀར་གྱི་ཉེ་འདབ་སྔོག་པ་ཞེས་པའི་གྲོང་
སྡེར། དྲན་པ་སྐུ་རྟེན་ཞེས་གྲགས་པའི་ཁྱིམ་དུ་རབ་བྱུང་བཅུ་གསུམ་པའི་ཤིང་ལུག་
( སྤྱི་ལོ་༡༧༧༥)ལོར་སྐུ་འཁྲུངས། ཆུང་དུས་ནས་དྲན་པ་ཤེས་རབ་བཀྲ་ཤིས་པའི་
སྐུའི་སྐྱེ་བར་ཞལ་གྱིས་བཞེས་ཤིང་། སྔོན་གནས་རྗེས་དྲན་གྱི་གསུང་མང་བོ་གནང་
བས་ཁོང་གི་ཡང་སྤྲུལ་དུ་ངོས་བཟུང་ནས་བླུས། ཁྲི་ཆེན་བློ་བཟང་རྒྱལ་མཚན་སེངྒེ་
རིགས་ཀྱི་ཅོད་པན་དུ་བསྟེན། ཁོང་གིས་གསར་འཛུགས་གནང་བའི་དཀར་མོའི་
253



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དགོན་པར་ཆོས་བཞུགས་མཛད་དེ་གསན་སྦྱང་གནང་བ་དང༌། མཁན་ཁྲིར་ཡང་
མངའ་གསོལ། ཕྱིས་སུ་སྟག་ཚང་དཔལ་གྱི་ལྷ་མོར་བཞུགས་རྒྱུའི་ཐུགས་སྨོན་གནང་
ཚུལ་གྱི་ལོ་རྒྱུས་ཡོད། རྗེ་འདི་ཚུལ་ཁྲིམས་དག་ཅིང་ཉམས་བཞེས་ལ་འགྲུས་པ་དང་།
ལྐོག་གྱུར་གཟིགས་པའི་སྙན་པ་ཆེ། འདྲེ་གདོན་འདུལ་བའི་ནུས་པ་ཐོན་ཚུལ་གྱི་རྣམ་
ཐར་མང་། དགོན་སྡེ་གསར་འཛུགས་བྱེད་པར་དགོངས་ནས་རི་གླང་ཆེན་ཉལ་འདྲའི་
སྟེང་དུ་ཕེབས། གཞི་དེར་སྔོན་དགོན་དཀར་ཟོར་མའི་ཤུལ་ཡོད་ཟེར། སྐབས་དེར།
ཏཱ་འོན་པའི་གཞིས་ཀ་དང་། བོ་ཚང་གི་གཞིས་ཀ་སོགས་ཡོད་པར་ངེས། གནས་དེ་
ལ་ཁོང་གིས་དགོན་གནས་གཟིགས་པས། གནམ་འཁོར་ལོ་རྩིབས་བརྒྱད་དང་། ས་
པདྨ་འདབ་བརྒྱད་ཚང་བ། མདུན་རི་དོམ་ནག་འགྱིང་འདྲ། ལྷོ་གཡུ་འབྲུག་གི་ཁ་ཆུ་
ཐད་དུ་རྒྱུ་བ། མདུན་ཡན་ལག་བརྒྱད་ལྡན་གྱི་ཆུ་བོ་རྒྱུན་འབབ། མཐའ་རུ་འཇིགས་
མཛད་རྡོ་རྗེའི་དཀྱིལ་འཁོར་དུར་ཁྲོད་བརྒྱད་ཀྱིས་བསྐོར་བ་དང་མཚུངས་པ། རྒྱབ་རི་
ནོར་བུ་སྤུངས་འདྲ་དང་། ནགས་ཚལ་གྱིས་དབུ་གདུགས་བྲེས་འདྲ་སོགས་བཀྲ་ཤིས་
པའི་རྟགས་ཀྱིས་ལེགས་པར་མཚན་པ་བཅས་རྟེན་འབྲེལ་འགྲིགས་པར་བྱུང་ནས།
ཤེལ་དཀར་རི་ཁྲོད་ཀྱི་གནས་གཞི་སྤར་ཏེ། དགོན་སྡེ་འདི་ཉིད་ཕྱག་འདེབས་མཛད་
པ་ལ། ཤེལ་དཀར་ཆོས་སྡིངས་གླིང་ཞེས་གྲགས་པ་ནི། མདོ་སྨད་ཆོས་འབྱུང་སོགས་
ལོ་རྒྱུས་དུ་མ་ལས་གསལ་བར་བྱུང་། དགོན་སྡེ་འདི་ཉིད་གསར་བསྐྲུན་གནང་ནས།
འདུ་ཁང་བཞེངས་སྐབས་ས་འོག་ནས་ཛཱི་ཀཱི་ལས་གྲུབ་པའི་བདེ་མཆོག་གི་སྐུ་ཁྲུ་ཚད་མ་
རྙེད་པ་དང༌། འུག་པ་གྲགས་པ་བྱུང་བའི་རྟེན་འབྲེལ་ལ་གཟིགས་ནས་རྒྱལ་དགེའི་
དགོན་པར་གནང་བ་ཕྱིས་སུ་རྟེན་གཙོར་བཞུགས་ཡོད། ཁོང་རིན་པོ་ཆེའི་གཟིམ་
ཁང་དང་མཆོད་ཁང་ནང་ཆེན་བཅས་གྲུབ་ནས་རྟེན་གསར་བཞེངས་མཐའ་ཀླས་པ་
གནང་། སྔོན་དྲན་པ་ཤེས་རབ་བཀྲ་ཤིས་པའི་དུས་ཀྱི་འཇམ་དབྱངས་ཕུག་པ་ནས་
254



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
གཏེར་དུ་སྤྱན་དྲངས་པའི་རྒྱ་ནག་གི་གནས་བརྟན་བཅུ་དྲུག་གི་ཞལ་ཐང་བཅུ་དྲུག་
ཡོད་པ་ཡང་རྟེན་ཁྲོད་དུ་བཞུགས་སོ། ། ཏཱ་འོན་པའི་ནང་ཆེན་ནི། རྗེའི་དངོས་སློབ་
ཏཱ་འོན་ནམ་མཁའ་སེངྒེའི་སྐུ་རིང་ལ། ཁྲོམ་ཐོག ཆོས་འཁོར། བསམ་ཚ། རྐྱང་ཚ་
འདི་རྣམས་སུ་གདན་ས་བཙུགས་པར་གསུངས་པའི་གྲས་ཀྱི་གནས་གཞི་གཅིག་ཡིན།
འདི་བར་རྟེན་རྙིང་མང་དུ་མཆིས་པར་མ་ཟད་དུང་གི་ཐུགས་རྗེ་ཆེན་པོ་དང་། གཡུའི་
སྒྲོལ་མ་རང་བྱོན། བྱུ་རུའི་ཚེ་དཔག་མེད། ནམ་མཁའི་སྙིང་བོ་དང་ས་སྙིང་གི་སྐུ་བྱིན་
ཅན་སོགས་བཞུགས་པ་དང༌། ཏཱ་འོན་པའི་ཤེལ་ ཐམ་སོགས་ཡོད་པར་གསུངས།
ནང་ཆེན་འདིར་སྤྲུལ་སྐུ་རིམ་པར་བྱོན་པ་དུ་མ་དང་། ཁྱད་པར་ཏཱ་འོན་སྤྲུལ་བའི་སྐུ་
བློ་བཟང་སེངྒེ་སོགས་སྐུ་ཕྲེང་སྔ་ཕྱིས་བདག་སྐྱོང་བྱེད། ཏཱ་འོན་པ་སྔོན་མ་ཞིག་བླ་མ་
ཞང་གི་སློབ་མ་ཡིན་སྟབས། བླ་མ་ཞང་གི་སྐུ་བྱིན་ཅན་དང་། སྐུ་ཕྲེང་སྔོན་མ་རྣམས་
དབུས་ཀྱི་བདག་རྐྱེན་ཆེ་སྟབས་ཐུབ་པ་རྡོར་གདན་མ་དང་། ཐུབ་པ་ཚུལ་ཁྲིམས་མ།
བཀའ་གདམས་མཆོད་རྟེན་སོགས་ཡོད། རྐྱང་ཚའི་ས་ཡིག་སོགས་བཀའ་ཤོག་དུ་མ་
དང་བཅས་པའི་ཡིག་ཚང་ཡོད་པར་གྲགས། དྲན་པ་དཀོན་མཆོག་དར་རྒྱས་པའི་སྐུ་
རིང་ལ་གྲྭ་ཚང་རྒྱས་ཤིང་འཆད་ཉན་འཕེལ། ཁོང་མཁས་བཙུན་གྱི་སྙན་གྲགས་ཆེ་
ཞིང་གསུང་རྩོམ་ཡང་དུ་མ་བཞུགས། མཐར་ཞིང་འདིའི་གདུལ་བྱ་རྫོགས་པ་ན་དགུང་
གྲངས་ང་དགུ་བཞེས་པའི་ཆུ་སྦྲུལ་ (སྤྱི་ལོ་ ༡༨ ༣ ༣ )ལོར་དག་ཞིང་དགོངས་པར་
གསུངས། ཁྲི་ཆེན་སྐུ་ཕྲེང་གཉིས་པའི་རྣམ་ཐར་དུ། ཁོང་དགུང་གྲངས་གྱ་བདུན་པ་
ཆུ་ཡོས་(སྤྱི་ལོ་ ༡༨ ༤༣)ལོའི་སྟོན་ཁར་དྲན་པ་སྐུ་གཤེགས་པའི་མྱུར་བྱོན་གསོལ་
འདེབས་མཛད་པར་གསུངས་པ་དང་། མཚན་ཡང་མི་འདྲ་བ་ཡོད་སྣང་སྟེ། དྲན་པ་
མཆོག་སྤྲུལ་དཀོན་མཆོག་ཆོས་འཕེལ་ཞེས་གསུངས་སོ། །
མགོན་དེའི་ཡང་སྤྲུལ་ངག་དབང་བསྟན་འཛིན་རྒྱ་མཚོ་འམ་བློ་བཟང་འཕྲིན་
255



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལས་རྒྱ་མཚོ་བ་ནི། སྐུ་གོང་མའི་འཁྲུངས་གཞིས་དྲན་པ་སྐུ་རྟེན་ཚང་གི་ཁྱིམ་དུ་མེ་
སྤྲེལ་( སྤྱི་ལོ་༡༨ ༣༦) ལོར་སྐུ་འཁྲུངས། ཁྲི་ཆེན་བློ་བཟང་རྒྱལ་མཚན་སེངྒེའི་མདུན་
ནས་རབ་ཏུ་བྱུང་སྟེ་མཚན་བློ་བཟང་འཕྲིན་ལས་རྒྱ་མཚོར་གསོལ། སྟག་ཚང་དཔལ་
གྱི་ལྷ་མོ་དགའ་ལྡན་བཤད་སྒྲུབ་གླིང་དུ་ཚོགས་བཞུགས་མཛད། སུམ་པོ་ངག་དབང་
དཔལ་ལྡན་པ་བླ་མར་བསྟེན། ཐུགས་གཉེར་ཉིན་མཚན་ལ་སྦྲེལ་བའི་བརྩོན་པ་
གནང་སྟེ་མཁས་པའི་གྲགས་པ་འབར། རྗེ་དེའི་མདུན་དུ་བསྙེན་རྫོགས་ཀྱི་སྡོམ་པ་
བཞེས་ཏེ་མཚན་ངག་དབང་བསྟན་འཛིན་རྒྱ་མཚོར་གསོལ། ཤིང་བཟའ་བློ་བཟང་
བསྟན་པའི་དབང་ཕྱུག་པའི་མདུན་ནས་དུས་འཁོར་སོགས་ཀྱི་དབང་གསན། རྒྱུད་ཁྲི་
དང་ཚོགས་ཆེན་གྱི་ཁྲིར་བཞུགས། རང་གི་གདན་སར་བཞུགས་ནས་འདུ་ཁང་ཀ་བ་
ལྔ་བཅུ་རྩ་བཞི་བའི་ཐོག་ཏུ་རྒྱ་བསྐྱེད། འཆད་ཉན་བཙུགས་ནས་བརྩི་བཞག་གནང་།
འཆད་ཉན་རྒྱས་པའི་ཆེད་དུ་རྐང་ཚའི་གྲྭ་རྒྱུན་གང་བཞུགས་དང་། རྒྱལ་དགེ་དང་
མཉམ་དུ་སྨོན་ལམ་འཚོགས་ནས་འདུལ་བའི་རྩོད་པ་མཛད། གསུང་ཆོས་སོགས་ཀྱང་
མཛད། འདུ་ཁང་དུ་གསེར་ཟངས་ལས་གྲུབ་པའི་ཚེ་དཔག་མེད་ཀྱི་སྐུ་ཁྲུ་བརྒྱད་མ།
དེའི་ཐུགས་ཀར་མ་ཎི་ཧཱུྃ་དང་བདེ་མཆོག་རང་བྱོན་བཅས་བཞུགས། གཞན་ཡང་ཇོ་
བོ་ཡབ་སྲས། རྗེ་ཡབ་སྲས་སོགས་མི་ཚད་རེ་བཞུགས་པ་དང༌། བཀའ་འགྱུར་ཚར་
གཉིས་དང་བསྟན་འགྱུར་སོགས་གསུང་རྟེན་དུ་མ་དང༌། སྐུ་ གདུང་མཆོད་རྟེན་
སོགས་མཆོད་རྟེན་དུ་མ། ཙོང་ཁ་བརྒྱད་ཅུའི་ཞལ་ཐང་དང༌། མཛད་པ་བཅུ་གཉིས་
ཀྱི་ཞལ་ཐང་། འདུ་ཁང་གི་གྱན་ཐང་སོགས་རྟེན་བཞེངས་རྒྱ་ཆེ་བ་མཛད། སྨད་སོག་
ཏུ་ཆིབས་བསྒྱུར་མཛད་ནས་ཡུལ་གྲུ་ སོ་ སོར་ བྱོན་ཏེ་ གདུལ་བྱའི་ རེ་བ་བསྐངས།
བརྟག་པ་གང་ཞུས་ཤོ་མོ་གཟིགས་པ་ལས་རང་དགར་སྨྲས་ན་མི་ཆོས་བླ་མའི་རྫུན་དུ་
འགྱུར་ཉེན་ཆེ་བས་རང་གི་དམ་ཚིག་ཁ་རལ་སྣ་རལ་དུ་གཏོང་མི་རུང་གསུངས་ནས།
256



ན
༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
མངོན་མཚན་ཅན་མི་གནང་ཡང་ཤོ་མོ་ཧ་ཅང་ཐིག་པ་བྱུང་བས་ཀུན་དད་པར་འགྱུར་
ལ། ཡུལ་ཞིག་ཏུ་ཐན་གནོད་བྱུང་ནས་ཁོང་ལ་ཞུས་པར། བསང་དང་རིམ་གྲོ་གནང་
བས་ཉིན་འགའ་ཞིག་ཏུ་ཚར་མ་ཆད་པར་བབས་པས། ཡུལ་དེའི་སྦྱིན་བདག་རྣམས་
ཀྱིས་སྒྲོལ་མ་ཁྲུ་ཚད་མ་སྟོང་སྐུ་བཟོས་ནས་ཕུལ། མཚན་ལམ་དུ་འོང་བ་བཞིན་གོས་
སྐུའི་གཙོ་སྐུ་རྗེ་བཙུན་བྱམས་པ་མགོན་པོ་དང་། དེའི་ཕྱག་གཡས་བདག་གི་མགོ་ལ་
བཞག་བཞིན་དུ་ཞེས་པའི་ཚུལ་དང་། གོང་དུ་རྗེ་ཡབ་སྲས་དང་། སྟོན་པ། འོད་
དཔག་མེད། གཤམ་དུ་མགོན་པོ། ཆོས་རྒྱལ། རྣམ་སྲས་བཅས་བཞུགས་པའི་གོས་
ཐང་རིང་ཚད་འདོམ་བཅུ་གསུམ། ཞེང་དུ་འདོམ་བརྒྱུད་ཡོད་པ་ལེགས་གྲུབ་བྱུང་།
མི་ཚད་ཙམ་གྱི་གུ་རུ་མཚན་བརྒྱད། ཁྲུ་གང་ཙམ་གྱི་ཙན་དན་དཀར་པོའི་གུ་རུ་མཚན་
བརྒྱུད། གཙོ་སྐུ་པདྨ་སཾ་བྷ་ཝའི་འདྲ་སྐུ་ཁྲུ་བཅུ་གསུམ་ཅན། ཁྲུ་དོ་ཙམ་གྱི་ཚེ་ལྷ་རྣམ་
གསུམ་གྱི་སྐུ། ཁྲུ་བདུན་ཙམ་གྱི་གསེར་ཟངས་ཀྱི་མཆོད་རྟེན་གསེར་རྩི་ཤོག་གུའི་སྲབ་
མཐུག་ཏུ་གྲགས་པ་གཅིག་དང་། གསེར་གྱི་གཉྫི་ར་དང་རྒྱལ་མཚན་ཆ་གཉིས། དུང་
ཆེན་ཆ། དམ་ཅན་དང་ཚངས་པའི་སྐུ་བརྙན་ལི་མ། དངུལ་བུམ་ཁྲུ་གང་བ་སོགས་
མཆོད་ཆས་མང་བོ་དང་། མཆོད་རྫས་བཅས་རང་དགོན་དུ་གདན་དྲངས། རོང་
ཕྱོགས་སུ་རྒྱལ་གདོན་ཁ་ དར་ཆེ་བའི་གཉེན་པོར་ཨོ་རྒྱན་ལྷ་ཁང་བཞེངས། དེའི་
གཟུངས་གཞུག་ཏུ་སིདྡྷི་དུང་ཕྱུར་དང་། རྫོགས་ཆེན་པདྨ་རིག་འཛིན་གྱིས་གནང་
བའི་སློབ་དཔོན་སྐུ་འདྲ་ཁྲུ་ཚད་མ་བཞུགས་ཡོད། དེའི་གཟུངས་གཞུག་ཏུ་སློབ་
དཔོན་རིན་པོ་ཆེའི་དབུ་སྐྲ་དང་ན་བཟའ། ཡེ་ཤེས་མཚོ་རྒྱལ་ གྱི་ དབུ་སྐྲ་བཅས་
བཞུགས་པར་གསུངས། དེའི་ནང་གི་ཀུན་དགའ་ར་བར་སངས་རྒྱས་སྟོང་སྐུ་དང་།
སློབ་དཔོན་སྟོང་སྐུ། མི་འཁྲུགས་པ་དང་སྲོང་བཙན་སྒམ་པོ་ཡབ་ཡུམ་བཅས་བཞེངས་
ནས། གོང་གི་གུ་རུ་མཚན་བརྒྱད་བཅས་བཞུགས། ཕྱིས་སུ་རྟ་མགྲིན་ཡང་གསང་གི་
257



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྐུ་ཁྲུ་བདུན་པ་ཞིག་ཀྱང་བཞེངས། རབ་གནས་ཆེན་མོ་ཉིན་བདུན་མཛད། དབུས་
གཙང་དུ་ཕེབས་སྐབས་ཇོ་བོའི་མདུན་ནས་བསྟན་པ་རྒྱས་པའི་ཐུགས་སྨོན་གནང་
ཞིང༌། རྒྱལ་དབང་རིན་པོ་ཆེར་མཇལ་ཁ་ཞུས། ཇོའི་སྐུ་ཞིག་གནང་བ་བཟོ་བོ་བི་ཤོ་
ཀརྨས་བཟོས་པར་གྲགས་པའི་བྱིན་ལྡན་ཞིག་ཏུ་གསུངས། དབུས་ནས་ཐུབ་པ་ཚུལ་
ཁྲིམས་མ་དང་། ཐུབ་པ་རྡོར་གདན་མ། ཚེ་དཔག་མེད་རྡོར་གདན་མ། རྗེའི་སྐུ་
བྱིན་ལྡན་སོགས་གདན་དྲངས། རང་དགོན་དུ་བྱམས་ཁང་གསར་དུ་བཟོས་ནས་
བྱམས་སྐུ་ཐོག་སོ་དང་མཉམ་པ་བཞེངས། འཁོར་ཉེ་བའི་སྲས་བརྒྱད། གཞན་ཡང་།
ཇོ་བོ་རྗེ་དང༌། རྗེ་ཙོང་ཁ་བ། ཐུགས་རྗེ་ཆེན་པོ་ཕྱག་སྟོང་སྤྱན་སྟོང་། སྒྲོལ་མ་དཀར་
ལྗང་། རྟ་མགྲིན་གསང་སྒྲུབ། ཕྱག་རྡོར་སོགས་ཀྱི་སྐུ་དང༌། ཡང་རྗེ་ཚོང་དཔོན་དགེ་
ལེགས་མ་དང་བཞུགས་སྟངས་མཚུངས་པའི་སྟོང་སྐུ་དང་། ཤིང་བཟའ་རྡོ་རྗེ་འཆང་
ཆེན་པོ་དང་སྐྱབས་རྗེ་ཀིརྟི་རིན་པོ་ཆེ་རྣམ་གཉིས་ཀྱི་འདྲ་སྐུ་མི་ཚད་ཙམ་བཞེངས། རྗེ་
ཡབ་སྲས་གསུམ་ གྱི་གསུང་འབུམ། དངུལ་ཆུའི་ གསུང་འབུམ། འཇམ་དབྱངས་
བཞད་པའི་གསུང་འབུམ། ཐུའུ་བཀན་ཆོས་ཀྱི་ཉི་མ། ཀིརྟི་བློ་བཟང་འཕྲིན་ལས།
རྒྱལ་མཁན་པོ་གྲགས་པ་རྒྱལ་མཚན་བཅས་ཀྱི་ གསུང་འབུམ་གདན་དྲངས་ནས་
བཞུགས་སུ་ གསོལ་བར་མཛད། སྐུ་ཚེའི་མཇུག་ཕྱོགས་སྨད་ སོག་ ཏུ་བྱོན་སྐབས།
ཡུལ་མི་ཀུན་གྱིས་སྐུ་བགྲེས་ཆེ་སྟབས་མི་འབྱོན་པར་གསོལ་བ་བཏབ་ཚེ། རི་བོ་རྩེ་ལྔར་
དོན་ཆེན་ཞིག་ཡོད་གསུངས། འདིའི་དོན་རྣམ་ཐར་ས་བོན་དུ་མི་གསལ་ཡང་། དྲན་
པ་འདི་བ་སྨད་ནས་ཡར་བྱོན་སྐབས། ཀ་རུ་བཞི་མདོར་ཀིརྟི་རིན་པོ་ཆེ་དང་མཇལ་
ཕྲད་གནང་སྐབས། ཀིརྟི་རིན་པོ་ཆེ་ནས་ཁྱོད་ཀྱིས་རྩེ་ལྔ་ནས་བཀའ་འགྱུར་ལུང་ཨེ་
གནང་ཞེས་དྲིས་པར། ད་རེབ་མ་ཁོམ་པས་ཕྱིས་སུ་འདོན་རྒྱུ་བྱས་ཚུལ་ཞུས་པ་ལ་
དཔྱད་ན་སྐབས་འདིར་དེའི་དོན་ཡིན་ནམ་ལོ་རྒྱུས་གསལ་བོ་མ་མཐོང་ཀྱང་། སྐབས་
258



***
༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
དེར་རྩེ་ལྔ་ལ་ཕེབས་ནས་སྨད་སོག་ཏུ་ཆུ་སྦྲུལ་(སྤྱི་ལོ་ ༡༨༩༣)ལོའི་ཧོར་ཟླ་གཉིས་
པའི་ཚེས་ཉེར་དགུ་ལ་སྐུ་འདས་སོ། ། ཡུལ་དེའི་ཝང་གིས་སྐུ་གདུང་མཆོད་གནས་སུ་
འཇོག་དགོས་ཞེས་བརྗོད་པས། ཞབས་སྡོད་པ་དང་བྱང་ལུང་སྐུ་རྟེན་སོགས་ཀྱིས་
གདན་འདྲེན་རྒྱུ་ཞེས་བརྩད་པས། མཐར་སང་ཉིན་སྐུ་གདུང་གི་ཞལ་གང་དུ་བསྟན་
ན་དེས་ཐག་གཅོད་རྒྱུར་ཁ་འཆམས་པས། ཕྱི་ཉིན་རང་ཡུལ་དུ་ཞལ་བསྟན་ཡོད་པས་
གདན་དྲངས་ཏེ་ཟླ་དྲུག་པའི་ཚེས་བཞི་ལ་རང་དགོན་དུ་འབྱོར། གདུང་བཞུས་ཏེ་
དངུལ་གྱི་མཆོད་རྟེན་ཁྲུ་བདུན་པ་ཞིག་བཞེངས་ཏེ་སྐྱེ་འགྲོའི་བསོད་ནམས་བསགས་
པའི་རྟེན་དུ་བྱམས་ཁང་ཕུར་བཞུགས་སོ། །
མགོན་དེའི་ཡང་སྤྲུལ་སྐལ་བཟང་ཐུབ་བསྟན་འཕྲིན་ལས་ལྷུན་གྲུབ་དཔལ་
བཟང་བོ་ནི། ཐང་སྐོར་སྐ་བར་མར་གྲགས་པའི་སྡེར། རྒྱལ་ཁོ་ཟེར་བའི་ཁྱིམ་དུ་རབ་
བྱུང་བཅོ་ལྔ་བའི་ཤིང་རྟ་(སྤྱི་ལོ་༡༨༩༤)ལོར་སྐུ་འཁྲུངས། ཀུན་མཁྱེན་སྐུ་ཕྲེང་བཞི་
བ་སྐལ་བཟང་ཐུབ་བསྟན་དབང་ཕྱུག་མཆོག་གིས་ཐུགས་བརྟག་གནང་ཞིང་། མཚན་
སྐལ་བཟང་ཐུབ་བསྟན་འཕྲིན་ལས་ལྷུན་གྲུབ་ཏུ་གསོལ། ཚེ་སྨོན་གླིང་བ་དང་བླ་ཁོ་རྡོ་
རྗེ་འཆང་རྣམ་གཉིས་ཀྱི་ཐུགས་བརྟགས་ཀྱང་དེ་དང་མཐུན་པ་བྱུང་། དགུང་ལོ་ལྔ་
བའི་སྟེང་གདན་སར་བཀོད། བཞུགས་གྲལ་གྱི་ཐོག་དགེ་བཤེས་ཚུལ་ཁྲིམས་རྒྱ་མཚོ་
དང་རྣམ་པ་གཉིས་ཀྱིས་ཚོགས་གླེང་མཛད། སླད་ནས་བླ་བྲང་དགེ་བཤེས་ཚུལ་
ཁྲིམས་རྒྱ་མཚོ་ཡོངས་འཛིན་དུ་ཞུས། ལྷ་མོ་གསེར་ཁྲིའི་ཆོས་སྒོར་ཞུགས་ཏེ་ཐུགས་
གཉེར་གནང༌། རྗེ་འདིས་ཉིན་རེར་ཤོག་གུ་མདའ་ཚད་མ་རྒྱ་ཁབ་གང་གི་ཚད་ཙམ་
འཛིན་པར་གྲགས། ཤིང་བཟའ་རྡོ་རྗེ་འཆང་བློ་བཟང་མཁས་མཆོག་བཤད་སྒྲུབ་དམ་
ཆོས་རྒྱ་མཚོ་དཔལ་བཟང་བོའི་མདུན་ནས་དུས་འཁོར་དབང་ཆེན་དང་ཀུན་རིག་
དབང་སོགས་གསན། ཨ་ལགས་བླ་ཁོ་རིན་པོ་ཆེའི་མདུན་ནས་བཀའ་ཆོས་དུ་མ་
259



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གསན་ཞིང༌། ཁོང་གིས་བླ་བྲང་ཆོས་སྒོར་ཞུགས་ན་ལེགས་ཚུལ་གསུངས། ཀུན་
གཟིགས་པཎ་ཆེན་ཆོས་ཀྱི་ཉི་མས་བླ་བྲང་དུ་དུས་འཁོར་དབང་གནང་སྐབས་གསན།
བར་སྐབས་ཤིག་ལ་རྐྱང་ཚར་ནད་ཡམས་ཞིག་གིས་མི་མང་བོ་ཤི་བ་ལ་ཐུགས་བརྩེ་བས་
ཉེ་བར་དགོངས་ནས་རང་སྟེང་དུ་བཞེས་ཤིང་། དེའི་རྐྱེན་ གྱིས་དགུང་གྲངས་ཞེ་
གཉིས་པ་ཤིང་ཕག་ལ་སྐུ་འདས་པས་ནད་ཡམས་ཀྱང་རྒྱུན་ཆད་པ་བྱུང་ངོ༌། །
སྤྲུལ་བའི་སྐུ་འཇིགས་མེད་བསྟན་པའི་རྒྱལ་མཚན་དཔལ་བཟང་བོ་ནི། གཙོའི་
རྒྱ་མཁར་དུང་སྐྱོང་ཚང་ཞེས་པའི་ཁྱིམ་དུ་ཡབ་དཀའ་ཐུབ་ཚེ་རིང་དང༌། ཡུམ་བན་དེ་
མཚོ་གཉིས་ཀྱི་སྲས་སུ་རབ་བྱུང་བཅུ་དྲུག་པའི་མེ་བྱི་ (སྤྱི་ལོ་ ༡༩༣༦) ལོར་སྐུ་
འཁྲུངས། ཨ་ལགས་བླ་ཁོ་རིན་པོ་ཆེ་འཇིགས་མེད་འཕྲིན་ལས་རྒྱ་མཚོ་དཔལ་བཟང་
བོས་གོང་མའི་ཡང་སྤྲུལ་དུ་ཐུགས་ཐག་བཅད། མཚན་འཇིགས་མེད་བསྟན་པའི་རྒྱལ་
མཚན་དུ་གསོལ་ཞིང་ཞབས་བརྟན་ལྗགས་རྩོམ་ཡང་གནང་། ཁོང་གི་མདུན་ནས་
རབ་ཏུ་བྱུང་། དགུང་ལོ་ལྔ་བ་ལྕགས་འབྲུག་ལོའི་ཧོར་ཟླ་དགུ་བའི་ཉེར་གཉིས་ལ་
གདན་སར་བཀོད། ཆབ་ཚན་དུ་ཕེབས་སྐབས་གཟིམ་གུར་ནང་ནས་ཁ་བཏགས་
ཕྱག་ཏུ་བཟུང་བ་མི་མངོན་པར་གྱུར་པ་གནས་ཤུག་སྡོང་བོ་ཞིག་གི་སྟེང་དུ་བབས་པ་
དང་། གནས་མཇལ་ལ་ཕེབས་སྐབས་རྒྱ་གླིང་དང༌། དུང་དཀར། རོལ་མོ་སོགས་ཀྱི་
སྒྲ་སྣ་ཚོགས་རང་གྲགས་སུ་བྱུང་བའི་རྟགས་མཚན་བྱུང་བ་དང་། ནོར་ལྗོངས་ཀྱི་མ་ཎི་
རིལ་སྒྲུབ་ཚོགས་པའི་དབུར་ཕེབས་ནས་བཞུགས་དུས་གཟིམ་གུར་གྱི་སྟེང་དུ་མ་ཎི་
རང་བྱོན་བབས་པ་ཐམས་ཅད་ཀྱིས་མཐོང་དུ་ཡོད། དེ་ལ་སོགས་པའི་སྐུའི་ཡོན་ཏན་
སྣ་ཚོགས་བསམ་གྱིས་མི་ཁྱབ་པ་ཞིག་བྱོན་རྒྱུ་ཡིན་ཀྱང་། གདུལ་བྱའི་སྐལ་བ་ཆུང་བས་
ན་དགུང་ལོ་བཅུ་གཉིས་པ་མེ་ཕག་ལོར་སྐུ་ཞི་བར་གཤེགས་སོ། །
མཆོག་སྤྲུལ་ངག་དབང་བསྟན་འཛིན་འཕྲིན་ལས་རྒྱ་མཚོ་དཔལ་བཟང་བོ་ནི།
260



་་'
|
| **
* ་་ ་་་་་་''i
*，
，
,་ ་་་་
!,
，་
，， ༔
，，
，
.:：༌：་
༈
，
, ,
.:
༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
རབ་བྱུང་བཅུ་དྲུག་པའི་ས་བྱི་(སྤྱི་ལོ་༡༩༤༨ )ལོར་ཨ་འཁོར་སྡེ་བདུན་དུ་གྲགས་པའི་
སར་ཡབ་མགོན་པོ་དང་། ཡུམ་སྒོམ་སྐྱིད་གཉིས་ཀྱི་སྲས་སུ་སྐུ་འཁྲུངས། སྐུ་ན་ཕྲ་
མོའི་དུས་ནས་དམ་པའི་རང་རྟགས་ངོམ་པས་སོ་སྐྱེ་ཕལ་བའི་སྤྱོད་ཚུལ་ལས་རིང་དུ་
གྱུར། ཀུན་གཟིགས་པཎ་ཆེན་ཐམས་ཅད་མཁྱེན་པ་བློ་བཟང་འཕྲིན་ལས་ལྷུན་གྲུབ་
ཆོས་ཀྱི་རྒྱལ་མཚན་པས་གོང་མའི་ཡང་སྤྲུལ་དུ་ངོས་འཛིན་གནང་ཞིང་། དགུང་ལོ་ལྔ་
བ་ཆུ་འབྲུག་(སྤྱི་ལོ་ ༡༩༥༢）ལོར་གདན་སར་བཀོད། སྐུ་ཕྲེང་འདི་བས་སྨོན་ལམ་
གྱི་འཆམ་ཆེན་གསར་འཛུགས་དང༌། རྒྱལ་ཆེན་ཀརྨ་བཛྲ་བསྟན་སྲུང་དུ་བསྟེན། ལོ་
བཅུའི་ཉམས་ཆག་ཆེན་པོ་བྱུང་བའི་རྗེས་ནས་ཡང་ཁོང་གི་ཐུགས་རྗེའི་འོད་སྣང་ལ་
བརྟེན་ནས་དགོན་སྡེ་ཉམས་གསོ་བྱུང་ཚུལ་བསྡུས་ཙམ་གཤམ་དུ་ཞུའོ། །
གསུམ་པ་ནི། དགོན་སྡེ་ཉམས་གསོ་བྱུང་བའི་ཚུལ་མདོ་ཙམ་བརྗོད་པ་ནི། དེ་
ཡང་( སྤྱི་ལོ་ ༡༩༨༠ )ནས་མདོ་སྨད་ཀྱི་དགོན་སྡེ་ཆེ་བའི་གྲས་སྒོ་འབྱེད་པའི་མགོ་
བརྩམས་ཤིང༌། ཁྱད་པར་ཀུན་གཟིགས་པཎ་ཆེན་ཐམས་ཅད་མཁྱེན་པ་ ( སྤྱི་ལོ་
༡༩༨༢)ལོར་མཛོད་དགེ་རྫོང་དུ་བྱོན་ནས་ཆོས་སྒོ་རིམ་པར་ཕྱེས་པས། རང་དགོན་
ཡང་ཉམས་གསོ་བྱེད་རྒྱུར་སྲིད་གཞུང་གིས་ཆོག་མཆན་གནང་བས། ད་ལྟ་དགེ་
འདུན་པ་སུམ་ཅུ་རྩ་གྲངས་བཞུགས་པ་དང་། བཀྲས་ལྷུན་གྱི་ཕྱག་བཞེས་དང་མཐུན་
པར་བཀོད་ཡོད་ལ། ལོ་གཅིག་གི་འདོན་ཆོས་སྤྱོད་དང་ཆོས་ཐོག་གི་རིམ་པ་ད་ལྟ་
བསྐྱར་བསྒྲིགས་བྱས་པའི་ཚུལ་ནི་འདི་ལྟར། །
ཧོར་ཟླ་དང་བོའི་ཚེས་གཅིག་ལ་ལྷ་མོའི་ཚེས་གཏོར་འབུལ་ཞིང་། ཚེས་བརྒྱད་
ལ་སྨོན་ལམ་ཡར་འཚོགས་དང་། དེ་ནས་སྨོན་ལམ་གྱི་འདོན་པ་སྔོན་ལྟར་བྱས།
གོས་སྐུ་དང་འཆམ་ཆེན་གསུང་ཆོས་སོགས་ཆ་རྐྱེན་གྱི་དབང་གིས་གནས་སྐབས་མེད་
པ་བྱས།
261



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཟླ་གཉིས་པའི་ཚེས་གཅིག་ནས་བསྐང་མདོས་འཚོགས་པའི་ཚབ་ཏུ་བསྐང་
བཤགས་ཁྲི་རེ། གཉིས་པའི་ཉི་ ཤུ་དགུ་ལ་རྗེ་ངག་དབང་བསྟན་འཛིན་རྒྱ་མཚོའི་
གདུང་མཆོད་དང་། བདེ་མཆོག་བདག་འཇུག་དང་། གསང་འདུས་བདག་འཇུག་
རིམ་པར་འཚོགས་རྒྱུ། །
ཟླ་བཞི་བའི་བཅུ་གསུམ་ལ་སྨན་བླ་དང་གནས་བཅུ། བཅོ་ལྔ་ལ་རྣམ་རྒྱལ་མའི་
སྟོང་མཆོད། །
ཟླ་ལྔ་བའི་བཅུ་གསུམ་ནས་རྐྱང་ཚ་ཚོ་བ་གསུམ་ལ་ཉིན་བདུན་རེར་མ་ཎི་རིལ་སྒྲུབ།
ཟླ་དྲུག་པའི་བཅོ་ལྔ་ནས་དབྱར་ཞལ་གྱིས་བཞེས་ནས་འཇིགས་བྱེད་བདག་
འཇུག་རས་བྲིས་སྟེང་འཚོགས་རྒྱུ། ཉེར་དགུ་ལ་ཁ་འབར་མ་བཞི་རྫོངས།
ཟླ་བདུན་པའི་ཉེར་ལྔར་ལྟུང་བཤགས་ཀྱི་ཆོ་ག ཉེར་དགུ་ལ་དབྱར་གྱི་དགག་
དབྱེ་དང༌། བརྒྱད་པའི་ཚེས་གཅིག་ལ་དབྱར་སྟོན།
ཟླ་བཅུ་བའི་ཉེར་གཉིས་ནས་སྨན་བླའི་ཆོས་ཐོག ཉེར་ལྔ་ནས་རྗེའི་སྟོང་
+++
མཆོད།
ཟླ་བཅུ་གཅིག་པའི་བཅུ་བདུན་ནས་བཟློག་ཆེན་དང་བསྐང་གསོ་སྔར་བཞིན་
འཚོགས་ནས་ཉེར་བདུན་བར་བསྒྲུབ་རྒྱུ། ཟླ་བ་རེ་རེའི་ཚེས་གཅིག་ཐམས་ཅད་ལ་
འཇིགས་བྱེད་བདག་འཇུག་དང་། ཚེས་བརྒྱད་ལ་སྨན་བླ། ཚེས་བཅོ་ལྔ་ལ་བླ་མཆོད་
དང་སྨོན་ལམ་སྣ་ལྔ། ཚེས་ཉེར་ལྔ་ལ་གནས་བརྟན་ཕྱག་མཆོད། ཚེས་ཉེར་དགུ་ལ་རྔ་
ཆིངས། ཟླ་བ་ཕྱེད་ཕྱེད་ལ་གསོ་སྦྱོང་བཅས་ཚུགས་པར་མཛད་པ་ཡིན་ནོ། །
སྨྲས་པ།
གསང་གསུམ་ཡེ་ཤེས་ཚོགས་ཀྱིས་ལེགས་བྱིན་པའི། །
262



，་，་，་，
་་：་:་,་
，，
!
་་་་་་་་་་་་་་་་་
''' ，
，
:: .:.
:་，་
་
༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
ཡོན་ཏན་རིན་ཆེན་ངོ་མཚར་འདོད་དགུའི་མཛོད། །
རིང་ནས་བརྙེས་པའི་མཚུངས་མེད་ཆོས་ཀྱི་རྗེ། །
ཁྱབ་བདག་ཤེས་རབ་བཀྲ་ཤིས་རྒྱལ་གྱུར་ཅིག །
:：
:
ཁྱོད་སྐུའི་རྣམ་འཕྲུལ་གསང་བ་རྡུལ་སྙེད་ཀློང་། །
གཞལ་དུ་མི་སྤྱོད་རྣམ་ཐར་མཛད་པའི་སྒོ། །
ཡངས་པའི་སྐྱེ་དགུའི་ཉེར་འཚོར་བསམ་འདས་པའི། །
སྣ་ཚོགས་སྤྲུལ་བའི་ཟློས་གར་ཅིར་ཡང་བརྩེན། །
གང་གི་ཐུགས་བསྐྱེད་མངོན་འཕགས་རི་དབང་ལྟོར། །
རྣམ་བཞིའི་འཕྲིན་ལས་བང་རིམ་གྱིས་མཛེས་ཤིང་། །
མཆོག་སྐུ་ལྷ་དབང་གདན་ལ་མྱུར་སྤྱོན་ནས། །
སྐལ་ལྡན་རྣམ་སད་ཚོགས་རྣམས་རྗེས་སུ་སྐྱོངས། །
ཚོགས་གཉིས་སྤྱོད་པ་རྒྱ་མཚོས་ཉེར་བསྐྲུན་པའི། །
རིམ་བྱོན་སྐུ་ཡི་ཕྲེང་བརྒྱུད་གསེར་རིའི་ཚོགས། །
རྨད་བྱུང་རྣམ་ཐར་གཙང་མའི་གཟི་བྱིན་ཅན། །
མཛད་བཟང་སྣང་བ་རྒྱས་པའི་མཐའ་མི་དཔོག །
དེ་ལྟའི་མཁས་གྲུབ་རིམ་བྱོན་རྣམ་པར་ཐར། །
རབ་སྙན་དབྱངས་ལྡན་བིཌཱུརྱ་ཡི་རྒྱུད། །
263



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཟུར་གནས་ཡོངས་ཀྱིས་བརྡུངས་པའི་གྲགས་སྙན་ཆེ། །
གངས་ལྗོངས་འདི་ན་རྣ་བའི་རྒྱན་དུ་འཆར། །
རྣམ་ཐར་བདེན་གཏམ་གསེར་གྱི་རི། །
བརྩེགས་པའི་གཟི་བྱིན་འབུམ་གྱི་འོད། །
ཡང་དར་བསྟན་པའི་གསལ་བྱེད་དུ། །
ཉིན་མོའི་སྣང་བ་བཞིན་དུ་འབར། །
མེ་ཏོག་ཕོག་པའི་བླ་མ་ལྷ་ཁྱོད་ཀྱིས། །
བདག་སོགས་ཡུལ་འདིའི་གདུལ་བྱ་མ་ལུས་པ། །
ཐུགས་བྱིན་མཁྱེན་བརྩེའི་གུར་ཁང་ཟླུམ་པོའི་ལྟོར། །
ཡོངས་བཟུང་གཏན་བདེའི་ས་ལ་འགོད་གྱུར་ཅིག །
ཅེས་དྲན་པ་སྐུ་ཕྲེང་རིམ་བྱོན་གྱི་མཛད་རྣམ་བསྡུས་པ་འདི་ནི། དྲན་པ་དགོན་
ཤེལ་དཀར་ཆོས་སྡིངས་གླིང་གི་གྲྭ་བགྲེས་འགའ་དང་སྤྱི་གཞུང་གིས་སྒོར་བརྒྱ་ཕྲག་
བཅས་བསྐུལ་བ་ལ་བརྟེན་ནས། ཤིང་བཟའ་སྐལ་བཟང་ཆོས་རྒྱུན་མིང་ནས་པེ་ཅིན་
དགོན་སེར་དུ་དད་པས་མཚམས་སྦྱར་ཏེ་བྲིས་པ་དགེའོ། །
264



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
༄༅༅། །དཔལ་ཤེས་རབ་འབར་བ་སྐུ་ཕྲེང་དྲུག་
པའི་རྣམ་ཐར་དད་པའི་གསོས་སྨན་
ཞེས་བྱ་བ་བཞུགས་སོ། །
༄༅། །དམ་པའི་ཆོས་མཛོད་གདོང་ལྔའི་ཁྲི་ལ་དབང་། །
མཁྱེན་པའི་སྤྱན་སྟོང་ཀུན་ནས་རྣམ་པར་གཟིགས། །
ལུས་ཅན་འཆི་མེད་གཙུག་གི་མཛེས་པའི་རྒྱུན། །
ལྷ་ཡི་ལྷར་གྱུར་ཤཱཀྱའི་རྒྱལ་བོར་འདུད། །
44
རྒྱ
ན
རྨད་བྱུང་དགེ་མཚན་སྣང་བས་ཕྱོགས་ཀུན་ཏུ། །
ཡོངས་ཁྱབ་གྲགས་པའི་གཟི་འོད་ལྷམ་མེ་བ། །
འཇམ་མགོན་བླ་མ་ཉིན་བྱེད་དབང་བོ་ཡི། །
ཐུགས་རྗེ་ཞགས་པས་བདག་རྨོངས་སེལ་བར་མཛོད། །
བློ་གྲོས་བཟང་བོས་ཤེས་བྱའི་དཀྱིལ་འཁོར་གཟིགས། །
གསང་གསུམ་ཡོན་ཏན་ཡེ་ཤེས་མཆོག་རབ་བརྙེས། །
བཤད་སྒྲུབ་ཟུང་གིས་བསྟན་པའི་རྒྱལ་མཚན་འཛིན། །
འགྲོ་བའི་འདྲེན་པ་གང་དེས་རྟག་ཏུ་སྐྱོངས། །
265



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དྲེགས་ལྡན་གཙུག་གི་རལ་བའི་མེ་ཏོག་གིས། །
ཞབས་སེན་མཆོད་པ་འདྲེན་མཆོག་ཆོས་ཀྱི་རྗེ། །
དེ་ཡི་ཐུགས་བསྐྱེད་ཤིང་རྟ་བརྒྱ་བ་ཡིས། །
ལེགས་དྲངས་ཆོས་སྲིད་དཔལ་གྱི་མཐའ་མི་དཔོག །
མགོན་དེའི་གསང་གསུམ་ཡེ་ཤེས་ཕུང་བོའི་གར། །
སེམས་ཅན་ཁམས་དབང་བཀོད་པ་མཐའ་ཡས་པའི། །
རྣམ་ཐར་རྒྱ་མཚོ་སུས་ཀྱང་བརྗོད་མི་ནུས། །
དེ་ཕྱིར་མཛད་བཟང་ས་བོན་ཙམ་ཞིག་འགོད། །
དེ་ཡང་འཇམ་མགོན་བླ་མ་ཙོང་ཁ་བ་ཆེན་པོའི་རིང་ལུགས་གསེར་སྦྱངས་བཙོ་
མ་ལྟ་བུ་དྲི་མེད་བཤད་སྒྲུབ་ཀྱི་འཕྲིན་ལས་སྤེལ་བ་ལ་འགྲན་པའི་ཟླ་དང་བྲལ་བ།
བསྟན་པའི་དཔལ་མགོན་མཚུངས་པ་མེད་པ། ཞབས་པད་བཀྲ་ཤིས་ཀྱི་རི་མོ་གང་དུ་
བཀོད་པ་དེར་བདེ་སྐྱིད་ཀྱི་དགའ་སྟོན་རྒྱུས་ཤིང་། སྐུ་མཐོང་ཞིང་གསུང་ཐོས་པ་ཙམ་
གྱིས་དད་པར་གྱུར་པའི་རྒྱལ་སྲས་བདག་ཉིད་ཆེན་པོ། དོན་གྱི་སླད་དུ་མཚན་ནས་
སྨོས་ན། རྗེ་བཙུན་བློ་བཟང་ཡོན་ཏན་བསྟན་པའི་རྒྱལ་མཚན་ཞེས་སྙན་པའི་གྲགས་
པ་ཀུན་ཏུ་གཡོ་བ་དེ་ཉིད་ཀྱི་རྣམ་པར་ཐར་བ་བརྗོད་བྱའི་ས་བོན་ཙམ་ཞིག་རང་གཞན་
གྱི་དད་པའི་གསོས་སུ་བརྗོད་པར་བྱའོ། ། །
དེ་ལ་དང་བོར་སྔོན་བྱུང་གི་ལོ་རྒྱུས་དང་འབྲེལ་བར་སྐུ་ཕྲེང་སྔ་མ་རྣམས་ཀྱི་བྱུང་
བ་བརྗོད་པའི་དབང་དུ་བྱས་ན། རབ་བྱུང་ལྔ་བའི་སྟོད་ཕྱོགས་ལ། འགྲོ་མགོན་ཆོས་
རྒྱལ་འཕགས་པ་ཧོར་སེ་ཆེན་རྒྱལ་བོ་ཧི་པེ་ལིས་ཀྱི་དབུ་བླར་ཕེབས་དུས། ཐུགས་ཟིན་
266



:
:
*,
' ་
བ
༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར།
གྱི་སློབ་མ་བཞི་བྱུང་བ་ནི། ཉང་བན་མགོན་པོ་བློ་གྲོས་དང༌། དཔལ་ཤེས་རབ་འབར་
བ། དབང་དབོན་པོ་བློ་བཟང་ཚུལ་ཁྲིམས། ཏཱ་དབོན་པོ་དྲུང་རིན་པོ་ཆེ་སྟེ་འཕགས་
པའི་གྲྭ་ཆེན་བཞི་བྱོན། འགྲོ་མགོན་འཕགས་པ་དབུས་སུ་བྱོན་རྗེས། གྲྭ་ཆེན་བཞིས་
སེ་ཆེན་གྱི་དབུ་བླ་མཛད་ཅིང་བསྟན་འགྲོའི་དོན་མཛད་ཚུལ་ལོ་རྒྱུས་རྣམས་སུ་གསལ་
བ་ཡོངས་གྲགས་ལྟར་ལ། དེ་ཡང་གྲྭ་ཆེན་བཞིའི་ནང་ཚན་དཔལ་ཤེས་རབ་འབར་བ་
ནི་ཐེ་བོ་སྟོད་པའི་ས་འདིར་འཁྲུངས་པ་ཡིན་ལ། ལང་ཀྲུའུ་སྡེ་བཞིར་བྱོན་ནས། ས་སྐྱ་
པཎ་ཆེན་གྱི་ཞབས་ཟིན་ཞིང་། དཔལ་ས་སྐྱར་ཡང་བྱོན། འགྲོ་མགོན་འཕགས་པའི་
ཞབས་ལ་གཏུགས། ཆོས་བཀའ་མང་དུ་གསན། ཐུགས་ཟིན་གྱི་སློབ་མར་གྱུར།
ཕྱག་ཕྱིར་འབྲངས་ནས་ཕོ་བྲང་ཤང་ཏོ་དང་། པེ་ཅིན་ཕོ་བྲང་སོགས་སུ་ཕེབས། བླ་མ་
འཕགས་པའི་བཀའ་གནང་ལྟར། གྲུབ་རྟགས་དང་ནུས་མཐུ་བསྟན་པས། རྒྱལ་བོ་
མགུ་ནས་གསེར་ཡིག་གི་བཀའ་ཤོག་དང་བ་སོའི་ཐམ་ཀ་ཆེ་ཆུང༌། གོས་ཆེན་ལ་རྒྱལ་
བོའི་མཚན་བྱང་གསལ་བའི་འཕྱར་དར་སོགས་གནང་ནས་ལུང་ལས་ཀྱིས་གཟེངས་
བསྟོད་དཔེ་མེད་མཛད་ཅིང་། གོང་མ་ཆེན་པོ་དང་འཕགས་པ་རིན་པོ་ཆེའི་བཀའ་
ལྟར་རང་ཡུལ་དཔལ་ཤེས་སྟེང་ཁར་གཙུག་ལག་ཁང་བཞེངས། དགེ་འདུན་གྱི་སྡེ་
བཙུགས་ནས་སངས་རྒྱས་ཀྱི་བསྟན་པ་ཕྱོགས་འདིར་སྤེལ་ཞིང་དམ་པའི་ཆོས་ཀྱི་འོད་
སྣང་དཀར་བོས་ཁྱབ་པར་བྱས། གོང་མ་ཆེན་པོ་ནས་བདག་རྐྱེན་གནང་བའི་བཀའ་
འགྱུར་མཐིང་ཤོག་གི་ངོས་ལ་ གསེར་གར་འབྲོང་གིས་བྲིས་པ་དང་། འགྲོ་མགོན་
འཕགས་པའི་དབུ་ཞྭ་དང་ན་བཟའ་སོགས་གནང་ཆ་མང་ཞིང་། ཡོན་རྒྱལ་རབས་ཀྱི་
གོང་མ་རྣམས་ཀྱིས་གཟིགས་པ་ཆེ། སྐུ་ཚེའི་མཇུག་བྲག་ནག་ཏུ་སྒྲུབ་པ་མཛད་པས་
འཇའ་ལུས་བརྙེས་པར་གསུངས། དཔལ་ཤེས་རབ་འབར་བ་བླ་དབོན་གྱི་བརྒྱུད་པ་ནི་
བླ་རབས་ལྔ་བཅུ་དང༌། དབོན་རབས་ལྔ་བཅུ་ལྷག་སོང་བར་གྲགས་ལ། དབོན་
267



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བརྒྱུད་རིམ་བྱོན་ལ་དཔལ་ཚ་རུ་གྲགས། དུས་ཕྱིས་ཀྱི་ལུང་བཟང་དབོན་ཆུང་ཡང་
འདིའི་རྒྱུད་པ་ཡིན། དཔལ་ཤེས་རབ་འབར་བའི་གདན་ས་འདིར་བྱོན་པའི་བླ་རབས་
རྣམས་ལས། སྔ་ཐོག་པ་རྣམས་དཔལ་ས་སྐྱའི་ཆོས་བརྒྱུད་འཛིན་པ་ཤ་སྟག་བྱུང་ལ།
བར་དུ་ཡབ་རྗེ་རྒྱལ་བ་གཉིས་པ་དབུས་འགྱུར་ཆོས་ཀྱི་ཞིང་ཁམས་སུ་བྱོན་པ་ནས།
དགེ་ལྡན་རིང་ལུགས་བདག་གིར་བཞེས་པའི་སྐྱེས་ཆེན་དམ་པ་དུ་མ་ཞིག་ཕེབས་པ་
ཡིན་སྟབས། སེ་འབྲས་དགེ་གསུམ་གྱི་གདན་སར་ཐེ་བོ་ཁང་ཚན་འཛུགས་མཁན་ནི།
དཔལ་ཤེས་རབ་འབར་བའི་བླ་རབས་ཕྱི་མ་ཞིག་ཡིན་པར་གསུངས་ཡོད། བླ་མ་སྔོན་
མ་རྣམས་ཀྱི་རྣམ་ཐར་དང་། དབོན་རབས་བརྒྱུད་པའི་གཏམ་བརྗོད་ལོ་རྒྱུས་མང་
ཡང་། ཡིག་ཚང་མེ་གནོད་ཀྱིས་འཇིགས་པ་དང་། ཅུང་ཟད་ལུས་པ་རྣམས་ཀྱང་བོར་
བརླག་ཏུ་སོང་རྐྱེན་ཞིབ་ཆ་བརྗོད་པའི་སྤོབས་པ་ཞུམ་པར་གྱུར། སྔ་སོར་དཔལ་ཤེས་
པའི་ནང་གོང་མ་གཅིག་བུ་ལས་ནང་འོག་མ་མ་བྱུང་ཞིང༌། བླ་རབས་སྔོན་མ་རྣམས།
ཅོ་ནེ་དཔོན་ཆེན་རྣམས་ཀྱིས་སྐུ་བདག་བྱས་ཤིང་བཀུར་བཟོས་ཀྱང་ཆེ་བར་གྲགས་ལ།
འདི་ཕྱོགས་ཀྱི་མངའ་འབངས་རྣམས་ཀྱང་རིམ་གྱིས་ཅོ་ནེ་དཔོན་གྱིས་བདག་བྱས་
ཡོད། དུས་ཕྱིས་དཔལ་ཤེས་ནང་ གོང་མ་ལས། ནང་འོག་མ་ཟུར་དུ་ཕྱེས་ཤིང་།
དགོན་ཁག་ཀྱང་གཉིས་སུ་གྱུར། ནང་གོང་མར་འཕགས་པའི་སྐུ་གསུང་བྱོན་མ་དང་།
ནང་འོག་མར་ཐུགས་རྗེ་ཆེན་པོ་སེམས་ཉིད་ངལ་གསོ་གསུང་བྱོན་མ་བཞུགས། ནང་
གོང་མའི་དགོན་ལག་བཀྲ་ཤིས་དགོན་དང་། ཨེན་འཛིའི་ཚ་ཁོ་དགོན་གཉིས་ཡིན།
ནང་འོག་མའི་དགོན་ལག་ཉང་སྒམ་དགོན་ཡིན། དཔལ་ཤེས་སྤྲུལ་བའི་སྐུ་བློ་བཟང་
བསྟན་པའི་རྒྱལ་མཚན་པ་དེ་ཉིད་སྐུ་ན་ཕྲ་བའི་དུས། སྟག་ཚང་དཔལ་གྱི་ལྷ་མོ་ཉིན་གྱི་
ཆོས་གྲྭར་ཞུགས་ནས་སློབ་གཉེར་གནང་སྟེ་སྐུ་ཡོན་བཞེས། ཚོགས་ཆེན་ཁྲི་དང་རྒྱུད་
ཁྲིར་བཞུགས། དབུས་སུ་ལན་གཉིས་བྱོན། རང་ཡུལ་དཔལ་ཤེས་ནང་འོག་མར་
མས།
268



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
འདུ་ཁང་གསར་བཞེངས་དང་། རྗེ་ཡབ་སྲས་ཀྱིས་གཙོས་སྐུ་གསུང་ཐུགས་རྟེན་མང་
དུ་བཞེངས། རབ་བྱུང་བཅུ་བཞི་བའི་ལྕགས་ཁྱི་ལོར་ནང་འོག་མར་དབྱར་གནས་
བཙུགས་ཏེ་ཐེབས་རྩ་བཞག རྒྱལ་བའི་བཀའ་འགྱུར་རིན་པོ་ཆེའི་ལུང་སོགས་ཆོས་
བཀའ་མང་ དུ་ བསྩལ། དགོན་འདི་ཆོས་སྲིད་ གཉིས་ ཀྱིས་ ལེགས་ པར་ བསྐྱངས།
སྐྱབས་མཆོག་ཁྲི་ཆེན་བློ་བཟང་རྒྱལ་མཚན་སེངྒེའི་ཡང་སྤྲུལ་འོས་ཐོའི་ནང་སོང་བའི་སྐུ་
སྐྱེ་ཡ་མཚན་ཞིག་བྱུང་བའང་དགོན་འདིར་བླུས་ནས་བདག་སྐྱོང་གནང་། ཁོང་གི་
རྣམ་ཐར་རྒྱས་པ་སྟག་ཚང་དཔལ་གྱི་ལྷ་མོའི་གདན་རབས་པད་དཀར་འཁྲི་ཤིང་དུ་
གསལ། བདག་ཉིད་ཆེན་པོ་འདིའི་འཁྲུངས་རབས་སུ་པཎ་ཆེན་བཀའ་འགྱུར་བ་དང་།
དགའ་ལྡན་ཐེ་བོ་སྤྲུལ་སྐུ་སོགས་དམ་པ་དུ་མའི་སྐུའི་སྐྱེ་བ་བཞེས་ཚུལ་སོགས་གསུངས་
ཡོད་ལ། ཁོང་ནས་བརྩམས་པའི་སྤྲུལ་བའི་སྐུ་རིམ་བརྒྱུད་རྣམ་པ་བཞི་བྱུང་ཞིང་སྐུ་
ཕྲེང་ལྔ་བ་བསམ་ཚ་རོང་ནས་འཁྲུངས་པ། སྤྲུལ་བའི་སྐུ་ཐུབ་བསྟན་དགེ་ལེགས་
དཔལ་བཟང་བོ་ནི་སྐུ་ཕྲེང་དྲུག་པ་འདི་ཉིད་ཀྱི་གོང་མ་ཡིན་ནོ། །
སྨྲས་པ།
ཐེ་རོང་གསེར་ལྡན་འཛིན་མའི་ཐིག་ལེ་རུ། །
བཤད་སྒྲུབ་བསྟན་པའི་མངའ་བདག་ཆོས་ཀྱི་རྗེ། །
དཔལ་ཤེས་སྐུ་ཚེ་འཕྲེང་བརྒྱུད་རིམ་བྱོན་གྱི། །
མཚན་སྙན་མདོ་དབུས་ཀུན་ཏུ་རྣམ་པར་གཡོ། །
ཁྱོད་ཐུགས་ཞི་བ་མཆོག་གི་ཡེ་ཤེས་ཉིད། །
དག་དང་མ་དག་ཞིང་ཁམས་རབ་འབྱམས་སུ། །
269



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ངོ་མཚར་སྤྲུལ་བའི་བཀོད་པ་མཐའ་ཀླས་པ། །
སྟོན་འདི་དུས་གསུམ་གཟིགས་པ་ཀུན་གྱི་གཤིས། །
བསླུ་མེད་ཚད་མའི་ལུང་གི་ཉི་གཞོན་གཟིས། །
ལེགས་པར་ཕྱེ་བའི་སྐྱེས་རབས་པདྨའི་ཕྲེང་། །
བདག་བློ་དད་པའི་ཡིད་མཚོར་ཤར་བའི་ཚེ། །
བྱུང་བ་འདི་སྐད་གླེང་བའི་གོ་སྐབས་རྙེད། །
ཅེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
ད་ནི་སྐུ་ཕྲེང་དྲུག་པ་འདི་ཉིད་ཀྱི་རྣམ་པར་ཐར་བ་བརྗོད་པ་ལ། གང་དུ་སྐུ་
འཁྲུངས་པའི་ཡུལ་ནི། དགོན་པའི་ཤར་གྱི་གྲོང་སྡེ་སྡོང་བཟང་བ་ཞེས་འབོད་པའི་སྡེར།
རིགས་རུས་ཕུན་སུམ་ཚོགས་ཤིང་རྣམ་དཀར་གྱི་ལས་ལ་བརྩོན་པའི་ཡབ་མིང་བརྩོན་
འགྲུས་ཞེས་གྲགས་པ་དང་། ཡུམ་གཡོ་སྒྱུ་ཆུང་བ་སོགས་སྐྱོན་དུ་མ་དང་བྲལ་ཞིང་།
དམན་ལ་བརྩེ་སེམས་ཆེ་བ་གུ་རུ་མཚོ་གཉིས་ཀྱི་སྲས་སུ་རབ་བྱུང་བཅུ་དྲུག་པའི་ཨིངྒི་ར་
ཞེས་པ་ཆུ་སྤྲེལ་(སྤྱི་ལོ་ ༡༩༣༢)ལོའི་རྒྱལ་ཟླའི་ཚེས་བཟང་བོར་སྐུ་འཁྲུངས་ནས་
མཛེས་སྐུའི་ཟླ་ཞལ་སྐྱེ་འགྲོའི་མིག་གི་རྒྱན་དུ་རྣམ་པར་ཤར། དེ་དང་མཚུངས་པར་
མཆོག་སྤྲུལ་རིན་པོ་ཆེའི་འོས་ཐོ་བཙལ་བའི་སྐབས། སྟག་ཚང་གདན་ས་ཆེན་པོའི་
ཆོས་སྐྱོང་རྡོ་རྗེ་ཤུགས་ལྡན་རྩལ་གྱི་བཀའ་ལུང་དུ། སྐུ་གསུང་ཐུགས་ཀྱི་སྐྱེས་སྤྲུལ་
གསུམ་འབྱུང་བར་ལུང་བསྟན་བསྩལ་ནས། སྐུ་གོང་མའི་སྐུ་ཚ་ཞིག་ལ་ཡང་སྤྲུལ་དུ་
ངོས་འཛིན་བབས་ཀྱང༌། དཔལ་ཤེས་དབོན་པོ་བསོད་ནམས་བསྟན་པ་ནས་ཡང་
སྤྲུལ་དེ་བླ་བར་མ་འཐད་ནས། སྐྱབས་མཆོག་ཁྲི་ཆེན་བློ་བཟང་བསྟན་འཛིན་སེངྒེ་
270



- -
་，་
,，
བབ་
༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
དཔལ་བཟང་བོར་ཞུས་པར། དཔལ་ཤེས་དགོན་པའི་གདན་ས་དེའི་ཤར་ཕྱོགས་ན་
འཁྲུངས་ཡོད་ཚུལ་དང་སྐུའི་སྟེང་གི་རྟགས་མཚན་བཅས་གསུངས་ཤིང་། དེ་གདན་
སར་བཀོད་ན་ལེགས་གསུངས་པ་དང་། སྐྱེས་ཆེན་གཞན་དག་ཞིག་གིས་ཀྱང་། ཤར་
གྱི་གྲོང་སྡེ་ ཐག་མི་རིང་བ་ཞིག་ན། སྐྱེས་སྤྲུལ་གདུགས་དཀར་བོ་བསྣམས་པ་ཞིག་
འཁྲུངས་སྣང་ཞེས་གསུངས་པར་མཛད་ཀྱང་རྩོད་འཐེན་བྱུང་སྟེ། ད་ལྟའི་ཡང་སྤྲུལ་དེ་
དགུང་ལོ་བཅུ་བདུན་བར་དུ་གདན་སར་བྱོན་མ་ཐུབ། མཐར་སྐུ་བདག་རྣམས་གྲོས་
མཐུན་གྱིས་ཀུན་མཁྱེན་ལྔ་བ་ཆེན་པོ་༧སྐྱབས་མགོན་བློ་བཟང་ཡེ་ཤེས་བསྟན་པའི་
རྒྱལ་མཚན་དཔལ་བཟང་བོར། དངོས་འབུལ་རྒྱ་ཆེན་བཅས། སྐུ་འཁྲུལ་མེད་ཅིག་
ཐུགས་བརྟག་གནང་བར་ཞུས་པས། དགོན་སྡེའི་ ཤར་གྱི་ཡུལ་དང་། བྱིས་པའི་
མཚན། ཡབ་ཡུམ། སྒོ་ཁྱིའི་རྟགས་བཅས་ གསལ་བར་ལུང་བསྟན་མཛད་ཅིང་།
སྟག་ཚང་གདན་ས་ཆེན་པོར་སློབ་གཉེར་གནང་ན་སྐུ་ཚེ་ཡང་མཐར་ཕྱིན་པ་ཡོང་ཞེས་
བཀའ་ལུང་བསྩལ། མི་ཟད་པ་མེ་ཁྱི་ལོའི་ཧོར་ཟླ་གསུམ་པའི་ཚེས་དགེ་བར་སེར་སྐྱ་
སྟོང་ཕྲག་བརྒལ་བའི་དབུས་སུ་མཚན་ཡིག་ཞལ་ཕྱེས་ཏེ་ཡོངས་བསྒྲགས་བྱས་པས།
དད་ལྡན་རྣམས་དགའ་སྤྲོའི་ས་ལ་རེག་ཅིང་། ཁྱད་པར་ཐུགས་བརྟག་རྣམ་གསུམ་
གཅིག་ཏུ་བབས་པ་ལ་སྒང་གྲོང་མི་སྡེ་བཅས་པས་ཡིད་ཆེས་ཀྱི་བསྔགས་བརྗོད་རོལ་མོ་
ཕྱོགས་ཀུན་གྲགས་པར་གྱུར། དེ་ནས་མཆོག་སྤྲུལ་ཉིད་དགུང་ལོ་བཅུ་དྲུག་བཞེས་པ།
ཐམས་ཅད་འདུལ་ཞེས་པ་མེ་ཕག་(སྤྱི་ལོ་༡༩༤༧)ལོའི་ཧོར་ཟླ་གཉིས་པའི་ཚེས་བཅོ་
ལྔར་ལྷ་མོའི་དགེ་བཤེས་བློ་བཟང་བློ་གྲོས་དཔལ་བཟང་བོ་ཡོངས་འཛིན་དུ་བསྟེན་ནས་
གསན་བཞེས་གནང༌། འདི་ལོའི་ཧོར་ཟླ་བརྒྱད་པའི་ཡར་ཚེས་བཅོ་ལྔའི་ཉིན། རང་
དགོན་གྱི་བླ་མ་ལས་སྣེ་སྤྱི་དང་། ཁྱད་པར་སྟག་ཚང་གདན་ས་ཆེན་པོ་དགའ་ལྡན་
བཤད་སྒྲུབ་གླིང་གི་སྐྱབས་མགོན་མཆོག་གི་ཕྱག་མཛོད་སྐལ་ལྡན་སེངྒེས་གཙོས་ནང་
༡
271



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཆེན་ཁག་གི་དབོན་པོ་དང་སྤྱི་གཉེར་ཁག་མང་བོ་དང་། དགོན་སྡེ་ཁག་གི་སྐུ་ཚབ་དུ་
མ་བཅས་འདུས་པ་གྲངས་མང་བོས་མཆོག་སྤྲུལ་རིན་པོ་ཆེར་ཁ་དར་ཕུལ་ལོ། ། དེ་
གའི་ཧོར་ཟླ་དགུ་བའི་ཉེར་གཅིག་ཉིན་འཁྲུངས་ཡུལ་ནས་སྒར་བཏེག ཆིབས་བསུ་
དང་བཅས་བལ་བརྡལ་དུ་གདན་དྲངས། ཚེས་ཉེར་གཉིས་ཉིན། སེར་སྐྱ་ཁྲི་ཕྲག་
བརྒལ་བས་ཆིབས་བསུ་དང་། དགེ་འདུན་མང་གིས་སེར་སྦྲེངས་དང་བཅས། འདུ་
ཁང་དུ་མི་འཇིགས་སེངྒེའི་ཁྲི་ལ་ཞབས་ཀྱི་པདྨོ་མངོན་པར་བཀོད་དེ་མཇལ་ཁ་གནང་།
དཔལ་ཤེར་ནང་བར་ཁྲི་སྟོན་རྒྱ་ཆེན་བྱས། ཡོངས་ཀྱི་དགེ་བའི་བཤེས་གཉེན་ཆེན་པོ་
རབ་འབྱམས་པ་ཡོན་ཏན་བསྟན་པ་རིགས་ཀྱི་ཅོད་པན་དུ་བསྟེན་ནས་བར་མ་རབ་
བྱུང་དང་དགེ་ཚུལ་གྱི་སྡོམ་པ་བཞེས། མཚན་བློ་བཟང་ཡོན་ཏན་བསྟན་པའི་རྒྱལ་
མཚན་དུ་གསོལ། དབང་ལུང་དུ་མའི་གསན་བཞེས་གནང་ཞིང་རང་དགོན་དུ་རྒྱུན་
བཞུགས་མཛད། ས་བྱི་ཧོར་ཟླ་ལྔ་བའི་ཉེར་བདུན་ལ་ཚོགས་བཞུགས་ཆེད་རང་
དགོན་ནས་ཕྱག་བཏེགས། དྲུག་པའི་ཚེས་གཅིག་ལ་རྟ་བསུ་སེར་སྦྲེངས་དང་བཅས་
སྟག་ཚང་ལྷ་མོ་དགའ་ལྡན་བཤད་སྒྲུབ་གླིང་དུ་ཆིབས་བསྒྱུར། སྐྱབས་མགོན་ཁྲི་ཆེན་
མཆོག་སྤྲུལ་རིན་པོ་ཆེ་སྐུ་ཕྲེང་ལྔ་བ་ཆེན་པོར་འབྱོར་ཕྱག་ཞུས་ཤིང་། དངོས་འབུལ་གྱི་
མཆོད་སྤྲིན་བསྟར། དགྱེས་པའི་གསུང་དང་ཐུགས་ནང་ གཤིན་པའི་ཞལ་བཀོད་
གནང་། དྲུག་པའི་ཚེས་བཞིར། ཟླ་བྲལ་མཁས་གྲུབ་བྱེ་བའི་བསྟི་གནས་གདན་ས་
ཆེན་པོ་དགའ་ལྡན་བཤད་སྒྲུབ་པད་དཀར་གྲོལ་བའི་གླིང་དུ་ཚོགས་བཞུགས་དང་ཁྲི་
སྟོན་གང་ རྒྱུས་མཛད། ཧོར་ ཟླ་ དགུ་ བར་ རང་ དགོན་དུ་ཆིབས་བསྒྱུར་ གནང་།
དཔལ་ཚ་མ་རུའི་སྡེ་བརྒྱད་ཐུན་མོང་ནས་ཞུས་ཏེ། ཟླ་དགུ་བའི་ཉེར་གཉིས་ཉིན་།
སེར་སྐྱ་འདུས་པའི་ཚོགས་མང་ལ་གྲུབ་རྒྱལ་ལུགས་ཀྱི་ཚེ་དབང་དང༌། གཟུངས་
སྔགས་དུ་མའི་བཟླས་ལུང་བསྩལ། དངོས་འབུལ་དུ་མཎྜལ་སྐུ་གསུང་ཐུགས་རྟེན་གྱི་
272



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
ཐོག་དྲངས་ཏེ་གསེར་དངུལ་རིན་ཆེན་གྱི་ཚོམ་བུ་ལ། གོས་ཆེན་དར་ཡུག་གི་མཛེས་
རྒྱན་སྤྲས་ཏེ། འབྲུ་རིགས་རྒྱ་མ་ཁྲི་ཕྲག་ལྷག་གི་འབུལ་ནོར་བཏེགས། ནང་གོང་མར་
གཏོགས་པའི་གྲོང་སྡེ་མང་བོའི་རེ་ཞུས་ལྟར་ཞབས་ཀྱིས་བཅགས་ཤིང་། འདོད་ཆོས་
ཀྱིས་ཚིམ་པར་མཛད་པ་དང་། སྡེ་གཞུང་གིས་ཞུས་ངོར། ཐུགས་རྗེ་ཆེན་པོའི་རྗེས་
གནང་དང་། ཚེ་དབང་། སྐྱབས་འགྲོ། དམིགས་བརྩེ་མ། རིགས་གསུམ་མགོན་པོ།
ཚེ་ལྷ་རྣམ་གསུམ་སོག་ས་ཀྱི་གཟུངས་སྔགས་མང་བོའི་ལུང་བསྩལ། རང་དགོན་དུ་ཟླ་
ཕྱེད་ཙམ་ལ་བཞུགས། དེ་ནས་སྟག་ཚང་ལྷ་མོར་ཆིབས་བསྒྱུར་མཛད་དེ་ཆོས་གྲྭར་
ཞུགས། གསན་སྦྱོང་ལེགས་མཛད་ཀྱི་དབུ་ཚུགས་ཏེ། རིམ་པར་བསེ་བསྡུས་དང་།
ས་ལམ་སྡོམ་ཚིག གྲུབ་མཐའ་རྩ་བ། གྲུབ་མཐའ་རིན་འཕྲེང་སོགས་ཐུགས་འཛིན་
མཛད། ཆོས་གྲྭ་དང་། དཔེ་ཁྲིད་མ་ཆག་པར་ཕེབས་ཤིང་ཧུར་ཐག་མཛད་པས།
བསྡུས་གྲྭའི་རྟགས་གསལ་སྔར་ནས་ཆགས། རྩོད་པའི་རྣམ་དཔྱོད་འགྲན་ཟླ་དང་
བྲལ། ཡོངས་འཛིན་ཆེན་མོ་ཡོན་ཏན་རབ་རྒྱས་པའི་སྤྱན་སྔར། སུམ་རྟགས་དང་།
ས་རིས་སྙན་ངག་སོགས་ཞུས། གཞན་ཡང་ལམ་རིམ་ཆེན་མོའི་བཤད་ལུང་དང་། སྒོ་
མང་ཆོས་སྤྱོད་རབ་གསལ་གྱི་ལུང་སོགས་ཆོས་བཀའ་མཐའ་ཡས་པ་གསན། བླ་བྲང་
ཨ་ཁུ་རྡོ་རྗེ་འཆང་རྗེ་བློ་བཟང་ཚུལ་ཁྲིམས་རྒྱ་མཚོའི་སྤྱན་སྔར། འཇམ་དབྱངས་ཆོས་
སྐོར་གྱི་རྗེས་གནང་། སྒྲ་མི་སྙན་གྱི་ཚེ་དབང་། མགོན་ཆོས་སོགས་ཀྱི་རྗེས་གནང་
དང་། ཁྲིད་བཤད་ལུང་གི་སྐོར་མང་དུ་གསན། དགུང་ལོ་ཉི་ཤུ་བཞེས་པ་བོང་བུ་ཞེས་
པ་ལྕགས་ཡོས་ལ་ལུང་རྟོགས་བསྟན་པའི་མངའ་བདག་ཡོངས་འཛིན་ཆེན་མོའི་སྤྱན་
སྔར་བསྙེན་རྫོགས་ཀྱི་སྡོམ་པ་བཞེས། དེ་ནས་བཟུང་བསྟན་པའི་གཞི་མ་སོ་ཐར་གྱི་
བཅས་མཚམས་མིག་གི་འབྲས་བུ་བཞིན་བསྲུང་བར་མཛད། སྐྱབས་མགོན་ཁྲི་ཆེན་
མཆོག་སྤྲུལ་རིན་པོ་ཆེ་ལས། དཔལ་དུས་ཀྱི་འཁོར་ལོའི་དབང་ཆེན་དང་། དགའ་
273



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལྡན་ལྷ་བརྒྱ་མའི་ཟབ་ཁྲིད་སོགས་དབང་བཀའ་རྗེས་གནང་མང་བོ་གསན། མཁན་
པོ་སྨོན་ལམ་མཐའ་ཡས་པའི་མདུན་ནས། ཁྲི་ཆེན་སྐུ་ཕྲེང་གཉིས་པའི་གསུང་འབུམ་
གྱི་ལུང་གསན། དེ་ལ་སོགས་པའི་དགེ་བའི་བཤེས་གཉེན་བཅུ་ཕྲག་ཙམ་ཞིག་བསམ་
སྦྱོར་གཉིས་ཀྱིས་ཚུལ་བཞིན་དུ་བསྟེན་ནས་ལེགས་ཚོགས་ཀྱི་རྩ་བ་ཚུགས་པ་དང་།
མདོ་སྔགས་ཟབ་རྒྱས་ ཀྱི་ གདམས་ པ་ མང་ བོས་ ཐུགས་ ཀྱི་བུམ་བཟང་ཡོངས་སུ་
གཏམས་པར་མཛད། འཛིན་གྲྭ་བློ་རིགས་དང་རྟགས་རིགས་ལ་ཕེབས་ཚེ། བློ་
རྟགས་ཀྱི་མཐའ་དཔྱོད་ཐུགས་འཛིན་གནང་བ་དང་འབྲེལ། དེ་དང་དེའི་རྩོད་པ་ཞིབ་
མོར་སོང་ཞིང་། གཞུང་གསར་ལ་ཕེབས་ནས། ཕར་ཕྱིན་སྐབས་དང་བོའི་མཐའ་
དཔྱོད་ཐུགས་འཛིན་གནང་། ཡོངས་འཛིན་བློ་གྲོས་རིན་པོ་ཆེའི་སྤྱན་སྔར་ཕར་ཕྱིན་
མཐའ་དཔྱོད་ཀྱི་གཞུང་ཚན་ཕལ་ཆེ་བ་རེ་རེ་ལན་དུ་མར་དཔེ་ཁྲིད་དང་། ཆོས་གྲྭར་
ཕེབས་ནས་རྩོད་པས་བརྡར་ཤ་བཅད་དེ་བྱང་བར་ཐུགས་སུ་ཆུད་པའི་མོད་ལ་དགུང་ལོ་
ཉེར་བདུན་བཞེས་པ་རྣམ་འཕྱང་ཞེས་པ་ས་ཁྱི་ལོར། སེམས་ཅན་སྤྱི་མཐུན་ལས་ཀྱིས་
བར་ཆད་བྱུང་སྟེ་གསན་སྦྱོང་མཚམས་བཞག་པར་གྱུར་ཏོ། །
འདིར་སྨྲས་པ།
ཐེའུ་བཅུ་རྫ་ར་གང་ཞེས་རོང་ཆེན་ཡུལ། །
སྡོང་བཟང་རྣམ་པར་བཀྲ་བའི་གྲོང་ཚོ་རུ། །
ཡབ་ཡུམ་མངོན་མཐོའི་གདུང་འཛིན་རིགས་མཆོག་ཏུ། །
ཁྱོད་སྐུའི་ཞལ་བཟང་སྲིད་ན་མཛེས་པར་བལྟམས། །
ན་ཚོད་སྒོ་ངའི་སྦུབས་རྒྱ་མ་གྲོལ་ཡང་། །
274



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
དམ་པའི་མཛད་པ་བཟང་བོའི་རྗེས་ཟིན་པ། །
སྔོན་གོམས་སྤྱོད་པ་ཀ་ལ་པིང་ཀའི་དབྱངས། །
འགོག་མེད་གྲགས་པའི་སྙན་པ་ཕྱོགས་སུ་ཐོས། །
འཇམ་དཔལ་དབྱངས་དངོས་བཞད་པའི་རྡོ་རྗེ་དང་། །
ཁྲི་ཆེན་ཆོས་ཀྱི་རྒྱལ་བོ་ཡབ་སྲས་ཀྱི། །
སྒྲིབ་མེད་ཡེ་ཤེས་མཆོག་གིས་ལེགས་གཟིགས་ནས། །
ལུང་བསྟན་བདེན་ཚིག་མེ་ཏོག་ཆར་དུ་བསྙིལ། །
ངོ་མཚར་མཚན་དཔེ་ཉི་མ་གཞོན་ནུའི་སྐུ། །
ཕྱོགས་འདིར་སྐྱེ་དགུ་ཡོངས་ཀྱི་གཙུག་རྒྱུན་དུ། །
གང་ཞབས་ལྷ་མིས་མཆོད་འོས་སེངྒེའི་ཁྲིར། །
ཞབས་སེན་ཉེ་བར་འགོད་པའི་སྐལ་བ་ཐོབ། །
དགའ་བ་བརྒྱ་ལྡན་བཤད་སྒྲུབ་ཆོས་གླིང་ཆེར། །
བཅུ་ཕྲག་ཡོངས་འཛིན་བཤེས་གཉེན་གུས་བསྟེན་ནས། །
དམ་ཆོས་སྦྲང་རྩིའི་བཅུད་རབ་གསོལ་བ་ཡིས། །
ཡོན་ཏན་བདུད་རྩིའི་གཏེར་བརྒྱ་ཐུགས་སུ་སྨིན། །
རྣམ་དཔྱོད་མཁའ་ལྡིང་དབང་བོའི་གཤོག་རྩལ་གྱིས། །
རྩོད་པའི་རིགས་ལམ་ནོར་བུའི་སྒོ་བརྒྱ་བ། །
275



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལྷན་ཅིག་འབྱེད་པའི་ཐལ་ངག་གནམ་ལྕགས་སྒྲས། །
ཕས་རྒོལ་སྨྲ་བའི་ངག་ལ་སྐུགས་པ་སྟེར། །
ཕྱོགས་གླང་ཆོས་གྲགས་གཞུང་ལུགས་ཆུ་ཀླུང་འབུམ། །
བརྒལ་བརྟག་རིགས་པའི་རླབས་ཕྲེང་རྩེ་དགའ་ཅན། །
ཚད་མའི་ཆུ་གཏེར་གཅིག་ཏུ་འཁྱིལ་བ་ལས། །
རིགས་པའི་གསང་ཚིག་ནོར་བུའི་མཛོད་རབ་བརྙེས། །
གཞི་ལམ་འབྲས་བུའི་ཤེར་ཕྱིན་སྙིང་བོའི་དོན། །
མི་ཕམ་མགོན་པོའི་ཐུགས་བཅུད་གངྒཱའི་ཆབ། །
ཡོངས་འཛིན་ཞལ་གྱི་ཡུར་བ་ནས་དྲངས་ཏེ། །
ཁྱོད་ཐུགས་མཁྱེན་རབ་པདྨའི་རྫིང་བུར་བསྐྱིལ། །
ཡོངས་འཛིན་འཇམ་དབྱངས་བླ་མའི་སྤྱན་སྔ་རུ། ། །
བསྟན་པའི་གཞི་མ་སོ་སོར་ཐར་བ་ཡི། ། །
བསྙེན་པར་རྫོགས་པའི་བསླབ་ཁྲིམས་ཡོངས་བཞེས་ནས། །
ཐུབ་བསྟན་ཡོངས་སུ་རྫོགས་པའི་བདག་པོར་གྱུར། །
མདོར་ན་མཁས་བཙུན་བཟང་བོའི་རྣམ་ཐར་འཛིན། །
འཆད་རྩོད་རྩོམ་པས་ཉིན་མཚན་ཁོར་ཡུག་འདའ། །
འདོད་པའི་ཡོན་ཏན་རྣམས་ལ་ཆོག་ཤེས་གནང་། །
276



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
ཚུལ་འདིས་རྒྱལ་སྲས་སྤྱོད་པའི་སྙིང་བོ་མཚོན། །
་་， -
ཞེས་བྱ་བ་ནི་བར་སྐབས་ཀྱི་ངལ་གསོ་བའི་ཚིགས་སུ་བཅད་པའོ། ། །
དེ་ནས་རྒྱ་ཡུལ་ཡུང་མ་ཁྲང་དུ་རྒྱལ་ཁབ་ཀྱི་བཅའ་ཁྲིམས་ལྟར་བཞུགས་པའི་ཚེ་
ནའང་། སྡུག་ན་སྐད་ངན་མི་འདོན། འགལ་རྐྱེན་ལམ་དང་མི་མཐུན་གྲོགས་སུ་
འཁྱེར་བ། སྡུག་བསྔལ་ཅི་བྱུང་ཡང་ལས་འབྲས་ལ་ཡིད་ཆེས་གནང་ནས་སྡིག་སྒྲིབ་
སྦྱོང་བའི་ཐབས་སུ་འཁྱེར་བ་དང༌། བྱང་ཆུབ་ཏུ་སེམས་སྦྱོང་བའི་བོགས་འདོན་དུ་
མཛད་པ་སོགས་བཀའ་གདམས་ཀྱི་རྣམ་ཐར་བསྐྱངས་པ་ཡིན་ལ། དེར་བཞུགས་པའི་
ཚེ་མཆེད་གྲོགས་འགའ་ལ། བཙོན་ནས་མྱུར་མོར་ཐར་རྒྱུ་དང་འགྱངས་ནས་ཐར་རྒྱུ་
ཡིན་སོགས་ཉི་གྲངས་དང་ཟླ་གྲངས་གསལ་བོར་གསུངས་ནས་དབུགས་དབྱུང་མཛད་
པ་དུས་ཐོག་ཏུ་ཁེལ་བས་ཁོ་ཚོ་མི་མང་བོ་ཞིག་དད་པས་སྤུ་ལོང་གཡོ་བར་གྱུར། ཁོང་
དགུང་གྲངས་སུམ་ཅུ་བཞེས་པ་འཕར་བ་ཞེས་པ་ལྕགས་གླང་ལོར། ཁྲིམས་ལས་གློད་
དེ་སྟག་ཚང་གདན་ས་ཆེན་པོར་བྱོན། སྲིད་ཇུས་ཀུ་ཡངས་མཛད་ངོས་བསྟན་པ་
ཉམས་གསོའི་དོད་ཙམ་བྱུང་སྟེ། ལྷ་མོ་ཉིན་དུ་མཆོག་སྤྲུལ་ཆོས་ཀྱི་སེངྒེ་དང་། ཁོང་
རྣམ་གཉིས་ཀྱི་གཙོས་དགེ་འདུན་ཉི་ཤུ་ལྷག་དང་མཉམ་དུ་ཆོས་སྤྱོད་ཀྱི་བྱ་བ་ཉུང་ཤས་
དང་ཞིང་ལས་མཉམ་པོར་མཛད་ནས་བཞུགས། སྣ་ཚོགས་དབྱིག་ཅེས་པ་ཤིང་སྦྲུལ་
ལོར། ཁྲི་རིན་པོ་ཆེའི་མཆོད་སྡོང་སྦེད་སྲུང་གི་ཐབས་བཙལ་ཀྱང་སྟེང་དུ་མ་ཁེལ་བས། །
གདུང་མདུན་དུ་བྱོན་ནས་བསྟན་པ་རྒྱས་པ་དང་འགྲོ་བ་བདེ་བའི་ཐུགས་སྨོན་མཛད།
ཟིལ་གནོན་ཞེས་པ་མེ་རྟ་ལོར་ཡང་བསྐྱར་ལྷ་ཁང་དང་སྐུ་གསུང་ཐུགས་རྟེན་ཕོན་ཆེ་
བའི་འཕྲིན་ལས་ཀྱི་མཇུག་བསྡུས། ཁོང་དཔལ་ཤེས་སྟེང་ཁར་རང་ཡུལ་དུ་བྱོན་ནས་
མང་ཚོགས་དང་མཉམ་པོར་ལས་ཀ་གནང་། དགུང་ལོ་ཞེ་དགུ་བ་དྲག་པོ་ཞེས་པ་
277



-
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལྕགས་སྤྲེལ་ལོར། ཡང་བསྐྱར་ས་ཁུལ་སོ་སོར་དགོན་སྡེ་དུ་མ་ཉམས་གསོའི་དབུ་
བཙུགས་པ་དང་འབྲེལ། ཁོང་དབུས་གཙང་དུ་མཇལ་སྐོར་ལ་ཕེབས། སྒྲོལ་མའི་སྐུ་
ལི་མ་བྱིན་ལྡན་དང་། ལམ་སྔགས་གཉིས་སོགས་གདན་དྲངས་ནས་ཕྱིར་འབྱོར།
དེའི་ཕྱི་ལོ་དགུང་གྲངས་ལྔ་བཅུ་བཞེས་པ་བློ་ངན་ཞེས་པ་ལྕགས་མོ་བྱ་ཡི་ལོར་དཔལ་
ཤེས་ནང་གོང་འོག་གཉིས་ཀྱི་དགོན་པ་གཅིག་བསྡུས་བྱས་ནས། མཁས་ཆེན་ནང་
ཞེས་པའི་ས་བཀྲ་ལེགས་པའི་གཞིར་གཟའ་སྐར་དུས་བཟང་གི་ཉིན། དགོན་གསར་
འདེབས་ཀྱི་གཞི་བཟུང་ནས། ས་བརྟག་བསླང་སྦྱང་གསུམ་དང་བཀྲ་ཤིས་གསོ་སྦྱོང་
ཡང་མཛད། རྟེན་འབྲེལ་དུ་མ་འཛོམས་པས་ཐུགས་དགྱེས། དེ་ནས་འདུ་ ཁང་
བཞེངས་པའི་མགོ་བརྩམས། དཔལ་ཤེས་སྟེང་ཀ་གོང་འོག་གི་སྡེ་མང་བོས་རང་མོས་
ཀྱིས་ཁུར་ལེན་བྱས་ཏེ་ལོ་གཅིག་གི་ནང་འདུ་ཁང་རྟེན་དང་བརྟེན་པར་བཅས་པ་
ལེགས་གྲུབ་བྱུང༌། ཁོང་གིས་རབ་གནས་གནང༌། གྲྭ་རྒྱུན་གསར་བ་བཅུ་ཕྲག་གསུམ་
ཙམ་རང་མོས་ཀྱིས་འདུས་པ་རྣམས་རབ་ཏུ་བྱུང་ནས་ཚོགས་ལ་བཅུག གྲྭ་བ་སོ་སོའི་
གྲྭ་ཁང་རྣམས་ཀྱང་ལེགས་པར་གྲུབ། འདུ་ཁང་དུ་ལོ་དེར་རྒྱལ་བའི་སྟོང་སྐུ་བཞེངས།
འདུ་ཁང་གྲུབ་པའི་དགའ་སྟོན་ཡང་རྒྱ་ཆེར་མཛད། དེ་ནས་སྨོན་ལམ་བཅོ་ལྔའི་ཉིན་
ཚོགས་དབུར་ཕེབས་ནས། གསུང་ཆོས་ལ་རྗེའི་གསང་རྣམ་གནང་ནས་བཤད་པ་ཞིབ་
མོར་མཛད། དགུང་གྲངས་ང་གཅིག་བཞེས་པ་རྔ་ཆེན་ཞེས་པ་ཆུ་ཁྱི་ལོར། ཡང་
བསྐྱར་དབུས་སུ་ཕེབས། སེ་འབྲས་དགེ་གསུམ་གྱིས་གཙོས་དགོན་སྡེ་ཆེ་ཆུང་སོགས་
ལ་དངོས་རྫས་གྱ་ནོམ་པས་བསྙེན་བཀུར་གང་ལེགས་མཛད། འབྲས་སྤུངས་ཐེ་བོ་
ཁང་ཚན་གྱི་དགེ་ཐེ་བོ་མཁས་གྲུབ་ཀྱིས་གཙོས། ཁང་ཚན་འདུས་སྤྱིའི་གཞུང་ནས་ཐེ་
བོ་ཁང་ཚན་དུ་གདན་དྲངས་ཏེ་ཇ་ཐབ་གང་རྒྱས་ཞུས་ཤིང་། ཁྱོད་དགའ་ལྡན་ཐེ་བོ་
སྤྲུལ་སྐུའི་སྐྱེས་ཕྲེང་ཡིན། གོང་མ་རྣམས་ཀྱིས་ཐེ་བོ་ཁང་ཚན་ཡང་བཙུགས་པས་
278



.：.
: ..
–
：
：
་
མ
༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
བཀའ་དྲིན་ཆེ་ཚུལ་ཞུས། སྔོན་ལྷ་ལྡན་གཙུག་ལག་ཁང་དུ་བཞུགས་པའི་སྒྲོལ་སྐུ་བྱིན་
ཅན་མཐོ་ཚད་ཁྲུ་ཙིགསུམ་ཅན་དང༌། རྒྱལ་དབང་ལྔ་བ་ཆེན་པོའི་སྨན་སྐུ་བྱིན་ཅན་
བཅས་རྟེན་སྐལ་དུ་བསྩལ། གཞན་ཡང་དགོན་སྡེ་ཆེ་ཆུང་སོ་སོ་ནས་གནང་བའི་རྟེན་
སྐལ་ལ། རྗེ་ཙོང་ཁ་བའི་དབུས་ཐང་གཅིག རྗེ་ཡབ་སྲས་རྣམ་གསུམ་གྱི་སྐུ་ཚར་
གཉིས། ཇོའི་སྐུ་ལི་མ་གཅིག རྗེ་ཚོང་དཔོན་དགེ་ལེགས་མའི་སྐུ་བརྙན། འོད་
དཔག་མེད་ཀྱི་སྐུ་ལི་མ། འཐག་གྲུབ་ཀྱི་ཐང་ཀ་དུ་མ་སོགས་གནང༌། གཞན་ཡང་རྒྱ་
གླིང་ཆ། དུང་ཆེན་ཆ། གསེར་ཏོག་ཆེ་ཆུང་གཉིས། ཁ་ཊཾ་ཀ་རྩེ་གསུམ། ཁྲུས་སྡེར། །
བུམ་པ། མེ་ལོང་དང་བཅས་པ། བདུན་ཚར་ཆེ་ཆུང་བརྒྱ་ལྷག་བཅས་གདན་དྲངས་
ནས་རང་ཡུལ་དུ་བྱོན། ཁྲག་སྐྱུག་ཅེས་པ་ཆུ་ཕག་ལོར་སྡེ་དགེ་ནས་བཀའ་འགྱུར་དང་།
བསྟན་འགྱུར་གདན་དྲངས་ཤིང་། མཚོ་སྔོན་ནས་ལམ་སྔགས་གཉིས་ཚར་བརྒྱ་རེ་
བླུས། དགུང་ལོ་ང་གསུམ་པར་གོས་སྐུ་བཞེངས། ང་བཞིའི་ལོར་ཀུན་གཟིགས་པཎ་
ཆེན་ཐམས་ཅད་མཁྱེན་པ་སྐུ་ཕྲེང་བཅུ་བ་ཆེན་མོ་ཐེ་བོ་རོང་དུ་ཞབས་ཀྱིས་བཅགས་
པའི་སྐབས། དགོན་གསར་འདིར་གདན་འདྲེན་ཞུས། གསོལ་བཞེས་ཐོག་རིན་པོ་
ཆེའི་ཞལ་ནས་རྗེ་འདི་བར་བསྔགས་བརྗོད་གནང་ཞིང་ཞལ་བཀོད་བསྩལ་ནས་དགོན་
པ་འདི་བཟང་ཞེས་གསུངས། རབ་གནས་དང་། ཟབ་ཆོས་དུ་མའི་ལུང་། ཕྱག་
དབང་བཅས་བསྩལ། ལོ་འདིར་གྲྭ་རྒྱུན་མང་བོ་འདུས་ནས་དགེ་འདུན་གྱི་སྡེ་རྒྱས་
པར་གྱུར། སྟག་ཚང་ལྷ་མོ་ཉིན་གྱི་གདན་ས་ནས། དགེ་བའི་བཤེས་གཉེན་ཡོན་ཏན་
བཀྲ་ཤིས་པ་དགེ་རྒན་དུ་གདན་དྲངས་སྟེ། ཆོ་འཕྲུལ་སྨོན་ལམ་གསར་ཚུགས་དང་།
འཆམ་ཆེན་དང་གཏོར་རྒྱག་བཅས་གདན་ས་ཆེན་པོའི་རོགས་རམ་གྱི་མཐུ་ལས་
ལེགས་པར་གྲུབ། དེ་དང་དུས་མཚུངས་སུ་གཞི་གསུམ་གྱི་ཉམས་ལེན་ཚུགས་པར་
ཕྱག་ལེན་ཞིབ་ཕྲ་མཛད་ནས་རང་རྐང་ཕེར་བ་བྱས། ཡང་གདན་ས་ཆེན་པོ་ནས་
279



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྔགས་རམས་པ་ངག་དབང་འོད་ཟེར་གདན་དྲངས་ཏེ། ཀུན་རིག་རྣམ་པར་སྣང་
མཛད་ཀྱི་དབྱངས་རྟ་སོགས་ཕྱག་བཞེས་བཞིན་བསླབས་ནས། ཀུན་རིག་བདག་
འཇུག རྒྱུན་གྱི་ཚོགས་འདོན་ལ། འཇིགས་བྱེད་ལྷ་བཅུ་གསུམ་མ་གསར་འཛུགས་
གནང་མཛད་འདོན་པ་མཐའ་དག་ཕྱག་བཞེས་དག་པོ་མཛད། དགེ་བསྐོས་བསྐོ་
བཞག་བྱས་ནས་རྒྱུན་གྱི་སྒྲིག་ལམ་སྟངས་འཛིན་ཡོང་བ་བྱས། དགུང་ལོ་ང་ལྔ་བཞེས་
པའི་ལོར། དུས་གསུམ་སངས་རྒྱས་དང་། རྗེ་ཡབ་སྲས་གསུམ་གྱི་སྨན་སྐུ་མཐོ་ཚད་ཁྲུ་
ཚིགསུམ་པའི་ཚད་བཞེངས། ཡང་དཔལ་ཤེས་རབ་འབར་བ་ནང་གོང་མའི་སྐུ་གདུང་
མཆོད་རྟེན་གསར་བཞེངས་བྱས། འདུ་ཁང་ལ་གསེར་ཚོན་ཕུལ། འདི་ལོར་སྐྱབས་
མགོན་ཁྲི་ཆེན་མཆོག་སྤྲུལ་རིན་པོ་ཆེའི་སྐུ་རྗེས་སུ་དེད་ནས་ཨ་ལ་དང་། ཟམ་ཚ།
འབོས། བཞག་སྡོམ། ཐང་སྐོར་བཅས་སུ་ལབ་རྩེ་གསར་སྟོད་སོགས་གནང་སྐབས་
ཞབས་ཞུ་བསྒྲུབས། དགུང་ལོ་ང་དྲུག་བཞེས་པ་རབ་བྱུང་བཅུ་བདུན་པའི་མེ་ཡོས་
ལོར། ཀུན་མཁྱེན་སྐུ་ཕྲེང་དྲུག་པ་སྐྱབས་མཆོག་བློ་བཟང་འཇིགས་མེད་ཐུབ་བསྟན་
ཆོས་ཀྱི་ཉི་མ་དཔལ་བཟང་བོ་དང་། སྐྱབས་རྗེ་ཁྲི་ཆེན་མཆོག་སྤྲུལ་རིན་པོ་ཆེ་རྣམ་
གཉིས་ཐེ་བོ་རྫོང་དུ་ཕྱག་ཕེབས་གནང་བའི་སྐབས་ཆིབས་བསུ་དང་ཐབ་བསུ་ཞུས་
ཤིང་། སེར་སྦྲེངས་དང་བཅས་དགོན་པར་གདན་འདྲེན་ཞུས་ཤིང་སྐྱབས་འཇུག་ཞུས་
པས། སྐྱབས་མཆོག་རྣམ་གཉིས་ཀྱིས་ལུགས་གཉིས་ཀྱི་བཀའ་སློབ་བསྩལ་ཅིང་ཐུགས་
དགྱེས་པ་ཆེན་པོས་གསུང་གླེང་གནང་། ཀུན་མཁྱེན་རིན་པོ་ཆེའི་ཞལ་ནས། ངེད་སྐུ་
ཕྲེང་བཞི་བས་ཕྱག་འདེབས་མཛད་པའི་རོང་དགོན་ཞིག་( ལོ་ཏཱ་གཙང་ཉོན་དགོན་
པ་) ཕྱོགས་འདིར་ཡོད་པས། ད་ཕྱིན་ཆད་ཁྱོད་ཀྱིས་དེ་ལ་བདག་སྐྱོང་མཛོད་ཅེས་
བཀའ་གནང་། དེ་ཕྱིན་ནས་དགོན་པ་དེ་དང༌། ནང་གོང་མའི་དགོན་ལག་ཨན་ཛིའི་
ཚ་ཁོ་དགོན་དང་། ཁ་པའི་ལུང་དགོན་སོགས་སུ་བྱོན་ནས། ལུགས་གཉིས་ཀྱིས་སྐྱོང་
280



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
ཁུར་བྱས་ཤིང་བདག་དམ་མཛད་ནས། དགོན་མ་ལག་བཅས་པའི་བསྟན་པ་ལེགས་
པར་བསྐྱངས། ཁོང་འཁྲུངས་གཞིས་ཀྱི་སྡེ་དེ་ཡང་སྔར་བོན་སྡེ་ཡིན་པ་ནས་ཁོང་གི་སྐུ་
རིང་ལ་ནང་བར་གྱུར་པའང་མཆོག་གི་བཀའ་དྲིན་བླ་ན་མེད་པར་གྱུར། དགུང་ལོ་ང་
བདུན་བཞེས་པ་རྣམ་བྱུང་ཞེས་པ་ས་འབྲུག་ལོར། སྐྱབས་མགོན་ཁྲི་ཆེན་མཆོག་སྤྲུལ་
རིན་པོ་ཆེ་ནས། སྟག་ཚང་ལྷ་མོ་དགའ་ལྡན་བཤད་སྒྲུབ་གླིང་གི་གདན་སའི་མཁན་
ཁྲིར་བསྐོས། ལོ་འདིའི་ཧོར་ཟླ་བརྒྱད་པའི་ཚེས་བཞིར། ཚོགས་ཆེན་དུ་མི་འཇིགས་
སེངྒེས་བཏེགས་པའི་མཁན་ཁྲིར་མངའ་གསོལ། ཚོགས་མང་ལ་ཕྱག་དབང་དང་།
ཆོས་གྲྭར་ལམ་རིམ་ཆེན་མོའི་དབུ་ནས་བཀའ་ཆོས་གནང་། ཁྲི་སྟོན་གྱི་གཏོང་སྒོར་
དགེ་འདུན་འདུས་པའི་ཚོགས་ལ་མང་ཇ་དང་། གྲྭ་བ་རེ་རེའི་ཕྱག་ཏུ་དམངས་སྒོར་ལྔ་
བཅུ་དང༌། ནས་རྒྱ་མ་ལྔ་བཅུ། སིལ་ཏོག་རྒྱ་མ་བཅུ་ཕྲག་ལྷག་བཅས་ཀྱི་འགྱེད་ཕོག་
བསྟར། དེ་ནས་སྐུ་ཡུལ་དུ་མ་ཡུམ་ལ་གཟིགས་པར་ཕེབས། ཁོང་གི་སྐུ་མཆེད་དང་
ནང་མི་གཙོ་བོ་འགའ་རེ་བསྡུས་ནས། ཕྱག་རྫས་གང་ཡོད་ངོ་སྤྲོད་གནང་ཞིང་ང་ཚོའི་
བྱ་བ་འགྲུབ་པ་ཡིན་གསུངས། སྐུ་རྩེད་ཀྱི་རྣམ་པས་ད་ཕྱིན་ཐུག་རྒྱུ་ཡོད་མེད་མི་ཤེས་
ཞེས་དོགས་པ་ཅན་གྱི་ཚིག་འགའ་རེ་གསུངས། དེ་ནས་གདན་ས་ཆེན་པོར་བྱོན། སྐུ་
ཅུང་ཟད་རེ་ལྷུང་ཚུལ་ཡང་ཡང་བསྟན། ཉིན་ཞིག་ཉིད་ཀྱི་ཡོངས་འཛིན་གྱི་སྐུ་ཚ།
དབུ་མཛད་བློ་བཟང་རྒྱ་མཚོ་ཞེས་པ་ཐུགས་ནང་གཤིན་པ་དེར་གསུང་བགྲོས་གནང་
བའི་ཞོར་ལ། ངས་རང་དགོན་དུ་འདུ་ཁང་གཡས་ཕྱོགས་ན་ལྷ་ཁང་གཅིག་བཞེངས་
ཡོད། ཁྱོད་ཀྱིས་བལྟས་ན། དེ་སྐུ་གདུང་ཁང་བྱས་ན་འགྲིག་གམ། བྱམས་ཁང་བྱས་
ན་འགྲིག་ཅེས་གསུངས་པར། དབུ་མཛད་ཀྱིས་གསུང་དགོངས་གཞི་ཅན་དུ་མ་ཚོར་
བར། སྐུ་གདུང་བཞུགས་རྒྱུ་མེད་པས་བྱམས་ཁང་བྱས་ན་བཟང་ཞེས་ཞུས་པར།
ཅང་མི་གསུངས། དབུ་མཛད་ཀྱིས་གདན་ས་ཆེན་པོ་འདིར་མཆོད་རྟེན་ལྷ་ཁང་
281



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཏན་ནས་མེད་པས། ཉིད་ཀྱིས་བཞེངས་ན་ལེགས་ཞེས་ཞུས་པར། ང་ལ་ཁོམ་པ་
མེད་གསུངས། གསུང་འདི་ཚོ་ཕྱིས་སུ་བསམ་ཚེ་དགོངས་གཞི་ཅན་དུ་ངེས་སོ། ། དེ་
ནས་སྐུ་འདའ་བར་ཉེ་ཙམ་ཞིག་ལ། སྐུ་མཆེད་དང་། གཉེར་བ་སོགས་ལ་ད་ངའི་བྱ་
བ་འགྲུབ་ཚར། དགོན་གསར་བཏབ་པའང་སྤྱི་མཐུན་གྱི་དགོན་སྡེ་འདྲ་བ་ཞིག་བྱས་
ཡོད་པས་སེམས་བདེ། ཁྱེད་ཚོས་ཀྱང་རང་གི་སྒོ་གསུམ་དགེ་ལ་སྦྱོར་ཨེ་ཐུབ་ལྟོས། རྩ་
བ་སེམས་ལ་རག་ལས། དངོས་རྫས་གང་ཡོད་ཆུད་ཟོས་སུ་མ་སོང་བར་དགེ་འདུན་
འདུས་པའི་ཚོགས་ལ་བསྟིམ་དགོས་ཞེས་གསུངས་འདུག་པའང་། ཕྱིས་སུ་བསམ་ཚེ་
ཞལ་ཆེམས་དུ་གོ དེ་ནས་ཧོར་ཟླ་བཅུ་བའི་བཅུ་དྲུག་གི་ཕྱི་དྲོ་གློ་བུར་དུ་སྐུ་མི་བདེ་བའི་
ཚུལ་བཞེས། སྐུ་ཆིངས་བཤིག་ནས་སྐུ་ཐུལ་གཅིག་བུ་བསྣབས་ཏེ་ཞབས་གཉིས་རྡོ་རྗེ་
སྐྱིལ་ཀྲུང་དང་། ཕྱག་གཉིས་མཉམ་བཞག་མཛད་ངོས། སྟོང་བ་གསུམ་རིམ་གྱིས་
ཐིམ་ནས་ཐམས་ཅད་སྟོང་བ་འོད་གསལ་ཆོས་ཀྱི་སྐུར་གཤེགས་པའི་ཚུལ་བསྟན། དེ་
ནས་མཆོག་སྤྲུལ་ཆོས་ཀྱི་སེངྒེ་བས་གཙོས་གླིང་ཡོངས་ཀྱི་གྲྭ་ཚང་བཞི་འདུས་ཏེ་ཉིན་
ལྔའི་རིང་བླ་མཆོད་དང་། ཆོས་གྲྭ་བ་རྣམས་ཀྱིས་གཞུང་ཆེན་མོའི་སྐྱོར་སྦྱང་དང༌། གྲྭ་
ཚང་ཁག་གིས་ཆོ་ག་རྣམས་གསུངས་ནས་དགོངས་རྫོགས་རྒྱ་ཆེན་བསྒྲུབས། མྱུར་བྱོན་
སྨོན་ཚིག་གིས་གསོལ་འདེབས་ཞུས་ནས། རོང་ཕྱོགས་ཀྱི་གདུང་མཇལ་བ་རྣམས་ཉིན་
ལྟར་ཆད་མེད་ཀྱིས་མཆོད་འབུལ་གང་མང་ཞུས། སྒོར་ཁྲི་གསུམ་ཙམ་གྱིས་ཉེ་སྐོར་གྱི་
དགོན་སྒྲུབ་སྡེ་ཆེ་ཆུང་ཀུན་ལ་བསྙེན་བཀུར་གང་ལེགས་ཞུས། ཀུན་གཟིགས་པཎ་ཆེན་
རིན་པོ་ཆེ་དང་ཁྲི་ཆེན་མཆོག་སྤྲུལ་རིན་པོ་ཆེས་གཙོས། ཕྱོགས་ཀྱི་བླ་སྤྲུལ་ཆེ་ཆུང་ཁག་
རྣམས་ལ་བསྔོ་ཞུས་གྲངས་མང་ཕུལ། རང་དགོན་དུ་ཟླ་མཆོད་དང་དུས་མཆོད་གཏན་
འཇགས་སུ་བཙུགས། སྐུ་གདུང་རིན་པོ་ཆེ་ཞུགས་ལ་སྦྱངས་པའི་རིང་བསྲེལ་རྣམས་སྙིང་
བོར་བཞུགས་པའི་མཆོད་གདུང་གསར་བཞེངས་ཀྱི་སྐབས་སོ། །
282



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
འདིར་སྨྲས་པ།
ལུས་མེད་བདག་པོའི་འཁྲབ་སྟོན་རྩེད་དང་ལྷན། །
ཆུ་སྲིན་རྒྱལ་མཚན་མངོན་པར་བསྒྲེངས་པའི་ཚེ། །
རྐྱེན་ངན་བུད་ཤིང་མེ་ཡིས་ཆེས་གདུང་ཡང་། །
བྱམས་པའི་ཆབ་ཀྱིས་གཞིལ་བ་རྒྱལ་སྲས་སྤྱོད། །
ལྕགས་རྟའི་གནམ་ལོར་སྐྱེ་འགྲོའི་བསོད་ནམས་ལས། །
ཡངས་པའི་ཁམས་འདིར་རྒྱལ་བསྟན་པདྨོའི་ཚལ། །
འཕྲིན་ལས་ཉིན་བྱེད་སླར་ཡང་འཛུམ་པའི་ཚེ། །
སྐྱེ་འགྲོའི་བདེ་སྐྱིད་འདབ་མ་རིམ་བཞིན་གྲོལ། །
མགོན་ཁྱོད་དབུས་གཙང་ཆོས་ཀྱི་ཞིང་ཁམས་སུ། །
ཐུབ་པའི་ཞལ་སྐྱིན་ཤཱཀྱ་མུ་ནེའི་མདུན། །
བསྟན་དང་འགྲོ་བའི་བདེ་སྐྱིད་རྒྱས་པའི་ཆེད། །
ཐུགས་སྨོན་རྣམ་དག་བཞེས་པས་འགྲོ་འདི་བསྐྱངས། །
ལེགས་མཛད་དམ་ཆོས་གསུང་གི་རྔ་བོ་ཆེ། །
ཁོར་ཡུག་སྲིད་དུ་བརྡུངས་པས་གདུལ་བྱའི་ཚོགས། །
སྙན་དབང་པདྨའི་ཆུན་པོ་ཡོངས་ཕྱེས་ཏེ། །
གཏན་བདེ་འཆི་མེད་སྦྲང་རྩིས་ཡིད་རབ་དྲངས། །
283



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཤྲཱི་པྲ་ཛཱའི་ཆོས་སྡེ་གདན་ས་ཟུང༌། །
གཅིག་ཏུ་བསྡུས་པ་མཁས་ཆེན་འཛིན་མའི་ལྟོར། །
གསང་ཆེན་རིག་པ་འཛིན་པ་གཙང་མའི་སྡེ། །
ལྷ་མིའི་ཞིང་ས་མཆོག་ཏུ་གསར་བསྐྲུན་གནང་། །
རྒྱལ་བའི་བཀས་བཀོད་རྣམ་མཛེས་གནྡྷོ་ལར། །
མཆོག་གསུམ་བྱིན་རྟེན་གཟི་འབར་ཡོངས་འདུའི་ལྗོན། །
མཆོད་རྫས་ཡལ་འདབ་ཁུར་གྱིས་ཉེར་དུད་པ། །
སྐྱེ་དགུའི་བསོད་ནམས་ཞིང་གི་དཔལ་དུ་བརྗིད། །
སྟག་ཚང་གདན་ས་ཆེན་པོའི་ཕྱག་བཞེས་སྲོལ། །
མ་ཉམས་བསླབ་པ་སྨོན་ལམ་རྒྱུད་སྡེའི་ཚོགས། །
གཞི་གསུམ་ཉམས་ལེན་ཆོས་འདུལ་བཞིན་དུ་བཙུགས། །
བསླབ་ཁྲིམས་གཙང་མའི་དགེ་འདུན་སྤྲིན་བཞིན་འདུས། །
སྣང་བ་མཐའ་ཡས་ཞབས་སེན་ཟླ་བའི་རིས། །
བཀོད་པས་སྐལ་བཟང་བྱིན་རླབས་རྨད་བྱུང་ཞིང་། །
བཞད་པའི་རྡོ་རྗེ་ཡབ་སྲས་ཞལ་འཛོམས་པས། །
ལུང་བསྟན་བདེན་ཚིག་ཆོས་དུང་དབྱངས་སུ་བསྒྲགས། །
དད་པའི་ཟས་ནོར་ལོངས་སྤྱོད་སྒྱུ་མའི་རྫས། །
284



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
ཚུལ་མིན་ཆུད་ཟོས་རྐུན་པོས་མ་བཅོམ་པར། །
བསོད་ནམས་ཞིང་དུ་མ་ལུས་ཡོངས་བསྔོས་པས། །
འཛད་མེད་དགེ་ཚོགས་ནམ་མཁའ་མཛོད་དུ་བསྒྲུབས། །
སྟག་ཚང་བཤད་སྒྲུབ་རྣམ་རྒྱལ་ཆོས་གྲྭ་ཆེར། །
མི་འཇིགས་གདོང་ལྔས་བཏེགས་པ་ནོར་བུའི་ཁྲིར། །
ཞབས་པད་འདབ་བརྒྱའི་རི་མོ་ཉེར་བཀོད་དེ། །
ཟབ་དང་རྒྱ་ཆེའི་གསུང་ཆོས་ཆར་ལྟར་ཕབས། །
དགེ་འདུན་འདུས་པ་རྒྱ་མཚོའི་ཞིང་ས་ཆེར། །
གཏོང་བ་ནམ་མཁའ་མཛོད་ཀྱི་སྒོ་ཕྱེ་ནས། །
གཏན་པ་མེད་པའི་བསྙེན་བཀུར་བྱས་པ་སོགས། །
ཁྲིར་བཞུགས་དགའ་སྟོན་རྫོགས་ལྡན་དཔལ་ལས་མཐོ། །
s
，
ནདཔལ་
དེ་ཚེ་འཆད་ཉན་བཤད་སྒྲུབ་དཔག་བསམ་ལྗོན། །
ལྔ་རིག་འདབ་མ་སྟུག་པོ་རྒྱས་པའི་གཉེན། །
ཕན་བདེ་ཉིན་བྱེད་འབུམ་གྱི་འོད་རླབས་ལ། །
རེ་ཞིག་ངལ་གསོ་ཐོབ་པས་བདེ་དགའ་བསྟེན། །
ཐ་མའི་མཛད་པ་སྟོན་བཞེད་དགོངས་གཞི་ཅན། །
ཡ་མཚན་གསུང་གི་བརྡ་ཚིག་མང་བསྟན་ནས། །
285



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ནག་ཟླའི་མར་ངོ་དང་བོའི་ཚེས་ཤར་བར། །
གློ་བུར་དགོངས་པ་ཞི་བའི་དབྱིངས་སུ་གཟིམས། །
དེ་ཚེ་བུ་སློབ་མྱ་ངན་གདུང་དབྱངས་ཀྱིས། །
རྗེས་འཛིན་གསོལ་འདེབས་སྒྲོགས་དང་ལྷན་ཅིག་པར། །
ཕྱི་ནང་མཆོད་པའི་སྤྲིན་ཕུང་ལེགས་གཏིབས་པས། །
ཟག་མེད་ཐུགས་ཀྱི་དགོངས་པ་རྫོགས་པར་བྱས། །
བྱིན་རླབས་འོད་ཟེར་སྟོང་འབར་ཤཱ་རི་རཾ། །
སྙིང་བོར་བཞུགས་པ་སྲིད་ཞིའི་མཆོད་གདུང་ཆེ། །
ཉམས་ཐག་འགྲོ་བའི་མགོན་དུ་ལེགས་བཞེངས་ནས། །
རང་དགོན་གདན་སའི་རྟེན་གྱི་སྙིང་བོར་བསྒྲུབས། །
དད་གསུམ་འོ་མའི་མཚོ་ཆེན་རྫིང་རིང་དུ། །
ཐུགས་རྗེ་ཟླ་བ་དཀར་བོ་འཛུམ་པའི་རིས། །
རྣམ་བཀྲ་གཟིགས་མོའི་ཡུལ་དུ་ཡོངས་འཆར་བ། །
དེ་ཡང་རྟེན་འབྲེལ་བསླུ་མེད་དངོས་པོའི་གཤིས། །
།
ཨེ་མ་ཡང་དར་བསྟན་པའི་འཇིག་རྟེན་འདིར། །
ཡ་མཚན་སྤྲུལ་བའི་ཉིན་བྱེད་སྣང་བ་ཡིས། །
གདུལ་བྱའི་ཡིད་སྨོན་འདབ་སྟོང་སྦྲང་རྩིའི་མཛོད། །
286



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
མྱུར་བཞད་ཕན་བདེའི་དུས་སྟོན་རྒྱས་གྱུར་ཅིག །
ཅེས་དཔལ་ཤེས་རབ་འབར་བ་རྗེ་བཙུན་བློ་བཟང་ཡོན་ཏན་བསྟན་པའི་རྒྱལ་
མཚན་དཔལ་བཟང་བོའི་རྣམ་ཐར་དད་པའི་གསོས་སྨན་ཞེས་བྱ་བ་འདི་ནི། གདན་
ས་ཆེན་པོའི་དབུ་མཛད་བློ་བཟང་རྒྱ་མཚོ་དང་། དུས་འཁོར་བ་ངག་དབང་སོགས་གྲྭ་
རིགས་རྒན་པ་དུ་མ་དང་དཔལ་ཤེས་དགོན་གསར་གྱི་ལས་སྣེ་འདུས་སྤྱི་ནས་བསྐུལ་
ངོར། ༧ ཤིང་བཟའ་སྐྱེ་མིང་བར་འབོད་པ། སྐལ་བཟང་ཆོས་ཀྱི་རྒྱལ་མཚན་པས་སྦྱར་
བའི་ཡི་གེ་བ་ནི་དགེ་ཚུལ་སྐལ་བཟང་དོན་གྲུབ་ཀྱིས་བགྱིས་པ་ཛ་ཡནྟུ། །
༄༅། །ལཱ་ཁ་དགོན་པའི་དུས་འཁོར་མཆོད་རྟེན་
གྱི་དཀར་ཆག་གསལ་བའི་སྒྲོན་མེ་
ཞེས་བྱ་བ་བཞུགས་སོ། །
༄༅ ། །རླབས་ཆེན་ཚོགས་གཉིས་ཉེར་འཚོའི་རྩ་བ་བརྟན། །
ཕྱིན་དྲུག་བསྡུ་བཞིའི་ཡལ་གའི་གྲིབ་བསིལ་རྫོགས། །
སྐུ་གསུམ་འཛམ་བུའི་འབྲས་བཟང་གཡུར་ཟ་བ། ། །
ཐུབ་དབང་དཔག་བསམ་དབང་བོས་དགེ་ལེགས་སྩོལ། །
སྒྲིབ་བྲལ་ཟུང་འཇུག་མཆོག་གི་ས་བརྙེས་ཤིང་། །
སྟོང་གཟུགས་བདེ་བ་དམ་པའི་ཡེ་ཤེས་གར། །
287



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གསང་གསུམ་ངུར་སྨྲིག་མཛེས་སྐུའི་དཔལ་ཤར་བ། །
རྡོ་རྗེ་འཆང་དབང་ཡབ་སྲས་རྣམ་ལྔས་སྐྱོངས། །
གང་གི་ཞབས་སྐྱེས་ཟླ་རིས་གཙུག་བསྟེན་པས། །
བྱིན་རླབས་བདུད་རྩིའི་གྲུ་ཆར་འཇོ་བ་ཡི། །
མཚུངས་མེད་དབང་གི་ཆུ་བོ་རྣམ་བཞིའི་རྒྱུན། །
བདག་སྙིང་པདྨོའི་ཟེ་འབྲུའི་ལྟོ་བར་བསྐྱིལ། །
མཆོག་གི་ཐུགས་རྗེ་ཉིན་བྱེད་སྣང་བའི་འོད། །
ངེད་ཅག་དད་མོས་འདབ་སྟོང་འཕྲད་པ་ལས། །
ལས་སྨོན་ཚོགས་པར་སྦྲང་རྩིའི་དགའ་སྟོན་ལ། །
སྤྱོད་པའི་རྟེན་འབྲེལ་བསོད་ནམས་གཅིག་ཏུ་སྨིན། །
དེ་ཕྱིར་རྡུལ་ཚོན་དཀྱིལ་འཁོར་ཆེན་པོའི་གཞིར། །
མཆོད་འོས་བླ་ན་མེད་པའི་ཕོ་བྲང་ཆེ། །
དཔལ་ལྡན་འབྲས་སྤུངས་མཆོད་རྟེན་ལེགས་བཞེངས་པའི། །
གཟུངས་གཞུག་ཕུལ་བའི་དཀར་ཆག་མདོ་ཙམ་འགོད། །
དེ་ཡང་སྟོན་པ་རྡོ་རྗེ་འཆང་ཆེན་པོས་དུས་ཀྱི་འཁོར་ལོའི་རྒྱུད་གསུངས་པའི་
གནས་མཆོག་དཔལ་ལྡན་འབྲས་སྤུངས་མཆོད་རྟེན་ཆེན་པོ་ལ་དཔེར་བླངས་པའི་
མཆོད་རྟེན་བཞེངས་ཚུལ་གྱི་ཐིག་ཚད་འགའ་བཞུགས་པ་ལས། མན་ལུང་གུ་རུ་རྒྱུ་
288



༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར།
གར་དུ་བྱོན་ནས་མཇལ་ཏེ་ཐིག་ཚད་བཞེས་པ་ལྟར། དཔོན་སློབ་བྱམས་པ་རིན་པོ་
ཆེས་དཔེ་རིས་མཛད་པ་ལ་ཆ་ཚད་ཀྱིས་གཞལ་ནས། རྩེ་གཞུང་བྲག་དམར་ཞང་རུ་
ཆེན་དགུས་དུས་འཁོར་མཆོད་རྟེན་བཞེངས་པ་འདིའི་གཟུངས་གཞུག་དཀར་ཆག་
འབྲི་བ་ལ། དང་བོ་མཆོད་རྟེན་འདི་བཞེངས་པའི་ལོ་རྒྱུས་དང་། གཉིས་པ་བཞེངས་
ནས་གཟུངས་གཞུག་ཕུལ་པའི་རིམ་པ་དང་། གསུམ་པ་རབ་གནས་མཛད་ནས་
བསྐོར་ཚད་བཀོད་དེ་ཕན་ཡོན་བརྗོད་པ་དང་བཅས་གསུམ་དུ་ཡོད་པ་ལས།
དང་བོ་ནི། རང་རྫོང་བྲག་དམར་ཞང་ཡོངས་ནས་ལོ་དུ་མར་སྤངས་རྟོགས་ཀྱི་
ཡོན་ཏན་གྱིས་དབེན་པ་བདག་ལ་དུས་འཁོར་དབང་འདོན་པར་ཡང་ཡང་བསྐུལ་པས་
བྱ་ཐབས་བྲལ་ཏེ། སྐྱབས་མཆོག་བཞད་པའི་རྡོ་རྗེ་དྲུག་པ་ཆེན་པོ་དང་། བླ་མ་འཇམ་
པའི་དབྱངས། ལྷ་མོ་གསེར་ཁྲི་རིན་པོ་ཆེ་བཅས་ལ་གསོལ་བ་བཏབ་སྟེ་བཀའི་གནང་
བ་བསྩལ་པ་ལ་བརྟེན་ནས་འདོན་པར་ཐག་བཅད་དེ། ཕྱིས་ཡོང་ཉན་མཁན་རྣམས་
གཞུང་ལམ་སྟབས་བདེའི་ཆེད་དུ། ལཱ་ཁ་དགོན་གྱི་འགན་བཞེས་པ། གཙང་པཎྜི་ཏ་
མཆོག་ལ་སྙན་བསྐུལ་ཞུས་ཏེ་ཐུགས་སུ་བབས་པ་ལྟར་དགོན་པའི་འཁྲིས་སུ། བོད་ཆུ་
བྱ་ལོའི་ཟླ་བཞི་བའི་དུས་ཆེན་དང་འབྲེལ་བར་དུས་འཁོར་རྡུལ་ཚོན་གྱི་ཆོ་ག་བྱས་པའི་
ཤུལ་དུ་འདི་ལོའི་ཟླ་བདུན་པའི་ཚེས་གཅིག་ལ་འགོ་ཚུགས་ཏེ་དུས་འཁོར་མཆོད་རྟེན་
ལེགས་པར་བཞེངས་པ་ཡིན་ནོ། །
གཉིས་པ་བཞེངས་ནས་གཟུངས་གཞུག་ཕུལ་བའི་རིམ་པ་ནི། མཆོད་རྟེན་གྱི་
བང་མཛོད་དུ་གཏེར་རྒྱ་ཆེན་པོས་བཀང་ཞིང་གནོད་སྦྱིན་འཁོར་ལོ་དང་ཚོགས་བདག་
འཁོར་ལོ་སོགས་ ཕྱག་བཞེས་ལྟར་བཞུགས་པ། མཆོད་ རྟེན་སྲོག་ ཤིང་སྤྱི་ བཞིན་
བཞུགས་ནས། ཆོས་སྐུའི་རིང་བསྲེལ་ལ་དབུ་གཟུངས་ནས་པད་གཟུངས་ཀྱི་བར་
གཟུངས་གཞུག་རྒྱས་པ་བརྒྱ་ཕྲག་ལྷག་དང༌། འབྲིང་དང་བསྡུས་པ་གང་མང་ཞིག་
289



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཞུགས་ཡོད། འདྲ་ཐང་དང་། གསེར་སྐུ། སྨན་སྐུ། སྐུ་པར་བཅས་བཞུགས་པའི་
རིམ་པ་ནི། ཐུབ་དབང་གཙོ་འཁོར་གསུམ་པ་ཚར་གསུམ། གཞན་ཡང་སྟོན་པའི་སྐུ་
བརྙན་གཉིས། ཇོ་བོའི་ཞལ་ཐང་གཉིས། ལོ་ཀི་ཤྭ་རའི་ཞལ་ ཐང་གཉིས། དུས་
གསུམ་སངས་རྒྱས་ཀྱི་སྐུ། རྗེ་བདག་ཉིད་ཆེན་པོས་རབ་གནས་གནང་བའི་རྗེའི་སྐུས་
གཙོས་རྗེའི་སྐུ་བརྙན་མི་འདྲ་བ་བརྒྱད་ཅུ་གྱ་གསུམ། རྗེ་ཡབ་སྲས་གསུམ་གྱི་ཞལ་ཐང་།
རྒྱལ་དབང་སྐུ་པར་གཅིག པཎ་ཆེན་སྐུ་པར་གཉིས། ཀུན་མཁྱེན་གོང་མའི་སྐུ་བརྙན་
བྱིན་ཅན། ཀུན་མཁྱེན་སྐུ་ཕྲེང་དྲུག་གི་སྐུ་བརྙན། བླ་ཁོ་རྡོ་རྗེ་འཆང་འཇིགས་མེད་
འཕྲིན་ལས་རྒྱ་མཚོའི་སྐུ་པར། བླ་མ་མཆོད་པའི་ཚོགས་ཞིང་གཉིས། འོད་དཔག་
མེད་ཀྱི་ཞིང་བཀོད་ལྔ་ལྡན། འཇམ་དབྱངས་ཞིང་བཀོད། བདེ་གསང་འཇིགས་
གསུམ། གཞན་ཡང་འཇིགས་བྱེད་ཀྱི་སྐུ་ གཉིས། རིགས་གསུམ་མགོན་པོའི་སྐུ་
བརྙན་བཞི་བཅུ་ཞེ་ལྔ། བྱམས་པའི་སྐུ་གཉིས། སྨན་བླ་བདེར་གཤེགས་བརྒྱད་པ་
གཉིས། ཚེ་ལྷ་རྣམ་གསུམ། འོད་དཔག་མེད་ཀྱི་སྐུ་བརྙན་བཅོ་ལྔ། བཤགས་ལྷ་སོ་ལྔ་
ཚར་གཉིས། ཐུགས་རྗེ་ཆེན་པོའི་སྐུ་བརྙན་བཅོ་བརྒྱད། བཅུ་གཅིག་ཞལ་གཉིས།
ཐུགས་རྗེ་ཆེན་པོ་ཕྱག་བཞི་བའི་སྐུ་གཅིག མི་འཁྲུགས་པའི་སྐུ་ཉི་ཤུ་རྩ་དགུ སྒྲོལ་
དཀར་གཉིས། སྒྲོལ་ལྗང་གཉིས། གདུགས་དཀར་གཉིས། ཕོངས་སེལ་སྒྲོལ་མ་ལྔ་
བཅུ་ང་ལྔ། དབྱངས་ཅན་མའི་སྐུ་བརྙན་གཅིག གནས་བརྟན་བཅུ་དྲུག་གི་ཞལ་ཐང་
བདུན། མགོན་ཆོས་ལྔ། ཆོས་རྒྱལ་གྱི་སྐུ་དགུ་བཅུ་གོ་བཞི་བཅས་བཞུགས་པ་དང་།
ཤོག་ཐང་སྐུ་འབུམ་གྱི་རིམ་པ་བཞུགས་པ་ནི། སྟོན་པ་ཐུབ་པའི་དབང་བོའི་སྐུ་
འབུམ་གཉིས། རྗེ་རིན་པོ་ཆེའི་སྐུ་འབུམ་ལྔ། སློབ་དཔོན་རིན་པོ་ཆེའི་སྐུ་འབུམ་བཅུ་
གཅིག དཔལ་དུས་ཀྱི་འཁོར་ལོའི་སྐུ་འབུམ་དྲུག བྱམས་པའི་སྐུ་འབུམ་གཉིས།
འཇམ་དབྱངས་སྐུ་འབུམ་གསུམ། རིགས་གསུམ་མགོན་པོ་ཚང་བའི་སྐུ་འབུམ་བདུན།
290



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
ཕྱག་རྡོར་སྐུ་འབུམ་གཉིས། འཁོར་ཆེན་སྐུ་འབུམ་གཅིག ཚེ་ལྷ་རྣམ་གསུམ་བཞུགས་
པའི་སྐུ་འབུམ་བཅུ་དྲུག རྟ་མགྲིན་སྐུ་འབུམ་དྲུག རྡོ་རྗེ་སེམས་དཔའི་སྐུ་འབུམ་ལྔ།
མི་འཁྲུགས་པའི་སྐུ་འབུམ་བརྒྱུད། འོད་དཔག་མེད་ཀྱི་སྐུ་འབུམ་བཅུ་གསུམ། མ་
ཅིག་ཁྲོས་ནག་གི་སྐུ་འབུམ་གཉིས། རྣམ་རྒྱལ་མའི་སྐུ་འབུམ་གཅིག སྒྲོལ་དཀར་སྐུ་
འབུམ་གཅིག སྒྲོལ་ལྗང་སྐུ་འབུམ་ཉི་ཤུ། གདུགས་དཀར་སྐུ་འབུམ་སུམ་ཅུ། དྲག་
པོ་སུམ་སྦྲེལ་གྱི་སྐུ་འབུམ་གསུམ། འོད་ཟེར་ཅན་མའི་སྐུ་འབུམ་གཉིས། ཀླུ་དབང་
རྒྱལ་བོའི་སྐུ་འབུམ་བཞི། ནོར་རྒྱུན་མའི་སྐུ་འབུམ་གསུམ། སེང་གེ་སྒྲའི་སྐུ་འབུམ་
གཅིག འཇམ་དཔལ་ན་ག་རཀྟའི་སྐུ་འབུམ་གཉིས། མགོན་པོ་ཕྱག་དྲུག་པའི་སྐུ་
འབུམ་བཅུ་གཉིས་། ཐུགས་རྟེན་རྣམ་རྒྱལ་མཆོད་རྟེན་འབུམ་གཅིག་བཅས་འབུམ་
ཐེར་གཉིས་བརྒྱ་དང་བཅོ་ལྔ་བཞུགས་པ་དང་། དེ་ལས་གཞན་སྟོན་པ་སྟོང་སྐུ། འོད་
དཔག་མེད་སྟོང་སྐུ། བྱམས་པ་སྟོང་སྐུ། འཇམ་དབྱངས་སྟོང་སྐུ། རྗེ་རིན་པོ་ཆེ་སྟོང་
སྐུ། སློབ་དཔོན་རིན་པོ་ཆེ་སྟོང་སྐུ། གསང་བདག་སྟོང་སྐུ། མི་འཁྲུགས་པ་སྟོང་སྐུ།
ཚེ་ལྷ་རྣམ་གསུམ་སྟོང་སྐུ། རིགས་གསུམ་མགོན་པོ་སྟོང་སྐུ། རྟ་མགྲིན་སྟོང་སྐུ་གཉིས།
རྟ་ཕྱག་ཁྱུང་གསུམ་སྟོང་སྐུ། ཀུན་ཏུ་བཟང་བོ་སྟོང་སྐུ། གདུགས་དཀར་སྟོང་སྐུ།
སྒྲོལ་དཀར་སྟོང་སྐུ་གཉིས། སྒྲོལ་ལྗང་སྟོང་སྐུ། ཀླུ་དབང་རྒྱལ་བོ་སྟོང་སྐུ། འོད་ཟེར་
ཅན་མ་སྟོང་སྐུ། ནོར་རྒྱུན་མ་སྟོང་སྐུ། སེང་གདོང་མ་སྟོང་སྐུ། མགོན་པོ་སྟོང་སྐུ།
ཐུགས་རྟེན་མཆོད་རྟེན་སྟོང་བཅས་བཞུགས་སོ། ། གསུང་གི་རྟེན་ལ། དུས་འཁོར་
བསྡུས་རྒྱུད་ཚར་གཅིག མདོ་སྡེ་བསྐལ་བཟང་ཚར་དྲུག བརྒྱད་སྟོང་བ་ཚར་བདུན།
མདོ་ཏིང་ངེ་འཛིན་ཚར་གསུམ། ཐར་བ་ཆེན་པོའི་མདོ་ཚར་བརྒྱ་དང་སོ་གཉིས།
འཕགས་པ་ གསེར་འོད་དམ་པ་ཚར་ ཉི་ ཤུ་རྩ་བཞི། ཚེ་མདོ་ཚར་གཅིག མདོ་
མཛངས་བླུན་ཚར་གཅིག བྱམས་ཆོས་སྡེ་ལྔ་ཚར་གཉིས། མ་ཎི་བཀའ་འབུམ་ཚར་
291



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དྲུག སྐྱེས་རབས་དཔག་བསམ་འཁྲི་ཤིང་ཚར་བཅུ་གཉིས། ལམ་རིམ་ཆེན་མོ་ཚར་
ཉེར་གསུམ། རྗེའི་རྣམ་ཐར་ཚར་ལྔ། ལམ་རིམ་བླ་མ་བརྒྱུད་པའི་རྣམ་ཐར་ཚར་
གཅིག ལེགས་བཤད་གསེར་ཕྲེང་ཚར་གཅིག རྗེའི་གསུང་འབུམ་ཐོར་བུ་ཚར་གཅིག
ཀུན་མཁྱེན་གོང་མའི་གསུང་འབུམ་ཆ་ཚང་། རྭ་ལོ་ཙཱ་བའི་རྣམ་ཐར། ཀུན་མཁྱེན་སྐུ་
ཕྲེང་དང་བོའི་རྣམ་ཐར། སྐུ་ཕྲེང་གསུམ་པའི་རྣམ་ཐར། གུང་ཐང་བསྟན་པའི་སྒྲོན་
མེའི་རྣམ་ཐར་སོགས་ཆོས་འབྱུང་དུ་མ་དང་དཀར་ཆག་དུ་མ། གཞན་ཡང་དཔེ་ཆ་
སིལ་བུ་མང་བོ་བཞུགས་སོ། ། མཆོད་རྟེན་ཆེན་མོའི་གཙོ་སྐུ་དུས་ཀྱི་འཁོར་ལོའི་སྐུ་
བརྙན་གྱི་གཟུངས་གཞུག་ཏུ། རྡོ་རྗེ་འཆང་གུང་ཐང་བསྟན་པའི་དབང་ཕྱུག་དཔལ་
བཟང་བོས་གནང་བའི་ཐུབ་དབང་གསེར་སྐུ། ཡུངས་འབྲུ་ལྟ་བུའི་རིང་བསྲེལ་ལ་སྟོན་
པ་ཤཱཀྱ་ཐུབ་པའི་འཕེལ་གདུང་འཁྲུལ་མེད་གཅིག ད་ལྟ་རྡོ་རྗེ་གདན་གྱི་མཆོད་རྟེན་
ཞིག་གསོའི་སྐབས་ཐོན་པའི་སངས་རྒྱས་ཀྱི་གདུང་ཐལ་ཁུངས་ལྡན། སངས་རྒྱས་འོད་
སྲུང་གི་གདུང་ཐལ། ཇོ་བོ་མི་བསྐྱོད་རྡོ་རྗེའི་གཟུངས་གཞུག་བཙོ་ཐལ་དང་ན་བཟའ།
ཇོ་བོ་ཤཱཀྱ་མུ་ནེའི་ན་བཟའ། ཇོ་བོ་ལོ་ཀི་ཤྭ་རའི་ན་བཟའ། རྒྱལ་རྩེ་ཇོ་བོའི་ན་བཟའ།
ཀླུ་སྦུག་ཇོ་བོའི་ན་བཟའ། ཚ་ཁོའི་ཐུགས་རྗེ་ཆེན་པོའི་ན་བཟའ། སངས་རྒྱས་ཀྱི་སྐུ་
རྒྱབ་བརྟེན་པའི་བྱང་ཆུབ་ཤིང་གི་ཚལ་བ་དང་ལོ་མ་འབྲས་བུ་བཅས་པ། མགོན་པོ་སྐུ་
སྒྲུབ་ཀྱི་ན་བཟའ། མཁན་ཆེན་ཞི་བ་འཚོའི་ན་བཟའ་དང་གདུང་ཚ། སློབ་དཔོན་
རིན་པོ་ཆེའི་དབུ་སྐྲ་དང་ན་བཟའ། ཆོས་རྒྱལ་སྲོང་བཙན་སྒམ་པོའི་ཞབས་ལྷམ་གྱི་
ཚལ་བུ། ལོ་ཆེན་བཻ་རོ་ཙ་ནའི་ཕྱག་བྲིས་དང་ན་བཟའ། ལོ་ཆེན་ཀ་བ་དཔལ་བརྩེགས་
ཀྱི་གདུང་ས། རྭ་ལོ་ཙཱ་བའི་དབུ་སྐྲ། བུ་སྟོན་རིན་པོ་ཆེའི་ན་བཟའ། ས་ཆེན་གོང་མ་
ལྔའི་ན་བཟའ། ཆོས་རྗེ་དོན་གྲུབ་རིན་པོ་ཆེའི་གདུང་རུས། ཡབ་རྗེ་རྒྱལ་བ་གཉིས་པ་
ཙོང་ཁ་བ་ཆེན་པོའི་ན་བཟའ་ཚན་གཉིས། རྒྱལ་ཚབ་རྗེའི་ན་བཟའ། མཁས་གྲུབ་
ཅག་ s
292



༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར།
རྗེའི་ན་བཟའ། རྗེ་ཤེར་སེང་བའི་ན་བཟའ། རྒྱལ་དབང་སྐུ་ཕྲེང་རིམ་བྱོན་གྱི་ན་
བཟའ། ཁྱད་པར་རྒྱལ་མཆོག་ལྔ་བ་ཆེན་པོའི་ཞབས་ལྷམ་གྱི་ཚལ་བུ། རྒྱལ་དབང་
བདུན་པ་སྐལ་བཟང་རྒྱ་མཚོའི་ཞབས་ལྷམ་གྱི་ཚལ་བུ། རྒྱལ་དབང་བཅུ་བཞི་བའི་དབུ་
སྐྲ་བཅས་ཡོད་ལ། རྒྱལ་དབང་ལྔ་བ་ནས་བཅུ་གསུམ་པའི་བར་གྱི་གདུང་ཚ། པཎ་
ཆེན་བློ་བཟང་ཆོས་ཀྱི་རྒྱལ་མཚན་པ་ནས་སྐུ་ཕྲེང་བཅུ་བ་ཆོས་ཀྱི་རྒྱལ་མཚན་པའི་བར་
གྱི་ན་བཟའ། ཁྱད་པར་ཆོས་ཀྱི་རྒྱལ་མཚན་པའི་ཕྱག་ཚ། ཧལ་ཧ་རྗེ་བཙུན་དམ་པ་སྐུ་
ཕྲེང་གོང་མའི་ན་བཟའ། སྐྱབས་མཆོག་འཇམ་དབྱངས་བཞད་པའི་རྡོ་རྗེའི་ན་བཟའ་
དང་དབུ་སྐྲ། འཇིགས་མེད་དབང་བོའི་དབུ་སྐྲ། འཇིགས་མེད་རྒྱ་མཚོའི་ན་བཟའ།
སྐལ་བཟང་ཐུབ་བསྟན་དབང་ཕྱུག་གི་ན་བཟའ། བསྟན་པའི་རྒྱལ་མཚན་གྱི་དབུ་སྐྲ་
དང་ན་བཟའ། བློ་བཟང་འཇིགས་མེད་ཐུབ་བསྟན་ཆོས་ཀྱི་ཉི་མས་གནང་བའི་ཁོང་
གི་སྐུ་བེར། ཁྲི་ཆེན་རྒྱལ་མཚན་སེང་གེའི་ན་བཟའ། བྲག་རི་རིན་པོ་ཆེའི་ན་བཟའ།
ཀིརྟི་བློ་བཟང་འཕྲིན་ལས་པས་གཙོས་སྐུ་ཕྲེང་ཁ་ཤས་ཀྱི་ན་བཟའ། རྡོ་རྗེ་འཆང་ལཱ་ཁ་
བློ་བཟང་བསོད་ནམས་རྒྱ་མཚོའི་གདུང་རུས་དང་གདུང་ཐལ། ལཱ་ཁ་རིན་པོ་ཆེ་སྐུ་
ཕྲེང་དྲུག་པའི་ན་བཟའ། སྒོ་མང་བློ་བཟང་ཚུལ་ཁྲིམས་རྒྱ་མཚོའི་དབུ་སྐྲ་བཅས་དང་།
རྒྱལ་དབང་རིམ་བྱོན་དང་རྩེ་གཞུང་གི་རྟེན་འདུས་སྣ་མང་། པཎ་ཆེན་རྟེན་འདུས།
རྟེན་འདུས་འཛམ་གླིང་སྤྱི་ནོར། བླ་མ་བྱམས་པ་རིན་པོ་ཆེའི་གདུང་རྟེན་ནང་གི་རྟེན་
འདུས། ས་སྐྱའི་རྟེན་འདུས། བླ་བྲང་བཀྲ་ཤིས་འཁྱིལ་གྱི་རྟེན་འདུས། དགེ་ལམ་
རིམ་པའི་རྟེན་འདུས། ཚ་ཁོའི་ཐུགས་རྗེ་ཆེན་པོའི་རྟེན་འདུས། ཁྲི་བྱང་རིན་པོ་ཆེའི་
རྟེན་འདུས། ལོ་ཀྱ་ཏུན་བདེ་མཆོག་རང་བྱོན་གྱི་སྐུ་རྒྱུ། ཁྲ་འབྲུག་མཆོད་རྟེན་རྩེ་ལྔའི་
ས་རྒྱུ། གླང་རི་ལུང་བསྟན་དང༌ སྟག་མོ་ལུས་སྦྱིན་གྱི་གནས་ས། དགའ་ལྡན་ཆོས་
རྒྱལ་རང་བྱོན་གྱི་སྐུ་རྒྱུ། བལ་ཡུལ་སྐུ་དཀར་རྣམ་གསུམ། གངས་རིན་པོ་ཆེའི་འཕེལ་
293



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གདུང་། ནན་ཧེའི་འཕེལ་གདུང་། རྒྱ་གར་གནས་ཆེན་བརྒྱད་དང་ཡུལ་ཉི་ ཤུ་རྩ་
བཞིའི་གནས་ས། ཕ་བོང་ཁ་བའི་མཁའ་སྤྱོད་མ་སྒྲུབ་པའི་སིནྡྷ་ར། རྒྱ་ནག་ཡུལ་གྱི་རི་
ཆེན་གསུམ་དང་པེ་ཅིན་གསེར་མཁར་དགོན་སྡེ་མང་བོའི་གནས་ས་བཅས་བཞུགས་
པ་ཡིན་ལ། རིན་པོ་ཆེ་སྣ་ཚོགས་པ་ཕྱེ་མར་བྱས་ཏེ་སྐུ་རྒྱུའི་འཇིམ་པར་བསྲེས་ནས་
ལེགས་པར་བཞེངས་པ་ཡིན་ནོ། ། མཆོད་རྟེན་གྱི་བང་རིམ་གོང་རྣམས་སུ་བདེ་
གསང་འཇིགས་གསུམ་མི་འཁྲུགས་པ་བཅས་ཀྱི་ཞལ་ཐང་བཞུགས་པ་དང་། བང་
རིམ་ཞོལ་མའི་ཕྱོགས་བཞིར་རྒྱ་ཆེན་སྡེ་བཞི་བཞུགས་པ་སོགས། མཆོད་རྟེན་ལེགས་
པར་བཞེངས་ནས་ཟླ་བརྒྱད་པའི་ཚེས་ཉེར་ལྔ་ལ་ཕལ་ཆེར་གྲུབ་པ་ཡིན་ནོ། །
གསུམ་པ་རབ་གནས་མཛད་ནས་བསྐོར་ཚད་ཕན་ཡོན་བཀོད་པ་ལ། རབ་
གནས་ཕུལ་ཚུལ་ནི། མཆོད་རྟེན་ལེགས་བཞེངས་གྲུབ་པ་ན། ངེད་ཅག་བླ་སློབ་ཉུང་
འདུས་བཅས་ནས་རབ་གནས་བསྡུས་པ་བགྱིས་ཤིང་། དགུ་བའི་ཉེར་གཉིས་ཉིན་
དགེ་འདུན་གྱི་ཚོགས་ཡོངས་ནས་རབ་གནས་འབྲིང་བོ་གནང་བ་དང་། ལྔ་མཆོད་ཀྱི་
ཉི་ཤུ་ལྔ་ལ་ཡང་བསྐྱར་གྲྭ་ཚང་ཡོངས་ནས་རབ་གནས་ཕུལ་བ་སོགས་སྔ་ཕྱི་དུ་མར་རབ་
གནས་དང་བཀྲ་ཤིས་ཀྱིས་བྱིན་ཆེན་ཕབས་པར་བྱས་སོ། །
དེ་ནས་མཆོད་རྟེན་གྱི་བསྐོར་ཚད་བཀོད་པ་ལ། རྒྱས་འབྲིང་བསྡུས་གསུམ་
ལས་རྒྱས་པའི་བསྐོར་ཚད་ཁྲི་བསྐོར་སོགས་ཀྱིས་འཐུས་པ་བྱས་ཏེ་ཟུར་དུ་མ་བཀོད་ལ།
འབྲིང་གི་བསྐོར་ཚད་ལ་ཚད་གཞི་དང་དགོས་པ་ཟུང་འབྲེལ་དུ་བལྟས་ནས་བསྐོར་བ་
བདུན་བརྒྱ་བྱས་ན་འགྲུབ་ཚད་དུ་བཞག་པ་དང་། ཕྱག་འཚལ་ནས་བསྐོར་བ་བདུན་
ཅུ་བྱས་ན་འགྲུབ་ཚད་དུ་བཞག་པར་བྱས་པ་བསྡུས་པ་ཡིན་ནོ། །
དེ་ལྟར་ཕྱག་མཆོད་བསྐོར་བ་བྱས་པའི་ཕན་ཡོན་ནི། སོ་སོར་བརྗོད་པའི་
དབང་དུ་བྱས་ན། ལས་རྣམ་འབྱེད་ཀྱི་མདོར། མཆོད་རྟེན་ལ་ཐལ་མོ་སྦྱར་བའི་ཕན་
294



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
ཡོན་བཅུ། ཕྱག་འཚལ་བའི་ཕན་ཡོན་བཅུ། ཕྱག་དར་བྱས་བའི་ཕན་ཡོན་བཅུ། མེ་
ཏོག་ཕུལ་བའི་ཕན་ཡོན་བཅུ། མར་མེ་ཕུལ་བའི་ཕན་ཡོན་བཅུ། སྤོས་ཕུལ་བའི་ཕན་
ཡོན་བཅུ་སོགས་གསུངས་པ་དང་། མདོ་སྡེ་པདྨ་དཀར་བོ་ལས། མཆོད་རྟེན་དེ་ལ་
གང་གི་ཐལ་མོ་སྦྱར། །ཡོངས་སུ་ཚང་བའམ་ཐལ་མོ་ཡ་གཅིག་གམ། །ཡང་ན་མགོ་བོ་
སྐད་ཅིག་དུད་པ་དང༌། །དེ་བཞིན་ལན་གཅིག་ལུས་ཀྱང་དུད་པ་དང་། །གང་གི་རིང་
བསྲེལ་གནས་པ་དེ་ དག་ ལ། ། གཡེང་ བའི་ སེམས་ ཀྱིས་ སངས་རྒྱས་ ཕྱག་ འཚལ་
ཞེས། །ཚིག་གཅིག་ལན་འགའ་བརྗོད་པར་བྱས་པ་ཡང་། །དེ་དག་ཀུན་གྱིས་བྱང་
ཆུབ་མཆོག་འདི་ཐོབ། ། ཅེས་རྒྱ་ཆེར་གསུངས་པ་ལགས་ལ། བསྐོར་བ་བྱས་པའི་
ཕན་ཡོན་ཡང་། མཆོད་རྟེན་ལ་བསྐོར་བ་ཞེས་བྱ་བའི་མདོ་ལས། མཆོད་རྟེན་བསྐོར་
བ་བྱས་པས་ནི། །མི་ཁོམ་བརྒྱད་རྣམས་སྤོང་བར་འགྱུར། ། ལྷ་དང་དེ་བཞིན་མི་
རྣམས་ཀྱི། །ཚེ་རིང་བ་ཡང་དེ་ཡིས་ཐོབ། །ཤ་ཟ་དང་ནི་སྲིན་རྣམས་ཀྱིས། །དེ་ལ་
གནོད་པར་མི་འགྱུར་རོ། ། ཞེས་དང་། གསལ་རྒྱལ་ལ་གདམས་པ་ལས། སུ་ཞིག་
དད་པས་ཐུབ་པའི་མཆོད་རྟེན་ནམ། །སྐུ་གཟུགས་དག་ལ་བསྐོར་བ་བྱེད་པ་དེ། །ཕྱི་
མའི་ཚེ་ན་དགྲ་ཆེན་རྣམས་ཀྱིས་བཏུད། །བཟང་བོའི་སྣོད་གྱུར་ཡོན་ཏན་རྣམས་དང་
ལྡན། །མི་རྣམས་སུ་དག་དགའ་ཞིང་གུས་པ་ཡིས། །བླ་མེད་མཆོད་རྟེན་རྣམས་དང་
སྐུ་གཟུགས་ལ། །ལུས་ཀྱི་ལས་རྣམས་བྱེད་པ་དེ་དག་ནི། །སྲིད་པ་ཀུན་ཏུ་མཛོད་
རྣམས་ཤིན་ཏུ་རྒྱས། ། ཞེས་སོགས་གནས་སྐབས་དང་མཐར་ཐུག་གི་ཕན་ཡོན་
བསམ་གྱིས་མི་ཁྱབ་པ་གསུངས་པ་དང་། དེ་ཡང་ལུས་ཀྱི་སྤྱོད་ལམ། ངག་གི་བཟླས་
བརྗོད། ཡིད་ཀྱི་དད་གུས་གསུམ་ཚོགས་པའི་སྒོ་ནས་བསྐོར་བ་བྱས་ན་ལྷག་པར་དོན་
ཆེ་སྟེ། མཆོད་རྟེན་བསྐོར་བའི་མདོ་ལས། ལུས་ཀྱི་ལས་ཀྱང་བསྐོར་བ་ཡིན། །ངག་
གི་ལས་ཀྱང་བསྐོར་བ་ཡིན། །ཡིད་ཀྱི་ལས་ཀྱང་བསྐོར་བ་ཡིན། །སྨོན་ལམ་བཏབ་
ས
295



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པའང་བསྐོར་བ་ཡིན། ། ཞེས་གསུངས་པ་ལྟར། ཇོ་བོ་ཆེན་པོས་ཡང༌། འདི་ལ་
ལུས་ངག་ཡིད་གསུམ་གྱི་ལས་ཡོད་པ་ཡིན་གསུངས་པ་སོགས་ཀྱི་ལོ་རྒྱུས་མང་ཞིང་།
ཁྱད་པར་བསྐོར་བ་བྱ་བ་ནི་སྐྱབས་ཡུལ་རྣམས་ལ་བཀུར་སྟི་བྱས་པའི་ཡན་ལག་ཏུ་
གསུངས་པ་སོགས་ཕན་ཡོན་མཐའ་ཀླས་སོ། །
ཞར་བྱུང་མཆོད་རྟེན་བརྩིགས་པའི་རྒྱུ་དངོས་བཟོ་ཡོན་བཅས་ལ། སྒོར་བཞི་
ཁྲི་བརྒྱད་སྟོང་བདུན་བརྒྱ་བཅུ་གསུམ་དང་སྐར་ལྔ་སོང་། གཟུངས་གཞུག་སྐུ་འབུམ་
བརྒྱ་དང་གྱི་གཅིག་གི་ཡོན་ལ་སྒོར་ཆིག་ཁྲི་བརྒྱད་བརྒྱ་དྲུག་ཅུ་སོང་། སྐུ་གསར་
བཞེངས་རྣམས་ཀྱི་ཡོན་དུ་སྒོར་བཞི་སྟོང་བདུན་བརྒྱ་བཅུ་ཐམ་པ་དང་ཟུར་དགུ་བཅས་
ཕུལ་པ་ཡིན་པས། ཁྱོན་བསྡོམས་པས་སྒོར་དྲུག་ཁྲི་བཞི་སྟོང་ཉིས་བརྒྱ་གྱ་གསུམ་དང་
ཟུར་དགུ་སྐར་ལྔ་ཕུལ་ནས་བྲག་དམར་སྡེ་ཆེན་ཡོངས་ཀྱིས། བླ་མའི་སྐུ་ཚེ་བརྟན་པ་
དང༌། སངས་རྒྱས་ཀྱི་བསྟན་པ་རྒྱས་པ། འགྲོ་བའི་བདེ་སྐྱིད་ཀྱི་ཆེད་དུ་དམིགས་ནས་
ལེགས་པར་བཞེངས་གྲུབ་པ་ཡིན་ནོ། །
འདིར་སྨྲས་པ། ། །
རླབས་ཆེན་ཚོགས་གཉིས་གངས་དཀར་བཞུས་པའི་རྒྱུན། །
བསོད་ནམས་འོ་མཚོར་འཁྱིལ་བ་ལས་འཁྲུངས་པའི། །
ཞིང་མཆོག་བླ་ན་མེད་པའི་མཆོད་གདུང་ཆེ། །
བསྟན་དང་འགྲོ་བའི་དཔལ་དུ་ལྷམ་མེར་གྲུབ། །
གྲུབ་པའི་འཁོར་བསྒྱུར་ནམ་མཁའི་སྙིང་བོའི་སྡེའི། །
དགེ་ལྡན་བཤད་སྒྲུབ་དར་རྒྱས་ནོར་བུའི་གླིང་། །
296



༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར།
ཆོས་སྤྱོད་འཕེལ་བར་འཆད་ཉན་ཡོངས་སྤེལ་ནས། ། །
བསྟན་སྲིད་རྒྱས་པའི་རྟེན་འབྲེལ་སྨོན་ལམ་འཛོམས། །
གསང་གསུམ་མི་ཟད་རྒྱན་གྱི་འཁོར་ལོ་མཆོག །
སྡེ་འདིའི་མཆོག་སྤྲུལ་མཐོང་བ་དོན་ལྡན་པ། །
ཞབས་སྐྱེས་གསེར་གྱི་ཁྲི་ལ་མངོན་བཀོད་ཅིང་། །
མཆོག་གི་ཐུགས་བཞེད་མྱུར་དུ་འགྲུབ་གྱུར་ཅིག །
་
,
་
：:
，，，་་་་་་་...
ལེགས་མཛད་ཚུལ་གནས་ཐོས་བསམ་སྦྲང་རྩིའི་ཟས། །
མྱངས་པས་ཕུལ་བྱུང་མཁྱེན་རབ་ལུས་ཀྱི་རྩལ། །
རྫོགས་པའི་མཁས་མང་མགྲིན་པའི་ལེགས་བཤད་དབྱངས། །
སྒྲོགས་པའི་འདུས་སྡེ་འདི་ཉིད་དར་རྒྱས་ཤོག །
ཐོས་བསམ་སྒོམ་པའི་རྩིབས་སྟོང་རབ་བཀྲ་ཞིང་། །
བག་ཡོད་བསླབ་གསུམ་ནོར་བུའི་འཕྱང་འཕྲུལ་ཅན། །
བྱམས་བརྩེའི་དཔལ་གྱིས་འགྲོ་ཀུན་ཚ་གདུང་ལས། །
སྐྱོབ་མཛད་འཇམ་མགོན་བསྟན་པས་ས་ཁྱབ་ཤོག །
ཅེས་ལཱ་ཁ་དགོན་པའི་དུས་འཁོར་མཆོད་རྟེན་གྱི་དཀར་ཆག་གསལ་བའི་སྒྲོན་
མེ་ཞེས་བྱ་བ་འདི་ནི། འདུས་སྡེའི་བླ་མ་ལས་སྣེ་དོ་དམ་མི་སྣ་བཅས་དང༌། སྡེ་མི་སེར་
གྱི་འགོ་འཛིན་རྣམས་དང་ཁ་འཕྲོ་བ་བཅས་ཀྱིས་བསྐུལ་བ་ལྟར། ཤིང་བཟའ་སྐྱེས་
297



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མིང་འཛིན་པ་སྐལ་བཟང་ཆོས་ཀྱི་རྒྱལ་མཚན་གྱིས་སྦྱར་བའི་ཡི་གེ་བ་ནི་སྐལ་བཟང་
ཤཱཀྱའོ། ། །
༄༅། །བསྟན་པའི་མངའ་བདག་ལཱ་ཁ་ཏ་ལེ་ཧོ་ཐོག་
ཐུ་རིན་པོ་ཆེ་སྐུ་ཕྲེང་དྲུག་པའི་སྐུ་གདུང་
མཐོང་བ་ཀུན་གྲོལ་གྱི་དཀར་ཆག་
བསྡུས་བཀོད་བཞུགས་སོ། །
༄༅ ། །ཡེ་ཤེས་ལུས་ཅན་ཕུང་བོ་བཅུ་དྲུག་ཆར། །
རྫོགས་པའི་སྲིད་ན་མཛེས་སྐུའི་ལང་ཚོ་ཅན། །
སྨྲ་བ་ཟླ་མེད་གཞོན་ནུ་འཇམ་དཔལ་གྱིས། །
ས་གསུམ་འགྲོ་འདི་ཤིས་པས་སྐྱོང་གྱུར་ཅིག །
བློ་བཟང་བསྟན་པའི་ས་ཆེན་ཡངས་པའི་ཁྱོན། །
གཅིག་ཏུ་འདེགས་པའི་རླབས་ཆེན་སྙིང་སྟོབས་སྤྱོད། །
གྲགས་སྙན་མི་མཇེད་ཞིང་གི་དཔལ་གྱུར་པ། །
འདྲེན་པ་མཆོག་དེས་དབུགས་དབྱུང་མཆོག་སྦྱིན་མཛོད། །
འཇིགས་མེད་ཡེ་ཤེས་ཁམས་ཀུན་སྣང་བའི་མཛོད། །
ཀུན་མཁྱེན་ཡེ་ཤེས་ཉི་མ་འབུམ་གྱི་གཟིས། །
298



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
གདུལ་བྱའི་ཡིད་ཀྱི་འདབ་སྟོང་བཞད་མཛད་པ། །
ལཱ་ཁ་གྲུབ་པའི་ཁྱུ་མཆོག་གང་དེས་སྐྱོངས། །
བློ་བཟང་བསྟན་པའི་གྲིབ་བསིལ་བླ་ན་འབར། །
མཁས་བཙུན་བཟང་བོའི་དར་གྱི་ཤམ་བུས་མཛེས། །
སྙན་གྲགས་གདུགས་དཀར་གྱེན་དུ་འདེགས་པའི་གཙོ། །
མཚུངས་མེད་དཔལ་ལྡན་བླ་མ་རྒྱལ་གྱུར་ཅིག །
ས
བཞད་པའི་རྡོ་རྗེ་གཙུག་ཏུ་གུས་བསྟེན་ཅིང་། །
བློ་ཆེན་བཟང་བོའི་སྤྱོད་པ་སྔོན་མེད་གཏམ། །
སྙན་གྲགས་ལྷ་རྔ་ཕྱོགས་སུ་རང་ལྡིར་བས། །
བསིལ་ལྗོངས་རྒྱ་མཚོའི་གོས་ཅན་ཁྱབ་ལ་འདུད། །
ས
ཟབ་ཡངས་བྱམས་བརྩེའི་སྤྲིན་སྔོན་འཁྲིགས་པ་ནས། །
མཐུ་སྟོབས་གློག་ཞགས་འཁྱུགས་པའི་གནམ་ལྕགས་ཀྱིས། །
རྒོལ་ངན་ལོག་རྟོག་ཚལ་ཀུན་འཇོམས་མཛད་རྗེ། །
ད་དུང་ཐུགས་བྱིན་རྒྱ་མཚོ་གཡོ་མེད་མཛོད། །
བློ་ཆེན་ཀུན་བཟང་ཐུགས་རྗེ་ཟླ་བའི་འཛུམ། །
གདུལ་བྱའི་བསོད་ནམས་ཀུན་དའི་ཚལ་རབ་ཆེར། །
འཕོས་པས་ཡིད་ཀྱི་སྦུབས་རྒྱ་བཞད་པའི་གཉེན། །
299



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྒྱ་མཚོའི་མཚན་འཆང་ལེགས་མཛད་སྙིང་ལ་ལྕི། །
བློ་བཟང་རྒྱལ་བ་ཀུན་གྱི་ཐུགས་རྗེའི་གཏེར། །
བྱམས་བརྩེས་གཟིགས་པ་མཆོག་གིས་ཐུབ་པའི་བསྟན། །
བཤད་སྒྲུབ་རྒྱ་མཚོའི་བཅུད་རབ་རྒྱས་མཛད་པ། །
སྐྱབས་གཅིག་མཐོང་བ་དོན་ལྡན་གཙུག་ཏུ་བསྟེན། །
སྤངས་རྟོགས་བླ་ན་མེད་པའི་རིན་ཆེན་མཛོད། །
རིང་ནས་བརྙེས་ཀྱང་ཐུགས་དམ་གཞན་དབང་གིས། །
གསང་གསུམ་ལེགས་པའི་མཛད་བཟང་བགྲང་ཡས་པ། །
སྤྲུལ་བའི་སྐྱེས་རབས་གསེར་རིའི་ཕྲེང་ལ་གུས། །
དད་གསུམ་དྲི་མ་མེད་པའི་འོ་མཚོ་ལས། །
སྐྱེས་པའི་གུས་ཕྱག་སྙིམ་པའི་མེ་ཏོག་ནི། །
སྤྱི་བོའི་རྒྱན་དུ་བཀོད་དེ་གསོལ་བཏབ་ན། །
ཁྱོད་ཐུགས་སྣང་བ་དམ་པས་སྐྱོང་གྱུར་ཅིག །
གང་གི་སྐུ་ཡི་རིང་བསྲེལ་ཟ་མ་ཏོག །
ལྷ་མིའི་མཆོད་གདུང་སྲིད་ཞིའི་རྒྱན་གཅིག་བུ། །
བྱང་ཆུབ་མཆོད་པའི་རྟེན་མཆོག་ཟླ་མེད་པ། །
སྐྱེ་དགུ་དད་པའི་ཞིང་ས་མཆོག་ཏུ་བསྐྲུན། །
300



༄༅། །ལོ་རྒྱུས་དང་གནས་བཤད་སོགས་ཀྱི་སྐོར། །
དཀར་ཆག་མཐོང་གསལ་རི་མོ་གཡས་འཁྱིལ་དུང་། །
བཞད་པའི་ང་རོ་དབྱངས་སུ་བསྒྲགས་པ་ཡི། །
དགེ་མཚན་བཀྲ་ཤིས་གདངས་སྙན་འགག་མེད་པ། །
ངག་གི་དབང་བོ་མཆོད་པའི་སྤྲིན་འདི་སྤྲོ། །
ཞེས་ཕྱག་དང་ཤིས་བརྗོད་ཚངས་པའི་དབྱངས་ཀྱི་རོལ་རྩེད་དང་འགྲོགས་པའི་
བདེན་ཚིག་པདྨ་དཀར་བོའི་ཕྲེང་མཛེས་སིལ་མ་སྔོན་བཏང་སྟེ། སྐབས་དོན་གཏམ་
ཏུ་གླེང་བར་བྱ་བ་ནི། དེ་ཡང་རིགས་དང་དཀྱིལ་འཁོར་རྒྱ་མཚོའི་མངའ་བདག་༧ལཱ་
ཁ་རྡོ་རྗེ་འཆང་ཆེན་པོ་རྗེ་བཙུན་བློ་བཟང་བྱམས་པ་ཐུབ་བསྟན་རྒྱ་མཚོ་རབ་རྒྱས་
དཔལ་བཟང་བོའི་སྐུ་གདུང་མཐོང་བ་ཀུན་གྲོལ་བཞེངས་པའི་དཀར་ཆག་བཤད་པ་ལ།
དང་བོ་ཐུགས་རྟེན་བྱུང་ཚུལ་མདོར་བསྡུས་དང་། གཉིས་པ་སྐུ་གདུང་མཆོད་རྟེན་
བཞེངས་ཚུལ། གསུམ་པ་ཕན་ཡོན་ཅུང་ཟད་བཤད་པ་བཅས་གསུམ་ལས།
དང་བོ་ཆོས་སྐུའི་རྟེན་བྱུང་ཚུལ་ནི། ཡང་དག་པར་རྫོགས་པའི་སངས་རྒྱས་
གསེར་ཐུབ་ཀྱི་བསྟན་པ་ལ་བཞེངས་པའི་ཐི་དྷ་ནྱ་ཀ་ཊ་ཀ་ཞེས་པ་དཔལ་ལྡན་འབྲས་
སྤུངས་ཀྱི་མཆོད་རྟེན་དང་། རྣམ་འདྲེན་གསུམ་པ་སངས་རྒྱས་འོད་སྲུང་གི་བསྟན་པ་
ལ། གདུང་རྟེན་བཞེངས་པའི་མཆོད་རྟེན་གོ་མ་ས་ལ་ལྟ་བུ་སྔ་རབས་ཀྱི་ལོ་རྒྱུས་ཐོག་
ཏུ་མཆོད་རྟེན་བཞེངས་སྲོལ་དུ་མ་ཞིག་མཐོང་རྒྱུ་ཡོད་པ་དང་། བསྟན་པ་འདིའི་
དབང་དུ་བྱས་ན། སྟོན་པའི་མཛད་པ་ཁྱད་པར་ཅན་ལ་བརྟེན་ནས་བདེར་གཤེགས་
མཆོད་རྟེན་རྣམ་པ་བརྒྱུད་བརྩིགས་པ་སོགས་གྲགས་ཆེ་སྟེ། སྟོན་པ་སྐུ་འཁྲུངས་པའི་
དུས་སུ་རྒྱལ་བོ་ཟས་གཙང་སོགས་ ཤཱཀྱ་རྣམས་ཀྱིས་བཞེངས་པ་པད་སྤུངས་མཆོད་
རྟེན། སངས་རྒྱས་པའི་དུས་སུ་རྒྱལ་བོ་གཟུགས་ཅན་སྙིང་བོ་སོགས་ཀྱིས་བཞེངས་པ་
301



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བྱང་ཆུབ་མཆོད་རྟེན། ཆོས་འཁོར་བསྐོར་བའི་དུས་སུ་ལྔ་སྡེ་བཟང་བོས་བཞེངས་པ་
བཀྲ་ཤིས་སྒོ་མང་མཆོད་རྟེན། མུ་སྟེགས་སྟོན་པ་རྫུ་འཕྲུལ་གྱིས་བཏུལ་བའི་ཚེ་ན་ལི་ཙ་
བྱི་རྣམས་ཀྱིས་བཞེངས་པ་ཆོ་འཕྲུལ་མཆོད་རྟེན། སུམ་ཅུ་རྩ་གསུམ་ནས་བྱོན་དུས་
གསལ་ལྡན་ སོགས་ཀྱིས་བཞེངས་པ་ལྷ་བབས་མཆོད་རྟེན། ལྷས་བྱིན་གྱིས་དགེ་
འདུན་དབྱེན་བྱས་པ་མཆོག་ཟུང་གིས་བསྡུམ་པའི་དུས་སུ་རྒྱལ་བྱེད་ཚལ་དུ་མ་ག་དྷ་
བས་བཞེངས་པ་དབྱེན་བཟླུམ་མཆོད་རྟེན། དགའ་རབ་དབང་ཕྱུག་གི་མོས་ངོར་སྐུ་
ཚེ་འདུ་བྱེད་བཏང་བ་ན། མགར་བའི་བུ་ཙུནྡས་གསོལ་བ་བཏབ་སྟེ་སྐུ་ཚེ་ཟླ་གསུམ་དུ་
བཞུགས་པར་བྱིན་གྱིས་བརླབས་པའི་ཚེ། ཡངས་པ་ཅན་རྣམས་ཀྱིས་བཞེངས་པ་རྣམ་
རྒྱལ་མཆོད་རྟེན། སྐུ་དངོས་ཀྱི་གདུལ་བྱ་རྫོགས་ཏེ་རྩྭ་མཆོག་གྲོང་ན་གཟིམ་ཁྲི་མཐའ་
ཅན་དུ་གྱུར་ཚེ། རྩ་ཅན་གྱི་གྱད་རྣམས་ཀྱིས་བཞེངས་པ་མྱང་འདས་མཆོད་རྟེན་ཏེ་
ཤཱཀ་ཐུབ་མཆོད་རྟེན་བརྒྱད་དུ་གསུངས། གཞན་ཡང་རང་བཞིན་ལྷུན་གྱིས་གྲུབ་པའི་
མཆོད་རྟེན། བླ་ན་མེད་པའི་མཆོད་རྟེན། བྱིན་གྱིས་བརླབས་པའི་མཆོད་རྟེན།
དངོས་གྲུབ་འབྱུང་བའི་མཆོད་རྟེན། ཐེག་པ་སོ་སོའི་མཆོད་རྟེན་ཏེ་རྣམ་པ་ལྔར་ཡང་
གསུངས་པ་དང་། སྐུ་གདུང་ཆ་བརྒྱད་དུ་བགོས་པའི་མཆོད་རྟེན་ནི། ཡུལ་རྩ་ཅན་དུ་
གྱད་རྣམས་ཀྱིས་བརྩིགས་པ་དང་། ཡུལ་སྡིག་ཅན་དུ་གྱད་རྣམས་ཀྱིས་བརྩིགས་པ།
ཡུལ་རྟོག་པ་གཡོ་བ་ན་རྒྱལ་རིགས་བུ་ལུ་ཀས་བརྩིགས་པ། ཡུལ་སྒྲ་སྒྲོགས་པ་ན་རྒྱལ་
རིགས་ཀྲོང་བྱས་བརྩིགས་པ། ཁྱབ་འཇུག་གི་གླིང་དུ་བྲམ་ཟེས་བརྩིགས་པ། སེར་
སྐྱའི་ཡུལ་དུ་ཤཱཀྱ་རྣམས་ཀྱིས་བརྩིགས་པ། ཡངས་པ་ཅན་དུ་ལི་ཙ་བྱི་རྣམས་ཀྱིས་
བརྩིགས་པ། མ་ག་དྷར་རྒྱལ་བོ་མ་སྐྱེས་དགྲས་བརྩིགས་པའི་མཆོད་རྟེན་དང་བརྒྱུད་
ཡོད་དོ། ། ཡང་སྐུ་གདུང་མཆོད་རྟེན་བཅུར་དབྱེ་ན། གོང་གསལ་བརྒྱད་ཀྱི་སྟེང་དུ་
སྐུ་གདུང་བཞུགས་པའི་གསེར་གྱི་བུམ་པ་ལ། བྲམ་ཟེ་བྲེ་པོས་བྲེ་པོ་དང་མཉམ་པའི་
302



༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར།
ཡུལ་དུ་མཆོད་རྟེན་བརྩིགས་པ་དང་། སྐུ་གདུང་ཞུགས་ལ་ཞེན་པའི་སོལ་བ་ལ་བྲམ་ཟེ་
ནྱ་གྲོ་དྷས་རང་ཡུལ་དུ་མཆོད་རྟེན་བརྩིགས་པ་བཅས་སྐུ་གདུང་མཆོད་རྟེན་བཅུ་རུ་
འགྱུར་བར་ལུང་ཕྲན་ཚེགས་སུ་གསུངས་པ་ལྟར་ཡིན། གཞན་ཡང་སྐུ་གདུང་ཆ་བརྒྱད་
དུ་བགོས་པའི་མཆོད་རྟེན་བརྒྱད་དང༌། བུམ་པའི་མཆོད་རྟེན། རས་ཚིག་པའི་
མཆོད་རྟེན། མ་ཚིག་པའི་མཆོད་རྟེན། སོལ་བའི་མཆོད་རྟེན། ཚེམས་མཆེ་བ་བཞི་
ལྷ་དང་སྲིན་པོས་ཁྱེར་བའི་མཆོད་རྟེན་དུ་གྲགས་པ་སོགས་ཀྱང་ཡོད་ལ། མགོན་པོ་ཀླུ་
སྒྲུབ་ཀྱིས་མཛད་པའི་མཆོད་རྟེན་རྟོགས་པ་ཞེས་པར། ལྷུང་བཟེད་ཁ་སྦུབས་པ་ལྟ་
བུའི་མཆོད་རྟེན། ཁང་བུ་བརྩེགས་པ་ལྟ་བུའི་མཆོད་རྟེན། རྒྱལ་མཚན་བསྒྲེངས་པ་
ལྟ་བུའི་མཆོད་རྟེན་གསུམ་གསུངས་པའི་ནང་གི་གཉིས་པ་དང་གསུམ་པ་དེ་ནི། ཤཱཀ་
ཐུབ་མཆོད་རྟེན་བརྒྱད་ཀྱི་དབྱེ་གཞིར་གསུངས། རྒྱལ་བ་ཉིད་ཀྱིས་ལུང་བསྟན་པའི་
ཆོས་རྒྱལ་མྱ་ངན་མེད་ཀྱིས་མཆོད་རྟེན་བརྒྱད་ཁྲི་བཞི་སྟོང་བཞེངས་པ་དེ་དག་དང་།
མགོན་པོ་ཀླུ་སྒྲུབ་ཀྱིས་རྡོ་རྗེ་གདན་དུ་མཆོད་རྟེན་དུ་མ་ཞིག་བཞེངས་པ་སོགས། རྒྱ་
གར་དུ་མཆོད་རྟེན་བཞེངས་སྲོལ་ཚད་དབྱིབས་མི་འདྲ་བ་དུ་མ་ཞིག་བཞུགས་པ་དཔར་
ལེན་ལྟར་མཐོང་གསལ་ཡིན་ལ། བོད་དུའང་ལྷ་ཐོ་ཐོ་རིའི་དུས་ཀྱི་བསྟན་པ་དབུ་
བརྙེས་པའི་རྟེན་འབྲེལ་དུ་བབས་པའི་ཤེལ་གྱི་མཆོད་རྟེན་དང༌། སྲོང་བཙན་སྒམ་
པོའི་དུས་ སུ་ ཁྲ་ འབྲུག་ ཏུ་ ཤེལ་ གྱི་མཆོད་རྟེན་ནང་བཞུགས་ཀྱི་མཆོད་རྟེན་རྩེ་ལྔ་
བཞེངས་པ། མཁན་སློབ་ཆོས་གསུམ་གྱི་དུས་སུའང་མཆོད་རྟེན་དུ་མ་བཞེངས་པ་
སོགས་མཆོད་རྟེན་བཞེངས་སྲོལ་དུ་མ་དར་བ་ཡིན་ལ། དེ་ལྟར་ཕྱག་རྒྱུན་མི་ནུབ་པའི་
ཐིག་ཚད་ཀྱང་བཏབ་པ་ཡིན་ནོ། །
གཉིས་པ་སྐུ་གདུང་མཆོད་རྟེན་བཞེངས་ཚུལ་ལ། བཞེངས་ཚུལ་དངོས་དང་།
གཟུངས་གཞུག་ཕུལ་བ་དང་རབ་གནས་བྱས་ཚུལ་གཉིས་ལས། དང་བོ་ནི། གང་གི་
303



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྐུ་གདུང་རིན་ཆེན་དབང་གི་རྒྱལ་བོ་དེ་ཉིད་དགོན་མ་ལག་ཟུང་གིས་བགོས་ཏེ། ཕྱེད་
ཆ་གདན་ས་བཤད་སྒྲུབ་གླིང་དུ་བཞུགས་པ་དེར། མཆོད་གདུང་ཆེན་པོ་བཞེངས་པའི་
སྐབས་སུ་མགོན་པོ་གང་དེའི་སྐུ་རྩེ་དང་ལྷ་སྡེ་ནང་མར་གྱུར་པ་ཨ་རྨོག་རུ་ཁག་གི་དད་
ལྡན་ཡོངས་ཀྱི་གུས་པ་ཆེན་པོས་མཚམས་སྦྱར་ཏེ་སྐུ་གདུང་བཞེངས་རྒྱུའི་ཁུར་བླངས་
ཤིང་འགོ་རྩོམ་པའི་ངལ་བར་ཞུགས་པའི་ཚེ། རྫོང་ཡོངས་ཀྱི་ཞང་སོ་སོའི་དད་ལྡན་དུ་
མས་མ་བསྐུལ་དང་བླང་གིས་རྒྱུ་དངོས་དང་ཕྲ་དངུལ་སོགས་ཀྱི་འབུལ་ཆ་སྣ་ཚོགས་
བསྟབས་པ་རིན་གོང་དུ་ཕབ་ན། བྲག་དམར་ཞང་ནས་བསྡོམས་པས་དམངས་སྒོར་
བདུན་ཁྲི་ཆིག་སྟོང་བདུན་བརྒྱ་ང་གསུམ་དང་། མདོ་གསུམ་ཞང་ནས་དམངས་སྒོར་
ཆིག་ཁྲི་གཉིས་བརྒྱ་བཞི་བཅུ། མཐོ་ཡུ་མ་ཞང་ནས་དམངས་སྒོར་བདུན་སྟོང་བརྒྱ་
དང་ཉེར་ གཅིག ཁུ་ སུན་ཞང་ནས་དམངས་སྒོར་དྲུག་སྟོང་བརྒྱ་དང་རྩ་ གཅིག
གསེར་ལུང་ ཞང་ནས་དམངས་སྒོར་ཆིག་སྟོང་བརྒྱད་ བརྒྱ། དགོན་སྡེ་ རང་ནས་
དམངས་སྒོར་ཉིས་སྟོང་ང་ལྔ། གཞན་པའི་ཕྱོགས་ནས་འོང་བ་ཡང་དམངས་སྒོར་སྟོང་
ཕྲག་དུ་མ་ཞིག་གི་རིན་གོང་འདུས་པ་བཅས་དགོས་ཆའི་རིགས་ཕུན་སུམ་ཚོགས་པར་
གྱུར་པ་ན། རབ་བྱུང་བཅུ་དྲུག་པའི་ཆུ་ཕག་ལོའི་ཟླ་བཅུ་གཅིག་པའི་ཡར་ཚེས་དགེ་
བར་མཐོ་ཚད་ཁྲུ་ཙི་དྲུག་པའི་ཚད་གཞི་བཟུང་ནས་སྤྲུལ་སྐུ་ཕྲེང་ཁ་བའི་ཆ་ཚད་བཞིན་
ཐིག་རྩ་བཏབ་ནས། ཟླ་དེའི་ཚེས་བཅོ་ལྔ་ནས་ ཤིང་བཟོ་རྣམས་ཀྱིས་ལས་འགོ་
བརྩམས་ནས་བཟོས་གྲུབ་པ་ན། ཤིང་གླང་ལོའི་ཟླ་དང་བོའི་ཚེས་བཅོ་ལྔ་ནས་བླ་བྲང་
དུ་མགར་བ་རྣམས་ཀྱིས་བཟོ་འགོ་བཟུང༌། དངུལ་སྒོར་ཆིག་སྟོང་བརྒྱད་བརྒྱ་གྱ་
གསུམ་དང་། དམངས་སྒོར་སུམ་ཁྲི་སུམ་སྟོང་ཆིག་བརྒྱ་བཞི་བཅུའི་རིན་ཐང་གི་ཕྲ་
རྒྱུན། དམངས་སྒོར་བཞི་སྟོང་ཉེར་བརྒྱད་ཀྱི་རིན་ཐང་གི་གསེར་བཟང་བོ་སྒྲུབ་པ་
བཅས་ཀྱིས་ཟླ་དགུ་བར་ལེགས་པའི་སྒོས་གྲུབ་ནས་གདན་སར་དྲངས། དེའི་ཚེ།
304



།
༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
དད་དང་གཏོང་ཕོད་མཆོད་ཚོགས་ཀྱིས། །ལྷ་དང་བཟོ་བོ་དབྱེར་མེད་མཆོད། །
ཅེས་པ་ལྟར། བཟོ་བོ་རྣམས་( ཤིང་བཟོ། ལྷ་བཟོ། དངུལ་མགར།) དམངས་
སྒོར་ཁྲི་གཅིག་ཙམ་གྱི་སྟེར་ཆས་ཀྱིས་མཉེས་པར་བྱས་ནས་མཆོད་རྟེན་གྱི་ཕྱི་ལེགས་
པར་གྲུབ་པོ། །
གཉིས་པ་གཟུངས་འབུལ་དང་རབ་གནས་ཀྱི་ཚུལ་ནི། སྐྱབས་མཆོག་གཙང་
པཎྜི་ཏ་བློ་བཟང་ཐུབ་བསྟན་ཆོས་ཀྱི་རྒྱལ་མཚན་དཔལ་བཟང་བོས་གཙོས། གཙང་
བརྩི་བཞག་རིན་པོ་ཆེ་ཆོས་འཕེལ་རྒྱ་མཚོ། གཙང་གི་དགེ་བའི་བཤེས་གཉེན་རྣམ་པ་
བཞི། ལཱ་ཁ་རྡོ་རྗེ་འཆང་ཉིད་ཀྱི་སྐུ་མཆེད་གྲོ་ཚང་དྭངས་མོ་བླ་མ་བློ་བཟང་ཆོས་ཀྱི་འོད་
ཟེར་དང་བཅས་པ་རྣམས་གདན་དྲངས། གདན་ས་རང་གི་བླ་མ་རྡོ་རྗེ་འཛིན་པས་
གཙོས་གྲྭ་དགེ་འདུན་དུ་མ་དང༌། སྤྲུལ་བའི་སྐུ་སྐྱེ་བསྟན་པའི་ཉི་མ་དང་། ང་ཚོ་
བཅས་ནས་ཞབས་རིམ་ཞུས་ཏེ་ཟླ་བཅུ་བའི་བཅུ་དྲུག་ནས་མགོ་བརྩམས། ལྔ་བ་ཆེན་
པོའི་གཟུངས་འབུལ་འཁྲུལ་སྤོང་ཉི་སྣང་དང་། ལྕང་སྐྱ་རིན་པོ་ཆེའི་གཟུངས་འབུལ་
ཤེལ་དཀར་མེ་ལོང་གཞི་བྱས་པའི་ཕྱག་བཞེས་ལྟར་གནང་སྟེ་གཟུངས་འབུལ་གྱི་རིགས་
རྣམས་གཞུང་ལྟར་གྱི་ཕྲ་ཞིབ་དང་ཚད་ལྡན་ལེགས་པར་བྱས། མཆོད་རྟེན་སེང་ཁྲི་
དང་བཅས་པའི་ནང་དར་གོས་སེར་བོས་སྤྲས་ཤིང་དྲི་བཟང་གིས་བྱུགས་ནས་འོག་
གཞིར་རྒྱ་གར་གནས་ཆེན་ཉེར་གསུམ་གྱི་ས་སྣ་ཆུ་སྣ། རྒྱ་ནག་རི་བོ་རྩེ་ལྔ་སོགས་
གནས་རི་ཆེན་པོ་བཞིའི་ས་སྣ་ཆུ་སྣ། བོད་ཡུལ་ཆོས་འཁོར་དཔལ་གྱི་ལྷ་ས་སོགས་
དབུས་གཙང་གི་ས་སྣ་ཆུ་སྣ། སྨན་རིགས་བཟང་བོ་ཉིས་བརྒྱ་ལྔ་བཅུའི་སྨན་སྣ། རིན་
ཆེན་བརྒྱ་ཕྲག་བརྒལ་བའི་ཕྱེ་མ། འབྲུ་ཟན་སྣ་ལྔ་སོགས་ཀྱི་ཟས་སྣ། སྤོས་སྦྱོར་ཕུན་
སུམ་ཚོགས་པའི་སྤོས་སྣ་བཅས་གཅལ་དུ་བཀྲམ་ཞིང་། གཏེར་བུམ་མཚར་ལེགས་
དགུས་གཙོས་གཏེར་རྣམས་བུམ་རྫས་དང་གཏེར་རྫས་སྤུས་ལེགས་རིན་ཆེན་དུ་མ་
305



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དང་། རང་བྱུང་གཏེར་རྫས་མང་བོས་ཕྱུར་བུར་བཀང་སྟེ་དར་སྣ་ཚོགས་པས་ཁ་
གཅོད་ལ་པཎྜི་ཏའི་ཕྱག་མཛུབ་ཀྱིས་རྒྱ་བཏབ་པ། ཚོགས་བདག་དང་གནོད་སྦྱིན་
འཁོར་ལོ་སོགས་བྲིས་གཞི་ཚད་ལྡན་ལ་ན་བཟའ་དང་དར་དཔྱིས་ལེགས་པར་དཀྲིས་
ནས་བཞུགས་ཤིང༌། སྲོག་ཤིང་རིང་བསྲེལ་སྙིང་བོ་ཅན་ལ་ཡི་གེ་ས་ལེ་སྦྲམ་གྱིས་བྲིས་
ཤིང་པཎ་ཆེན་ཐམས་ཅད་མཁྱེན་པས་གནང་བའི་སྤེལ་ཚིག་ཀྱང་བཀོད་ནས་ཚད་ལྡན་
དུ་བཞུགས། །
མཆོད་རྟེན་ནང་བཞུགས་ཀྱི་ རིང་ བསྲེལ་ ལ། ཆོས་ སྐུའི་རིང་ བསྲེལ་ དང༌།
ཡུངས་འབྲུ་ལྟ་བུའི་རིང་བསྲེལ། སྐུ་གདུང་གི་རིང་བསྲེལ། སྐུ་བལ་གྱི་རིང་བསྲེལ་
བཞིར་གསུངས་པའི་དང་བོ། ཆོས་སྐུའི་རིང་བསྲེལ་ལ། པད་གཟུངས་བཅུ་གསུམ་
དང༌། གདན་ གཟུངས་ཉེར་བདུན། འཁྲུག་སེལ་ རིག་པ་ཕུག་རོན་གྱི་གཟུངས་
བརྒྱད། སྨད་གཟུངས་རྒྱས་བསྡུས་འབྲིང་གསུམ་བཞི་བཅུ་ཞེ་གསུམ། བར་གཟུངས་
རྒྱུས་པ་བཅུ་གསུམ། འབྲིང་བོ་བཅུ་བདུན། བསྡུས་པ་བཅུ་བདུན། སྟོད་གཟུངས་
རྒྱུས་པ་བཅུ་གཉིས། འབྲིང་བོ་བཅུ་བཞི། བསྡུས་པ་བཅོ་ལྔ། མགྲིན་གཟུངས་རྒྱས་
པ་བཅུ་བཞི། འབྲིང་བོ་བཅུ་བཞི། བསྡུས་པ་བརྒྱུད། གཟུངས་ཆེན་སྡེ་ལྔ་བཅུ་
གསུམ། དབུ་གཟུངས་རྒྱས་པ་བཅུ་གཉིས། འབྲིང་བོ་བཅུ་གསུམ། བསྡུས་པ་བཅུ་
གཉིས། སྐུ་ཕྲེང་ གསོལ་འདེབས་བཅུ་ གསུམ་བཅས་ གཟུངས་འབུལ་འདི་རྣམས་
དབྱར་ནས་བཟུང་དགེ་འདུན་མང་གིས་གཟུངས་སྒྲུབ་ཀྱང་བྱས་ཡོད། གཟུངས་འདི་
རྣམས་སྟོད་སྨད་བར་གསུམ་གྱི་གནས་སོ་སོར་བཞུགས་ཤིང་མཚམས་དར་བཅས་ཕུལ་
བ་དང༌། གཙང་པཎྜི་ཏ་བློ་བཟང་ཐུབ་བསྟན་ཆོས་ཀྱི་རྒྱལ་མཚན་དཔལ་བཟང་བོའི་
ཞལ་འདོན་འཇམ་དཔལ་མཚན་བརྗོད། དགེ་འདུན་དར་རྒྱས་སྤྲུལ་བའི་སྐུའི་ཕྱག་
དཔེ་ཐར་མདོ། བརྒྱད་སྟོང་བ་བཅས་བཞུགས།
ཅན
306



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
གཉིས་པ་ཡུངས་འབྲུ་ལྟ་བུའི་རིང་བསྲེལ་ལ། སངས་རྒྱས་འོད་སྲུང་གི་འཕེལ་
གདུང༌། གངས་རིའི་འཕེལ་གདུང༌། ལཱ་ཁ་སྐུ་གོང་མའི་རྟེན་ཁྲོད་དུ་བཞུགས་པའི་
ནན་ཧེའི་འཕེལ་གདུང་རྣམས་བཞུགས།
གསུམ་པ་སྐུ་གདུང་གི་རིང་བསྲེལ་ནི། ལཱ་ཁ་རྡོ་རྗེ་འཆང་ཆེན་པོ་བློ་བཟང་
བྱམས་པ་ཐུབ་བསྟན་རྒྱ་མཚོ་རབ་རྒྱས་དཔལ་བཟང་བོ་ཉིད་ཀྱི་གདུང་རུས་རིལ་བོའི་
ཕྱེད་ཆ་ཚང་བ། རིན་ཆེན་གཉིས་པའི་ཟ་མ་ཏོག་ཏུ་བཀོད་ཅིང་པཎྜི་ཏ་ཉིད་ཀྱིས་རྒྱ་
རིམ་པ་གསུམ་བཏབ་ནས་བཞུགས་སུ་གསོལ། །
བཞི་བ་སྐུ་བལ་རིང་བསྲེལ་གྱི་གཙོ་བོ་སྐུ་བརྙན་གྱི་སྐོར་ལ། མ་དགོན་དོན་གྲུབ་
རབ་བརྟན་གླིང་གིས་ཕུལ་བའི་ཐུབ་དབང་གསེར་སྐུ་བདུད་འདུལ་མ་དང་རྡོར་དྲིལ་
བྱིན་ཅན། རྒྱ་གར་རྡོ་རྗེ་གདན་དུ་ཀླུ་སྒྲུབ་ཀྱིས་བཞེངས་པའི་མཆོད་རྟེན་ཞིག་གསོ་
མཛད་དུས་ནང་བཞུགས་ཀྱི་ཐུབ་དབང་གདུང་ཐལ་གྱིས་བཞེངས་པའི་ཐུབ་དབང་
དམ་ཚིག་གསུམ་བཀོད་ཀྱི་སྐུ་བརྙན། རྗེ་བདག་ཉིད་ཆེན་པོའི་ཕྱག་ཚ་སྤྱན་རས་
གཟིགས། དགའ་ལྡན་ནས་གནང་བའི་རྗེའི་སྐུ་རྗེ་ཉིད་ཀྱིས་རབ་གནས་མཛད་པ།
པཎ་ཆེན་ཆོས་ཀྱི་རྒྱལ་མཚན་གྱི་ཕྱག་ཚ་ཐུབ་དབང་། འབྲས་སྤུངས་ནས་གནང་བའི་
སྒྲོལ་ལྗང་། བདེ་ཐང་རིན་པོ་ཆེ་བློ་བཟང་ཆོས་ཀྱི་ཉི་མའི་གདུང་ཚ་བདེ་མཆོག ཀིརྟི་
བསྟན་པ་རབ་རྒྱས་ཀྱི་སྐུ་བརྙན་བཀའ་རྒྱ་མ། ལྷ་མོ་ཀིརྟི་དགོན་ཚོགས་ཆེན་འདུ་ཁང་
ཕུའི་པཎ་ཆེན་བསོད་གྲགས་པའི་སྐུའི་ནང་བཞུགས་ཀྱི་ཐུབ་དབང་བྱིན་ཅན། གཞན་
ཡང་མི་འཁྲུགས་པའི་སྟོང་སྐུ་དང་། རྗེའི་སྐུ་བརྙན་མང་བོ་བཞུགས་པ་དང་། བུམ་
པའི་སྒོ་ཁྱིམ་དུ་དམངས་སྒོར་དགུ་བརྒྱའི་ཡོན་སྦྱར་བའི་རྡོ་རྗེ་འཆང་ཉིད་ཀྱི་སྐུ་བརྙན་
ཙན་དན་དཀར་བོ་ཁྱད་པར་བ་ལས་བཞེངས་པ་བཞུགས་པ་དང་། རྗེ་ཉིད་ཀྱི་སྐུ་ཐང་
རས་བྲིས་སོགས་སྐུའི་རྟེན་རྣམས་བཞུགས་སུ་གསོལ།
307



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཞན་ཡང་སྐུ་བལ་གྱི་རིང་བསྲེལ་ལ། ཇོ་བོ་ཐུགས་རྗེ་ཆེན་པོ་རང་བྱུང་ལྔ་ལྡན་
གྱི་སྐུ་རྒྱུ་དང་། ཇོ་བོ་མི་བསྐྱོད་རྡོ་རྗེའི་ནང་རྟེན་སངས་རྒྱས་འོད་སྲུང་གི་གདུང་ཐལ།
ཇོ་བོ་ར་མ་རྒྱལ་མོའི་ནང་རྟེན་བཙོ་ཐལ། རྗེ་ཙོང་ཁ་བ་ཆེན་པོའི་གདུང་རུས་བསྲེས་
པའི་འཇིམ་སྐུའི་ཚལ་བུ། ཇོ་བོ་ཤཱཀྱ་མུ་ནེའི་ན་བཟའ་དང་ཞལ་ཕྱི། བྱམས་པ་མཐོང་
གྲོལ་མའི་ན་བཟའ། ཇོ་བོ་རྗེ་དཔལ་ལྡན་ཨ་ཏི་ཤའི་ན་བཟའ། རྗེ་རིན་པོ་ཆེའི་ན་
བཟའ། རྒྱལ་ཚབ་ཆོས་རྗེའི་ན་བཟའ། མཁས་གྲུབ་རྗེའི་ན་བཟའ། རྗེའི་ཚེམས་
དཔར། རྒྱལ་དབང་ལྔ་བ་ཆེན་པོའི་ན་བཟའ། པཎ་ཆེན་ཆོས་ཀྱི་ཉི་མའི་ན་བཟའ།
ཀུན་མཁྱེན་འཇམ་དབྱངས་བཞད་པའི་རྡོ་རྗེ་ངག་དབང་བརྩོན་འགྲུས་པའི་དབུ་སྐྲ།
ཀུན་མཁྱེན་འཇིགས་མེད་དབང་བོའི་ཕྱགས་ལྷམ་ཆ་གཉིས། ཀུན་མཁྱེན་འཇིགས་
མེད་རྒྱ་མཚོའི་དབུ་སྐྲ། ཀུན་མཁྱེན་སྐལ་བཟང་ཐུབ་བསྟན་དབང་ཕྱུག་གི་ན་བཟའ།
སྐྱབས་མགོན་ལྔ་བ་ཆེན་པོ་བསྟན་པའི་རྒྱལ་མཚན་གྱི་ན་བཟའ། ལཱ་ཁ་གོང་མ་བློ་
བཟང་བསོད་ནམས་རྒྱ་མཚོའི་ཐུགས་དམ་སྒྲོལ་མ་གསུང་བྱོན་མའི་ན་བཟའ། ཀིརྟི་
བསྟན་པའི་རྒྱལ་མཚན་གྱི་ན་བཟའ་དང་སྐུ་གདུང་བཀྲུས་པའི་དྲི་བཟང༌། ཀིརྟི་བློ་
བཟང་འཕྲིན་ལས་པའི་ཤངས་ཕྱིས། ལཱ་ ཁ་རྡོ་རྗེ་འཆང་ཉིད་ཀྱི་དབུ་བླ་གད་གོར་
འཇམ་པའི་དབྱངས་བློ་བཟང་བསྟན་འཛིན་རྒྱ་མཚོའི་ན་བཟའ། བདེ་ཐང་རིན་པོ་ཆེ་
བློ་བཟང་ཆོས་ཀྱི་ཉི་མའི་དབུ་སྐྲ། ཡོངས་འཛིན་རྡོ་རྗེ་འཆང་བརྩི་བཞག་བློ་བཟང་
དར་རྒྱས་དཔལ་བཟང་བོའི་ན་བཟའ་བཅས་དང་། ལཱ་ཁ་རྡོ་རྗེ་འཆང་ཆེན་པོ་ཉིད་ཀྱི་
དབུ་སྐྲ་དང་། སྐུ་འགག་སོགས་ན་བཟའ་དུ་མ་བཞུགས་པ་དང་། སྐུ་མཆེད་གྲོ་ཚང་
རིན་པོ་ཆེས་གསར་དུ་ཕུལ་བའི་ཆོས་སྣམ་སོགས་ན་བཟའ་ཆ་ཚང་། རིགས་ལྔ་ཆོས་
འཇུག་བཞུགས་ གདན་ སོགས་དམངས་སྒོར་སྟོང་ གིས་ཡོན་སྦྱར་ཏེ་ཕུལ་བ་དང།
གཞན་ཡང་ཁྲི་དར་ལུང་མ་དང་། བཀྲ་ཤིས་འཁྱིལ་གྱི་རྟེན་འདུས་རིལ་བུ་སོགས་བྱིན་
308



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
རྟེན་གཟུངས་གཞུག་སྣ་ཚོགས་ཀྱིས་ཕྱུར་བུར་གཏམས་པར་བྱས་སོ། །
དེ་ལྟར་ལྷ་མིའི་སྐྱབས་གནས་དམ་པ་མཆོད་གདུང་ཡིད་བཞིན་ནོར་བུ་རྟེན་
དང་བརྟེན་པར་བཅས་པ་ལེགས་པར་གྲུབ་ནས། ཟླ་དེའི་ཚེས་ཉེར་ལྔ་ཉིན་སྐྱབས་
མཆོག་གཙང་པཎྜི་ཏས་དབུ་མཛད་པའི་མཁན་སློབ་དགེ་འདུན་འདུས་པ་རྒྱ་མཚོ་
བཅས་ནས་རབ་གནས་ཆོ་ག་མཛད་ཅིང་རྟེན་དང་བརྟེན་པར་བཅས་པ་སོ་སོའི་ངོ་
བོར་བསྐྱེད་དེ་ཡེ་ཤེས་སེམས་དཔའི་བདག་ཉིད་དུ་བསྒྲུབས་ནས་བརྟན་བཞུགས་དང་
བཀྲ་ཤིས་ཀྱི་ཆར་བབས་ནས་རབ་གནས་མཛད་གྲུབ་པ་ན། རབ་གནས་འབུལ་བ་
བཏེགས་ཤིང་། འདུས་སྡེར་བསྙེན་བཀུར་དང༌། སྐུ་གདུང་སྲིད་ཞིའི་རྒྱན་གཅིག་ལ་
མཆོད་པ་བསམ་གྱིས་མི་ཁྱབ་པ་ཕུལ་ཞིང་། རྫོང་ཡོངས་ཀྱི་དད་ལྡན་རྣམས་ནས་
མཇལ་ཁ་ཞུས།
དེ་ཡང་གཟུངས་གཞུག་དང་རབ་གནས་བཅས་ཀྱི་ཡོན་སྦྱོར་བར་སྒོར་ཆིག་ཁྲི་
ལྔ་བརྒྱ་ང་བརྒྱད་དང་བཅས་མཆོད་རྟེན་ཆེན་པོ་ཡོངས་ཀྱི་གྲོན་དངུལ་དམངས་སྒོར་
ཆིག་འབུམ་བདུན་སྟོང་དྲུག་བརྒྱ་དགུ་བཅུ་གོ་དྲུག་ཕུལ་ཏེ་བསོད་ནམས་ཀྱི་ཞིང་མཆོག་
ཏུ་བསྐྲུན་པ་ཡིན་ནོ། །
གསུམ་པ་བཞེངས་པའི་ཕན་ཡོན་མདོ་ཙམ་བཤད་པ་ལ། བཞེངས་པའི་ཕན་
ཡོན་དངོས་དང་། ཕྱག་མཆོད་བསྐོར་བའི་ཕན་ཡོན་གཉིས་ལས། དང་བོ་ནི། དམ་
ཆོས་པདྨ་དཀར་བོ་ལས། རྒྱལ་བ་མྱ་ངན་འདས་པ་དེ་དག་གི །རྒྱལ་བའི་རིང་བསྲེལ་
དག་ལ་སུས་མཆོད་ཅིང་། །རིན་ཆེན་མཆོད་རྟེན་སྟོང་ཕྲག་དུ་མ་དང་། །གསེར་དང་
དངུལ་དང་འོན་ཏེ་ཤེལ་གྱི་འམ། །རྡོ་ཡི་སྙིང་བོ་མཆོད་རྟེན་གང་གི་བྱས། ། ཞེས་པ་
ནས། བྱེ་མ་ལས་ནི་ཕུང་བོ་བྱས་པ་དང་། །རི་རྣམས་ཀྱིས་ཀྱང་བྱང་ཆུབ་ཐོབ་བར་
འགྱུར། ། ཞེས་དང་། གསལ་རྒྱལ་ལ་ཚིགས་སུ་བཅད་པའི་མདོ་ལས། ཐུབ་དབང་
309



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མཆོད་རྟེན་བྱེད་པའི་མི་རྣམས་ནི། །མྱ་ངན་ཡོང་མིན་ལུས་ཀུན་བརྟན་པ་དང་། །
ལོངས་སྤྱོད་མཆོག་ལྡན་རིན་ཆེན་མཛོད་མང་ལྡན། །དགྲ་ཡི་ཚོགས་རྣམས་ཀྱང་ནི་
ཐུབ་པར་འགྱུར། ། ཞེས་དང༌། མཆོད་རྟེན་གྱི་གཟུངས་ལས། དཀོན་མཆོག་
གསུམ་དང་མི་འབྲལ་ཞིང་། །བགེགས་དང་གནོད་པས་དེ་མི་བསྐྱོད། །བསམ་པ་
ཡོངས་སུ་འགྲུབ་པར་འགྱུར། །མཐར་ནི་མངོན་པར་འཚང་རྒྱ་འོ། ། ཞེས་དང་།
ལས་དང་ཕན་ཡོན་བསྟན་པའི་ཆོས་ཀྱི་རྣམ་གྲངས་ལས་ཀྱང༌། མཆོད་རྟེན་བཞེངས་
པའི་ཕན་ཡོན་བཅོ་བརྒྱུད་གསུངས་པ་སོགས་ལ་ཡིད་ཆེས་ཀྱི་དད་པས་ཡི་རངས་དང་
གུས་པ་ཆེན་པོས་དགའ་སྤྲོ་བསྐྱེད་པར་བྱའོ། །
གཉིས་པ་ཕྱག་མཆོད་བགྱིས་པའི་ཕན་ཡོན་ནི། དམ་ཆོས་པདྨ་དཀར་བོ་ལས།
མཆོད་རྟེན་དེ་ལ་གང་གིས་ཐལ་མོ་སྦྱར། །ཡོངས་སུ་ཚང་བའམ་ཐལ་མོ་ཡ་གཅིག་
གམ། །ཡང་ན་མགོ་བོ་སྐད་ཅིག་བཏུད་པ་དང༌། །དེ་བཞིན་ལན་གཅིག་ལུས་ཀྱང་
བཏུད་པ་དང་། །གང་གི་རིང་བསྲེལ་གནས་པ་དེ་དག་ལ། །གཡེངས་པའི་སེམས་
ཀྱིས་ཕྱག་འཚལ་ སངས་རྒྱས་ཞེས། །ཚིག་གཅིག་ལན་འགའ་བརྗོད་པར་བྱས་པ་
ཡང་། །དེ་དག་ཀུན་གྱིས་བྱང་ཆུབ་མཆོག་འདི་ཐོབ། ། ཞེས་དང༌། གསལ་རྒྱལ་ལ་
ཚིགས་སུ་བཅད་ པ་ ལས། སུ་ ཞིག་ དད་ པས་ ཐུབ་པའི་ མཆོད་ རྟེན་དང༌། ། སྐུ་
གཟུགས་དག་ལ་བསྐོར་བ་བྱེད་པ་དེ། །ཕྱི་མའི་ཚེ་ན་དགྲ་ཆེན་རྣམས་ཀྱིས་བཏུད། །
བཟང་བོའི་སྣོད་གྱུར་ཡོན་ཏན་རྣམས་དང་ལྡན། ། ཞེས་དང་། མཆོད་རྟེན་བསྐོར་
བའི་ཚིགས་སུ་བཅད་པའི་མདོར། མཆོད་རྟེན་བསྐོར་བ་བྱས་པས་ནི། །འཇིག་རྟེན་
དག་ཏུ་དེ་བཞིན་གཤེགས། །མཚན་རྣམས་ཀྱིས་ཀྱང་བརྒྱན་པ་དང་། །གསེར་གྱི་སྐུ་
མཆོག་ཐོབ་པར་འགྱུར། ། ཞེས་དང་། ལུང་གཞི་ལས། མཁས་པ་གང་ཞིག་རབ་
ཏུ་སེམས་དད་པས། །སངས་རྒྱས་མཆོད་རྟེན་ལ་ནི་གོམ་འདོར་ན། །འཛམ་བུ་ཆུ་
310



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
བོའི་གསེར་གྱི་སྲང་ཚད་ནི། །སྟོང་ཕྲག་བརྒྱར་ཡང་དེ་དང་མཉམ་པ་མིན། ། ཞེས་
སོགས་རྒྱ་ཆེར་གསུངས་པའི་དོན་བཞིན་གནས་སྐབས་དང་མཐར་ཐུག་གི་ཕན་ཡོན་
མཐའ་ཡས་པ་གསུངས་པ་ཡིན་ནོ། །
སྨྲས་པ།
སྲིད་ཞིའི་ཚ་གདུང་སེལ་བའི་སྐྱབས་ཀྱི་ཕུལ། །
བློ་བཟང་བསྟན་པའི་གདུགས་དཀར་གྲིབ་བསིལ་དུ། །
རིས་མེད་ལུས་ཅན་ཡོངས་ལ་ཕན་བདེའི་དཔལ། །
སྦྱིན་པའི་ཐུགས་དམ་ཉམས་པ་མེད་གྱུར་ཅིག །
གང་གི་ཐུགས་བསྐྱེད་འོད་ཟེར་སྟོང་འབར་བས། །
བཤད་སྒྲུབ་དར་རྒྱས་གླིང་མཆོག་པདྨོའི་ཚལ། །
རྟག་ཏུ་བཞད་པའི་རྩེ་དགའ་མི་གཏོང་བར། །
ཐུབ་བསྟན་དཔྱིད་ཀྱི་དགའ་ཚལ་མཛེས་གྱུར་ཅིག །
ཕན་བདེའི་གཏེར་གྱུར་རྒྱལ་བསྟན་སྲོག་རྩ་ཆེ། །
བཤད་དང་སྒྲུབ་པའི་འཚོ་བཅུད་མི་ཉམས་པར། །
ཡངས་པའི་སྐྱེ་དགུའི་སྲི་ཞུ་བླ་ལྷག་པ། །
བསྟན་དང་འགྲོ་བའི་ཉེར་འཚོར་གནས་གྱུར་ཅིག །
བདག་སོགས་དད་པའི་ཆུ་མཚོ་ལས་འཁྲུངས་པའི། །
311



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གུས་ཕྱག་འདོད་གསོལ་འདབ་ལྡན་ཨུཏྤལ་ཕྲེང༌། །
ཁྱོད་ཐུགས་སྒྲིབ་མེད་སྤྱན་གྱིས་ལེགས་དགོངས་ནས། །
བྱམས་བརྩེ་ཟླ་བ་དཀར་བོས་སྐྱོང་གྱུར་ཅིག ། །
བླ་མ་མཆོག་གསུམ་ཡི་དམ་སྲུང་ཚོགས་ཀྱིས། །
མི་མཐུན་ཕྱོགས་ལས་རྒྱལ་བའི་རྒྱལ་མཚན་ཆེ། །
བསྟན་འགྲོའི་དཔུང་གཉེན་དམ་པར་ཡོངས་བསྒྲེངས་ནས། །
འགལ་རྐྱེན་ཀུན་ཞི་མཐུན་རྐྱེན་ལེགས་འགྲུབ་ཤོག །
ཅེས་འཇམ་མགོན་བསྟན་པའི་མངའ་བདག་ཆེན་པོ་༧ལཱ་ཁ་རྡོ་རྗེ་འཆང་གི་སྐུ་
གདུང་མཐོང་བ་ཀུན་གྲོལ་བཞེངས་སྐབས་སུ། དཀར་ཆག་ཅིག་དགོས་ཞེས། བསྟན་
པའི་གསལ་བྱེད་སྐུ་སྐྱེ་བསྟན་པའི་ཉི་མ་དང་། ལུང་རྟོགས་ཡོན་ཏན་གྱི་མཛོད་འཛིན་
ཨ་ཁུ་དམ་ཆོས་རིན་པོ་ཆེ་དང་། དབུ་མཛད་རྒྱ་མཚོ་དང་། ལུང་རྟོགས་བཅས་ནས་
བསྐུལ་མ་མཛད་ པ་ལྟར། ཤིང་བཟའ་ སྐལ་ བཟང་ ཆོས་ རྒྱུན་མིང་ནས་ སྤེལ་ བ་
དགེའོ། །
312



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
༄༅། །དེའུ་དམར་དགེ་བཤེས་ཀྱི་མཛད་
རྣམ་མདོར་བསྡུས།
༄༅། །མདོ་དབུས་ཀུན་ཏུ་གསོ་དཔྱད་མཁས་པའི་མཚན་སྙན་ཡོངས་སུ་
གྲགས་པ་དེའུ་དམར་བསྟན་འཛིན་ཕུན་ཚོགས་དཔལ་བཟང་བོ་ནི་གོ་འཇོ་གསེར་ཁ་
( ཆབ་མདོ་ཀྲོན་ཆུས་གོ་འཇོ་རྫོང་།) ཞེས་པར་ཡབ་བི་ཇིའི་རིགས་རྡོ་རྗེ་བཀྲ་ཤིས་
དང་། ཡུམ་དཀར་བོ་བཟའ་ལྷ་དགའ་ཞེས་པ་གཉིས་ཀྱི་སྲས་སུ་བོད་རབ་བྱུང་བཅུ་
གཅིག་པའི་ཆུ་མོ་གླང་(སྤྱི་ལོ༡༦༧༣)ལོར་སྐུ་བལྟམས། ( ཁོང་གི་གསུང་རྩོམ་སྤྲུལ་
བའི་སྨན་ཞིང་ལྟ་ན་སྡུག་གི་གསོལ་འདེབས་ཀྱི་མཇུག་བྱང་དུ། རང་ལོ་བཅུ་གཉིས་
ཤིང་བྱི་ཞེས་བཀོད་འདུག་པས་ཡར་དེད་ཆུ་མོ་གླང་ཡིན་པ་གསལ། ཡང་པུ་རི་སྐྲ་
བཅིང་གི་སྔགས་ཆོག་དུག་འཇོམས་སྤྱིའི་རྒྱལ་བོ་ཞེས་པའི་མཇུག་བྱང་དུ་རབ་བྱུང་བཅུ་
གཉིས་པའི་མེ་ལུག་(སྤྱི་ལོ༡༧༢༧) ཟླ་བ་བཅུ་བའི་ཡར་ཚེས་ཞེས་བཀོད་འདུག་པར་
གཞིགས་ན་དགུང་གྲངས་ང་ལྔ་བཞེས་པ་མེ་ལུག་ཡིན་ངེས་པས། དེའི་ཕྱིར་རབ་བྱུང་
བཅུ་གཅིག་པའི་ཉག་མ་ཞེ་བརྒྱད་པ་ཆུ་གླང་ཡིན་པ་རྟོགས་ཐུབ་པས་དེ་ལྟར་བཀོད།)
སྐུ་ན་ཆུང་ངུའི་དུས་ནས་ཡབ་དང་ཁུ་བོ་ལས་ཡི་གེ་དང་སྨན་རིག་བསླབས། ཁམས་པ་
སྒར་དུ་བླ་མ་ཀུན་དགའ་བསྟན་འཛིན་རིན་པོ་ཆེ་ལས་རབ་བྱུང་བཞེས། སྐུ་གམ་དུ་
བཅར་ནས་ཆོས་གཞུང་དང་། གསོ་དཔྱད་ རིག་ པ་ གསན། དགུང་གྲངས་བཅུ་
གཉིས་པའི་དུས་ཤཱཀྱ་ལྷ་དབང་གི་ཞབས་པད་བསྟེན་ནས་ཆོས་བཀའ་དུ་མ་དང་ལྷ་
བྲིས་ཀྱི་ཐིག་རྩ་སོགས་གསན། ཁམས་ཀུན་དགའ་བསྟན་འཛིན་རིན་པོ་ཆེ་ནས།
313



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཁོང་གི་མཁྱེན་རྩལ་གཟིགས་ཏེ་དབུས་གཙང་དུ་སློབ་གཉེར་ལ་འབྱོན་པར་བསྐུལ་བའི་
རྐྱེན་བྱས་ནས་དབུས་སུ་བྱོན། སེ་རར་བྱོན་ནས་བཀའ་པོད་ལྔ་ལ་སྦྱང་བ་མཛད་པས་
མཁས་པར་གྱུར། དེ་ནས་མཚུར་ཕུར་ཀརྨའི་དགོན་པར་བྱོན་ཏེ། སྐར་རྩིས་དང་།
སྒྲ་དང་སྡེབ་སྦྱོར། ཚེའི་རིག་པ་སོགས་ཀྱི་གཞུང་ལ་སྦྱང་བ་མཛད་ནས་ཁམས་སུ་བྱོན།
མདོ་སྔགས་རིག་གནས་ཀྱི་ཟབ་ཁྲིད་གནང་ནས་སློབ་མ་མཐའ་ཡས་པ་བསྐྱངས་ཤིང༌།
གསོ་དཔྱད་བསྟན་པའི་སྒྲོན་མེ་སྦར་བར་མཛད་དེ་གཞན་གྱིས་གསོ་མི་ནུས་པའི་ནད་
པ་མང་བོ་སོས་པར་མཛད་པས་སྨན་པ་མཆོག་གི་མཚན་སྙན་ཕྱོགས་མཐར་གྲགས་
པས། ཡུན་ནན་གྱི་རྒྱའི་མི་དཔོན་ཆེན་པོ་ཞིག་ལ་ནད་དྲག་པོས་བཏབས་ནས་སྨན་པ་
ཕལ་གྱིས་གསོ་མ་ནུས་པར་དེའུ་དམར་སྨན་པ་ལ་ཞུས་པས་གསོ་བ་སྦྱར་ནས་ནད་སེལ་
བར་མཛད། རྒྱའི་མི་དཔོན་དེས་གོང་མར་སྙན་ཞུ་ཕུལ་ནས་ཆེས་མཐོའི་གོ་དབང་
སྟེར་རྒྱུ་བྱས་པར་དེའུ་དམར་བས་ང་དགེ་སློང་ཞིག་ལ་དེས་མཁོ་བ་མེད་། དེ་བས་རྒྱ་
ཡུལ་དུ་སྨན་རྫས་རིག་པར་དབྱེ་འབྱེད་བྱེད་པ་མཁོ་གསུངས་པ་ལྟར། རྒྱའི་མི་དཔོན་
དེས་རོགས་གྲོགས་ཞུས་ནས་རི་བོ་རྩེ་ལྔ་སོགས་རྒྱ་ཡུལ་མང་བོར་བྱོན་ནས་བོད་སྨན་ལ་
མཁོ་བའི་སྨན་རྫས་རྣམས་ཀྱི་ངོས་འཛིན་དང་ལས་སྣོན་བྱེད་ཚུལ་ཞིབ་ཕྲ་གཟིགས་པ་
དང་། བཟོ་རིག་པའི་གནས་ལའང་བལྟ་སྐོར་བྱས་ནས་ལག་ལེན་མི་ཉུང་བ་གྲུབ་པར་
བྱས་སྟབས་ཁོང་གིས་བཟོས་པའི་དཀར་ཡོལ་དང་། ལི་བཟོས་སྦྱོར་བའི་སངས་རྒྱས་
སྟོང་སྐུར་གསེར་འགྱུར་བྱུག་པ་སོགས་བཟོ་རིག་སྣ་ཚོགས་མཛད་པ་ལས་ད་ལྟའང་
དཀར་ཡོལ་དང་། གསེར་སྐུ་བརྒྱ་སྐོར་ཁམས་སྒར་ཆོས་གླིང་དུ་བཞུགས་པ་མཇལ་རྒྱུ་
སྣང་། ཁོང་དགུང་གྲངས་ཞེ་གསུམ་བཞེས་པ་ཤིང་ལུག་ལོར་གླང་ཆེན་འགྱིང་རིར་བྱོན་
སྐབས་ལྟ་ན་སྡུག་གི་ཞིང་བཀོད་གསུངས་པའང་དེའི་མཛད་བྱང་དུ་གསལ། བླ་མ་
ངག་དབང་ཀུན་དགའ་བསྟན་འཛིན་རིན་པོ་ཆེའི་དགོངས་རྫོགས་སུ་དམིགས་ནས་རྒྱ་
314



༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར།
གར་འཕགས་ཡུལ་དུ་བྱོན། རྡོ་རྗེ་གདན་དུ་བླ་མའི་གདུང་མཆོད་རྒྱ་ཆེན་པོ་བྱས།
འཕགས་ཡུལ་གྱི་སྨན་རིག་ལ་ཞིབ་ཕྲའི་གཟིགས་རྟོག་གནང་ནས་ལྗགས་རྩོམ་གྱི་ཆ་
རྐྱེན་བཟོས། སྐབས་དེའི་རྒྱ་གར་རྒྱལ་བོས་ཀྱང་གཟིགས་པ་ཆེ། དེ་ནས་བོད་དབུས་
སུ་བྱོན་ཞིང་ལྕགས་རི་རིག་བྱེད་གླིང་དུ་སྨན་ཁྲོབ་མང་བོའི་ངོས་འཛིན་གྱི་ཐད་སྔར་
གཟིགས་ཞིབ་གནང་བའི་མྱོང་ཚོར་སྤེལ་ནས་གསུང་གླེང་མཛད། སྐབས་དེར་སྟོད་
ལུང་ལྡིང་ཁའི་ཆོས་གྲྭར་ལྷོག་པའི་དམར་ཁྲིད་ཆེན་མོ་གསུང་རྩོམ་གནང་བ་དང་།
བྱང་གི་གནམ་མཚོ་ཕྱུག་མོའི་བཀྲ་ཤིས་དོ་བོ་ཆེའི་གནས་སུ་འཚོ་བྱེད་ཚུལ་ཁྲིམས་རྡོ་
རྗེས་རྩོམ་ཞུ་བསྐུལ་བར་སྨན་གཏོང་ཚུལ་གྱི་སྐོར་གླེང་བ་ཞེས་པའི་གསུང་རྩོམ་མཛད།
འདི་ལ་དཔགས་ན་གསོ་རིག་གི་ལྗགས་རྩོམ་གཞན་ཡང་ཡོད་ངེས་སོ། ། དེ་ནས་
མདོ་ཁམས་ཕྱོགས་སུའང་ཆབ་མདོ་བྱམས་པ་ཆོས་གླིང་དུ་བཞུགས་སྐབས། ལུས་
གནད་གསལ་བའི་སྟོང་ཐུན་རྩོམ་གནང་མཛད་པ་དང་། རྒྱལ་བ་ཀརྨ་བའི་གདན་
སར་རོ་དྲུག་སྨན་གྱི་སྡེབ་སྦྱོར་གསལ་བར་འགྲེལ་བ་དྲང་སྲོང་ཞལ་ལུང་བ་ཀུ་ལའི་
འདབ་ཕྲེང་དང་ཁམས་རི་བོ་ཆེར་བཞུགས་དུས་སྨན་བཅོས་བདུད་རྩིའི་ཕྲེང་བ། ནང་
ཆེན་རྒྱལ་བོའི་ཕོ་བྲང་སྒར་ཆེན་འཁྱིལ་ཀེ་བཀྲ་ཤིས་འཁྱིལ་བར་བཞུགས་སྐབས་ནང་
ཆེན་རྒྱལ་བོ་རྡོ་རྗེ་ཚེ་རིང་གིས་ཞུས་ནས་དུག་བཅོས་ཀྱི་སྐོར་དང༌། རིན་ཆེན་རིལ་བུ་
བསྟེན་ཐབས་སོགས་དུ་མ་ཞིག་དང་ཆོས་ཀྱི་རྒྱལ་བོ་སྡེ་དགེ་བུ་རིན་པོ་ཆེས་ཞུས་ནས་
གསང་སྨན་སྐོར་དང་། གློ་གསོའི་སྐོར་རྣམས་དངུལ་མདའི་ཕོ་བྲང་ཆེན་པོར་གསུངས་
པ་སོགས་དང་། ཤེལ་ཕྲེང་མཛད་པའི་གནས་ ཨ་ཁྱ་ ཤ་པ་ཏི་ནི་གོ་འཇོ་རྫོང་དང་
འདབས་འབྲེལ་བའི་ འཇོ་མདའ་རྫོང་ གི་ ས་ཉ་ ཤིས་སུ་ ཨ་ཁྱ་ རི་ཁྲོད་ཡོད་པ་དེར་
གསུངས་པ་དང༌། དགུང་གྲངས་ང་ལྔ་མེ་ལུག་ལོ་ཡིན། ཡང་ཉག་བཤེས་སྐུ་འབུམ་
ཕུན་ཚོགས་བདེ་ཆེན་དུ་བྱང་ཁོག་ཡུལ་ཐིག་གསུངས་པར་གསལ་བ་སོགས་མཛད་བྱང་
315



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལས་ཐོན་པ་རྣམས་ཀུན་གྱིས་ཤེས་གསལ་ཡིན་ལ། རྗེ་ཉིད་ཀྱི་བཞུགས་གནས་རྩ་བ་ནི་
གོ་འཇོ་གསེར་ཁའི་དེའུ་དམར་ཟབ་རྒྱས་གླིང་ཡིན་ལ། གསུང་རྩོམ་མང་ཆེ་བའང་དེ་
ནས་མཛད་ པར་ངེས། ཁོང་ གིས་ གསོ་ བ་ རིག་ པའི་མཛད་འཕྲིན་རླབས་པོ་ཆེ་
བསྐྱངས་པའི་འོད་ཟེར་གྱི་སྣང་བས་སྐྱེ་འགྲོའི་ནད་ཀྱི་མུན་པའི་ཟུག་རྔུ་མཐར་བསྐྲད་
དེ་བདེ་སྐྱིད་ཀྱི་དགེ་མཚན་རྣམ་པར་བཞད་པའི་མོད་ལ་མཚན་སྙན་རབ་ཏུ་རྒྱས་པ་ན།
ལྷ་རོང་རྒྱལ་བོའི་ཡིད་ལ་ཁོ་བའི་སྲིད་དབང་ལའང་མཐར་གནོད་པར་འགྱུར་སྙམ་པའི་
ཕྲག་དོག་མི་བཟོད་པ་སྐྱེས་ནས་སྡང་ཤུགས་དྲག་པོ་བསྟན་པས། ཁོང་ཡུལ་དེ་ནས་
ཞལ་གྱེས་དགོས་བྱུང་སྟེ་ཡུན་ནན་དུ་སྐུ་ཚེ་མཐའ་འཁྱོལ་བའི་མཛད་པ་གནང་བ་
སོགས་ཞིབ་པར་རྗེ་རང་གི་རྣམ་ཐར་དུ་གསལ་མོད། ཉེ་སྔོན་དུས་རབས་ཀྱི་འཕོ་
འགྱུར་ལ་བརྟེན་ནས་རྣམ་ཐར་གྱི་དཔེ་འཇིག་སོང་བས། སྔོན་ཆད་གཟིགས་མྱོང་
མཁན་ཁ་ཤས་སྣང་ཡང་ཞིབ་པར་ངེས་པ་དཀོན་པས་རེ་ཞིག་བཞག ཕྱི་རབས་གདུལ་
བྱའི་དོན་དུ་བཀའ་འབུམ་པོད་བཞི་བཅུ་སྐོར་བརྩམས་པ་དང་། གསོ་རིག་སྐོར་པོད་
དྲུག་བཞུགས་པར་གསུངས་པ་ལས་ད་ལྟ་ང་ཚོས་ཕྱོགས་བསྡུས་ཟིན་པའི་ལེ་ཚན་དྲུག་
ཅུ་རྩ་གྲངས་འདི་དང་། དེ་མིན་འདིར་མ་བཀོད་པའི་ཚན་པ་བཅུ་བཞི་ཡོད་པ་ནི།
དུག་བརྟག་གསལ་སྟོན་ནོར་བུའི་མེ་ལོང༌། རིན་ཆེན་ཚ་སྦྱོར་གྱི་གདམས་པ་གདེངས་
ཅན་གཙུག་གི་མ་ཎི་ཀ རིན་ཆེན་གྲང་སྦྱོར་གྱི་གདམས་པ་བདུད་རྩི་ཤེལ་གྱི་བུམ་པ།
བྱིས་པའི་རྣ་བྲ་འབེབ་པ་རྟེན་འབྲེལ་མེ་ལོང་བྱི་དོར་དག་བྱེད། གདོན་ངོས་གསལ་
བྱེད་རྐུན་པོ་ངོས་འཛིན་རིག་པའི་མེ་ལོང་། མིག་སྨན་གསལ་བྱེད་སྦྱོར་བ་ཡེ་ཤེས་སྤྱན་
སྦྱིན། སྙན་བརྒྱུད་ཟབ་མོའི་ཡང་སྙིང་ཕྱི་ནང་གསང་བའི་བཅུད་ལེན་ཟག་མེད་ཡེ་
ཤེས་བདེ་སྟེར། སྡེབ་སྦྱོར་གསུམ་ལས་གསར་རྩོམ་མན་ངག་ཁམས་འདུས་ལང་བའི་
འཁྲུལ་བཀོད། ལག་ལེན་གཅེས་བཏུས་ཀུན་གསལ་སྣང་མཛོད་ནོར་འཕྲེང་། དུག་
316



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
བཅོས་བྱ་གྲོང་མན་ངག་བཀའ་རྒྱུ་ཅན། བཟོ་རིག་པ་ཏྲ། གསོ་རིག་སྐོར་གྱི་མིང་ཚིག་
ཉེར་མཁོའི་དོན་གསལ། སྨན་བཟོའི་ལག་ལེན་མྱོང་བས་གྲུབ་པ། རྩ་ཆུའི་ལྷན་
ཐབས་བཀའ་བསྟན་དོན་བསྡུས་རེག་མཐོང་གསལ་བའི་མེ་ལོང་བཅས་དཔེ་ཚན་འདི་
དག་གོ་འཇོ་རྫོང་སྨན་རྩིས་ཁང་དུ་མ་དཔེ་བཞུགས་པའི་གྲས་ཡིན་ནོ། ། གཞན་ཡང་
དེའུ་དམར་བ་ཉིད་ཀྱི་གསུང་རྩོམ་གྲས་ལས་དཔེ་མིང་གཞན་དུ་གསལ་བའི་སྐོར་ནི།
དཔལ་ལྡན་རྒྱུད་བཞིའི་མཆན་འགྲེལ། བཟོ་གནས་ཉེར་མཁོའི་བུམ་ཆེན་དང་བུམ་
ཆུང་། རོ་རྐྱང་བ་དང་ལྡན་འདུས་ཚོགས་པ་སོགས་ནང་ཚན་དབྱེ་བ་བཞི་ཁྲི་དྲུག་སྟོང་
དྲུག་བརྒྱ་ང་དྲུག་གི་རྡེལ་འགྲེམས་བྱ་ཚུལ། སྙན་བརྒྱུད་ཟིན་བྲིས་ལྷན་ཐབས་བཅུད་
ལེན། དུས་ཀྱི་འཁོར་ལོའི་རབ་བྱེད་དགུ་བའི་ལྡེ་མིག གཤིན་རྩིས་མེ་ལ་རྣམ་དགུ།
རེའུ་མིག་དམར་དམར་ནག་འཁོར་མ་བཅས་དཀར་ནག་གི་རྩིས་སོགས་ཡོད་དོ། ། །
མདོར་ན། རྗེ་ཉིད་ཀྱིས་སྨན་དཔྱད་ཡར་རྒྱུས་ཀྱི་ཆེད་དུ་སྐུ་ཚེ་གང་ལ་རྒྱ་དཀར་
ནག དབུས་གཙང་། མདོ་ཁམས་བཅས་པའི་ཡུལ་གྲུ་མང་བོར་ཞབས་ཀྱིས་བཅགས་
ནས་སྐུ་ངལ་ཁྱད་དུ་བསད་དེ་སྨན་རྫས་གཟིགས་རྟོག་དང་། ནད་ལ་ལྟ་བ། མྱོང་
ཚོར་བསགས་པ་བཅས་བརྒྱུད་ནས་གསོ་རིག་གི་སྐོར་ལྗགས་རྩོམ་མ་ཚང་བ་མེད་པ་ལྟ་
བུ་མཛད་པ་དང་། ནམ་ཡང་འགྲོ་བ་ནད་པའི་དཔུང་གཉེན་ལྷུར་བཞེས་པའི་རྣམ་
ཐར་དང་། མི་ནུབ་པའི་བཀའ་དྲིན་མཛད་རྗེས་རླབས་ཆེན་བཞག་པ་ཡོད་དོ། །
317



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༄༅། །སྡེ་དགེའི་ཆོས་མཛོད་པར་ཁང་ཆེན་མོ་བཀྲ་
ཤིས་སྒོ་མང་གི་དཔེ་རིས་ཀྱི་དཀར་ཆག་ཤེལ་
དཀར་ཕྲེང་བ་ཞེས་བྱ་བ་བཞུགས་སོ། །
༄༅ ། །ཕུལ་བྱུང་མཚན་དཔེའི་གཟི་འབར་སྐུ་མངའ་ཞིང་། །
འགྲོ་བའི་རེ་བ་ཀུན་སྐོང་དྲུག་ཅུའི་གསུང་། །
སྒྲིབ་མེད་མཁྱེན་དང་བརྩེ་བའི་ཐུགས་མངའ་བ། །
བཅོམ་ལྡན་ཤཱཀྱ་སེང་གེས་དགེ་ལེགས་སྩོལ། །
རྨད་བྱུང་ཐུགས་བསྐྱེད་ཚོགས་གཉིས་རྩ་བ་བརྟན། །
སྐུ་བཞི་ལྗོན་པའི་ཡལ་འདབ་ཕྱོགས་བཅུར་རྫོགས། །
སྤངས་རྟོགས་ཡེ་ཤེས་འབྲས་བཟང་གཡུར་ཟ་བ། །
ས་ཆེན་དཔག་བསམ་དབང་བོ་རྣམས་ལ་འདུད། །
མཚུངས་མེད་ཐུགས་རྗེ་ནམ་མཁའ་མཛོད་ཡངས་སུ། །
མཁྱེན་བརྩེའི་ཟླ་ཞལ་དགྱེས་པའི་འཛུམ་ཞགས་གཟིས། །
བསྟན་འགྲོའི་ཕན་བདེའི་ཀུ་མུད་བཞད་མཛད་པ། །
འགར་ཆེན་ཡེ་ཤེས་བཟང་བོའི་བཀའ་དྲིན་དྲན། །
་
318



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
འཁྲུལ་བྲལ་ཡེ་ཤེས་སྤྱན་གྱིས་དེ་ཉིད་གཟིགས། །
ཟབ་དགོངས་ཆུ་གཏེར་རླབས་ཕྲེང་རོལ་བ་འཛིན། །
ལེགས་མཛད་སྒྲོན་མེས་ཀུན་རྨོངས་སེལ་མཛད་པ། །
ཐང་སྟོང་རྒྱལ་བོས་གནས་འདིར་ཤིས་པ་སྒྲུབས། །
་..
： ་..་ :..
.:..，
ཕུན་ཚོགས་སྡེ་བཞིའི་དགེ་མཚན་ཡོངས་འདུས་པའི། །
རྒྱལ་རབས་རྣམ་ཐར་གཙང་མའི་ཚུལ་བཟང་འདི། །
སྐལ་ལྡན་དད་པའི་སྤུ་ལོང་གཡོ་བ་དང་། །
རྒྱལ་སྲས་སྤྱོད་པའི་འཇུག་ངོགས་གསལ་བྱེད་ཡིན། །
ཐུབ་བསྟན་གསུང་རབ་མི་ཕམ་གན་མཛོད་མཆོག ། །
མི་ནུབ་པར་གྱི་རྒྱལ་ཐབས་བྱེ་བ་བརྒྱ། །
འཛིན་པའི་ཐུགས་སྟོབས་ཚེ་རིང་གནམ་གྱི་གཤོག །
ཆོས་ཀྱི་རྒྱལ་བོར་བསྔགས་པའི་དབྱངས་ཀྱིས་བསྟོད། །
ཆོས་མཛོད་པར་ཁང་བཀྲ་ཤིས་སྒོ་མང་ཞེས། །
འཛམ་གླིང་འདི་ན་གྲགས་པའི་ཉིང་དགོས་སུ། །
ཕ་མེས་རིན་ནོར་གཅེས་པའི་མཛོད་ཀྱི་ཕུལ། །
དགོས་འདོད་འབྱུང་བ་ཕལ་གྱིས་ཡིད་སྨོན་བཀུར། །
དེ་ཕྱིར་དཀར་ཆག་སྡེ་ཚན་དྲུག་དབྱེ་བའི། །
319



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ། །
ཐ་མ་པར་རིས་བསྐོར་ལས་ཉེར་དྲངས་ཏེ། །
ངོ་མཚར་ཟབ་བསྡུས་ཉུང་ངུ་ངོ་སྤྲོད་ཚུལ། །
གཡར་ཁྲལ་ཙམ་ཞིག་སྙན་དབང་གསོས་སུ་འགོད། །
དེ་ལ་འདིར་འཕགས་ཡུལ་རྡོ་རྗེ་གདན་གྱི་བྱང་ཕྱོགས་རི་ནག་པོ་དགུ་འདས་པ་
ན། བོད་ཡུལ་སྐྱོབ་པའི་གངས་ཆེན་བརྒྱད་ཀྱིས་གཙོས་ཁོར་ཡུག་ཀེ་ལ་ཤའི་ར་བ་ཕྱེད་
ཟླ་བའི་གཟུགས་ཀྱིས་ཡོངས་སུ་བསྐོར་བའི་ཡུལ་ལྗོངས། སྟོད་མངའ་རིས་སྐོར་གསུམ་
རྫིང་དང་འདྲ་བ་ལ། བར་དབུས་གཙང་རུ་བཞི་ཡུར་བ་ལྟར་མཛེས་ཤིང་། སྨད་མདོ་
ཁམས་སྒང་དྲུག་ཞིང་ས་ལྟར་ཆགས་པ། བོད་ཡུལ་ཆོལ་ཁ་གསུམ་དུ་གྲགས་པའི་
འཛིན་མའི་ཁྱོན་ཡངས་པོའི་བྱེ་བྲག མདོ་ཁམས་མཛེས་པའི་སྒང་དྲུག་ལས་ཟལ་མོ་
སྒང་དུ་གྲགས་པ་ཆུ་བོ་ཆེན་པོ་རྣམ་བཞི་རྒྱུ་བ་ལས། འབྲི་ཆུ་དང་ཟླ་ཆུ་གཉིས་ཀྱི་བར་
དུ་ཆུད་པ། དཀར་མཛེས་བོད་རིགས་རང་སྐྱོང་ཁུལ་གྱི་སྲིད་འཛིན་ས་ཁུལ། གནའ་
དུས་སུ་རྔུ་ཆེན་རྒྱལ་མོ་ཚོ་བརྒྱུད་དུ་གྲགས་པའི་ནང་ཚན། མདོ་ཁམས་སྡེ་དགེ་ཞེས་
གྲགས་པ་ད་ལྟ་རྫོང་ཁག་དུ་མར་ཕྱེ་ཡང་རྩེ་བ་སྡེ་དགེ་རྫོང་དང་འབྲེལ་བའི་གནས་ཡུལ་
གཙོ་བོ་ནི། སའི་གོ་ལ་རིལ་མོའི་ཤར་དཀྱུས་གཞུང་ཐིག་ཏུའུ་༩༨. ༡༢ - ༩༨.
༤༡དང་། བྱང་གི་འཕྲེད་ཐིག་ཏུའུ་༣༢. ༢༤ - ༣༢. ༤༣སྟེང་དུ་གནས་ཤིང་།
མཚོ་ངོས་ལས་མཐོ་ཚད་སྤྱི་ཁྲུ་༣༢༤༠ཡིན་པ་དང༌། སའི་རྒྱ་ཁྱོན་སྤྱི་ཁྲུ་གྲུ་བཞི་མ་
ཁྲིར་ཉེ་བ་ཡིན་ནོ། །
དང་བོ་གནས་ཀྱི་ཁྱད་ཆོས་ནི། མཚན་སྙན་ཡོངས་ལ་གྲགས་ཤིང་། ལོ་རྒྱུས་
རིང་བོ་ལྡན་པའི་ཆོས་སྲིད་ཀྱི་མི་སྣ་གྲགས་པ་ཅན་མང་བོ་ཞིག་འཁྲུངས་ཤིང་བྱོན་པའི་
ཡུལ་དང༌། སྐྱེ་དགུ་རྣམས་རང་བཞིན་གྱིས་དགེ་བ་ཅན་དུ་གནས་པའི་ཡུལ་ཕྱོགས་
320



༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར།
ཕུན་སུམ་ཚོགས་པར་བསྔགས་པའི་རོལ་མོ་འཁྲོལ་བ་ཡིན་ལ། འདིའི་གནས་ཡུལ་གྱི་
ངོ་མཚར་ནི། གཡས་རི་གཡུ་འབྲུག་འགྱིང་བ་ལྟ་བུ། གཡོན་རི་སེངྒེ་གནམ་དུ་འཕྱོ་བ་
ལྟ་བུ། རྒྱབ་རི་ཤེལ་གྱི་མཆོད་རྟེན་བརྩེགས་པ་ལྟ་བུ། མདུན་རི་གླང་བོ་ཆེས་འདུད་
པ་ལྟ་བུ། དངུལ་ཆུ་གཙང་བོའི་རྒྱུན་བཟང་ནུབ་ནས་ཤར་དུ་འབབ་པ་སོགས་དཔྱད་
ལེགས་དགུ་མ་ཚང་བ་མེད་པ་ཡུལ་མིས་བསྔགས་བརྗོད་ཀྱི་སྒྲ་དབྱངས་སྒྲོགས་འདུག་
པའི་སའི་ལྟེ་བ་ལྷུན་གྱིས་གྲུབ་པའི་སྟེང་ཆོས་གྲྭ་ཆེན་པོ་དང་། པར་ཁང་ཆོས་མཛོད་
ཆེན་མོ་བཀྲ་ཤིས་སྒོ་མང་རྔམ་བརྗིད་ལྷུན་ཆགས་པར་བཞུགས་པ་ཡིན་ནོ། །
གཉིས་པ་དེ་དག་གསར་བཞེངས་ཞུ་བའི་མིའི་དབང་བོའི་ཁྱིམ་རྒྱུད་ངོ་སྤྲོད་
མདོར་བསྡུས་ཞིག་ཞུ་ན། སྡེ་དགེའི་ས་སྤྱོད་རིམ་བྱོན་ནི། སྔོན་དུས་འགར་ཆེན་ཡེ་
ཤེས་བཟང་བོ་དང་། འགར་དམ་པ་ཆོས་སྡིངས་སྐུ་མཆེད་གཉིས་བྱུང་བ་ལས། ཕྱི་མ་
འགར་དམ་པ་ནི། རབ་བྱུང་གསུམ་པའི་ལྕགས་བྱི་( སྤྱི་ལོ་༡༡༨༠)ལོར་སྐུ་འཁྲུངས་
ཤིང་། འབྲི་གུང་འཇིག་རྟེན་མགོན་པོ་བླ་མར་བསྟེན་ནས་གསང་སྔགས་ཀྱི་རྟོགས་པ་
བརྙེས། དྭགས་པོ་མགར་ཕུག་ཏུ་བཞུགས་ནས་ལྷ་འདྲེ་དམ་ལ་བཏགས་ཤིང་། རྗེས་
སུ་སྤོ་བོར་ཕེབས། ཕུ་ལུང་དགོན་པ་རིན་ཆེན་གླིང་བཏབ་ནས་སྐུ་གཤེགས། དེའི་
དབོན་རྒྱུད་བཅས་པས་ཡུན་རིང་བསྐྱངས་པར་གསུངས་སོ། ། འགར་ཆེན་ཡེ་ཤེས་
བཟང་བོས་སླར་མདོ་དྲུག་གི་སའི་ཆ་བདག་གིར་མཛད་ནས་བཞུགས་པ་ལས། སྲས་
གཉིས་བྱུང་བའི་སྲས་བསོད་ནམས་རིན་ཆེན་འགྲོ་མགོན་འཕགས་པའི་གསོལ་དཔོན་
གྱི་ལས་ཀ་བཟུང་། སེ་ཆེན་ཧི་པེ་ལིས་ཀྱིས་གཟེངས་བསྟོད་ཀྱི་ཐམ་ཀ་དང་འཇའ་ས་
བསྩལ། དེའི་སྐུ་ཚེའི་སྨད་ལ། ས་དམར་ཡང་དགོན་དུ་ཚོགས་པ་སྟོང་ཕྲག་ཙམ་
བསྐྱངས། སྲས་གཉིས་པ་དཔོན་པོ་རྔུ་སྐུ་རུ་ལ། སྲས་དགུ་བྱུང་བའི་ནང་ནས། སྲས་
ཟླ་བ་བཟང་བོ་ལ་གོང་མ་ཆེན་པོས་སྟོང་དཔོན་གྱི་ལས་ཀ་གནང་བས། ས་དམར་སྟོང་
321



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དཔོན་ཟླ་བ་བཟང་བོ་ཞེས་མངོན་པར་མཐོ་བ་བྱུང༌། དེ་ལ་སྲས་གཉིས་ལས། རྡུ་རྒྱལ་
བ་བཟང་བོའི་སྲས། པདྨ་བསྟན་སྲུང་། དེའི་སྲས་དཀར་ཆེན་བྱང་ཆུབ་འབུམ་ཡིན།
དེ་ལ་སྲས་གསུམ་འཁྲུངས་པས། རྡུ་ཆོས་རྡོར་བ་རྙིང་མའི་གྲུབ་ཆེན་ཞིག་བྱུང་། དགེ་
འདུན་རྒྱལ་མཚན་པས་ས་དམར་ཕྱོགས་ཀྱི་དཔོན་བརྒྱུད་བཟུང་། བདེ་ཆེན་བསོད་
ནམས་བཟང་བོ་གཞི་ལ་བཞུགས་པ་འདིའི་རིང་ས་ལ་སྤྱོད་པ་སྡེ་དགེ་ཞེས་པའི་མཚན་
སྙན་ཐོགས། ཁོང་ལ་སྲས་བཞི་བྱུང་བས། གཉིས་པ་པོ་ཐར་དུ་གྲགས་པའི་དཔོན་དེ་
ཉིད་ཀྱིས་གྲུབ་ཆེན་ཐང་སྟོང་རྒྱལ་བོ་ཡུལ་འདིར་སྤྱན་དྲངས། གྲུབ་ཆེན་གྱིས་དངུལ་
མར་བའི་སྲིབ་རིའི་གཤམ་དུ་ཀླུ་གནས་པའི་མཚོ་ཆུང་ཞིག་ཡོད་པ་རྫུ་འཕྲུལ་གྱིས་
བསྲུབས་ནས་ས་གཞི་བྱིན་གྱིས་བརླབས་པར་མཛད་པ་ལ། གཙུག་ལག་ཁང་བཞེངས་
བཅུག་སྟེ། ཡུལ་འདིར་སངས་རྒྱས་བསྟན་པའི་རྨང་གཞི་ལེགས་པར་ཚུགས། གྲུབ་
ཆེན་གྱི་འདྲ་སྐུ་དད་རྟེན་དུ་བཞེངས་པ་ལ། ཁོང་གིས་ང་དང་འདྲ་གསུངས་ནས་རབ་
གནས་མཛད་པས། ཐང་སྟོང་རྒྱལ་བོ་ང་འདྲ་མ་ཐོགས། ས་སྤྱོད་པོ་ཐར་ལ་སྲས་
གཉིས་བྱུང་བས། སྲས་རྒྱལ་མཚན་འབུམ་ཞེས་པ་དེ་ལ་སྲས་བཞི་བྱུང་བ་སོགས་སྲས་
རྒྱུད་ཀྱི་དཔོན་རབས་འགའ་རིམ་པར་བྱོན་ཏེ། སྡེ་དགེའི་དཔོན་ཀུན་དགའ་རིན་
ཆེན་གྱིས་ལྷུན་གྲུབ་སྟེང་གི་བླ་བྲང་དང་ལྷ་ཁང་སོགས་བརྩིགས། དེའི་གཅུང་དཔོན་
ནམ་མཁའ་དང་རྡོ་རྗེ་ལྷུན་གྲུབ་གཉིས་བྱུང༌། ནམ་མཁའི་སྲས་ལྷུན་གྲུབ། དེ་ལ་
སྲས་དྲུག་བྱུང་བས། སྲས་གཉིས་པ་དང་བཞི་བ་གཉིས། དཔོན་གཞིས་ལ་བཞུགས་
པས། སྔ་མ་དཔོན་ཀླུ་འཕེལ་གྱི་སྲས་རྣམས་ལས་དཔོན་ཆེན་ཀུན་དགའ་ཕུན་ཚོགས་
ཀྱིས་ས་སྐྱོང་བླ་མ་བྱམས་ པ་ ཕུན་ཚོགས་སྐུ་ གཤེགས་ པའི་ གདན་ཁྲིར་ཕེབས་ཏེ།
ལུགས་གཉིས་ཀྱི་སྲོལ་བཟང་བོ་ཡར་ལྡན་དུ་བསྐྱངས། དེ་དང་མཚུངས་སུ་ཁྲི་ཆེན་
སངས་རྒྱས་བསྟན་པས་ཀྱང་། ཡུལ་འདིའི་བསྟན་པ་མ་ཉམས་པ་རྣམས་གོང་འཕེལ་
322



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
དང་ཉམས་པ་སླར་གསོ་མཛད་ནས་རྒྱལ་ཁམས་བྱམས་པས་བསྐྱངས་ཤིང་མངའ་རིས་
པ་རྣམས་བདེ་ལ་བཀོད། འདིའི་ཡུམ་མི་གཅིག་པའི་གཅེན་པོ་དཔོན་ཨུ་རྒྱན་བཀྲ་
ཤིས་ཀྱི་སྲས། ས་སྐྱོང་བླ་མ་བསོད་ནམས་ཕུན་ཚོགས་ཀྱིས་ཁྲི་བསྐྱངས་ཤིང་། དེའི་
མཆེད་ཡར་གྱུར་པ་དཔོན་དབང་ཆེན་མགོན་པོའི་སྲས་མིའི་དབང་བོ་ཆོས་རྒྱལ་བསྟན་
པ་ཚེ་རིང་བྱོན་པ་ཡིན་ནོ། ། ཆོས་ཀྱི་རྒྱལ་བོ་ཆེན་པོ་བསྟན་པ་ཚེ་རིང་ཉིད་ནི། རབ་
བྱུང་བཅུ་གཅིག་པའི་ས་རྟ་(སྤྱི་ལོ་༡༦༧༨）ལོར་སྐུ་འཁྲུངས། རིག་པའི་གནས་དང་
གཞུང་ལུགས་སོགས་གསན་བསམ་སྒོམ་པ་མཐར་ཕྱིན་ནས་སྲིད་ཁྲིར་ཕེབས་ཏེ། སྡེ་
བཞི་དགེ་བཅུའི་དཔལ་ཡོན་མངོན་པར་མཐོ་བ་བྱུང་ཞིང་། མངའ་རིས་ཆོས་བཞིན་
བདེ་བར་སྐྱོང་བའི་རྣམ་དཔྱོད་མཁྱེན་རླབས་ཡངས་པ་དང། བླ་ན་མེད་པའི་གཏོང་
ཕོད་སྙིང་སྟོབས་ཆེ་བ། བསྟན་འགྲོར་ཕན་སེམས་མཆོག་ཏུ་དཀར་བ་ཞིག་བྱོན་པ་
ཡིན་ཏེ། རྣམ་ཐར་ཞིབ་རྒྱས་ཟུར་དུ་ཡོད་པས་ཤེས་ལ། འབངས་རྣམས་ཀྱི་ངག་རྒྱུན་
ཏུ་རྒྱལ་བོའི་མཛད་པ་ཚན་པ་གསུམ་དུ་སྤྱི་བསྡོམས་བྱས་ཡོད་དེ། དང་བོ་སྲིད་ཁྲིར་
བཞུགས་དུས་འབྱོར་བ་ཅུང་དམན་ཀྱང་། སླད་ནས་དཔལ་འབྱོར་དང་མཛོད་རྒྱས་པ་
ན། ལྷུན་གྲུབ་སྟེང་གི་སྐུ་གསུང་ཐུགས་རྟེན་ལེགས་བཞེངས་མཛད་པ། ལྷ་སའི་
གདན་ས་ཁ་ཤས་ལ་ཁང་མཚན་གསར་རྒྱག་བྱས་པ་དང་། སྡེ་དགེའི་དགོན་སྡེ་སོ་སོ་
ལ་ལྷ་ཁང་དང་གཙུག་ལག་ཁང་ཞིག་གསོས་བྱས་པ། དགེ་འདུན་གྱི་སྡེ་མང་བོར་
བསྙེན་བཀུར་བྱས་པ་སོགས་ཀྱིས་མཛོད་སྟོང་བར་ཐེངས་གཅིག་བཏང་། དེ་ནས་
རིམ་གྱིས་ཡང་བསྐྱར་ལོངས་སྤྱོད་རྒྱས་པ་ན། མངའ་འབངས་ཀྱི་དབུལ་བོ་རྣམས་ཁྱད་
པར་ཕྱེ་ནས་སྦྱིན་གཏོང་དང་རོགས་སྐྱོར་གང་དྲག་བྱས་པ། གཞུང་དོན་གྱི་ལམ་དང་
ཟམ་པ་བསྐྲུན་པ། མིའི་ལུས་ཁམས་བདེ་ཐང་ཆེད་རིན་ཆེན་རིལ་ནག་ཆེན་མོ་སོགས་
སྨན་སྦྱོར་མཐའ་ཡས་པ་མཛད་དེ་འབངས་ཀྱི་ཕྱོགས་ལ་བཀོལ་ནས། མཛོད་ཁང་
323



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
，
，，，
，-
ཐེངས་གཉིས་པར་སྟོང་བར་བཏང་། འཚོ་བ་བཞེས་རྒྱུ་ཡང་མེད་པར་ཐུག་ནས།
བློན་པོ་རྣམས་ཀྱི་རང་སྒེར་ནས་དཔོན་ཡབ་སྲས་ལ་འཚོ་བ་མཐུད་པའི་ལོ་རྒྱུས་བྱུང་།
དེའི་ཚེ་གོང་མ་ཁང་ཞི་རྒྱལ་བོ་ནས་མི་དབང་འདིའི་ཡོན་ཏན་སྙན་དུ་དེང་ནས།
བསྔགས་བརྗོད་དང་བཅས། འབངས་ཀྱི་སྐྱེ་བོ་མི་ཁྱིམ་མང་བོ་ས་རིས་བཅས་པ་
གསར་དུ་སྦྱོར་འཇགས་མཛད་པས། མངའ་ཐང་སྔར་ལས་ཆེ་བར་གྱུར། དེ་ནས་
ཡང་རིམ་གྱིས་འབྱོར་ཕྱུག་ལྡན་པར་གྱུར་པ་ན། སངས་རྒྱས་ཀྱི་ཆོས་དང་། བོད་ཡུལ་
གྱི་རིག་གནས་སྣ་ཚོགས་ཕྱི་རབས་རྣམས་སུ་མི་ཉམས་པའི་ཕན་དགོངས་བླ་ན་མ་
མཆིས་པ་ཐུགས་ལ་བཅངས་ནས། རབ་བྱུང་བཅུ་གཉིས་པའི་ས་བྱ་(སྤྱི་ལོ་༡༧༢༩)
བར། གོང་མ་ཡུང་ཀྲིན་ཁྲི་ལོ་བདུན་པ། མིའི་དབང་བོ་ཉིད་དགུང་ལོ་ང་གཉིས་སུ་
ཕེབས་པའི་ལོར། ལྷུན་གྲུབ་སྟེང་གི་ཉེ་གམ་དུ། སྡེ་དགེའི་པར་ཁང་ཆོས་མཛོད་ཆེན་
མོ་བཀྲ་ཤིས་སྒོ་མང་གསར་བཞེངས་དང་། པར་ཤིང་བརྐོ་བའི་ལས་གྲྭ་ཚུགས་ནས་
བཀའ་འགྱུར་རོ་ཅོག་ ཐོག་མར་པར་རྐོའི་ དབུ་བཟུང་། རྗེས་སུ་མེ་སྦྲུལ་ (སྤྱི་ལོ་
༡༧༣༧)ལོར། བསྟན་འགྱུར་པར་རྐོའི་མཆོད་སྦྱིན་བསྒྲུབ་བྱ་མགོ་བརྩམས། མི་
དབང་ཆེན་པོས་རྩོམ་བསྐུལ་ཞུས་ཏེ། མཁས་པའི་དབང་བོ་ཆེན་པོ་སི་ཏུ་ཆོས་ཀྱི་
འབྱུང་གནས་པས། བཀའ་འགྱུར་དཀར་ཆག་བློ་ལྡན་མོས་པའི་ཀུནྡ་ཁ་ཕྱེ་བའི་ཟླ་
འོད་གཞོན་ནུའི་འཁྲི་ཤིང་ཞེས་པ་ཤིང་སྟག་(སྤྱི་ལོ་༡༧༣༤)ལོར་བརྩམས། དེ་ལྟར་
ཆོས་རྒྱལ་ཉིད་ཀྱིས་བཀའ་བསྟན་པར་གྱི་སྦྱིན་བདག་ཞུས་ནས། ཐེངས་གསུམ་པར་
མཛོད་སྟོང་བར་བཏང་བ་ཡིན་པས། གཞན་ལ་དཀོན་པའི་མཛད་བཟང་ཁྱད་ཆོས་སུ་
བསྔགས་འདུག་གོ ། དེ་ནས་ཆོས་ཀྱི་རྒྱལ་བོ་བསྟན་པ་ཚེ་རིང་ཁོང་ཉིད་མྱ་ངན་ལས་
འདས་རྗེས། བླ་ཆེན་ཀུན་དགའ་འཕྲིན་ལས་རྒྱ་མཚོ་རྒྱལ་ཚབ་ཏུ་གསོལ་ཏེ། པར་རྐོ་
བའི་རྣམ་དཀར་འཕྲིན་ལས་ཤིང་བྱི་(སྤྱི་ལོ་ ༡༧༤༤)ལོར་ལེགས་འགྲུབ་བྱུང་བ་ཡིན།
324



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
དེ་དུས་རྒྱལ་ཚབ་དམ་པའི་གསུང་གིས་བསྐུལ་ཏེ། རྗེ་བཙུན་ཚུལ་ཁྲིམས་རིན་ཆེན་
གྱིས་བསྟན་འགྱུར་དཀར་ཆག་ངོ་མཚར་ཆུ་གཏེར་འཕེལ་བའི་ཟླ་བ་གསར་བ་མཛད་པ་
ཡིན་ནོ། ། ཆོས་རྒྱལ་བསྟན་པ་ཚེ་རིང་ཉིད་ཀྱི་རིགས་སྲས་ཆེ་བ་བསོད་ནམས་མགོན་
པོ། འབྲིང་ཕུན་ཚོགས་བསྟན་པ། དེ་འོག་བློ་གྲོས་རྒྱ་མཚོ། སྲས་མོ་དབྱངས་ཅན་
སྒྲོལ་མ་བཅས་བཞི་བྱུང་བ་ཡིན་ནོ། །
དེ་ནས་དཔོན་མོ་ཚེ་དབང་ལྷ་མོའི་རིང༌། རྙིང་མ་རྒྱུད་འབུམ་དཀར་ཆག་དང་
བཅས་པ་འཇིགས་གླིང་གསུང་འབུམ་བཅས་བསྐྲུན། ཆོས་རྒྱལ་འཆི་མེད་རྟག་པའི་རྡོ་
རྗེའི་སྐབས། སྒྲུབ་ཐབས་ཀུན་བཏུས་པར་དུ་འཁོད། ཆོས་རྒྱལ་ཨ་ཇ་འཆི་མེད་རྡོ་རྗེ་
སེངྒེའི་དུས། རྒྱུད་སྡེ་ཀུན་འདུས་དང་། གོ་རམས་པ་དང་རོང་སྟོན་རྣམ་གཉིས་ཀྱི་
གསུང་འབུམ། གཡག་སྟོན་གསུང་གི་སྐོར། རྗེ་རིན་པོ་ཆེའི་གསུང་འབུམ། མཉམ་
མེད་དྭགས་པོ་ལྷ་རྗེ་དང༌། རྒྱལ་སྲས་དངུལ་ཆུ་ཐོགས་མེད། ངོར་ཆེན་པ་སྟེ་རྣམ་པ་
གསུམ་གྱི་གསུང་འབུམ། ས་སྐྱའི་ལམ་འབྲས་སོགས་པར་དུ་བསྐྲུན་པར་མཛད། ལྷ་
སྲས་ཚེ་དབང་བདུད་འདུལ་རྡོ་རྗེའི་དུས། མི་ཕམ་གསུང་འབུམ་དང་། ཐུབ་བསྟན་
ཆོས་གྲགས་ཀྱི་གསུང་འབུམ་སོགས་བསྐྲུན། དེ་ནས་བཟུང་སྟེ། གཞུང་ཆེན་ལྔ་དང་
བཅུ་གསུམ། སྒྲ་སྙན་ངག་རྩིས་ ས་རིས་སོགས་རིག་པའི་ གནས་ཚེ་ཆུང་མང་བོ།
འདོན་ཆོག་མང་བོ། འཇིག་རྟེན་ལུགས་ཀྱི་བསྟན་བཅོས་སོགས་དང་། རིས་བྲིས་
ཞལ་ཐང་སྣ་ཚོགས། ཡི་གེའི་མ་ཕྱི། མཆོད་རྟེན་དཀྱིལ་འཁོར་སྣ་ཚོགས། གདགས་
པའི་སྲུང་འཁོར། བཤམ་འཁོར། གཏོར་ཟློག་གི་ཐིག་གདན། མནན་པའི་འཁོར་
ལོ་དང་ཕྱག་རྒྱ་སྣ་ཚོགས། ཙག་ལི་སྣ་ཚོགས། དམ་རྫས་ཀྱི་སྐོར། སྤྱན་གཟིགས་
སྐོར། མདོས་ཆོག་གི་རི་མོ། ཀུན་འཁོར་ལ་སོགས་པ་གངས་ལྗོངས་ཀྱི་ཤེས་རིག་
མཐའ་ཡས་པའི་ཕྱི་མོར་གྱུར་པ་དཔེ་རིས་ནོར་བུའི་བང་མཛོད་མཆོག་ཏུ་གྱུར་པ་ཞིག་
325



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རིམ་བཞིན་གྲུབ་པ་ཡིན་ནོ། ། སྡེ་དགེའི་པར་ཁང་ཆོས་མཛོད་ཆེན་མོ་བཀྲ་ཤིས་སྒོ་
མང་དུ་བཞུགས་པའི་པར་ཤིང་ཁ་གྲངས་ནི། ཉིས་འབུམ་ལྔ་ཁྲི་ལས་བརྒལ་བས།
སྣར་ཐང་པར་ཤིང་བཞུགས་དུས་ཀྱི་ཁ་གྲངས་དང་བསྡུར་ན། སྡེ་དགེའི་པར་ཤིང་ཅུང་
མང་ཚུལ་སྔར་གསར་འགྱུར་སྟེང་དུ་བཀོད་མྱོང་བས་ཤེས་ལ། རྩེ་ཤོད་པར་ཁང་དང་།
ཅོ་ནེའི་པར་ཁང་སོགས་ལས་ཀྱང་འདི་ཉིད་ཁྱད་དུ་ཐོན་པ་ཞུ་མ་དགོས་སོ། ། ད་ལྟ་
སྡེ་དགེའི་པར་ཁང་ཏང་སྲིད་རིམ་པ་གོང་འོག་གི་རྒྱབ་སྐྱོར་ཐོབ་པའི་འོག་གནས་པ་
ཡིན་ལ། དཀར་ཆག་ཡང་ཞིབ་རྒྱས་སུ་བཀོད་པ་ཤེས་བྱའི་སྒོ་འབྱེད་བྱ་བར། བཀའ་
འགྱུར་གྱི་སྐོར་དང་། བསྟན་འགྱུར་གྱི་སྐོར། ཕྱོགས་བསྒྲིགས་ཀྱི་སྐོར། གསུང་
འབུམ་གྱི་སྐོར། ཐོར་བུའི་སྐོར། པར་རིས་ཀྱི་སྐོར་བཅས་སྡེ་ཚན་དྲུག་ཏུ་བསྡུས་ཡོད་
ཀྱང་། དྲུག་པ་པར་རིས་ཀྱི་སྐོར་འདི་ད་དུང་ཞིབ་རྒྱས་སུ་བསྒྲིགས་མེད་པས། འདིར་
ཞལ་ཐང་སྐོར་གྱི་དཔེ་རིས་སྣ་མི་འདྲ་བ་སོ་སོ་དང་། མན་ངག་ཏུ་གཏོགས་པའི་དཔེ་
རིས་བཤམ་འཁོར་དང་གདགས་པའི་སྲུང་འཁོར་སོགས་འཁོར་ལོའི་རིགས་བཅས།
གཅེས་པར་བསྡུས་ནས་ཨང་བཅུ་བཞིའི་ནང་དུ་བསྒྲིགས་ཤིང་བསྡུས་ནས། དཔེར་
མཚོན་བརྒྱད་ཅུ་ལྷག་གི་དཀར་ཆག་ཉུང་བསྡུས་བཀོད་པ་གཤམ་གསལ་ལྟར། །
དང་བོ་སྟོན་པ་སངས་རྒྱས་ཀྱི་མཛད་བཅུ་དགུ་ཐང་བཞུགས་པ་ལས། དཔེར་
མཚོན་བསྡུས་བཀོད། ༡ ཤཱཀྱའི་རྒྱལ་བོའི་ཁབ་ཏུ་བཞུགས་པའི་ཞལ་ཐང་དཔེ་རིས།
༢ རབ་བྱུང་མཛད་པའི་ཞལ་ཐང་། ༣ ཆོས་ཀྱི་འཁོར་ལོ་བསྐོར་བའི་ཞལ་ཐང་།
༤ ལྷ་ལས་བབས་པའི་ཞལ་ཐང་། ༥ མྱ་ངན་ལས་འདས་པར་མཛད་པའི་ཞལ་
ཐང་བཅས་ལྔ་བཞུགས། །
གཉིས་པ་ཆོ་འཕྲུལ་བཅོ་ལྔའི་ཞལ་ ཐང་ལས་དཔེ་ཙམ་བཀོད་པ། ༡ མུ་
སྟེགས་སྟོན་པ་དྲུག་གིས་རྒྱལ་བོ་གསལ་རྒྱལ་བསྐུལ་ནས་ནང་བའི་སྟོན་པ་ལ་རྫུ་འཕྲུལ་
326



༄༅ ། །ལོ་རྒྱུས་དང་གནས་བཤད་སོགས་ཀྱི་སྐོར།
འགྲན་ཟླ་བཙུགས་པ། ༢ དངོས་སུ་རྫུ་འཕྲུལ་འགྲན་པའི་ཉིན་མུ་སྟེགས་སྟོན་པ་
དྲུག་སྔ་བར་འོངས་ནས། གོ་ཏ་མ་འོང་མ་ནུས་པར་སྙམ་སྟེ་རྒྱལ་བོ་ལ་འབོད་པར་
བསྐུལ་བ། ༣ གསལ་རྒྱལ་གྱིས་ནང་བའི་སྟོན་པ་ལ་རྫུ་འཕྲུལ་སྟོན་པར་ཞུས་པ་ན།
ཞལ་གྱིས་བཞེས་ཏེ་ཁྲི་ཐོག་ཏུ་སྐུ་མི་སྣང་བར་བྱས་པ། ༤ ཉན་ཐོས་རྣམས་དང་ཐུན་
མོང་བའི་རྫུ་འཕྲུལ་བསྟན་ནས་སྐུ་ལས་འོད་ཟེར་དྲུག་འཕྲོས་པ་སོགས་ཀྱི་ཚུལ། ༥
སྟོན་པ་པདྨའི་སྡོང་བོ་ལ་བཞུགས་ཏེ་ཉན་ཐོས་དང་ཐུན་མོང་མ་ཡིན་པའི་རྫུ་འཕྲུལ་
བསྟན་པ། ༦ གསལ་རྒྱལ་གྱིས་མུ་སྟེགས་སྟོན་པ་དྲུག་ལ་རྫུ་འཕྲུལ་སྟོན་པར་གསོལ་
བ་ན། རྫུ་འཕྲུལ་མེད་པར་གྱུར་པའི་ཚེ། ནང་བའི་སྟོན་པས་ཁྲི་ནང་ནས་སྲིན་པོ་ལྔ་
ཕྱུང་སྟེ་མུ་སྟེགས་སྟོན་པ་དྲུག་གི་ཁྲི་བཤིགས་ནས་བདས་པས། ཕྱག་ན་རྡོ་རྗེ་ནས་
ཀྱང་ཆར་རླུང་དྲག་པོ་མི་བཟད་པས་བསྐྲད་པ་བཅས་ཞལ་ཐང་དྲུག་གོ །
གསུམ་པ་སྐྱབས་འགྲོའི་ཚོགས་ཞིང་གི་ཞལ་ཐང་དུ་མ་ལས། རྙིང་མ་གནམ་
ཆོས་ནང་གི་སྐྱབས་འགྲོའི་ཚོགས་ཞིང་ཞལ་ཐང་གཅིག
བཞི་བ་སྒྲུབ་བརྒྱུད་ཤིང་རྟ་ཆེན་པོ་བརྒྱད་དང་བཅོ་བརྒྱད་དུ་གྲགས་པ་ལས།
༡ གུ་རུ་ཆེན་པོས་གཙོས་མཚན་བརྒྱད་གཙོ་ཐང་། ༢ སྒྲུབ་བརྒྱུད་ཤིང་རྟ་ཆེན་པོ་
བཀའ་གདམས་ཇོ་བོ་ཡབ་སྲས། ༣ སྒྲུབ་བརྒྱུད་ཤིང་རྟ་མར་བ་བཀའ་བརྒྱུད་དམ་
དྭགས་པོ་བཀའ་བརྒྱུད། ༤ སྒྲུབ་བརྒྱུད་ཤིང་རྟ་ས་སྐྱ་བ་ཡབ་སྲས། ༥ སྒྲུབ་བརྒྱུད་
ཤིང་རྟ་ཤངས་པ་བཀའ་བརྒྱུད་མཁས་གྲུབ་ཁྱུང་བོ། ༦ སྒྲུབ་བརྒྱུད་ཤིང་རྟ་དགེ་ལྡན་
པ་རྗེ་ཙོང་ཁ་བ་ཡབ་སྲས། ༧ སྒྲུབ་བརྒྱུད་ཤིང་རྟ་ཞི་བྱེད་གཅོད་ཡུལ་བརྒྱུད་པ་དམ་
པ་སངས་རྒྱས་ཡབ་སྲས། ༨ སྒྲུབ་བརྒྱུད་ཤིང་རྟ་ཇོ་ནང་བ་དང་ཞྭ་ལུ་བཅས་ཞལ་
ཐང་བརྒྱུད་དོ། ། །
ལྔ་བ་བླ་མ་རྣམས་ཀྱི་ཞལ་ཐང་ཐོར་བུ་མང་བོ་ལས། དཔེར་མཚོན། ༡ རྗེ་
327



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འབངས་ཉེར་ལྔའི་ཞལ་ཐང་། ༢ གུ་རུ་སྣང་སྲིད་ཟིལ་གནོན་འདོད་ལྷ་མང་བོ་དང་
བཅས་པའི་ཞལ་ཐང་། ༣ གུ་རུ་རྒྱ་གར་མའི་སྐུ་ཉམས་ཅན་གྱི་ཞལ་ཐང་། ༤ གུ་རུ་
ཚེ་དཔག་མེད་ཀྱི་སྐུ་ཉམས་ཅན་གྱི་ཞལ་ཐང་། ༥ ཆོས་རྗེ་ས་སྐྱ་པཎྜི་ཏའི་ཞལ་ཐང་།
༦ འཇམ་མགོན་བློ་བཟང་མཐའ་ཡས་པའི་ཞལ་ཐང་ཁ་བྱང་ཅན། ༧ མཆོག་གྱུར་
བདེ་ཆེན་གླིང་བ་སོགས་སྤྲུལ་བའི་གཏེར་སྟོན་རིམ་བྱོན་གྱི་ཞལ་ཐང་། ༨ གྲུབ་ཆེན་
ཐང་སྟོང་རྒྱལ་བོ་བཞུགས་སྟངས་མི་འདྲ་བའི་ཞལ་ཐང་། ༩ ཀུན་མཁྱེན་ཀུན་དགའ་
བཟང་བོའི་ཞལ་ཐང་བཅས་ཞལ་ཐང་དགུའོ། །
དྲུག་པ་ཡི་དམ་དང་། སངས་རྒྱས་བྱང་སེམས། མཁའ་འགྲོ། ཆོས་སྲུང་
བཅས་པའི་ཞལ་ཐང་སྣ་མང་བཞུགས་པ་ལས། བླ་མེད་ཀྱི་སྐོར་ལ། ༡ རིགས་ཀུན་
ཁྱབ་བདག་རྡོ་རྗེ་འཆང་ཆེན་པོའི་ཞལ་ཐང༌། ༢ དཔལ་ཀྱི་བ་རྡོ་རྗེའི་ཞལ་ཐང་།
༣ བདེ་མཆོག་ལཱུ་ཨི་བའི་ཞལ་ཐང་། ༤ གསང་འདུས་མི་སྤྱོད་པའི་ཞལ་ཐང་།
༥ གཤིན་རྗེ་ཚེ་བདག་གི་ཞལ་ ཐང་། ༦ མཁའ་འགྲོ་རྡོ་རྗེ་གུར་གྱི་ ཞལ་ ཐང༌།
༧ ཕྱག་རྡོར་འབྱུང་འདུལ་གསར་མའི་ཞལ་ཐང༌། ༨ ནཱ་རོ་མཁའ་སྤྱོད་མའི་ཞལ་
ཐང་། ༩ རྡོ་རྗེ་སེམས་དཔའི་ཞལ་ཐང༌། ༡༠ རྟ་མགྲིན་ཞལ་གཅིག་ཕྱག་གཉིས་
ཡུམ་ཅན་གྱི་ཞལ་ཐང་བཅས་ཞལ་ཐང་བཅུ་བྱུང༌། བྱ་སྤྱོད་རྣལ་འབྱོར་རྒྱུད་ཀྱི་སྐོར་ལ།
༡ ཀུན་རིག་རྩ་བའི་ལྷ་སོ་བདུན། ༢ རིགས་གསུམ་མགོན་པོ། ༣ ཚེ་ལྷ་རྣམ་
གསུམ། ༤ ཐུགས་རྗེ་ཆེན་པོ་ཕྱག་སྟོང་སྤྱན་སྟོང་། ༥ ཐུགས་རྗེ་ཆེན་པོ་བཅུ་
གཅིག་ཞལ། ༦ ཐུགས་རྗེ་ཆེན་པོ་དོན་ཡོད་ཞགས་པའམ་མཐོང་བ་ཀུན་གྲོལ།
༧ གདུགས་དཀར་ ཕྱག་སྟོང་སྤྱན་སྟོང༌། ༨ སྒྲོལ་ལྗང་བཅས་ཞལ་ ཐང་བརྒྱུད་
དོ། ། སངས་རྒྱས་བྱང་སེམས་ཀྱི་སྐོར་ལ། ༡ གཤེགས་ལྷ་སོ་ལྔའི་ཞལ་ཐང་།
༢ གནས་བརྟན་བཅུ་དྲུག་ཚང་མའི་ ཞལ་ ཐང༌། ༣ གནས་བརྟན་ནགས་ན་
ག་
328



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
གནས་ཀྱི་ཞལ་ཐང་། ༤ གནས་བརྟན་རྡོ་རྗེ་མོ་ཡི་བུའི་ཞལ་ཐང་། ༥ གནས་
བརྟན་བྷ་ར་དྷྭ་ཛའི་ཞལ་ཐང་། ༦ གནས་བརྟན་ཀླུའི་སྡེའི་ཞལ་ཐང་། ༧ གནས་
བརྟན་ སྦེད་བྱེད་ པའི་ ཞལ་ ཐང་། ༨ གནས་ བརྟན་ མི་ ཕྱེད་ པའི་ ཞལ་ ཐང་།
༩ དགེ་བསྙེན་དྷརྨ་བའི་ཞལ་ ཐང་བཅས་ཞལ་ ཐང་དགུའོ། ། དཔའ་པོ་མཁའ་
འགྲོའི་ཞལ་ཐང་ལས། ༡ མཁའ་འགྲོ་མ་སེངྒེའི་གདོང་བ་ཅན་གྱི་ཞལ་ཐང་གཅིག
ཆོས་སྲུང་རྣམས་ཀྱི་ཞལ་ཐང་ལས། ༡ རྣམ་སྲས་རྟ་བདག་བརྒྱད་ཕོ་བྲང་དང་བཅས་
པའི་ཞལ་ཐང་གཅིག་སྟེ། བསྡོམས་པས་ཞལ་ཐང་ཉེར་བདུན་བཞུགས། །
བདུན་པ་གཙུག་ལག་ཁང་དང་ལྷ་ཁང་རྣམས་ཀྱི་འཁྱམས་དང་། སྡོད་ཁང་
རྣམས་སུ་ཡང་སྦྱོར་རུང་བའི་སྐོར་ལས། ༡ བདེན་བཞིའི་བླང་དོར་སྟོན་པ་སྲིད་པའི་
འཁོར་ལོ། ༢ སྔོན་ཀ་ཤིའི་ཡུལ་དུ་བྱུང་བའི་རི་དྭགས་རྒན་གཞོན་བཞིས་བརྩི་འཇོག་
བྱས་པ་མཐུན་པ་རྣམ་བཞི། ༣ སྔོན་རྒྱ་ནག་ཧཾ་སམ་ཡུལ་གྱུར་ཚེ་རིང་རྣམ་དྲུག་བྱུང་
བ་བཀྲ་ཤིས་པའི་རི་མོ་བཅས་དཔེ་རིས་ཞལ་ཐང་གསུམ་བྱུང་ངོ༌། །
བརྒྱད་པ་བན་བོན་སྔགས་པ་གཏོ་མཁན་རྣམས་ཀྱི་མདོས་ཆོག་ལ་མཁོ་བའི་
དཔེ་རིས་ལས། ༡ ནམ་མཁའ་རྒྱང་བུ་མདའ་འཕང་ཕོ་གདོང་མོ་གདོང་ཡུལ་མཁར་
བཅས་པ། ༢ རྒྱལ་བཙན་དག་གི་ཕོ་གདོང་མོ་གདོང་ཁང་ཁྱིམ་བྱ་རི་དྭགས་བཅས་
པའི་རྒྱུང་བུ། ༣ བླ་བཙུན་རྣམས་ཀྱི་སྐུ་གླུད་རི་མོ་ཁང་བཟང་སྒོ་ཕྱུགས་བཅས་པའི་
བྱང་བུའམ་རྒྱང་བུ་བཅས་ཁག་གསུམ་བཀོད། །
དགུ་བ་དབང་སྡུད་འཁོར་ལོ་སྣ་མང་བཞུགས་པ་ལས། དཔེར་མཚོན་བཏུས་
པ། ༡ སྡེ་དགེ་ལྷུན་གྲུབ་སྟེང་ནས་དགོན་སྡེ་བཅས་པའི་དབང་སྡུད་འཁོར་ལོའི་དཔེ་
རིས་དང་། ༢ མགོན་པོ་གུར་ལ་བརྟེན་པའི་དབང་སྡུད་འཁོར་ལོའི་དཔེ་རིས་བཅས་
མཚལ་པར་ཅན་གྱི་དཔེ་རིས་གཉིས་སོ། །
329



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཅུ་བ་འཁོར་ལོ་ཁྱད་པར་བའི་དཔེ་རིས་རྣམས་ཀྱི་ནང་གསེས། ༡ ཞི་ཁྲོའི་
འཁོར་ལོའོ། །
བཅུ་གཅིག་པ་གདགས་པ་སྲུང་འཁོར་རྣམས་ལས་བཏུས་པའི་དཔེར་མཚོན།
༡ སྲུང་བརྒྱའི་སྲུང་འཁོར་ཁ་བསྒྱུར་ཅན་དུ་རུང་བ། ༢ འཇམ་དབྱངས་གསེར་
འཁོར་ཁ་བསྒྱུར་ཅན། ༣ ཐོགས་མེད་མཚོན་ཆའི་འཁོར་ལོ། ༤ རྫས་ངན་ཀུན་
ཐུབ་འཁོར་ལོ། ༥ ལོ་གྱོན་མའི་རིམས་སྲུང་འཁོར་ལོ། ༦ སྲི་སྲུང་མཆོད་རྟེན་
རྣམ་རྒྱལ་འཁོར་ལོ། ༧ རྒྱལ་དྲི་ཁ་འཆིངས་འཁོར་ལོ། ༨ བྱིས་པའི་རྒྱལ་བསེན་
གནོད་པ་བཟློག་པའི་འཁོར་ལོ་བཅས་བརྒྱད་ཡོད་དོ། ། །
བཅུ་གཉིས་པ་བསད་པའི་འཁོར་ལོའི་དཔེར་མཚོན། ༡ དགོངས་འདུས་
བསད་པ་ཕྲ་མེན་སྙིང་གཟེར། །
བཅུ་གསུམ་པ་བཟློག་འཁོར་རྣམས་ལས། གཤིན་རྗེའི་དམག་བཟློག་འཁོར་
ལོའི་དཔེ་རིས་གཅིག
བཅུ་བཞི་བ་མནན་པའི་འཁོར་ལོ་རྣམས་ལས་དཔེར་མཚོན། ༡ ཐེའུ་རང་
རྒབ་འདྲེ་མནན་པའི་འཁོར་ལོ། ༢ སྲི་མནན་འཁོར་ལོ། ༣ གཤིན་རྗེ་དགྲ་
མནན་འཁོར་ལོ། ༤ དམ་སྲི་མནན་པའི་འཁོར་ལོ་བཅས་དཔེ་རིས་བཞི་ཙམ་བཀོད་
པ་ལགས་སོ། ། །
དེ་ལྟར་དཀར་ཆག་མདོར་བསྡུས་སུ་བཀོད་པ་འདི་ནི། རྒྱ་ཆེ་བའི་གཟིགས་པ་
བོ་རྣམས་ཀྱིས་སྟབས་བདེའི་སྒོ་ནས་གཟིགས་ཐུབ་པ་ཡོང་ཆེད། ཞལ་ཐང་གི་སྐོར་ལྔ་
བཅུ་ང་དྲུག་ཙམ་གཅེས་པར་བཏུས་ཏེ་བསྒྲིགས་ཡོད་པ་དེ་ནི་གཙོ་བོ་རིག་རྩལ་ཕྱོགས་
ཀྱི་རྒྱུ་ཆ་དང་དཔྱད་གཞི་ཡིན། ལྷག་མ་བཅོ་ལྔ་ནི། ཁྱབ་གདལ་དུ་སྤེལ་རུང་བ་ཞིག་
མིན་ཀྱང་། སྒྲིག་པ་བོའི་འདོད་མོས་ལྟར་རྫས་སྔགས་རིག་པའི་ཕྱོགས་ཀྱི་དཔེ་རིས་ངོ་
330
་. ་་
： ་
་
，་ ་
་



པ
༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
མཚར་ཙམ་དུ་ཉུང་ངུ་ཞིག་བཀོད་པ་བཅས་དཔེ་རིས་བརྒྱད་ཅུ་རྩ་གཅིག་གི་རྣམ་
གྲངས་བཀོད་པ་ཡིན་ནོ། ། པར་ཁང་ཆེན་མོ་འདིར་བཞུགས་པའི་ཞལ་ཐང་སོ་སོ་ནི།
གནའ་རབས་ ཀྱི་ ཁམས་བྲིས་མཁས་པས་བཟོ་རྩལ་ གྱི་ ཁྱད་ཆོས་མཚོན་ཡོད་དེ།
དཔེར་ན། སངས་རྒྱས་རྡོར་སྐྱིལ་དུ་བཞུགས་པ་ལྟ་བུའི་སྐུ་ཐིག་ལྟར་བྲིས་པ། ལོངས་
སྐུ་དབུ་རྒྱན་ལྡན་པའི་ཐིག་ཚད་ལྟར་བྲིས་པ། དུས་འཁོར་དང་བདེ་མཆོག་ལྟ་བུའི་ཞི་
མ་ཁྲོའི་ ཐིག་བཀོད་པ། འཇམ་དཔལ་ལྟ་བུ་བྱང་ སེམས་ ཀྱི་སྐུ་ ཐིག སྤྱན་རས་
གཟིགས་ཕྱག་སྟོང་སྤྱན་སྟོང་དང་བཅུ་གཅིག་ཞལ་གྱི་སྐུ་ཐིག རྒྱལ་ཡུམ་ལྷ་མོ་རྣམས་
ཀྱི་སྐུ་ཐིག་སོགས་ལྷ་བཟོ་གཞན་པའི་ཐིག་རིས་དང་འདྲ་ཡང་། དངོས་ཉམས་དང་
རྒྱན་དང་ན་བཟའ་གསོལ་ཚུལ་སོགས། འདི་ཀའི་ཞལ་ཐང་རྣམས་ཁྱད་པར་འཕགས་
ཚུལ་ཤེས་ཐུབ། ཡང་གནོད་སྦྱིན་དང་གཤིན་རྗེ་ཁྲོས་པ་ལྟ་བུའི་ཁྲོ་ཐིག ཁྲོ་བོ་མིའུ་
ཐུང་སོགས་ཀྱི་ཐིག་ཚད་ཡང་སྐུ་ཉམས་ཀྱི་ཁྱད་པར་མཐོང་ཐུབ། བླ་སྐུ་རྣམས་ཀྱི་ཐིག་
ཚད་མང་ཡང་མིའི་ ཆ་ ཚད་དང་མཐུན་པའི་དཔེ་རིས་ལྟར་བཀོད་པ་ཡིན་མོད།
འདིར་ཤ་ཚུགས་ཀྱི་ཁྱད་པར། ཉམས་ཀྱི་ཁྱད་པར། གདོང་དབྱིབས་ཀྱི་ཁྱད་པར།
སྤྱན་གྱི་ཁྱད་པར། ཞལ་གྱི་ཁྱད་པར། དབུ་སྐྲའི་ཁྱད་པར། ཕྱག་རྒྱུའི་ཁྱད་པར་ཏེ་
ཁྱད་པར་བདུན་ཚང་ཡོད། ཁྲོ་བོ་རྣམས་ཀྱང་གར་གྱི་ཉམས་དགུ་དང་། དཔལ་གྱི་
ཆོས་བརྒྱུད། དུར་ཁྲོད་ཀྱི་ཆས་བརྒྱད། རུས་པའི་རྒྱན་དྲུག་སོགས་རི་མོའི་བཟོ་ལྟ་མི་
འདྲ་བ་ཐོན་ཡོད། ལོངས་སྐུ་རྣམས་ཀྱང་ལོངས་སྐུའི་རྒྱན་གོས་བཅུ་གསུམ། སྤྲུལ་སྐུ་
རྣམས་ཀྱི་ཐང་གོས། བླ་གོས། སྣམ་སྦྱར་གསོལ་ཚུལ་བཅས་ལའང་མཛེས་ཁྱད་ཐོན་
ཡོད། ལྷ་རྣམས་ཀྱི་ཞབས་ཀྱི་བཞུགས་སྟངས་མི་འདྲ་བ་དང་། ཕྱག་གི་ཕྱག་རྒྱུ་མི་འདྲ་
བ་སྣ་ཚོགས་ཀྱི་མཛེས་ཉམས་དང་། ཞབས་ཀྱི་བཞུགས་སྟངས་སྣ་ཚོགས་ཀྱི་ཉམས་
འགྱུར་ཐོན་ཡོད། ཉི་ཟླ་པདྨའི་གདན་དང་ཁྲི་རྒྱབ་ཡོལ་གྱི་ཐིག ཁྲི་དྲུག་འཇོག་གི་
331



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཀོད་ཐབས་བཅས་གཞན་དང་མཚུངས་ཟླ་མ་མཆིས་པའི་མཛེས་རྩལ་ཐོན་ཡོད།
ཞལ་ཐང་རྣམས་ཀྱི་ཡུལ་ལྗོངས་བྲིས་པའང་། རང་ཡུལ་གྱི་ཁྱད་ཆོས་དང་མཚུངས་
པར། གངས་ཏི་སེ་ལ་སོགས་པའི་གངས་རི་དང༌། ཁ་འབབ་རྣམ་བཞིའི་ཆུ་རྒྱུན་
འབབ་པ། འཛམ་བུའི་ཤིང་སོགས་ལྗོན་ཤིང་སྣ་ཚོགས། སྤོས་ངད་ལྡན་པའི་རི་བོ་
སོགས་སྤང་ལྗོངས་དང་རི་བྲག་མཛེས་པ། མཚོ་མ་དྲོས་པ་ལ་སོགས་པའི་མཚོ་དང་
རྫིང་བུ། ཁོར་ཡུག་གསེར་རིའི་ཕྲེང་བ་དང་། རིན་པོ་ཆེའི་ཐོན་ཁུངས། འཇིག་རྟེན་
སྣོད་བཅུད་ཀྱི་རྣམ་པ་སོགས་བྲིས་ཡོད་པ་དང༌། མཆོད་པའང་། འཇིག་རྟེན་རང་
བྱུང་གི་མཆོད་པ་རྣམ་ལྔ་དང་རྣམ་དྲུག པཱིཙྪ་ཞེས་པའི་མདོ་ལས་བྱུང་བའི་རི་མོའི་
རྫས་ཀྱི་མཚན་བརྒྱད་ཅུ་བཤད་པ་ལ་སོགས་པའི་ནང་གསེས་ཀྱི་རི་མོ་གང་དག་དང་
གང་ལ་སྦྱར་འོས་པའི་ཁྱད་ཆོས་ལྟར་བྲིས་ཡོད། གཞན་ཡང་བཀྲ་ཤིས་རྟགས་རྫས།
རྒྱལ་སྲིད་སྣ་བདུན། ཉེ་བའི་རིན་ཆེན་བདུན། ནོར་བུ་ཆ་བདུན། འདོད་ཡོན་རྣམ་
ལྔ། ལྷུང་བཟེད་འབྲས་ལྡན། ཆོས་འཁོར། རི་དྭགས་ཕོ་མོ། མཎྜལ་ཞིང་ཁམས་རྒྱ་
མཚོའི་བཀོད་པ། ཞལ་ཟས་བཟའ་བཅའ་སྣ་ཚོགས། དྲག་པོའི་ལྷ་རྣམས་དང་ཁྲོ་
བོའི་ལྷ་ལ། དབང་ལྔའི་མེ་ཏོག་དང་སྨན་རག་གཏོར་མའི་མཆོད་པ་སོགས་རྒྱས་སྤྲོས་
ཚད་ལྡན་གྱི་རྣམ་པའི་རི་མོ་བཀོད་པ་སོགས་གཞན་དང་བསྡུར་ནས་མཁྱེན་དགོངས་
སྨིན་པ་མཛོད། །
སྨྲས་པ།
ཆོས་མཛོད་པར་ཁང་ནོར་བུའི་ཕྲེང་བ་གང༌། །
དོ་ཤལ་ཚིག་གི་སྲད་བུར་བརྒྱུས་པ་ཡི། །
དཀར་ཆག་རིན་ཆེན་སྐྱེས་བཟང་བསམ་འཕེལ་དབང་། །
332



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
བློ་གསལ་སྒེག་མོ་མཛེས་བྱེད་རྒྱན་དུ་ངོམ། །
གནའ་བོའི་རིག་དངོས་ཉི་ཟླ་སྐར་མའི་ཕྲེང་། །
འཛམ་གླིང་ནམ་མཁའི་ངོས་ཡངས་བཀྲ་བར་བྱེད། །
མི་ནུབ་པར་གྱི་འོ་མཚོ་གཡས་འཁྱིལ་འདིས། །
ས་ཆེན་ཁྱོན་ལ་ལེགས་བྱས་རྩེ་དགའ་འཛིན། །
རིག་གནས་མཛེས་རྩལ་ལེགས་འཛོམས་བཅུད་ལྡན་པ། །
རིན་ཐང་གཞལ་དུ་མེད་པའི་རིག་དངོས་མཛོད། །
རིན་ཆེན་མྱུ་གུ་ས་ལ་བཀྲམ་པ་ཡིས། །
ལེགས་འཁྲུངས་འབྲས་བཟང་སྐྱེ་དགུའི་གསོས་སྨིན་ཤོག །
ལྷག་བསམ་དཀར་བས་གཅེས་སྒྲིག་བྱེད་པ་བོ། །
མན་ཇུའི་རིགས་ཀྱི་པིན་འཕོས་ལེན་ཞེས་ནི། །
བསོད་ནམས་སྤྲིན་གྱིས་ལེགས་འཁྱུད་རབ་དཀར་དགེས། །
དོན་གཉིས་ལྷུན་གྲུབ་རིག་རྩལ་དར་གྱུར་ཅིག །
ཅེས་ཆོས་མཛོད་པར་ཁང་ཆེན་མོ་བཀྲ་ཤིས་སྒོ་མང་གི་དཔེ་རིས་ཉུང་བསྡུས་ཀྱི་
དཀར་ཆག་ཤེལ་དཀར་ཕྲེང་བ་ཞེས་བྱ་བ་འདི་ནི། བོད་ཀྱི་ནང་བསྟན་རིག་གནས་
དར་རྒྱས་ཀྱི་ཞབས་ཞུའི་བཞེད་དགོངས་གནང་མཁན། མན་ཇུའི་རིགས་ཀྱི་མཁས་པ་
པིན་འཕོས་ལེན་གཅེན་གཅུང་རྣམ་གཉིས་ཀྱིས་དཀར་ཆག་འདི་འདྲ་ཞིག་དགོས་ཞེས་
ར
333



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྒོར་སུམ་སྟོང་དང་། བཀྲ་ཤིས་རྟགས་ཀྱིས་མཚོན་པའི་ལྷ་རྫས་བཅས་ཡང་ཡང་
བསྐུལ་བ་ལ་བརྟེན་ནས། ༧ ཤིང་བཟའ་སྐྱེ་མིང་བ་སྐལ་བཟང་ཆོས་ཀྱི་རྒྱལ་མཚན་
པས་པེ་ཅིན་ལྷ་ཁང་སེར་བོ་ནུབ་མའི་རང་ཤག་ནས་རབ་བྱུང་བཅུ་བདུན་པའི་ཟླ་བཞི་
བའི་ཚེས་དྲུག་དང༌། སྤྱི་ལོ་༡༩༩༦ལོའི་ཟླ་༥བའི་ཚེས་༢༢ལ་བྲིས་པ་དགེའོ། །
༄༅། །རྒྱལ་བོ་ཨ་ཤོ་ཀའི་དགོན་སྡེའི་
གནས་ཚུལ་རགས་བསྡུས།
༄༅ ། །དཔལ་སྟུག་རྣམ་འདྲེན་བྱེ་བས་ཡོངས་བསྔགས་པའི། །
སྨྲ་བའི་ཉི་མ་ཐུབ་དབང་ཟས་གཙང་སྲས། །
འཛམ་བུའི་གླིང་དུ་འགྲོ་བའི་གཉེན་ཤར་བ། །
སྟོན་པ་མཆོག་དེས་རྗེས་སུ་བཟུང་དུ་གསོལ། །
ཀུན་གཟིགས་ཡེ་ཤེས་སྤྱན་མངའ་ལྷ་ཡི་ལྷ། །
མཆོད་འོས་བླ་ན་མེད་པའི་སྲིད་གསུམ་མགོན། །
མཚན་དཔེ་ཉི་མ་བརྒྱ་བའི་གཟི་བྱིན་ཅན། །
ཁྱོད་སྐུའི་རིང་བསྲེལ་བསོད་ནམས་ཞིང་འདིར་བཞུགས། །
མི་ཕྱེད་དད་པའི་འོ་མཚོ་ལས་སྐྱེས་པའི། །
སྙིང་བོར་སྨིན་པ་སྙིམ་པའི་མེ་ཏོག་ནི། །
334



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
མཆོག་ཏུ་གུས་པའི་འདབ་སྟོང་སྦུབས་གྲོལ་བ། །
སྤྱི་བོའི་རྒྱུན་དུ་བཀོད་དེ་རྣམ་ཐར་གསོལ། །
དེ་ཡང་རྒྱལ་བ་ཉི་མ་སྟོང་ལས་པད་མ་དཀར་བོ་ལྟར་བསྔགས་པའི་རྣམ་འདྲེན་
བཞི་བ་ཤཱཀྱ་མུ་ནེ་ཞེས་གྲགས་སྙན་གྱི་བ་དན་དཀར་བོ་འཇིག་རྟེན་གསུམ་གྱི་བླ་ན་གཡོ་
བ་དེ་ཉིད་ཀྱི་རིང་བསྲེལ་རིན་པོ་ཆེ་བཞུགས་པའི་མཆོད་རྟེན་བརྒྱད་ཁྲི་བཞི་སྟོང་རྒྱལ་
བོ་ཨ་ཤོ་ཀ་སྟེ་ཆོས་རྒྱལ་མྱ་ངན་མེད་ཀྱིས་བཞེངས་ནས། དགྲ་བཅོམ་པ་རྣམས་ཀྱིས་ལྷ་
ཀླུ་མི་ཡི་འཇིག་རྟེན་གྱི་ཡུལ་གྲུ་སོ་སོར་བསྐྱལ་ནས་མཆོད་པའི་རྟེན་དུ་བཞུགས་ཡོད་པ་
ལས། ད་ལྟ་རང་རྒྱལ་དུ་དངོས་སུ་བཞུགས་པ་མཐོང་དུ་ཡོད་པ་ནི་རྒྱལ་བོ་ཨ་ཤོ་ཀའི་
དགོན་སྡེ་འདི་ཉིད་ཡིན་པས། རྟེན་དང་བརྟེན་པར་བཅས་པའི་མཚན་སྙན་གྱི་
གྲགས་པ་ནི་རྒྱལ་ཁབ་ཕྱི་ནང་གང་སར་བླ་ན་མངོན་པར་མཐོ་བའོ། །
ཡིན་ཞན་གྱི་ལོ་རྒྱུས་ལས་སངས་རྒྱས་ཀྱི་བསྟན་པ་རང་རྒྱལ་དུ་དར་བའི་དུས་ནི།
ཅིན་རྒྱལ་རབས་ཀྱི་གོང་མ་ཧེ་ཡི་སྐབས་ཡིན་ཞེས་བཀོད་འདུག ལྷའི་གཞོན་ནུ་དང་།
རྒྱལ་བོ་ཨ་ཤོ་ཀའི་དགོན་སྡེ་ཁག་གཉིས་ནི། ཡིན་ཞེས་པའི་ཡུལ་གྲུ་ཆེན་པོར་ཆེས་སྔ་
བའི་དགེ་འདུན་གྱི་སྡེ་ཆེན གཉིས་སུ་གྲགས་སོ། ། རྒྱལ་བོ་ཨ་ཤོ་ཀའི་དགོན་སྡེའི་
དཀར་ཆག་ལས། ནམ་རྒྱུན་དུ་ཚོགས་སུ་བཞུགས་པའི་དགེ་འདུན་ནི་ཆིག་སྟོང་
གཉིས་བརྒྱ་ལྷག་ཙམ་མཆིས་ཞེས་བཀོད་ཡོད་པས། ནང་བའི་བསྟན་པའི་གནས་
མཆོག་ལྔ་དང་སྡེ་ཆེན་པོ་བཅུའི་ཨང་གཉིས་པར་བཀོད་ཅིང་། རྒྱ་ནག་ཧ་ཤང་ཏོན་
ཅེན་( གཅིག་ཆར་བ་དང་རིམ་གྱིས་པ།)གྱི་གྲུབ་མཐའི་གནས་མཆོག་རིགས་ལྔའི་
ཨང་གྲངས་ལྔ་བར་གྲགས།
རྒྱལ་བོ་ཨ་ཤོ་ཀའི་དགོན་སྡེའི་རིང་བསྲེལ་གྱི་མཆོད་རྟེན་འདི་ནི་དབྱར་སྐྱེས་རྔ་
335
དུག



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གསང་ལྟར་ཕྱོགས་ཀུན་ཏུ་གྲགས་པ་ཞིག་ཡིན་ལ། དེ་བཞིན་གཤེགས་པའི་བསྟན་
པའི་ཆོས་འབྱུང་ལས། ཀྲིག་རྒྱལ་རབས་ཀྱི་སྐབས་རྒྱ་གར་ཤར་མའི་རྒྱལ་བོ་ཨ་ཤོ་ཀ་
(ཁག་ ༼ སྒྲ )ཡིས་རིན་ཆེན་མཆོད་རྟེན་བརྒྱད་ཁྲི་བཞི་སྟོང་བཞེངས་ཤིང་། དེ་རེ་རེར་
བླ་ན་མེད་པ་ཡང་དག་པར་རྫོགས་པའི་སངས་རྒྱས་བཅོམ་ལྡན་འདས་ཀྱི་རིང་བསྲེལ་
བཞུགས་ཞེས་བཀོད་འདུག་པ་དང་། ཡང་གནས་བརྟན་འོད་སྲུང་ཆེན་པོས་རྒྱལ་བོ་
ཨ་ཤོ་ ཀ་ལ་རིང་བསྲེལ་ གྱི་རྟེན་སྐལ་ གནང་ཚུལ་དང་། རྒྱལ་བོ་དེས་མཆོད་རྟེན་
བཞེངས་ཚུལ་སོགས་ཞིབ་པའི་ལོ་རྒྱུས་མདོ་ལས་གསུངས་སོ། ། བཅོས་མ་མིན་པའི་
རིང་བསྲེལ་སྙིང་བོ་ཅན་གྱི་མཆོད་རྟེན་དེ་དག་ནི། འཛམ་བུ་གླིང་གི་བཀྲ་ཤིས་རྟགས་
ཅན་གྱི་ཡུལ་གྲུ་ཆེན་པོར་ཁྱབ་ཅིང་། མེས་པོའི་རྒྱལ་ཁབ་ཆེན་པོ་འདིར་ཡང་བཅུ་དགུ་
ཡོད་པར་གྲགས་པ་དང་། དེའི་ནང་ནས་ང་ཚོ་མཚོ་སྔོན་གྱི་ཞིན་ཧྭ་རྫོང་རྡོ་སྦིས་མཆོད་
རྟེན་དང་། ཧྲན་ཞིས་ཀྱི་རི་བོ་རྩེ་ལྔའི་མཆོད་རྟེན་རྣམ་གཉིས་ཀྱི་གཟུངས་གཞུག་ལ་
བཞུགས་པར་གྲགས་མོད། ད་ལྟ་ངོས་ཟིན་ཡོད་པ་ནི། རྒྱལ་བོ་ཨ་ཤོ་ཀའི་དགོན་སྡེ་
དེ་ཁོ་ན་ཡིན་ནོ། །
དེ་ཡང་འདི་སྐད་དུ། ཅིན་ནུབ་མའི་རྒྱལ་རབས་ཀྱི་ཐེ་ཁང་གནམ་ལོ་གསུམ་
པའི( སྤྱི་ལོ༢༨༢)དུས་སུ་ཧྲན་ཞིས་ཕེན་ཀྲིག་གི་རྔོན་པ་མིང་ལ་ལིའུ་སཱ་ཁཱི་ཞེས་བྱ་བ་
དེས་མནལ་ལམ་དུ་རྒྱ་གར་འཕགས་པའི་ཡུལ་གྱི་བཙུན་པ་ཞིག་ལས་ཆོས་ཉན་ཞིང་
བྱིན་གྱིས་བརླབས་ཏེ། རྔོན་པའི་སྡིག་པའི་ལས་ནི་རིང་དུ་སྤངས་ཤིང་། ཁྱིམ་ནས་
ཁྱིམ་མེད་པར་རབ་ཏུ་བྱུང་སྟེ་མཚན་ལ་བློ་གྲོས་མཁྱེན་བརྩེར་བཏགས། དེས་ཡུལ་
ཕྱོགས་ཀུན་ཏུ་སངས་རྒྱས་ཀྱི་རིང་བསྲེལ་བཙལ་བས་མ་རྙེད་ལ། ཉིན་ཞིག་ཁོ་རང་
ཧེས་ཆུ་ཡུལ་གྱི་མོན་ཧྲན་རི་བོའི་ཉིའོ་ཧྲིའོ་ཞེས་པའི་ས་ཆར་ཕྱིན། ས་འོག་ནས་ཅོང་
གི་སིལ་སྒྲ་སྒྲོགས་པ་ཐོས་ནས་ས་འདིར་རིམ་གྲོ་མཛད་ཅིང་སྨོན་ལམ་བཏབ་པས།
336



ནམ་
༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
ཉིན་གསུམ་པར་དེ་བཞིན་གཤེགས་པའི་རིང་བསྲེལ་གྱི་རིན་ཆེན་མཆོད་རྟེན་ཞིག་རང་
ཤུགས་ཀྱིས་ས་འོག་ནས་བྱོན་ཞིང་། ཁ་དོག་མཐོན་མཐིང་དང་། ངོ་བོ་རྡོར་འདྲ་
ཡང་རྡོ་མིན་པ། མཐོ་ཚད་ཁྲུ་གང་དང་སོར་བཞི། ཁྱོན་ལ་སོར་བདུན། བང་རིམ་ལྔ་
དང་ཟུར་གྱི་མདའ་ཡབ་བཞི། ཕྱོགས་བཞིར་དྲ་མས་བསྐོར་བ། དབུས་སུ་རིན་པོ་
ཆེའི་སིལ་ཅོང་འཕྱང་བ། མཐའ་བསྐོར་དུ་སངས་རྒྱས་རྣམས་དང་། བྱང་ཆུབ་
སེམས་དཔའ། ཆོས་སྲུང་གྲུབ་ཆེན་བཅས་ཀྱི་སྐུ་དང་། རྒྱལ་ཆེན་བཞི། དབང་བོ་
ཚངས་པ་ལ་སོགས་པའི་ལྷ་རྣམས་ཀྱི་འདྲ་བརྙན་གྱིས་མཛེས་པར་སྤྲས་པ། རིང་
བསྲེལ་རིན་པོ་ཆེ་ནི་སིལ་ཅོང་གི་ནང་དུ་བཀོད་ཡོད་ལ། བཟོ་མིའི་བློ་གྲོས་དང་ཤེས་
རབ་ཀྱི་རྩལ་ལས་ཐོན་པའི་བཟོ་དབྱིབས་ནི་ལག་རྩལ་ཁྱད་དུ་འཕགས་པ་མཚོན་པ་
བསམ་གྱིས་མི་ཁྱབ་པ་ཞིག་ཡིན་ནོ། །
བློ་གྲོས་མཁྱེན་བརྩེ་ཞེས་བྱ་བས་རིན་ཆེན་མཆོད་རྟེན་དེ་ཐོབ་རྗེས། རྩྭའི་སྤྱིལ་
བུ་ཞིག་ཕུབ་ནས་མཚམས་ཁང་དུ་མཛད་ཅིང༌། ལོ་དུ་མའི་རིང་སྒོམ་ལ་བཞུགས།
རྗེས་སུ་མཆོད་རྟེན་ཁུར་ནས་མོན་ཧྲན་རི་བོར་བྱོན་ཏེ། མཆོད་རྟེན་དེ་བསྲུང་བར་རྒྱ་
བཏབ་པ་བཞིན་དུ་བཞུགས་སོ། །
མི་རྣམས་ཀྱིས་རིན་པོ་ཆེའི་མཆོད་རྟེན་དེ་ནི། རྒྱལ་བོ་ཨ་ཤོ་ཀའི་མཆོད་རྟེན་
གཞན་པ་དང་འདྲ་བར་བདེན་དཔང་ཚད་ཐུབ་མཐོང་ནས། སྤྱི་ལོ༤༠༥བར་མཆོད་
རྟེན་འདིར་ཐོག་མའི་ལྷ་ཁང་བཞེངས་ཤིང་། གྲྭ་ཁང་དུ་མ་ཕུབ་སྟེ། རྒྱལ་བོ་ཨ་ཤོ་ཀའི་
དགོན་སྡེ་ཞེས་པའི་མཚན་གསོལ་ཞིང་། དགེ་འདུན་གྱི་སྡེ་དེ་ཐོག་མར་བཏབ་པར་
མཛད། དེ་ནས་བཟུང་རིམ་བཞིན་རྒྱ་ཇེ་ཆེར་བསྐྱེད་དེ་མཚུངས་ཟླ་བྲལ་བའི་སྡེ་ཆེན་
པོར་གྲུབ་ཅིང་། གནའ་ནས་ད་ལྟ་བར་དུ་ལོ་ངོ་ཆིག་སྟོང་དྲུག་བརྒྱ་དགུ་བཅུ་ལྷག་གི་
ལོ་རྒྱུས་དང་ལྡན་པ་གོང་གི་བརྗོད་ཚུལ་ལས་ཤེས་སོ། །
ཨ་
337



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྔོན་ཆད་དུས་རབས་རེ་ལ་དད་ལྡན་གྱི་གྲྭ་བཙུན་རྣམས་ཀྱིས་རིང་བསྲེལ་གྱི་
མཆོད་རྟེན་འདི་ནན་གྱིས་བསྲུང་བར་མཛད་ཅིང་། ཁྱད་པར་ཉེ་སྔོན་ལོ་བཅུའི་གོད་
ཆག་བྱུང་བའི་སྐབས་སུའང༌། དགོན་སྡེའི་གྲྭ་བཙུན་རྣམས་ཀྱིས་སྲིད་གཞུང་གི་འབྲེལ་
ཡོད་སྡེ་ཁག་གིས་རམ་འདེགས་འོག་ཐབས་གང་ལེགས་ཀྱིས་བསྲུངས་ཏེ་བརླག་པར་
མ་གྱུར་པའི་ཁར། ཏང་གི་ཐེངས་གསུམ་པའི་སྐུལ་བརྡའི་ལམ་ཕྱོགས་ཡང་དག་པའི་
ཁྲིད་སྟོན་འོག ད་ལྟ་རྒྱལ་ཁབ་ཕྱི་ནང་གི་ནང་བསྟན་ཆོས་ལུགས་པ་རྣམས་ཀྱིས་
མཇལ་ཕྱག་བྱེད་པའི་རྟེན་དུ་གནས་ཡོད་པ་དེ་ཐུན་མོང་གི་ལས་ཀྱིས་གྲུབ་པ་ཤིན་ཏུ་
དགེའོ། །
སྨྲས་པ།
འགྲོ་བའི་བསོད་ནམས་དགེ་ལས་ཡོངས་བཟུང་བའི། །
སྡེ་བཞིའི་དཔལ་ཡོན་ཆུ་བོ་ཀུན་གྱི་གནས། །
དར་ཞིང་རྒྱས་པ་མེས་རྒྱལ་མ་དྲོས་མཚོར། །
བདེ་གཤེགས་རིང་བསྲེལ་བསམ་འཕེལ་བཞུགས་འདི་རྨད། །
བདག་སོགས་མཁའ་མཉམ་འགྲོ་བ་མ་ལུས་ཀུན། །
ཁྱོད་ཐུགས་བྱམས་བརྩེས་སྲུང་བའི་འཁོར་ལོའི་ལྟོར། ། །
རྗེས་འཛིན་འོད་ཞགས་རིང་བོས་ཉེར་བཅིངས་ནས། །
བདུད་བཞིའི་གཡུལ་ལས་རྒྱལ་བའི་དཔལ་སྩོལ་ཅིག །
མང
འདུ་སོ
ཅེས་པ་འདི་ནི། རྟེན་མཆོག་ཁྱད་པར་ཅན་འདི་ལ་བོད་ཡུལ་གྱི་མཇལ་ཕྱག་ཞུ་
338



༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
མི་ཡོང་བ་རྣམས་ཀྱིས་ལོ་རྒྱུས་གཟིགས་བདེ་བའི་ཆེད་དུ་རྒྱ་ཡིག་གི་ལོ་རྒྱུས་ནང་དོན་
རགས་བསྡུས་དང༌། དེ་ལ་ཁུངས་ལྡན་གྱི་ཁ་བསབ་ཉུང་ཙམ་བསྣན་པ་བཅས་བྱས་
ནས་མཚོ་སྔོན་པ་སྐལ་བཟང་མིང་ནས་སྤེལ་བ་ལགས་སོ། །
པར
༄༅། །ཀ་ཆུའི་མཆོད་རྟེན་དཀར་བོ་མཇལ་
སྐབས་ཀྱི་ཟིན་ཐོ་བསྡུས་པ།
༄༅། །དང་བོ། ཀ་ཆུའི་མཆོད་རྟེན་དཀར་བོའི་ལོ་རྒྱུས་ལས། མཆོད་རྟེན་
འདིའི་དང་བོའི་མ་གཞིའི་མཆོད་རྟེན་ནི། བཟོ་བོ་བི་ཤྭ་ཀརྨས་མཆོད་རྟེན་བརྒྱ་དང་
བརྒྱད་བཞེངས་པར་ སངས་ རྒྱས་ ཐུགས་ རྗེ་ ཅན་ གྱིས་ རབ་ གནས་ གནང་ བ་ ན།
འཛམ་བུའི་གླིང་གི་ས་ཁུལ་སྣ་ཚོགས་པར་འཕུར་ནས་འགྲོ་བའི་མཆོད་གནས་སུ་
བཞུགས་པར་གསུངས་པའི་ནང་གི་གཅིག་ཡིན་པར་གླེང་བ་དང་། སྔོན་ཆད་ལོ་རྒྱུས་
རིང་བོའི་ནང་རྒྱ་བོད་མཉམ་གནས་བྱས་པའི་ཡུལ་གྲུ་དེར་བྱང་ཆུབ་མཆོད་རྟེན་དེ་
ཉིད་ཡང་བསྐྱར་དུ་བཞེངས་པར་བཤད་ཅིང་། རྒྱའི་ལོ་རྒྱུས་སུའང་རྒྱུ་དང་བོད་ལ་
མཐུན་སྒྲིལ་ཡོང་བའི་མཆོད་རྟེན་ཡིན་པར་བཤད་པ་དེ་ཡིན་ལ། མདུན་ངོས་སངས་
རྒྱས་ཀྱི་སྐུ་གཟུགས། དེ་ལས་གཞན་དུ་རྣམ་རྒྱལ་མ། མཁའ་འགྲོ་སྡེ་ལྔ། སྒྲོལ་མ་
དཀར་ལྗང་སོགས་བོད་ཀྱི་ལྷ་བཟོས་བཞེངས་པའི་ཚུལ་ཅན་དང་། རྒྱབ་ན་རྒྱུའི་
ཐུགས་རྗེ་ཆེན་པོའི་བཞེངས་དབྱིབས་ཅན། ཡང་མགོན་ཆོས་ལྷ་མོ་རྣམ་སྲས་སོགས་
བོད་སྐུའི་རྣམ་པ་ཅན་དང་། རྒྱ་བོད་གཉིས་ཀྱི་སྐུའི་དབྱིབས་ཚུལ་མངོན་པ་ཞིག་ཡིན།
མཆོད་རྟེན་དཀར་བོའི་དཀར་ཆག་ནི། གུང་ཐང་མཆོད་རྟེན་ནང་དུ་དཔར་
339



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཞུགས་པ་དེའི་ནང་དུ། དགྲ་བཅོམ་པ་མ་ཏིང་གི་བའི་སྐུ་གདུང་ཡོད་པར་གསུངས་
ཡོད་པ་བདེན་པར་མངོན་ཏེ། གོང་མ་བཀང་ཤུས་ཁྲི་ལོ་ཉེར་གཉིས་པ་ལ་རྨ་ཆུ་ཆེར་
བྲུག་པ་ལོ་རྒྱུས་སྟེང་བྱུང་མ་མྱོང་བ་ཡིན་སྟབས། མཆོད་རྟེན་གྱི་འགྲམ་དུ་རྨ་ཆུ་ལུགས་
ཡོང་བས། དེའི་ཡུལ་གནས་ཀྱི་མི་རྣམས་ཀྱིས་ཉིན་མཚན་ཀུན་ཏུ་སྲུང་བར་བྱས།
ཁྱད་པར་ཆུ་སྦུག་ནས་ནུབ་པར་ཉེ་ཚེ། བྱིན་རྟེན་བརླན་མེད་པར་འཕངས་ནས་ཀུན་
གྱིས་གྲོས་བྱས་ཏེ། ནང་རྟེན་བླང་དུས་རྟེན་སྣ་མང་བོ་བཞུགས་པ་དང་བཅས་པའི་སྐུ་
གཟུགས་ཤིག་ཡོད་པ་ཚང་མས་མཐོང་ཞིང་བླངས། སྐབས་དེར་ཡང་ཆུས་གནོད་པ་
མ་བྱུང་ནས་ཕྱིས་སུ་ཡང་བསྐྱར་ནང་རྟེན་དུ་གསོལ་ནས་བཞུགས་པ་ཡིན་ཟེར། །
ལིག་རྒྱུ་ཞ་ཆུ་མཛོད་ཀྱི་ཆུ་ཞེང་ཆེ་བའི་ཐད་ཀྱི་དཀྱིལ་ཚོད་ན་ཡོད་པར་མངོན་ནོ། །
གཉིས་པ། བྱམས་པ་འབུམ་གླིང་དེ་ཆེས་སྔ་བའི་དགོན་པ་ཞིག་ཡིན། ལོ་སྟོང་
དང་ལྔ་བརྒྱ་ལོན། དེ་ནི་དང་བོ་ཏོ་རིན་གྱི་ལྷ་ཁང་ཡིན་ལ། རྗེས་ནས་ཐང་གི་དུས།
ཏོ་རིན་གྱི་ཆོས་བསྒྱུར་ནས། ནང་བསྟན་གྱི་ཆོས་ལུགས་དར་བར་བྱས་པ་ཡིན། དེའི་
རྟགས་སུ་ཏོ་རིན་གྱི་ལྷ་ཁང་བྲག་ལ་འབུར་བཏོད་བྱས་ནས་ཡོད་པ་ད་ལྟ་གསལ་བ་
ཡིན། དང་བོ་དགོན་ཆེན་ཞིག་ཡིན། གྲྭ་བ་བརྒྱད་བརྒྱ་བྱུང་། ལྷ་ཁང་ཡང་དགུ་ཐོག་
ཡིན། གོང་མ་ཐུང་ཊི་རྒྱལ་བོའི་རིང་ཧོས་ཧོས་ཀྱིས་ལྷ་ཁང་འདི་མེར་བསྲེག་པ་རེད།
དཀར་ཆག་ཏུ་མཆོད་རྟེན་འདི་ནི་རྒྱ་གར་རྡོ་རྗེ་གདན་དང་མཚུངས་ཞེས་བསྔགས་པ་
བརྗོད་ཡོད། སྔོན་གྲུབ་ཆེན་ཕམ་ཐང་བ་ཆུང་བ་དེ་མདོ་སྨད་དུ་ཕྱག་རྒྱ་བཙལ་བའི་
དོན་དུ་ཕེབས་དུས་དང་བོ་བྱམས་པ་འབུམ་གླིང་དུ་ཐོན་ནས་ཉིན་ཞག་བཞི་བཅུ་
བཞུགས། ཡི་དམ་གྱིས་ལུང་བསྟན་ཏེ་ཁྱོད་ཕྱག་རྒྱུ་བཙལ་ཏེ་བཞུགས་པའི་གནས་ནི་
འདི་མ་ཡིན་ཏེ། འདི་དང་ཐག་ཉེ་བར་ལེ་བར་བཞི་བཅུ་ན་རྨ་ཆུ་ནུབ་ཕྱོགས་སུ་བཞུར་
སར། བྲག་དམར་བྱུ་རུའི་མདོག་ཅན་ཡོད་པ་དེ་རུ་བཞུད་དང་རིགས་ཀྱི་ཕྱག་རྒྱ་
340



ས་པ
EE
།
༄༅། །ལོ་རྒྱུས་དང་གནས་བཤད་སོགས་ཀྱི་སྐོར།
བསྟེན་པར་འགྱུར་རོ་གསུངས་པའི་ལུང་བསྟན་ལྟར། ལེ་བར་བཞི་བཅུ་ན་ལོ་ཀྱ་ཏུན་
ཡོད་པ་དེར་ཕེབས་པ་ཡིན་གསུངས། བྱམས་པ་འབུམ་གླིང་འདིའི་སྒྲོལ་མའི་ཕུག་ཟེར་
བར་རི་ཁྲོད་ཞིག་ཡོད་པ་དེ་དགོན་གོང་མ་ཡིན། སྙན་གྲགས་ཆེ་བའི་དགོན་པ་ནི་
དགོན་ཞོལ་མ་འདི་ཡིན། བྱམས་པ་འབུམ་གླིང་གི་དགོན་བདག་ནི་མཛོ་མོ་མཁར་
ཡོན་ཐང་རིང་དགོན་གྱི་བླ་མ་ཨ་ལགས་ཡུན་ཚང་ཡིན། ད་བར་ཡོད་པའི་གྲྭ་བའང་ཧེ་
ལེན་ཟེར་བ་བོད་རིགས་ཡིན། །
གསུམ་པ། ལོ་ཀྱ་ཏུན་ནི། ཕམ་མཐིང་བ་ཡབ་ཡུམ་བདེ་མཆོག་གི་སྐུ་དངོས་
སུ་གྲུབ་པའི་ གནས་ཡིན། དང་བོ་དངོས་སུ་མཇལ་རྒྱུ་ཡང་ཡོད་མོད། ཕྱིས་སུ་
འཁྲུགས་པ་ཞིག་གི་སྐབས་སྡེ་བའི་མི་རྣམས་བྲག་ཁུང་དེ་ལ་བཙན་རྫོང་དུ་བྱས་ནས་
ལམ་བསྲུངས་པ་སོགས་བྱས་པས་གྲིབ་ཕོག་སྟེ། མི་རྣམས་བདེ་བར་རང་གནས་སུ་
འགྲོ་དུས། ནམ་མཁའ་ནས་མེ་དཔུང་དམར་བོ་ཞིག་བབས་ཏེ། སྐུ་གདུང་མེའི་ཕུང་
བོར་གྱུར་ནས་ཉིན་བདུན་དུ་སོང་བ་ན། མིའི་གྲིབ་ཀྱིས་སྐུ་གདུང་ལ་གནོད་པར་གྱུར་
དོགས་ནས། ཆུ་བླུགས་ཏེ་མེ་གཞིལ་བ་ན་སྐུའི་རུས་པ་ཐམས་ཅད་འཐོར་བར་གྱུར།
རུས་པའི་ནང་ཡབ་ཀྱི་གདུང་རུས་ཐམས་ཅད་དཀར་བོ་དང་། ཡུམ་གྱི་གདུང་རུས་
ཐམས་ཅད་དམར་བོ་ཡིན། གུང་ཐང་སྐུ་གོང་མ་སོགས་ཀྱི་མདུན་དུ་ཁྱེར་ཡོང་ནས་
རུས་པ་བཀར་ཏེ་བདེ་མཆོག་ཡབ་ཡུམ་གྱི་སྐུ་བཞེངས་པ་ཕྱིས་སུ་མཇལ་རྒྱུ་ཡོད་མོད།
རིག་གནས་གསར་བརྗེའི་ནང་གཏོར་དགོས་ཟེར་ནས། གྲྭ་བ་ཞིག་ལ་རྨ་ཆུར་འཕེན་
བཅུག་པས། གྲྭ་བ་དེས་ལོས་འཕེན་ཟེར་ནས་ཁྱེར་བས་ལས་བྱེད་པ་རྣམས་དགའ་
དགའ་བྱས། ཁོས་གསང་ནས་སྦས། ཕྱིས་སུ་ཡང་འགུལ་སྤྱོད་སྣ་ཚོགས་ཡོང་བས་
ཁོས་སྐུ་གདུང་སྦས་ཡོད་པ་ཤེས་ཏེ། ཡང་བསྐྱར་དངོས་སུ་འཕེན་དགོས་ཞེས་བཤད་
ནས་འཕེན་བཅུག་པའི་ཚེ། ཁོས་ཡང་ཐབས་ཇུས་ཤིག་བཏོད་ཏེ། ད་རྨ་ངོས་ནས་
341



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྦབ་ལ་འགྲིལ་བར་བྱེད་ཅེས། རྦབ་ལ་འགྲིལ་ཚེ་སྐུའི་ཆ་ཤས་ཅུང་ཟད་རེ་ཆུད་སྙམ་
ནས། དེ་ལྟར་བྱེད་པར་གནང་བ་བྱིན་ཏེ་རྦབ་ལ་གྲིལ། ད་དུང་སྐུའི་ཆ་ཤས་རེ་ལོན་
པ་རྣམས། ཡང་བསྐྱར་ཤེས་ཏེ་ལག་ནས་བླངས་པ་སོགས་བྱས། ད་ལྟ་མཇལ་མི་མང་
བོ་རྒྱུན་མི་འཆད་པར་ཡོད་སྐད་དོ། །
བཞི་བ། གུང་ཐང་མཆོད་རྟེན་ནང་དུ་འོད་དཔག་མེད་ཀྱི་སྐུ་བརྙན་བཤིགས་
ཏེ་གཟུངས་གཞུག་ཐང་དུ་གཏོར་བའི་ཚེ། འོག་ཤོད་ནས་གྲྭ་བ་ཞིག་གིས་བལྟས་པས།
ཁ་བྱང་དུ་སྲོང་བཙན་སྒམ་པོའི་ཞབས་ཕྱགས་ཞེས་བྲིས་ཡོད་པ་ཚོར། སོག་ལྷམ་ལྟ་བུ་
སྣ་ཡར་ཆེར་འཁོར་མེད་པ་ཞིག་རེད། ཡང་ཁ་བྱང་ཅན་གྱི་སློབ་དཔོན་ཐོན་མིའི་ཕྱག་
བྲིས་ཡོད་པ་གཉིས་གྲྭ་བ་ཞིག་གིས་བླངས་ཀྱང་ལག་ནས་བཙན་གྱིས་བླངས་ཏེ་མེར་
བསྲེགས། ད་ལྟ་སེམས་ཅན་གྱི་བསོད་ནམས་དམན་པས་རྟེན་མཆོག་ཁྱད་པར་བ་དེ་
དངོས་སུ་མཇལ་བའི་སྐལ་བ་མེད་ཀྱང་གནས་ཁྱད་པར་བ་ཡིན་པ་སྨོས་མ་དགོས་
སོ། ། ཞེས་པ་འདི་ནི་ཡུན་ཆུན་རྫོང་དུ་གནས་མཆོག་དེར་མཇལ་སྐོར་ཐོབ་པའི་སྐལ་
བ་ལྡན་པས་ཟིན་ཐོ་རགས་ཙམ་བྱས་སོ། །
342



༄༅། །བཅའ་ཡིག་བླང་དོར་གསལ་བའི་
མེ་ལོང་གི་ཟུར་རྒྱན།
བ
༄༅ ། །འོ་ལེགས་སོ། ། དེ་ཡང་ཇི་སྐད་དུ། སྙན་པའི་བ་དན་འཇིག་རྟེན་
གསུམ་ན་གྲགས། །དམ་པའི་ཆོས་སྒྲ་སེངྒེའི་སྒྲ་བསྒྲགས་པ། །ཐམས་ཅད་མཁྱེན་པ་
དཀོན་མཆོག་མཛོད་བརྙེས་པའི། །ཞབས་ལ་ཚངས་དབང་གཙུག་ གི་ནོར་བུས་
གཏུགས། ། ཞེས་གསུངས་པ་ལྟར། རང་ཅག་རྣམས་ཀྱི་སྟོན་པ་མཉམ་མེད་ཤཱཀྱའི་
རྒྱལ་བོ་ཞེས་གྲགས་སྙན་གྱི་བ་དན་དཀར་བོ་འཇིག་རྟེན་གསུམ་གྱི་མདུན་དུ་གཡོ་བ།
རང་དོན་དང་གཞན་དོན་གྱི་ཡོན་ཏན་དྲི་མ་མེད་པའི་ལུང་རིགས་སེངྒེའི་ངར་སྐད་
དབྱངས་སུ་བསྒྲགས་པས་སྨྲ་ངན་ཡོངས་ཀྱི་སྙེམས་པ་འཕྲོག་ཅིང་ཐར་འདོད་རི་སྐྱེས་
མཐའ་དག་རྗེས་སུ་སྐྱོང་བར་མཛད་པའི་ལྷ་མིའི་གཙུག་རྒྱན་སྟོན་པ་ཐུབ་པའི་དབང་
བོའི་ གསུང་ཚངས་པའི་དབྱངས་ཀྱི་རོལ་རྩེད་དང་འགྲོགས་པའི་བདེན་ཚིག་པདྨ་
དཀར་བོའི་འཕྲེང་བ་སྔོན་དུ་འཐོར་ཏེ་གཏམ་དུ་གླེང་བར་བྱ་བ་ནི། སྐྱབས་མཆོག་ཁྲི་
ཆེན་ཆོས་ཀྱི་རྒྱལ་བོའི་ཞལ་ནས། ཐོས་བསམ་ཡོན་ཏན་མཐར་ ཕྱིན་འདུས་སྡེའི་
དཔལ། །དགའ་ལྡན་བཤད་སྒྲུབ་མ་ལུས་འབྱུང་བའི་གནས། །ཞྭ་སེར་བསྟན་པའི་
དགོན་སྡེ་ཆོས་གྲྭ་ཆེར། །ཕྲ་ཞིབ་བཅའ་བའི་ཡི་གེ་མ་སྨད་འཕྲུལ། ། ཞེས་བསྔགས་
བརྗོད་ཀྱི་རོལ་མོ་འཁྲོལ་བ་བཞིན། ཞྭ་སེར་བསྟན་པའི་དགོན་སྡེ་ཆོས་གྲྭ་ཆེན་པོ་
དགའ་ལྡན་བཤད་སྒྲུབ་པད་དཀར་གྲོལ་བའི་གླིང་གི་བཅའ་ཡིག་ཆེན་མོ་འདི་ཉིད་དགེ་
བསྐོས་གསར་རྙིང་བརྗེ་བའི་མཚམས་སུ་བཅའ་ཡིག་ཆེན་མོ་སློབ་པའི་ཕྱག་སྲོལ་ཡོད་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པ། ཕྱག་སྲོལ་བཟང་བོ་དེ་ཉིད་མ་ནུབ་པར་ཡར་རྒྱས་སུ་འགྲོ་བའི་དབང་དུ་བཏང་ན།
འབུལ་བ་བོ་རྟེན་གྱི་གང་ཟག འབུལ་ཡུལ་དགེ་འདུན་གྱི་སྡེ། འབུལ་བྱ་བཅའ་ཡིག་
དང་བཅས་པའི་རིམ་པ་གསུམ་དུ་ཡོད་པ་ལས། འབུལ་བ་བོ་ x ། འབུལ་ཡུལ་ x །
འབུལ་བྱ་བཅའ་ཡིག་གི་རིམ་པ་ནི། བླ་མ་འཇམ་པའི་དབྱངས་ཀྱི་ཞལ་ནས། ཞིང་
མཆོག་རྒན་གཞོན་རིམ་པའི་མཛད་བཟང་གིས། །བཤད་སྒྲུབ་བྱ་བ་ལས་ཀྱི་བསྟན་པ་
སྐྱོངས། ། ཞེས་གསུངས་པ་ལྟར། རྗེ་བླ་མའི་བསྟན་པ་དྲི་མ་མེད་པ་འདི་ཉིད་
ཕྱོགས་དུས་གནས་སྐབས་ཀུན་ཏུ་དར་ཞིང་རྒྱས་པར་འབྱུང་བ་ནི་བཤད་སྒྲུབ་ཀྱི་
བསྟན་པ་ཚུལ་བཞིན་སྐྱོང་བར་མཛད་པའི་དགེ་འདུན་གྱི་སྡེ་ལ་རག་ལས། དགེ་
འདུན་གྱི་སྡེ་དེ་ཡང་། བཀའ་སྡེ་སྣོད་གསུམ་གྱི་དགོངས་དོན་དང་མཐུན་པའི་ཕྲ་ཞིབ་
ཀྱི་བླང་དོར་མ་ནོར་བར་སྟོན་པའི་བཅའ་ཡིག་རྨད་དུ་བྱུང་བ་ཕྱི་འདུལ་བའི་ཀུན་སྤྱོད་
རྣམ་པར་དག་པ་བཀའ་གདམས་ཀྱི་རྣམ་ཐར་གཙང་མ་ལ་གནས་ཤིང་། ནང་དུ་རྒྱལ་
སྲས་ཀྱི་སྤྱོད་པ་རླབས་པོ་ཆེ་ཞུམ་པ་མེད་པར་སློབ་པའི་ལྷག་བསམ་གྱི་སྙིང་སྟོབས་ཆེ་བ།
གསང་བ་རིམ་གཉིས་ཀྱི་རྣལ་འབྱོར་ཟབ་མོ་ལ་དབང་འབྱོར་བའི་སྒོ་ནས་ཆོས་འཆད་
ཉན། བསླབ་པ་སློབ་གཉེར། ཐོས་བསམ་སྒོམ་པ་བཅས་ཀྱི་ཡོན་ཏན་མཐར་ཕྱིན་
པར་མཛད་པ་ལ་བཅའ་ཡིག་རིན་པོ་ཆེ་འདི་ལྟ་བུ་ཞིག་དགོས་པས་ན། ད་ལྟ་བཅའ་
ཡིག་ཆེན་མོ་བླང་དོར་གསལ་བའི་མེ་ལོང་ཁམས་གསུམ་ན་རྙེད་པར་དཀའ་བ་འདི་
ཉིད་ནི། རྒྱལ་བ་ཉི་མ་མཆོག་གིས་ལུང་བསྟན་བརྙེས་པའི་སྐྱབས་མཆོག ཁྲི་ཆེན་དུ་
ཛ་སིང་ཧ་ཉིད་ཀྱིས། ཆོས་སྡེ་ཆེན་པོ་འདིའི་སྐལ་ལྡན་གྱི་གདུལ་བྱ་རྣམས་ལ་ཐུགས་ཀྱི་
བཅུད་ཕྱུང་བའི་ཉིང་ཁུ་རྨད་དུ་བྱུང་བ་འདོན་པར་མཛད་པ་ཡིན་མོད། དེ་ཡང་
བདག་གིས་ལྷག་བསམ་དག་པས་དད་གསུམ་གྱི་མེ་ཏོག་སྤྱི་བོའི་གཙུག་ཏུ་བཀོད་ནས་
སྐལ་བ་དང་ལྡན་པར་བཀླག་པའི་དབང་དུ་བྱས་ན། བཅའ་ཡིག་ཆེན་མོ་འདི་ལ་ཀླད་
344



༄༅ ། །འགྲིག་ཡིག་དང་སྐྱབས་འཇུག་སོགས་ཀྱི་སྐོར།
ཀྱི་དོན་དང་། གཞུང་གི་དོན། མཇུག་གི་དོན་དང་རྣམ་པ་གསུམ་ཡོད་པ་ལས།
ཐོག་མར་ཀླད་ཀྱི་དོན་ལ་མཆོད་པར་བརྗོད་པ་དང་། བཤད་པར་དམ་བཅའ་བ་
གཉིས། དང་བོ་མཆོད་པར་བརྗོད་པ་ལ། བསྟན་པའི་བདག་པོ་ཐུབ་པ་བཅོམ་ལྡན་
འདས་ལ་མཆོད་པར་བརྗོད་པ་དང་། བསྟན་པའི་གཏད་རབས་རྣམས་དང་རྒྱ་གར་
རྒྱན་དྲུག་མཆོག་གཉིས་གྲུབ་ཆེན་བརྒྱད་ཅུ་རྣམས་ལ་མཆོད་པར་བརྗོད་པ། ལྔ་
བརྒྱའི་གཙུག་རྒྱན་ཇོ་འབྲོམ་ཡབ་སྲས་ལ་མཆོད་པར་བརྗོད་པ། སྙིགས་དུས་རྒྱལ་
བའི་དབང་བོ་ཐམས་ཅད་མཁྱེན་པ་ཤར་ཙོང་ཁ་བ་བློ་བཟང་གྲགས་པའི་དཔལ་ལ་
མཆོད་པར་བརྗོད་པ། རྗེ་རྒྱལ་བ་གཉིས་པའི་གདན་ས་འཛིན་པའི་འཇམ་དབྱངས་
གཙང་བ་བདུན་བརྒྱུད་ལ་མཆོད་པར་བརྗོད་པ། དཔལ་ལྡན་འབྲས་དཀར་སྤུངས་
པའི་མཁས་གྲུབ་རིམ་བྱོན་དང༌། མཁན་བརྒྱུད་རིམ་བྱོན་ལ་མཆོད་པར་བརྗོད་པ་
རྣམས་སུ་ཡོད་པ་ལས། དང་བོ་ནི། དེ་ལྟར་མཆོད་པར་བརྗོད་པའི་དགོས་པ་ལ་བཞི་
ཡོད་པའི། དང་བོ་བར་ཆད་ཞི་བའི་དགོས་པ་ནི། མཆོད་པར་བརྗོད་ནས་བསོད་
ནམས་བསགས་ན་རྩོམ་པ་མཐར་ཕྱིན་ཞིང་བར་ཆད་མི་འབྱུང་བ་ནི། མདོ་ལས།
བསོད་ནམས་ལྡན་པའི་མི་ཡི་བསམ་པ་རྣམས་ཀྱང་འགྲུབ། ། ཞེས་གསུངས་པ་ལྟར་
ཡིན། གཉིས་པ་ཡ་རབས་ཕྱི་ཚུལ་དང་མཐུན་པ་ནི། སྐྱེས་བུ་དམ་པ་རྣམས་ཀྱིས་
བསྟན་བཅོས་རྩོམ་པ་སོགས་གང་བྱེད་ཀྱང་། མཆོད་པར་བརྗོད་པ་སྔོན་དུ་སོང་བ་
ཡིན་ཏེ། ཤཱཀྱ་བློའི་འགྲེལ་བ་ལས། ཡ་རབས་དག་ནི་ཕལ་ཆེར་བསྟན་བཅོས་རྩོམ་
པའི་ཐོག་མར་རང་ཉིད་འདོད་པའི་ལྷ་ལ་ཕྱག་བགྱིད་དོ། ། ཞེས་གསུངས་པ་ལྟར་
ཡིན། གསུམ་པ་འདོད་པའི་དོན་འགྲུབ་པ་ནི། དེ་ལྟ་བུའི་མཆོད་བརྗོད་ལ་བརྟེན་
ནས། བཅའ་ཡིག་ཆེན་མོ་འདི་སྐྱེས་བུ་དམ་པའི་བསྟན་བཅོས་སུ་བཀོད་ཅིང་། ཐོས་
བསམ་སྒོམ་གསུམ་བྱས་པ་ལ་བརྟེན་ནས། ཆོས་འདུལ་བའི་ལག་ལེན་ཕྲ་ཞིང་ཕྲ་བས་
345



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཐུགས་རྒྱུད་བསྡམས་ཏེ་བཀའ་གདམས་ཀྱི་རྣམ་ཐར་གཙང་མ་ལྷུར་བཞེས་པས་མངོན་
མཐོ་ངེས་ལེགས་ཐམས་ཅད་འབྱུང་བའི་དགོས་པ་ཡོད་དོ།། བཞི་བ་ཕྱི་རབས་ལ་
བསླབ་པའི་དགོས་པ་ནི། མཆོད་བརྗོད་སྔོན་དུ་བྱས་པས། ཕྱི་རབས་པ་རྣམས་ལ་
གཞུང་གང་བྱེད་པའི་སྔོན་དང༌། བྱ་བ་ཅི་དང་ཅི་བྱེད་པའི་སྔོན་དུ་ཕྱག་དང་མཆོད་པ་
བྱས་ན་དེ་འགྲུབ་པས་དཀོན་མཆོག་རྗེས་སུ་དྲན་ཆེད་དེ་ལྟར་གྱིས་ཤིག་ཅེས་བསླབ་
པར་བྱ་བའི་དགོས་པ་ཡོད་པར་གསུངས་སོ། །
༄༅། །ཕུན་སུམ་ཚོགས་པ་ xxx བཀྲ་ཤིས་དང་བོའོ། ། དེ་ཡང་རྒྱུ་
བསམ་པ་ཕུན་སུམ་ཚོགས་པ་བྱང་ཆུབ་ཀྱི་སེམས་ཀྱིས་ཀུན་ནས་བསླངས་ཏེ་སྦྱོར་བ་
ཕུན་སུམ་ཚོགས་པ་ཚོགས་གཉིས་མཐའ་ཡས་པ་ལས་བྱུང་བའི་འབྲས་བུ་ཕུན་སུམ་
ཚོགས་པ་རང་དོན་ཆོས་སྐུ་དང་གཞན་དོན་གཟུགས་སྐུ་གཉིས་ཐོབ་སྟེ་གཞན་དོན་
སྒྲུབ་པའི་ ཐབས་འཕྲིན་ལས་ཕུན་སུམ་ཚོགས་པ་མངའ་བ་ཇི་ལྟར་འཇིག་རྟེན་ན་
མཆོག་ཏུ་གྲགས་པ་གསེར་གྱི་རི་བོ་དང་འདྲ་ཞིང་། ས་འོག་ས་སྟེང་ས་བླའི་འཇིག་
རྟེན་གསུམ་གྱི་མགོན་པོ་ལུས་ངག་ཡིད་གསུམ་གྱི་དྲི་མ་རགས་པ་དང་ཕྲ་བ་དང་ཤིན་ཏུ་
ཕྲ་བ་གསུམ་རྩད་ནས་སྤངས་པ། སངས་རྒྱས་བཅོམ་ལྡན་འདས་པདྨོ་འདབ་མ་རྒྱས་
པ་ལྟ་བུའི་མཁྱེན་པའི་སྤྱན་མངའ་བ་འདི་ནི། འཇིག་རྟེན་དགེ་བའི་བཀྲ་ཤིས་དེ་རྒྱུའི་
དང་བོའོ། ། ཞེས་ཚིགས་སུ་བཅད་པས་མདུན་བསུས་ཏེ་ཤིས་པར་བརྗོད་པ་རེད་
དོ། ། བསྐལ་བ་བཟང་བོ་འདི་ལ་རྣམ་འདྲེན་སྟོང་བྱོན་པའི་ནང་ནས་སྙིང་སྟོབས་
མཆོག་ཏུ་གྱུར་པ་རྣམ་འདྲེན་བཞི་བ་ཤཱཀྱ་སེངྒེ་ནི་སྙིགས་དུས་གདུལ་དཀའི་འགྲོ་བ་
རྣམས་ཀྱི་ཉོན་མོངས་པ་ལ་སྤྱོད་པ་བརྒྱད་ཁྲི་བཞི་སྟོང་གི་གཉེན་པོར་ཆོས་ཀྱི་ཕུང་བོ་སྒོ་
བརྒྱད་ཁྲི་བཞི་སྟོང་དུ་གསུངས་ནས། མདོ་ཕྱོགས་སུ་ཆོས་ཀྱི་འཁོར་ལོ་རིམ་པ་གསུམ་
དུ་བསྐོར་བར་མཛད་པ་དང༌། དཔལ་ལྡན་འབྲས་དཀར་སྤུངས་པའི་མཆོད་རྟེན་དུ་
346



༄༅། །འགྲིག་ཡིག་དང་སྐྱབས་འཇུག་སོགས་ཀྱི་སྐོར།
སྟོན་པ་རྡོ་རྗེ་འཆང་གི་སྐུར་བཞེངས་ནས་གསང་སྔགས་རྡོ་རྗེ་ཐེག་པའི་ཆོས་ཀྱི་འཁོར་
ལོ་སྐོར་བ་སོགས། གསུང་དབྱངས་ཡན་ལག་དྲུག་ཅུའི་རང་རྩལ་གྱིས་དམ་པའི་ཆོས་
ཀྱི་སྒྲ་ཆེན་པོ་འཇིག་རྟེན་དུ་སྒྲོགས་པར་མཛད་པའི་སྒོ་ནས་གསུང་གི་མཛད་པ་བསམ་
གྱིས་མི་ཁྱབ་པ་ནི། མཛད་པ་ཀུན་གྱི་མཆོག་ཏུ་གྱུར་པས་ན། རྗེ་ཐམས་ཅད་མཁྱེན་
པས། མཛད་པ་ཀུན་ལས་གསུང་གི་ནི། །མཛད་པ་མཆོག་ཡིན་ཞེས་བསྔགས་པ་
བཞིན། ཀུན་ཤེས་ཀོའུ་འདི་ན་ཡ་ནས་བཟུང་། ཀུན་ཏུ་རྒྱུ་རབ་བཟང་གི་བར་མཁྱེན་
པ་དང་བརྩེ་བ་ཆེན་པོས་རྗེས་སུ་བཟུང་ནས་སྲིད་ཞིའི་རྒུད་པ་ལས་དྲངས་ཏེ་ངེས་
ལེགས་ཐར་བའི་ལམ་ལ་འགོད་པར་མཛད་པའི་ས་མཁན་ཉག་གཅིག་ནི། བསྟན་
པའི་བདག་པོ་ཐུབ་པ་ཟས་གཙང་གི་སྲས་ཉིད་ཡིན་པས་ན། གང་གི་ཞབས་པད་
འཇིག་རྟེན་དུ་ལྷ་མིའི་དྲེགས་ལྡན་ཀུན་གྱི་གཙུག་གི་རྒྱན་དུ་གཏུགས་ཞེས་མཆོད་པར་
བརྗོད་པ་ཡིན་ནོ། ། ཐུབ་བསྟན་རིན་པོ་ཆེ་ལེགས་པར་གཏད་པའི་དགྲ་བཅོམ་པ་
འོད་སྲུང་ཆེན་ པོ་ སོགས་བསྟན་ པའི་ གཏད་ རབས་ བདུན་དང་། དཔལ་མགོན་
འཕགས་པ་ཀླུ་སྒྲུབ་དང་། ཐོགས་མེད་སྐུ་མཆེད་ལ་སོགས་པའི་རྒྱན་དྲུག་མཆོག་
གཉིས་དང་། གྲུབ་པའི་དབང་ཕྱུག་ཆེན་པོ་ལུ་ཨི་བ་ལ་སོགས་པའི་བརྟུལ་ཞུགས་སྤྱོད་
པའི་ལམ་གྱིས་མཆོག་བརྙེས་པ་གྲུབ་ཆེན་བརྒྱད་ཅུ་ལ་སོགས་པའི་བསྟན་འཛིན་མཁས་
གྲུབ་ཡོངས་ཀྱི་གཙུག་རྒྱན་མཛད་བཟང་འོད་སྟོང་འབར་བའི་ཚོགས་ལ་ཕྱག་བྱས་ཏེ་
མཆོད་པར་བརྗོད་པ་ཡིན་ནོ། ། སྣང་བ་མཐའ་ཡས་ xx x ཕྱག་གི་ཡུལ། །
སངས་རྒྱས་སྣང་བ་མཐའ་ཡས་མི་ཡི་གར་དུ་རོལ་བ་མཉམ་མེད་ཇོ་བོ་ཆེན་པོ་དཔལ་
ལྡན་ཨ་ཏི་ཤ་དང་། འཕགས་མཆོག་ཕྱག་ན་པད་དཀར་འཆང་བ་དངོས་འབྲོམ་སྟོན་
རྒྱལ་བའི་འབྱུང་གནས། སོགས་སྒྲས་བསྟན་པའི་རྣལ་འབྱོར་རྣམ་བཞི། སྐུ་མཆེད་
རྣམ་གསུམ། ཆད་ཁ་བ། གླང་རི་ཐང་བ། ཤ་ར་བ་ལ་སོགས་པ་ལྷ་ཆོས་བདུན་དང་
ས
347



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལྡན་པའི་མཚུངས་མེད་བཀའ་གདམས་པའི་བཤེས་གཉེན་དམ་པའི་ཚོགས་རྣམས་ནི།
ཕྱག་གི་ཡུལ་ཞེས་བསྟོད་ཕྱག་མཛད་པ་རེད་དོ། ། རྒྱལ་ཀུན་སྤྲུལ་བ་ x x x
གྲགས་པས་སྐྱོངས། ། རབ་འབྱམས་རྒྱལ་བ་ཀུན་གྱི་རྣམ་པར་སྤྲུལ་བ་གངྒཱའི་ཀླུང་གི་
བྱེ་མའི་རྡུལ་སྙེད་ཀྱི་གྲངས་དང་མཉམ་པར་འཇུག་པ་རྣམས་ཀྱི་ཐུགས་གཉིས་མེད་
གཅིག་ཏུ་བསྡུས་པའི་བདག་ཉིད་དངོས་སུ་གྱུར་པ་མགོན་པོ་འཇམ་དབྱངས་དེ་ཉིད་
མི་མཇེད་འཇིག་རྟེན་གྱི་ཞིང་འདིའི་སྐྱེ་འགྲོ་ལུས་ཅན་རྣམས་སྲིད་པར་འཁྱམས་པའི་
མགོན་སྐྱབས་དང་དཔུང་གཉེན་གཅིག་བུར། རྒྱལ་བ་ཉི་མ་མཆོག་གིས་ལུང་བསྟན་
པ་ལྟར། མི་ཡི་ཟོལ་གྱི་ཚུལ་བཟུང་ནས་བྱོན་པར་མཛད་པ་ནི། རྗེ་བློ་བཟང་གྲགས་པ་
ཉིད་ཡིན་ཏེ། རྗེས་འཇུག་རྣམས་བསྟན་པའི་རྩ་བ་ཚངས་སྤྱོད་ལ་གཅེས་སྤྲས་ཡོང་
བའི་ཆེད་དུ་སྐུ་ཚེ་འདིར་ལས་རྒྱ་བསྟེན་ནས་ཟུང་འཇུག་གི་གོ་འཕང་མངོན་དུ་མ་
མཛད་པར་བར་དོ་མཆོག་གི་དངོས་གྲུབ་བརྙེས་པའི་ཚུལ་མཛད་པ་སོགས་གསང་
གསུམ་གྱི་རྣམ་པར་ཐར་བ་བརྗོད་ཀྱིས་མི་ལངས་པས་ན་བདག་ཅག་རྣམས་ཀྱི་འདྲེན་
པ་མཉམ་མེད་སྐྱབས་གཅིག་རྒྱལ་བ་གཉིས་པ་བློ་བཟང་གྲགས་པ་ལ་ཐུགས་རྗེ་བྱིན་
རླབས་བསྐུལ་བའི་སྒོ་ནས་སྐྱོང་བར་མཛོད་ཅིག་ཅེས་མཆོད་པར་བརྗོད་པ་ཡིན་ནོ། །
སྒྲོན་བསྐལ་སངས་རྒྱས་ xx x ལས་ལྷག་སུ། ། བསྐལ་བ་བཟང་བོ་སྒྲོན་མེའི་
བསྐལ་བ་འདི་ལ་རྣམ་འདྲེན་སྟོང་བྱོན་པ་རྣམས་ཀྱི་ནང་ནས་སངས་རྒྱས་བཞི་བ་ཤཱཀྱ་
ཐུབ་པའི་བསྟན་པ་འདི་ལ། མདོ་སྔགས་ཀྱི་བསྟན་པ་མཐའ་དག་གང་ཟག་གཅིག་
འཚང་རྒྱ་བའི་ལམ་གྱི་ལུས་ཡོངས་རྫོགས་སུ་གདམས་པའི་འཇམ་དབྱངས་གཙང་བ་
བདུན་བརྒྱུད་དུ་གྲགས་པས་རྗེ་ཐམས་ཅད་མཁྱེན་པའི་དངོས་སློབ་མཁས་གྲུབ་ཚད་
ལྡན་གྱི་སྐྱེས་བུ་དམ་པ་ནམ་མཁའི་དབྱིངས་སུ་སྐར་ཚོགས་བཀྲ་བ་ལྟར་བྱོན་པའི་ནང་
ནས་ཀྱང་རྗེ་བླ་མའི་བསྟན་པ་ཉི་ཟླ་བཞིན་གསལ་བར་མཛད་པའི་གཙོ་བོ་ནི་འཇམ་
348



༄༅། །འགྲིག་ཡིག་དང་སྐྱབས་འཇུག་སོགས་ཀྱི་སྐོར།
དབྱངས་གཙང་བ་བདུན་བརྒྱུད་ལས་ལྷག་པ་སུ་ཞིག་ཡོད་ཅེས་མེད་དོ་ཞེས་ཚིག་ཐག་
བཅད་པའི་སྒོ་ནས་ཆེ་བརྗོད་ཀྱི་བརྡ་སྦྱར་ཏེ་མཆོད་པར་བརྗོད་པ་རེད་དོ། ། ཤིན་ཏུ་
རྟོགས་དཀའི་ xx x ཕྱག་གི་ཡུལ། ། དགའ་ལྡན་བཤད་སྒྲུབ་པད་དཀར་གྲོལ་
བའི་གླིང་འདིའི་ཆོས་སྒྲ་ཆེན་པོ་དེ་ཉིད་དུ། མཁས་ཤིང་གྲུབ་པའི་དབང་ཕྱུག་བསྟན་
འཛིན་གྱི་སྐྱེས་བུ་དམ་པ་ཇི་སྙེད་ཅིག་སྔར་རིམ་པར་བྱོན་ཟིན་པ་རྣམས་དང་། སླད་
ནས་འབྱོན་པར་འགྱུར་བའི་བསྟན་པ་འཛིན་པའི་མཁས་གྲུབ་བགྲང་ལས་འདས་པ་
བསམ་གྱིས་མི་ཁྱབ་པ་བྱོན་ངེས་རྣམས་དང་། བཀྲ་ཤིས་སྒོ་མང་གིས་གཙོས་མཁན་
བརྒྱུད་རིམ་པར་བྱོན་པའི་ཚོགས་རྣམས་ལ་དད་པས་ཕྱག་གི་ཡུལ་བྱས་ཏེ་མཆོད་པར་
བརྗོད་པ་རེད་དོ། ། གཉིས་པ་རྩོམ་པར་དམ་བཅའ་ནི། ཐོས་བསམ་ཡོན་ཏན་
xx x སྤེལ་བར་བགྱི། སྡེ་འདིའི་བླང་བྱ་དང་དོར་བྱའི་གནས་མ་ལུས་པ་གསལ་
བར་སྟོན་པའི་བཅའ་ཡིག་ བླང་དོར་ གསལ་ བའི་ མེ་ལོང་ཞེས་མཚན་གསོལ་མིང་
བསགས་པའི་ཁྱད་པར་ཚང་བ་བཅས་ཀྱི་བརྩམ་བྱའི་ཕྲེང་བ་འདི་ཉིད་སྤེལ་བར་བགྱི་
ཞེས་རྐང་བ་བརྒྱད་ཀྱིས་རྩོམ་པར་དམ་བཅའ་བ་མཛད་པ་ཡིན་ནོ། །
༄༅། །བསྟན་པའི་སྐྱོད་རབས།
༄༅། །འོ་ལགས་སོ། ། ལུས་ལ་ཆོས་གོས་གསུམ་གྱིས་བཀྲ་ཤིས་ཤོག །
ངག་ལ་སྡེ་སྣོད་གསུམ་གྱིས་བཀྲ་ཤིས་ཤོག །ཡིད་ལ་བསླབ་པ་གསུམ་གྱིས་བཀྲ་ཤིས་
ཤོག །བསླབ་གསུམ་རྒྱན་གྱིས་མཛེས་པའི་བཀྲ་ཤིས་ཤོག ། ཅེས་གསུངས་པ་ལྟར།
ལུས་ལ་ཆོས་གོས་གསུམ་གྱི་རྒྱལ་མཚན་རྣམ་པར་བཀྲ་བའི་སྒོ་ནས་ཕྱི་འདུལ་བའི་ཀུན་
349



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྤྱོད་རྨད་བྱུང་རྣམ་པར་དག་པ་བཀའ་གདམས་ཀྱི་རྣམ་ཐར་གཙང་མ་ལ་གནས་པའི་
བཀྲ་ཤིས་ཀྱི་དཔལ་གཡང་དུ་ཆགས་པ་དང་། ངག་སྡེ་སྣོད་གསུམ་གྱི་ལུང་རིགས་
དབྱངས་སུ་སྒྲོག་པའི་སྒོ་ནས་ཐོས་བསམ་ངོམས་པ་མེད་པའི་བཀྲ་ཤིས་ཕྱོགས་སུ་རྒྱུས་
ཤིང་། ཐུགས་ཡིད་བསླབ་གསུམ་གྱི་ཉམས་ལེན་སྙིང་བོ་དང་། བདེ་སྟོང་རིམ་གཉིས་
ཀྱི་རྣལ་འབྱོར་ཟབ་མོ་ལ་དབང་འབྱོར་བའི་བཀྲ་ ཤིས་ཀྱི་རེ་ཁཱ་དགུང་ལ་རེག་པ།
བསྟན་འཛིན་དམ་པ་རྣམས་ཀྱིས་རྒྱལ་བའི་བསྟན་པ་རིན་པོ་ཆེ་སྒོ་ཐམས་ཅད་ནས་
ཕྱོགས་ཐམས་ཅད་དུ་དར་ཞིང་རྒྱས་པའི་བདེན་ཚིག་མེ་ཏོག་མན་ད་རའི་ཕྲེང་མཛེས།
ལྷག་བསམ་གསེར་གྱི་སྲད་བུ་ལ་བརྒྱུས་ཏེ་ཕྱོགས་སུ་བཀྲམ་པས་ངག་གི་ལམ་ཡངས་
པོར་བྱས་ནས། ཇི་སྐད་དུ། པཎ་ཆེན་བློ་བཟང་ཆོས་ཀྱི་རྒྱལ་མཚན་གྱིས། བསྟན་
དང་མཁས་པའི་ཡོན་ཏན་ཀུན་རྫོགས་པའི། །ལྷག་པའི་བསླབ་གསུམ་ག་བུར་འཛུམ་
རླབས་ཀྱིས། །བཞད་ཚེ་རྩོད་དུས་མཚན་མོའི་མགོན་གཅིག་ཏུ། །གྲགས་པའི་དོན་
བཟང་བདུད་རྩིའི་ཕུལ་དུ་ཆེ། ། ཞེས་གསུངས་པ་ལྟར། བརྟན་མཁས་ཀྱི་ཡོན་ཏན་
ཡོངས་སུ་རྫོགས་པའི་གནས་བརྟན་འདུལ་བ་འཛིན་པ་ཆེན་པོ་བསླབ་གསུམ་ག་བུར་
གྱི་འཛུམ་རླབས་ཕྱོགས་སུ་དཀྲིགས་པའི་འཕགས་ཆེན་འདུས་པའི་དཀྱིལ་འཁོར།
ལུང་རིགས་གཟི་འོད་ཀྱི་ཕྲེང་བ་ལན་བརྒྱར་སྤྲོ་བའི་མཁས་དབང་རིགས་པ་སྨྲ་བ་
རྣམས་ཀྱིས་གྲལ་གྱི་དབུ་དང་གཞི་བཟུང་། ཐ་སྙད་རིག་པའི་མེ་ཏོག་གི་ཆུན་པོ། རྣམ་
དཔྱོད་ཟུར་ཕུད་ཀྱི་རྩེ་ལ་གཡོ་མེད་དུ་བཅིངས་པའི་དཔྱོད་ལྡན་གཞོན་ནུའི་ཚོགས་ཀྱིས་
གྲལ་གྱི་ཟུར་བརྒྱན། དད་གཏོང་རྒྱན་གྱིས་མཛེས་པའི་སྦྱིན་པའི་བདག་པོ་རྣམས་
ཀྱིས་གྲལ་གྱི་མཐའ་བརྟེན་ཏེ། རྣམ་པར་དཀར་བའི་སྨོན་ལམ་གྱི་སྲད་བུ་ལ་དམ་ཚིག་
གཙང་མའི་དྲི་ངད་ཁོར་ཡུག་ཏུ་འཐུལ་བའི་གསེར་གྱི་མེ་ཏོག་ལུ་གུ་རྒྱུད་དུ་འབྲེལ་བའི་
དགེ་མཚན་ལྷན་ཅིག་ཏུ་འཛོམས་པའི་དགེ་འདུན་འདུས་པ་རྒྱ་མཚོའི་སྙན་དབང་པདྨ་
350



༄༅། །འགྲིག་ཡིག་དང་སྐྱབས་འཇུག་སོགས་ཀྱི་སྐོར།
དཀར་བོའི་འདབ་སྟོང་རྣམ་པར་གྲོལ་བའི་དྲུང་དུ་གང་ཞུ་ན། དེ་ཡང་ལུས་ཅན་
ཡོངས་ལ་བྱམས་བརྩེ་འཕྲིན་ལས་ཀྱི་འཇུག་པ་ལྷུན་གྱིས་གྲུབ་པའི་སྐྱེ་དགུ་ཡོངས་ཀྱི་
རྣམ་འདྲེན་རྒྱལ་བའི་དབང་བོ་སྤྱི་དང༌། ཁྱད་པར་དུ། སྒྲོན་མེའི་བསྐལ་བ་བཟང་བོ་
འདི་ལ་རྣམ་འདྲེན་ཉི་མ་སྟོང་འབྱོན་པའི་ནང་ནས། པདྨ་དཀར་བོ་ལྟར་བསྔགས་པ་
རྣམ་འདྲེན་ཤཱཀྱའི་རྒྱལ་བོ་དེ་ཉིད་ནི། དཔལ་མགོན་འཕགས་པ་ཀླུ་སྒྲུབ་ཀྱི་ཞལ་ནས།
དང་བོར་བྱང་ཆུབ་མཆོག་ཏུ་ཐུགས་བསྐྱེད་ཅིང་། །བསྐལ་བ་གྲངས་མེད་གསུམ་དུ་
ཚོགས་བསགས་ནས། །བྱང་ཆུབ་སྙིང་བོར་བདུད་བཅོམ་རྫོགས་སངས་རྒྱས། །
ཞེས་གསུངས་པ་ལྟར། ཀུན་མཁྱེན་བུ་རམ་ཤིང་བ་དེ་ཉིད་ཀྱིས། རང་ཅག་རྣམས་ཀྱི་
དོན་དུ་དང་བོར་ཐུགས་བསྐྱེད་པའི་ཚུལ་ནི། འཁོར་ལོས་བསྒྱུར་བ་རྩིབས་ཀྱི་མུ་ཁྱུད་
ཀྱི་མདུན་ན་འདོན་བྲམ་ཟེ་རྒྱ་མཚོའི་རྡུལ་གྱི་སྐུའི་སྐྱེ་བ་བཞེས་པའི་ཚེ། དེ་བཞིན་
གཤེགས་པ་རིན་ཆེན་སྙིང་བོའི་དྲུང་དུ། སྙིགས་དུས་ཚེ་ལོ་བརྒྱ་བའི་དུས་ཀྱི་འགྲོ་བ་
རྣམས་ལ་ལྷག་པར་བརྩེ་བའི་སྨོན་ལམ་ཆེན་པོ་ལྔ་བརྒྱ་བཏབ་སྟེ་བླ་མེད་བྱང་ཆུབ་
མཆོག་ཏུ་ཐུགས་བསྐྱེད་རླབས་པོ་ཆེ་གནང་། བར་དུ་ཚོགས་རྒྱ་ཆེན་པོ་བསགས་པའི་
ཚུལ་ཡང་། ཐེག་བསྡུས་ལས། བཟང་དང་སྨོན་པའི་སྟོབས་ཅན་དང་། ། སེམས་
བརྟན་ཁྱད་པར་འགྲོ་བ་ཡི། །བྱང་ཆུབ་སེམས་དཔའ་གྲངས་མེད་གསུམ། །ཀུན་ཏུ་
བརྩོན་པར་མཛད་པ་ཡིན། ། ཞེས་པ་ལྟར། ཁྱད་ཆོས་བཞི་ལྡན་གྱི་འཇུག་སེམས་
རྒྱུད་ལ་སྐྱེས་པ་ནས་བཟུང་སྟེ། གྲངས་མེད་ གསུམ་ གྱི་ ཚོགས་ གསོག་པའི་མགོ་
བརྩམས་ཤིང་། བྱ་དཀའ་བའི་རླབས་ཆེན་ཚོགས་གཉིས་ཀྱི་སྤྱོད་པ་རྨད་དུ་བྱུང་བ་
མཛད་ནས། ས་བཅུ་ལམ་ལྔའི་རྟོགས་པ་ངོ་མཚར་བའི་ཡལ་འདབ་ཀྱི་གྲིབ་བསིལ་
ཕྱོགས་བཅུར་རྫོགས་ཤིང་། གཞན་ཕན་འཕྲིན་ལས་ཀྱི་འཇུག་པ་པདྨ་དཀར་བོའི་
འདབ་སྟོང་མཁའ་ཁྱབ་ཏུ་བཞད་པའི་སྣང་བ་འབྱམས་ཀླས་པར་གྱུར། མཐར་མངོན་
.
.
.
351



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱུ་ལ་མཚན་གྱི་གསུང་འབུམ།
པར་རྫོགས་པར་སངས་རྒྱས་པའི་ཚུལ་ནི། འདོད་པ་ཁམས་དང་གཟུགས་མེད་ན། །
སངས་རྒྱས་རྣམ་པར་འཚང་མི་རྒྱ། །གཟུགས་ཀྱི་ཁམས་ཀྱི་འོག་མིན་དུ། །འདོད་
ཆགས་བྲལ་ཁྱོད་འཚང་རྒྱའོ། ། ཞེས་གསུངས་པ་ལྟར། གཞི་སྙིང་མེ་ཏོག་གིས་
བརྒྱན་པའི་འཇིག་རྟེན་གྱི་ཞིང་གི་འོག་མིན་དུ། ངེས་པ་ལྔ་ལྡན་ལོངས་སྐུ་རྣམ་སྣང་
ཆེན་པོའི་སྐུར་མངོན་པར་རྫོགས་པར་སངས་རྒྱས་ཏེ། ཟག་མེད་ཡེ་ཤེས་སྡེ་ཚན་ཉེར་
གཅིག་སོགས་མཐར་ཐུག་གི་འབྲས་བུའི་ཡོན་ཏན་ཟད་མི་ཤེས་པའི་གཏེར་ཆེན་པོའི་
སྐུ་མངོན་དུ་གྱུར་པ་ཡིན་ལ། མི་མཇེད་འཇིག་རྟེན་གྱི་ཞིང་འདིར་ཡང་འཛམ་བུའི་
རྐང་འཐུང་གསར་བའི་རྒྱལ་མཚན་གྱིས་མཛེས་པར་བྱས་པའི་གླིང་འདིར། མཆོག་གི་
སྤྲུལ་སྐུའི་སྐུའི་རྣམ་པ་བསྟན་ཏེ། ཆོས་ཀྱི་འཁོར་ལོ་རིམ་པ་གསུམ་བསྐོར་ཞིང༌། ཟབ་
མོ་ལ་མོས་པ་རྣམས་ལ་ཆགས་བྲལ་གྱི་སྐུ་མི་སྣང་བར་བྱས་ཏེ། གསང་བ་སྔགས་ཀྱི་
ཆོས་འཁོར་བསྐོར་བར་མཛད་པའི་ལེགས་གསུང་སེངྒེའི་དབྱངས་ཀྱི་ང་རོ་ ཕྱོགས་
བཅུར་བསྒྲགས་པས་ཕས་རྒོལ་གླང་བོ་མཐའ་དག་སྤ་སྐོང་བར་མཛད་པའི་རྒྱལ་རྔ་
ཕྱོགས་སུ་བརྡུངས་ ཤིང༌། མཐོ་རིས་དང་ ཐར་བའི་སྒོ་འཕར་ཡངས་པོར་ཕྱེ་བའི་
གྲགས་སྙན་ཚངས་པའི་རོལ་མོ་ཀུན་ཏུ་འཁྲོལ་བའི་དགེ་མཚན་གསར་དུ་སྩོལ་བའི་
སྟོན་པ་ཐུགས་རྗེ་ཅན་གྱི་མཛད་འཕྲིན་རླབས་པོ་ཆེ་གནང་བ་ནི། འཕྲལ་ཡུན་ཀུན་ཏུ་
བདག་ཅག་ལ་བཀའ་དྲིན་བླ་ན་མ་མཆིས་པ་ལགས་པས་ན། སློབ་དཔོན་དབྱིག་གི་
གཉེན་པོའི་ཞལ་ནས། སྟོན་པའི་དམ་ཆོས་རྣམ་གཉིས་ཏེ། །ལུང་དང་རྟོགས་པའི་
བདག་ཉིད་དོ། །དེ་འཛིན་བྱེད་དང་སྨྲ་བྱེད་པ། །སྒྲུབ་པར་བྱེད་པ་ཁོ་ན་ཡིན། །
ཞེས་གསུངས་པ་ལྟར། སྟོན་པ་རྣམ་འདྲེན་རྒྱལ་བའི་དབང་བོ་ནས། ལུང་གི་བསྟན་
པ་འཆད་ཉན་དང་། རྟོགས་པའི་བསྟན་པ་སྒོམ་སྒྲུབ་ཀྱི་སྒོ་ནས་ལེགས་པར་གཏན་ལ་
ཕབ་པ་ཡིན་མོད། དེས་ན་བཤད་སྒྲུབ་ཀྱི་བསྟན་པ་རིན་པོ་ཆེ་དེ་ཉིད་འཇིག་རྟེན་དུ་
352



པ :
༄༅ ། །འགྲིག་ཡིག་དང་སྐྱབས་འཇུག་སོགས་ཀྱི་སྐོར།
ཡུན་རིང་གནས་པའང་དམ་པ་རྣམས་ཀྱིས་འཛིན་སྐྱོང་སྤེལ་གསུམ་ཁོ་ནར་རག་ལས་
པས་ན། འོད་སྲུང་ཆེན་པོ་སོགས་བསྟན་པའི་གཏད་རབས་བདུན་དང༌། ཤིང་རྟ་
ཆེན་པོ་ གཉིས་ སོགས་འཛམ་གླིང་མཛེས་པར་བྱེད་ པའི་རྒྱན་དྲུག་མཆོག་གཉིས།
གྲུབ་ཆེན་ས་ར་ཧ་པ་སོགས་རྒྱ་གར་གྲུབ་ཆེན་བརྒྱད་ཅུ་སོགས་མདོ་སྔགས་ཟུང་གི་
བསྟན་པ་མི་ནུབ་པའི་རྒྱལ་མཚན་ཐུགས་བསྐྱེད་ཀྱི་དཔུང་བ་བརྟན་པོས་གྱེན་དུ་
བསླངས་པ་ནི་གཞལ་བར་དཀའ་བའི་བཀའ་དྲིན་གྱི་གནས་སུ་ཆེ། དེ་ལྟར་འཕགས་
ཡུལ་བསྟན་པའི་ཆུ་བོ་གངས་ཅན་ཡུལ་དུ་འདྲེན་པར་མཛད་པའི་ལོ་རྒྱུས་ཀྱི་དབང་དུ་
བྱས་ན། བོད་ཡུལ་གྲུ་འཛིན་ཞིང་གི་བདག་པོ་འཕགས་མཆོག་འཇིག་རྟེན་དབང་
ཕྱུག་གི་རྣམ་སྤྲུལ་ཆོས་རྒྱལ་སྲོང་བཙན་སྒམ་པོ་དང༌། མཁན་སློབ་ཆོས་གསུམ་གྱིས་
གཙོས་ལོ་པཎ་སྐྱེས་མཆོག་ནམ་མཁའི་སྐར་ཚོགས་ལྟར་བགྲང་ལས་འདས་པ་བྱོན་ཏེ།
དམ་པའི་ཆོས་ཀྱི་སྒྲོན་མེ་གསར་དུ་སྦར་བ་དང་། བསྟན་པ་དར་ཟིན་གོང་འཕེལ་དུ་
གཏོང་བའི་མཁས་གྲུབ་དམ་པ་རྣམས་ཀྱི་བཀའ་དྲིན་མཆོག་ཏུ་ཆེ། བར་དུ་བསྟན་པ་
ཕྱི་དར་གྱི་དུས་སུའང་ལྷ་བླ་མ་ཁུ་དབོན་སོགས་ཀྱིས་ལྔ་བརྒྱའི་གཙུག་རྒྱན་ཇོ་བོ་དཱི་བམ་
ཀ་ར་སྤྱན་དྲངས་ཏེ། བོད་ཡུལ་གྱི་བསྟན་པ་དག་ཐེར་དྲི་མ་མེད་པ་མཛད་ནས་བསྟན་
པ་ཡོངས་སུ་རྫོགས་པས་གངས་ཅན་གྱི་ལྗོངས་ལ་ཁྱབ་པར་བྱས་ཤིང་། ཇོ་འབྲོམ་ཡབ་
སྲས་ཀྱིས་བཀའ་གདམས་བསྟན་པ་བོད་ཡུལ་དུ་ཉིན་མོའི་སྣང་བ་ལྟར་གསལ་བར་
གྱུར། དེ་ལྟའི་རྣམ་ཐར་གཙང་མ་ལྷུར་བཞེས་པའི་བཀའ་གདམས་གསར་མ་བ་ནི།
འཇམ་དཔལ་རྩ་རྒྱུད་ལས། ང་ནི་མྱ་འདས་འོག་ཏུ། །ས་ཡི་སྟེང་འདི་སྟོང་བ་ན། །
ཁྱོད་ཉིད་བྱིས་པའི་ གཟུགས་ ཀྱིས་ནི། ། སངས་རྒྱས་མཛད་པ་བྱེད་པར་གྱུར། །
ཞེས་གསུངས་པ་ལྟར། ཁམས་གསུམ་ཆོས་ཀྱི་རྒྱལ་བོ་ཤར་ཙོང་ཁ་བ་བློ་བཟང་གྲགས་
པའི་དཔལ་གྱིས། དགེ་ལྡན་རྣམ་པར་རྒྱལ་བའི་གླིང་ཆེན་པོ་ ཕྱག་འདེབས་མཛད་
353



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ནས་གསེར་མདོག་ཅོད་པན་འཆང་བའི་རིང་ལུགས་དཀར་འབྱམས་ཡུག་གཅིག་གིས་
ཡངས་པའི་ས་ཆེན་ཁྱབ་པར་མཛད་པས་ན། འཇམ་མགོན་རྒྱལ་བ་ཡབ་སྲས་བརྒྱུད་
པར་བཅས་པ་སངས་རྒྱས་བསྟན་པའི་དཔལ་དུ་བཀའ་དྲིན་ཆེ། ཁྱད་པར་རྗེ་རྒྱལ་བ་
གཉིས་པའི་རིང་ལུགས་འཛིན་པ་སྐྱབས་མཆོག་མཐོང་བ་དོན་ལྡན་ཀུན་གཟིགས་ཡེ་
ཤེས་ཀྱི་ཉི་མ་ཆེན་པོ་ཀུན་མཁྱེན་འཇམ་དབྱངས་བཞད་པའི་རྡོ་རྗེ་ནས་མདོ་སྨད་
གསེར་ལྡན་ཡངས་པའི་ལྗོངས་འདིར་དགེ་ལྡན་བཀྲ་ཤིས་གཡས་སུ་འཁྱིལ་བའི་ཆོས་སྡེ་
ཆེན་པོ་ཕྱག་བཏབ་མཛད་ནས། འཆད་རྩོད་རྩོམ་གསུམ་གྱི་ཆོས་སྒྲ་རྒྱུན་མི་འཆད་
པར་སྒྲོགས་པའི་འདུས་སྡེ་ཆེན་པོ་འདིའི་གཙོས་དགོན་མ་ལག་དང་བཅས་པ་ཆོས་
སྲིད་ཟུང་གིས་བསྐྱངས་ཤིང་། སངས་རྒྱས་བསྟན་པ་མཁའ་ཁྱབ་ཏུ་སྤེལ་བར་མཛད་
པ་ནི། མདོ་སྨད་ཀྱི་ཡུལ་འདིར་བཀའ་དྲིན་བླ་ན་མེད་པས་བསྐྱངས་པ་ཡིན་ལ། ཡང་
དགོས་མ་དགོན་བཀྲ་ཤིས་འཁྱིལ་གྱི་དགོན་མ་ལག་བརྒྱ་རྩ་ལྷག་བཞུགས་པའི་ནང་
ནས། བདག་ཅག་གི་མེ་ཏོག་ཕོག་པའི་དགོན་སྡེ་བཀྲ་ཤིས་བདེ་ལེགས་འཁྱིལ་བའི་
གླིང་ཆེན་པོ་འདི་ཉིད་ནི། བདག་ཅག་རྣམས་ཀྱི་མ་འདྲིས་མཛའ་བཤེས་ཆེན་པོ་སྟོན་
པ་མཉམ་མེད་ཐུབ་པའི་དབང་བོའི་གདུང་འཚོབ་རིགས་དང་དཀྱིལ་འཁོར་རྒྱ་མཚོའི་
མངའ་བདག་རྡོ་རྗེ་འཆང་ཆེན་པོ་རྗེ་བཙུན་བློ་བཟང་ཆོས་ཀྱི་རྒྱ་མཚོ་དཔལ་བཟང་བོ་
མཆོག་ནས། རབ་བྱུང་བཅོ་ལྔ་བའི་ས་མོ་གླང་གི་ལོར་ཕྱག་འདེབས་མཛད་ཅིང་
མཁན་ཆེན་སྟག་ལུང་རིན་པོ་ཆེ་དང་རྣམ་གཉིས་ནས་བཤད་སྒྲུབ་ཟུང་གིས་བསྟན་པ་
བསྐྱངས་ཤིང༌། དགོན་སྡེ་འདི་ཉིད་ཀྱི་ཆོས་སྲིད་ལེགས་ཚོགས་ཀྱི་བྱ་བ་སྐྱབས་མགོན་
ཀུན་མཁྱེན་ལྔ་བ་ཆེན་པོར་ཕུལ་ནས་བདག་གིར་བཞེས་ཏེ་བཅའ་ཡིག་ཆེན་མོ་གནང་
བ་ནས། དགེ་བསྐོས་གསར་རྙིང་བརྗེ་བའི་མཚམས་ལ་བསྟན་པའི་སྐྱོང་རབས་དང་
འབྲེལ་བར་བཅའ་ཡིག་ཆེན་མོ་རེ་ཀློག་པའི་ཕྱག་སྲོལ་ཡོད་པ་ཡིན་མོད། ད་ལྟ་སངས་
354



༄༅ ། །འགྲིག་ཡིག་དང་སྐྱབས་འཇུག་སོགས་ཀྱི་སྐོར།
རྒྱས་བསྟན་པའི་གོད་ཆག་དང་ཕྲད་ནས་བཅའ་ཡིག་ཆེན་མོ་ཀློག་རྒྱུ་མ་བྱུང་ཡང་།
བཅའ་ཡིག་ཆེན་མོའི་དགོངས་དོན་དང་འབྲེལ་བར་ཆོས་འདུལ་བའི་བསླབ་ཁྲིམས་
དང་མཐུན་པའི་ཚོགས་གཏམ་རེ་འབུལ་བའི་ཕྱག་སྲོལ་ཡོད་ལ། ཕྱག་སྲོལ་བཟང་བོ་
དེ་ཉིད་མ་ནུབ་པར་ཡར་རྒྱས་སུ་འགྲོ་བའི་དབང་དུ་བཏང་ན། ཞེས་པ་འདི་ནི་
སློབ་བུ་ཚུལ་ཁྲིམས་རྒྱ་མཚོའི་འདོད་མོས་ལྟར། ༡༩༩ ༡ལོར་ རེ་སྐོང་རིག་ པ་འབྱུང་བའི་གྲོང་ཁྱེར་ནས་
སྦྱར་བའོ། །
༄༅༅། །བཀྲ་ཤིས་བདེ་ལེགས་འཁྱིལ་བའི་གླིང་གི་སྔར་ཡོད་
ཆོས་ཐོག་སྟེང་དུ་འཆད་ཉན་ཆོས་ཐོག་དགུ་
བཙུགས་པའི་ཟླ་ཚེས་གཏན་ཕབ་
ཀྱི་མ་ཕྱི་གསལ་བའི་མེ་
ལོད་བཞུགས་སོ། །
༄༅། །ཨོཾ་སྭཱ་སྟི།
རྨད་བྱུང་མཚན་དཔེའི་གྲགས་སྙན་དབྱར་སྐྱེས་རྔ། །
གསུང་གསང་སྒྲ་འཛིན་བཅུད་དུ་ལེགས་སྨིན་ཞིང༌། །
ཐུགས་རྗེའི་ཆར་གྱིས་འགྲོ་ཀུན་ཚིམ་མཛད་པ། །
མཉམ་མེད་ཤཱཀྱའི་རྒྱལ་བོ་དང་བས་མཆོད། །
355



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྐྱབས་གསུམ་ངོ་བོ་ཀུན་མཁྱེན་བཞད་པའི་རྗེ། །
དད་པའི་རྒྱལ་མཚན་རྩེ་མོར་གུས་བསྟེན་ཞིང་། ། །
གདན་སའི་ཁྲི་འཛིན་དགེ་འདུན་རྒྱལ་མཚོའི་སྡེས། །
འཆད་ཉན་ལེགས་བཙུགས་ཞལ་བཀོད་གསལ་བར་བྲི། །
ངམ་རག
དེ་ལ་འདིར། སྐྱབས་མཆོག་ཀུན་མཁྱེན་དྲུག་པ་ཆེན་པོའི་ཐུགས་རྗེ་སྤྱན་གྱིས་
བསྐྱངས་ཏེ། ཀུན་མཁྱེན་གོང་མས་རྩེ་གཞུང་དུ་བླ་བྲང་གི་འཆད་ཉན་དབུ་ཚུགས་
པའི་དུས་ཆེན་དང་བསྟུན་ཏེ། དགོན་འདིར་ཆོས་གྲྭའི་འཆད་ཉན་དབུ་ཚུགས་དགོས་
པའི་གསུང་གི་མེ་ཏོག་བབས་པར་བརྟེན། གདན་སའི་ཁྲི་ལས་ཐོག་པ་རྗེ་དགེ་འདུན་
རྒྱ་མཚོ་དཔལ་བཟང་བོས། རབ་གནས་ཤིང་ཕག་ཟླ་གསུམ་པའི་ཚེས་བཅོ་ལྔ་ལ་ལམ་
སྔགས་ཀྱི་ཆོས་ཐུན་དང༌། བཀའ་པོད་ལྔའི་བརྩི་བཞག་གནང་ནས་ཆོས་གྲྭའི་འཆད་
ཉན་གྱི་དབུ་བཙུགས། སྔར་ཡོད་ཆོས་ཐོག་གི་སྟེང་། ཆོས་གྲྭའི་ཆོས་ཐོག་དགུ་གསར་
འཛུགས་དང་། འཛིན་གྲྭ་འཕར་མཚམས་དང༌། རྩོད་མཚམས་སོགས་ཞལ་བཀོད་
ཞིབ་རྒྱས་བསྩལ་པ་ལྟར། ཆོས་ཐོག་གི་ཉི་སྐར་བཅོས་སྒྲིག་གཏན་ཕབས་ཕྱི་མོ་བཀོད་
པ་གཤམ་གསལ།
དེ་ཡང་ཧོར་ཟླ་དང་བོའི་ཚེས་གཅིག་ལ་ལོ་གསར་ཚེས་གཏོར། ཚེས་གསུམ་ལ་
སྨོན་ལམ་ཡར་འཚོགས། བཅུ་དྲུག་ལ་བྱམས་པ་གླིང་བསྐོར། ཚེས་བཅུ་དགུ་ལ་ཤིང་
བཟའ་བློ་བཟང་ཆོས་ཀྱི་རྒྱ་མཚོའི་གདུང་མཆོད་ཡར་འཚོགས་འཇིགས་བྱེད་བདག་
འཇུག་ཉེར་གཉིས་བར་ཉིན་གསུམ། ཚེས་ཉེར་བདུན་ལ་དཔྱིད་ཆོས་དང་བོའི་ཡར་
འཚོགས། ཧོར་ཟླ་གཉིས་པའི་ཚེས་ལྔ་ལ་རྗེའི་སྟོང་མཆོད། ཚེས་བཅུ་གཉིས་ལ་ཆོས་
མཚམས་སྨོན་ལམ། ཚེས་ཉེར་གསུམ་ལ་ཀུན་མཁྱེན་སྐུ་ཕྲེང་བཞི་བ་དང་ལྔ་བ་ཆེན་པོ་
356



༄༅། །འགྲིག་ཡིག་དང་སྐྱབས་འཇུག་སོགས་ཀྱི་སྐོར།
གཉིས་ཀྱི་གདུང་མཆོད་འཇིགས་བྱེད་བདག་འཇུག་ཉིན་གཅིག ཉི་ ཤུ་བརྒྱད་དགུ་
གཉིས་ལ་རྔ་ཆིངས།ཧོར་ཟླ་གསུམ་པའི་ཚེས་བཅུ་བཞི་ནས་བཅུ་དྲུག་བར་དུས་འཁོར།
ཚེས་བཅུ་བདུན་ལ་ དཔྱིད་ཆོས་གཉིས་པའི་ཡར་འཚོགས། ཉི་ ཤུ་ དྲུག་ ལ་ཆོས་
མཚམས་སྨོན་ལམ། ཧོར་ཟླ་བཞི་བའི་ཚེས་ལྔ་ལ་མཆོད་པའི་ཆོས་ཐོག་ཡར་འཚོགས་
བྱས་ཏེ། ཚེས་བཅོ་ལྔར་མཆོད་པ་གྲོལ། ཚེས་བཅུ་བདུན་ལ་དཔྱིད་ཆོས་གསུམ་པའི་
ཡར་འཚོགས། ཉེར་གསུམ་ཆོས་མཚམས་ སྨོན་ལམ། བརྒྱད་དགུ་གཉིས་ལ་རྔ་
ཆིངས། ཧོར་ཟླ་ལྔ་བའི་ཚེས་གཅིག་ལ་མཚོ་ཁའི་ལྷ་ཆེན་དཔལ་འབར་དཔང་བསྟོད།
ཚེས་བཞི་ལ་མགོན་ཁང་ལྷ་ཐོ་དཔང་བསྟོད། ཚེས་བརྒྱད་ལ་རྗེའི་སྟོང་མཆོད། ཚེས་
དགུ་ནས་མ་ཎི་བུམ་སྒྲུབ། བཅོ་ལྔར་གྲོལ། ཚེས་བཅུ་བདུན་ལ་དབྱར་ཆོས་ཡར་
འཚོགས། ཚེས་ཉེར་བདུན་ལ་རྗེ་སྟག་ལུང་སྐལ་བཟང་བསྟན་པའི་རྒྱལ་མཚན་གྱི་
གདུང་མཆོད་འཇིགས་བྱེད་བདག་འཇུག་ཉིན་གཅིག ཧོར་ཟླ་དྲུག་པའི་ཚེས་གཅིག་
ལ་རྒྱབ་རི་གོང་ཞོལ་སྟོད་རྒྱུ། ཚེས་གཉིས་ཆོས་མཚམས་སྨོན་ལམ། ཚེས་གསུམ་ལ་
བདེ་མཆོག་ལྷ་ལྔའི་བདག་འཇུག་འཚོགས་ནས་ཚེས་ལྔ་ཉིན་གྲོལ། ཚེས་དྲུག་ལ་སྟོང་
དཔོན་བསྟོད། ཚེས་བདུན་ནས་མདོ་གསུམ་ཞིང་དང་ཁུ་སུན་ཞང་གཉིས་ཀྱི་སྡེ་བའི་
སྐུ་རིམ་ལ་ཕེབས་ནས། ཚེས་བཅུ་བཞིར་དགོན་པར་འབྱོར་བ་བྱེད་རྒྱུ། ཚེས་བཅུ་
གསུམ་ལ་རྒྱུན་བཞུགས་རྣམས་ཀྱིས་ཀླུ་དབང་རྒྱལ་བོའི་བུམ་སྒྲུབ་བྱ། ཚེས་བཅོ་ལྔར་
དབྱར་ཞལ་གྱིས་བཞེས་རྒྱུ། ཧོར་ཟླ་བདུན་པའི་ཚེས་གསུམ་ཉིན་རིགས་གྲྭའི་ཆོས་
ཐོག་ཡར་འཚོགས་བྱེད། ཚེས་དགུ་ཉིན་ཆོས་མཚམས་སྨོན་ལམ། ཚེས་བཅོ་ལྔའི་
ཉིན་རིགས་གྲྭ་གྲོལ། ཚེས་བཅུ་བདུན་ལ་སྟོན་ཆོས་ཡར་འཚོགས། ཧོར་ཟླ་བརྒྱུད་
པའི་ཚེས་གཅིག་ལ་ཆོས་མཚམས་སྨོན་ལམ་བྱ་ཞིང་། ཚེས་གཉིས་ནས་དབྱར་སྟོན་
ལྗོངས་རྒྱུར་ཕེབས། ཚེས་བདུན་ནས་ཀུན་རིག་ས་ཆོག་ཚུགས། ཚེས་བཅུ་ལ་ཡོངས་
357



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འཛིན་བློ་བཟང་བཀྲ་ཤིས་པའི་གདུང་མཆོད་སྨན་རིང་ཉིན་གཅིག ཚེས་བཅུ་བཞི་
ཀུན་རིག་ཡར་འཚོགས། བཅོ་ལྔ་ནས་ཀུན་རིག་བདག་འཇུག ཉེར་གཉིས་ལ་ཀླུ་
ཆོག་བྱས་ནས་གྲོལ། དེ་ཉིན་རྟ་མགྲིན་ཁང་གི་གཏོར་མ་བཟོ་ཞིང་ཡར་འཚོགས་བྱེད།
ཚེས་ཉེར་གསུམ་ནས་ཉེར་དགུ་བར་རྟ་མགྲིན་བདུན་སྒྲུབ། ཧོར་ཟླ་དགུ་བའི་ཚེས་
གཉིས་ལ་གཅོད་ཀྱི་ཆོས་ཐོག་ཡར་འཚོགས། ཚེས་དགུ་ལ་སྦྱིན་བསྲེག ཚེས་བཅོ་ལྔར་
བྱམས་པའི་སྟོང་མཆོད། ཚེས་བཅུ་བདུན་ས་དཀར་ཆོས་ཐོག་ཡར་འཚོགས། ཉེར་
གཉིས་ལ་རྗེའི་སྟོང་མཆོད། ཉེར་བདུན་ཆོས་མཚམས་སྨོན་ལམ། ཉི་ཤུ་བརྒྱད་དགུ་
གཉིས་ལ་རྔ་ཆིངས། ཧོར་ཟླ་བཅུ་བའི་ཚེས་ གསུམ་ལ་ལྔ་མཆོད་ཆོས་ ཐོག་ཡར་
འཚོགས། ཚེས་དགུ་ཉིན་ཆོས་མཚམས་སྨོན་ལམ། ཚེས་ཉེར་བཞི་ལ་ལྔ་མཆོད་ཡར་
འཚོགས། ཉི་ཤུ་བརྒྱད་དགུ་གཉིས་ལ་རྔ་ཆིངས་བྱས་ཏེ་གཏོར་རྒྱག ཧོར་ཟླ་བཅུ་
གཅིག་པའི་ཚེས་གསུམ་ནས་མཚམས་ལ་བཞུགས་ཏེ་ཚེས་དགུ་ཉིན་སྦྱིན་བསྲེག་བྱ།
ཚེས་བཅུ་བདུན་ནས་དགུན་ཆོས་ཡར་འཚོགས། ཉི་ ཤུ་བརྒྱད་ དགུ་ གཉིས་ལ་རྔ་
ཆིངས།ཧོར་ཟླ་བཅུ་གཉིས་པའི་ཚེས་བཞི་ལ་ཆོས་མཚམས་སྨོན་ལམ། དེ་ནས་སྨོན་
ལམ་གཤར་སྦྱང་ཉི་མ་གང་འཚམས། ཚེས་ཉི་ཤུ་གཅིག་ལ་པཎ་ཆེན་ཆོས་ཀྱི་རྒྱལ་
མཚན་གྱི་གདུང་མཆོད་འཇིགས་བྱེད་བདག་འཇུག་ཉིན་གཅིག ཚེས་ཉེར་གཉིས་
མགོན་ཁང་གཏོར་སྒྲུབ་ཀྱི་གཏོར་བཟོ། ཚེས་ཉེར་གསུམ་ནས་གཏོར་སྒྲུབ་ཚུགས།
ཉི་ཤུ་བརྒྱད་དགུ་གཉིས་ལ་ཚོགས་ཆེན་གྱི་རྔ་ཆིངས། ཉེར་དགུའི་ཉིན་དགུ་གཏོར་
གཏོར་རྒྱག་ལ། ཚོགས་ཆེན་གཏོར་རྒྱག་ཏུ་ཕེབས་ནས་དགུ་གཏོར་འཕེན།
གསལ་བཤད། ཟླ་རེའི་ཚེས་ཉི་ཤུ་ཐམ་པ་རྣམས་སུ་གདུང་མཆོད་ལ་དམིགས་
ཏེ་འཇུག་པ་ཚོགས་ནས་གསུང་རྒྱུ། ཚེས་གཉིས་རྣམས་ལ་ལྷ་ཚེས། ཟླ་རེར་དུས་
འབྲེལ་གསོ་སྦྱོང་གཉིས་རེ་དང༌། ཉིན་དེ་དག་ཏུ་གླིང་བར་གད་བདར་བྱས་ཏེ་གར་
358
པ



༄༅། །འགྲིག་ཡིག་དང་སྐྱབས་འཇུག་སོགས་ཀྱི་སྐོར།
རྒྱག་རྒྱུ། གླིང་ཉུལ་བས་ལྟ་རྟོགས་ཐོན་པ་བྱ་རྒྱུ། ཆོས་གྲྭའི་ཆོས་ཐོག་དགུའི་ཡར་
འཚོགས་རྣམས་སུ་ཡང་ལྷ་ཚེས་བྱ་རྒྱུ་ཐུགས་ལ་ངེས་དགོས་སོ། །
འདིར་བཀོད་པའི་ཆོས་ཐོག་གི་ཉི་སྐར་གནམ་གང་ཡོད་རྩིས་ལྟར་བཀོད་པ་ནི་
བཀྲ་ཤིས་འཁྱིལ་གྱི་ཆོས་ཐོག་གིས་རྩིས་དང་བསྟུན་པ་ཡིན་ལ། དངོས་རྩིས་དང་
བསྟུན་ན་ཉི་མ་བསྣུར་རྒྱུ་ཡོད་པ་ཤེས་དགོས་པ་དང་། འདས་ཆོག་རེ་ཡོད་ཚེ་ཆོས་
ཐོག་ཉི་མ་ཕྱིར་བསྣུར་ནས་ཆོས་ཐོག་མི་ཆད་པ་བྱེད་དགོས་སོ། །
359



གསལ་བྱེད་རེའུ་མིག་དང་བོ།
གསལ་བཤད་
ཧོར་ཟླ་དང་བོ། ཧོར་ཟླ་གཉིས་པ། ཧོར་ཟླ་གསུམ་པ།
ཧོར་ཟླ་བཞི་བ།
ཧོར་ཟླ་ལྔ་བ།
ཧོར་ཟླ་དྲུག་པ།
ལོ་གསར་ཚེས་
གཏོར།
ལྷ་ཆེན་དཔལ་
འབར་བསྟོད་རྒྱུ།
རྒྱབ་རི་གོང་ཞོལ་
དཔང་བསྟོད།
ཆོས་མཚམས་སྨོན་
འམ་ཡར་འཚོགས།
3༔
སྨོན་འམ་ཡར་
འཚོགས།
བདེ་མཆོག
བདེ་མཆོག
རྗེའི་སྟོང་
མཆོད་
མཆོད་པ་ཡར་
འཚོགས།
བདེ་མཆོག
སྟོང་དཔོན་
བསྟོད་རྒྱུ།
ཞང་གཉིས་ཀྱི་
རིམ་གྲོར་རྒྱུ།
–
རྗེའི་སྟོང་མཆོད་
མ་ཎི་རིལ་སྒྲུབ།
# |
དཔྱིད་ཆོས་ཆོས་
མཚམས་སྨོན་ལམ།
ཀླུ་དབང་རྒྱལ་བོའི་
བུམ་སྒྲུབ།
དུས་འཁོར།
རིམ་གྲོ་དགོན་
པར་འདུ་
དུས་འཁོར།
མཆོད་པ་གྲོལ། །
མ་ཎི་རིལ་་ དབྱར་ཞལ་གྱིས་
སྒྲུབ་གྲོལ་ བཞེས།
360



༄༅ ། །འགྲིག་ཡིག་དང་སྐྱབས་འཇུག་སོགས་ཀྱི་སྐོར།
;，：་་་་་
བྱམས་པ་གླིང་
16
སྐོར།
དུས་འཁོར།
ཚེས
17
ལྷག་མཆོད།
དཔྱིད་ཆོས་གཉིས་དཔྱིད་ཆོས་གསུམ་ དབྱར་ཆོས་ཆེན་
པའི་ཡར་འཚོགས།པའི་ཡར་འཚོགས། མོའི་ཡར་འཚོགས།
གདུང་མཆོད་
ཡར་འཚོགས་
-.
..
འཇིགས་བྱེད་
བདག་འཇུག
འཇུག་པ།
འཇུག་པ།
འཇུག་པ།
འཇུག་པ།
འཇུག་པ།
ནི་མ་ཏ་ར་ས་
མ
་རབས་དཔལ་
ཚེས
22
བདག་འཇུག་གྲོལ།
འཇུག་པ།
ཀུན་མཁྱེན་གདུང་
ཚོས་མཚམས་
མཆོད་
སྨོན་ལམ།
ཆོས་མཚམས་
སྨོན་ལམ་
དཔྱིད་ཆོས་ཆེན་
མོའི་ཡར་འཚོགས།
གདུང་མཆོད།
རྔ་ཆིངས
ང་ཆིངས།
ཇ་ཆིངས།
ང་ཆིངས།
ཚེ་
361



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གསལ་བྱེད་རེའུ་མིག་གཉིས་པ།
གསལ་བཤད།
ཧོར་ཟླ་དང་བོ།
ཧོར་ཟླ་གཉིས་པ། ཧོར་ཟླ་གསུམ་པ།
ཧོར་ཟླ་བཞི་བ། །
ཧོར་ཟླ་ལྔ་པ།
ཧོར་ཟླ་དྲུག་པ།
ཚེས
1
ཆོས་མཚམས་
སྨོན་ལམ།
ལྗོངས་རྒྱུ་གཅོད་ཀྱི་ཆོས་ཐོག་
དབྱར་སྟོན ཡར་འཚོགས།
༢
རིགས་གྲྭའི་ཆོས་ཐོག་
ལྕམཚོ་ཚོས་
སྐུ་མཚམས་
ཡར་འཚོགས།
པ་ཞུགས་པ།
ཆོས་མཚམས་སྨོན་
.
་...
：
ཀུན་རིག་ས་ཆོག་
ཆོས་མཚམས་
སྨོན་ལམ་
གཅོད་ཀྱི་སྦྱིན་
བསྲེག་
ཆོས་མཚམས་
སྨོན་ལམ།
སྦྱིན་བསྲེག་
-+
+
+
+
+++
+
+
10
ཡོངས་འཛིན་ཚང་
གི་གདུང་མཆོད
ཀུན་རིག་ཡར་
འཚོགས།
ཚེས
15
རིགས་སྤུ་གྲོལ་
བྱམས་པའི་
སྟོང་མཆོད།
362



༄༅། །འགྲིག་ཡིག་དང་སྐྱབས་འཇུག་སོགས་ཀྱི་སྐོར།
ཚོ
།
སྟོན་ཆོས་
ས་དཀར་ཆོས་
དགུན་ཆོས་ཆེན་མོའི་
%
ཆེན་མོ།
ཡར་འཚོགས།
ཀ་：་，，་་་་
@
ཚོ
འཇུག་པ།
འཇུག་པ།
འཇུག་པ།
འཇུག་པ་
འཇུག་པ།
ཀུན་རིག་སྦྱིན་
པཎ་ཆེན་གདུང|
བསྲེག
མཆོད་
–
*
འཇུག་པ།ཀླུ་ཆོག །
གཏོར་བཟོ་
རྗེའི་སྟོང་
མཚོད་
གཏོར་སྒྲུབ
གཏོར་བཟོ།
རྟ་མགྲིན་
གཏོར་བཟློག་
མགོན་ཁང་གཏོར་
སྒྲུབ་ཚུགས།
+-
-
བསམ་མཁ་ཚབས་པ་བ་བག་ལ་ཨ་
ལྗམཚོ་ཡར་
འཚོགས།
ཆོས་མཚམས་
སྨོན་ལམ་
རྫ་ཆིངས།
ཚོགས་ཆེན་
ཇ་ཆིངས།
ཛ་ཚིངས།
རྔ་ཚངས།
གཏོར་རྒྱུག
རྔ་ཆིངས། །
ཚོགས་ཆེན་
རྔ་ཚིངས་
རྟ་མགྲིན་
གྲོལ།
363



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༄༅། །ཚོགས་གཏམ།
་
༄༅ ། །འོ་ལགས་སོ། ། ལྷ་དང་བཅས་པའི་འགྲོ་བ་ཡོངས་ཀྱི་བསོད་ནམས་
ཀྱི་ཞིང་ས་དམ་པར་གྱུར་པ་འཕགས་མཆོག་མཁས་མང་འདུས་པ་རྒྱ་མཚོའི་སྙན་གྱི་
དབང་བོ་དྲི་མ་མེད་པའི་དྲུང་དུ་གང་ཞུ་ན། དེ་ཡང་དགེ་བསྐོས་གསར་རྙིང་བརྗེ་བའི་
མཚམས་ལ་ཚོགས་གཏམ་རེ་འབུལ་བའི་ཕྱག་སྲོལ་ཡོད་པས་ཕྱག་སྲོལ་བཟང་བོ་དེ་
ཉིད་མ་ནུབ་པར་ཡར་རྒྱས་སུ་འགྲོ་བའི་དབང་དུ་བཏང་ན། ཐོག་མར་ཞུགས་པ་བོའི་
རྟེན་གྱི་གང་ཟག ཀུན་སྤྱོད་དག་པའི་ཉམས་བཞེས་ཀྱི་རིམ་པ། ཞར་བྱུང་སྒྲིག་ལམ་
གྱི་རིམ་པ་དང་གསུམ་དུ་གསུངས་ཡོད།
ཐོག་མར་ཞུགས་པ་བོ་ནི། འདུལ་བ་མེ་ཏོག་ཕྲེང་རྒྱུད་ལས། དེ་དག་དགེ་
རྒྱུན་མེད་མིན་ཞིང༌། ། ཐར་བའང་མི་འདོད་མ་ཡིན་མོད། །གཅིག་ཏུ་བསྟན་ལ་
གཅེས་པ་ཡིས། །ཐོས་ནས་སྐྱོན་དུ་བལྟ་ཕྱིར་བཀག ། ཅེས་གསུངས་པ་ལྟར།
སྡོམ་པ་སྐྱེ་བ། གནས་པ། མཛེས་པ། ཁྱད་པར་དུ་གྱུར་པའི་བར་ཆད་བཞི་དང་བྲལ་
བ། དགེ་ཚུལ་སློང་གི་སྡོམ་ལྡན་དང་མ་མཐའ་ཡང་བར་མ་རབ་བྱུང་གི་ཚུལ་ཁྲིམས་
དང་ལྡན་པ་ཞིག་ངེས་པར་དགོས་ཤིང་། སྡོམ་པ་བླང་བ་ཙམ་གྱིས་མི་ཆོག་པར་བསླབ་
བྱ་རྣམས་ཚུལ་བཞིན་ལེགས་པར་བསྲུང་བ་ཞིག་དགོས་ཏེ། ཚུལ་ཁྲིམས་ཡང་དག་
པར་ལྡན་པའི་མདོ་ལས། དགེ་སློང་དག་སྲོག་དང་བྲལ་ཞིང་ ཤི་བ་ནི་བླ་ཡི། །ཚུལ་
ཁྲིམས་ཉམས་ཤིང་ཞིག་པས་ནི་དེ་ལྟ་མ་ཡིན་ནོ། ། ཞེས་སོགས་རྒྱ་ཆེར་གསུངས་པ་
རྣམས་ཤེས་དགོས་ཤིང༌། སྡོམ་པ་ཐོབ་ཙམ་དང་། བསླབ་པ་སྲུང་ཙམ་གྱིས་མི་ཆོག་
པར། ལྟ་བ་དང་གྲུབ་མཐའ་གཙང་བ། རྩ་བཞི་ཆང་དང་བཅས་པ་ལ་མཐོང་ཐོས་
364



༄༅། །འགྲིག་ཡིག་དང་སྐྱབས་འཇུག་སོགས་ཀྱི་སྐོར།
དོགས་གསུམ་གྱི་ཆ་ཙམ་ཡང་མ་བྱུང་བ་ཞིག་དགོས། གང་བདེ་གང་སྐྱིད་ཀྱི་བག་
ཡངས་ལ་སྤྱོད་ཚེ་དགོན་འདི་ནས་འདུག་བསམ་འཛིན་ཅིང་། དཀའ་སྤྱད་སྡུག་རུས་
ཀྱི་གུ་དོགས་བྱུང་ཚེ་འགྲོ་འདོད་ཀྱི་སེམས་རྩེ་གཉིས་ཅན་མ་ཡིན་པར་སྐྱིད་སྡུག་ལེགས་
ཉེས་ཅི་བྱུང་ཡང་བླ་མ་དཀོན་མཆོག་མཁྱེན་སྙམ་པའི་བློ་གཏན་ཁེལ་བའི་གསར་བུ་
ཞིག་དགོས་ཏེ། ཇི་སྐད་དུ། བེ་བུམ་སྔོན་པོ་ལས། མན་ངག་ཐམས་ཅད་བསྡུས་པའི་
མགོ་ནི། བཤེས་གཉེན་དམ་པ་མི་བཏང་བ་ཡིན་ཞེས་གསུངས་པ་ལྟར། བཤེས་
གཉེན་དམ་པ་ཞིག་དད་པས་དགེ་རྒན་དུ་བསྟེན་ཏེ། མགོ་བཤེས་གཉེན་བསྟེན་ཚུལ་
ནས་མ་འཆུག་པ་ཞིག་བྱེད་དགོས། དགེ་རྒན་དེས་ཀྱང་དགེ་ཕྲུག་ལ། འགྲོ་འཆག་
ཉལ་འདུག་སོགས་ཀྱི་མཐའ་བརྟེན་པའི་སྤྱོད་པ་དང༌། ཀློག་སློབ་པ་སོགས་ཡོན་ཏན་
གྱི་རིགས་མཐའ་དག་ལེགས་པར་བསླབས་ནས་དོ་དམ་གང་ལེགས་བྱས་ཏེ་ཆོས་སྒོར་
འཇུག་དགོས། འདུལ་བ་ནས་བཤད་པའི་རྒྱུ་དང་ཁ་དོག་སོགས་རུང་བ། ཚད་དང་
ལྡན་པའི་སྟོད་གཟན། ཤམ་ཐབས། གདིང་བ། སྟོད་འགག ལྕག་གུ ཆབ་རིལ།
ཕྲེང་བ། ཟླ་གམ། ཞྭ་མོ་སོགས་མཁོ་བའི་ཡོ་བྱད་རྣམས་ཚང་བ། བླ་མ་དགེ་བསྐོས་
ལ་ངོ་སྤྲོད་བྱས་ཏེ་ཚོགས་སུ་འཇུག་པའི་རིམ་པ་ཚང་བར་བྱེད་དགོས།
གཉིས་པ། ཀུན་སྤྱོད་དག་པའི་ཉམས་བཞེས་ཀྱི་རིམ་པ་ནི། འདུ་ཁང་སྟེང་
ནས་མང་ཇའི་ཚོགས་བརྡ་བཏང་བ་དང་མཉམ་དུ་གྲྭ་བགྲེས་གཞོན་བར་མ་མཐའ་
དག་འགོར་འགྱངས་སུ་མ་སོང་བར་སྒོ་འཁྱོར་དུ་ཕེབས་ཏེ་དམིགས་བརྩེ་མ་གསུང་
བཞིན་བཞུགས་དགོས། ཡར་འཚོགས་ནས་གྲལ་ལ་བཞུགས་སྐབས། བསླབ་པ་རྒན་
གཞོན་ལྟར་གྲལ་ཡོ་དྲང་མེད་པར་བཞུགས་དགོས། མདུན་ནས་བལྟས་ན་རལ་གྲིས་
བཅད་འདྲ། རྒྱབ་ནས་བལྟས་ན་ཨ་ལོང་སྒོར་འདྲ། དབུ་ལོ་ཡག་གི་སྙེ་མ་ལྟར་ལུས་
རྣམ་སྣང་གི་ཆོས་བདུན་གྱིས་འཁོད་པ་མ་གཏོགས། ཁ་བཏུམ་ཕྱོགས་གཅུས། ཁ་
365



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཡེང་མིག་གཡེང་སོགས་བྱེད་མི་ཆོག དབུ་མཛད་ཀྱིས་ཞལ་འདོན་གོང་གི་དབུ་
བསྐུལ་བ་དང་མཉམ་དུ་རྒྱ་མཚོ་ལ་རྡོ་བཏང་བ་བཞིན་མཐའ་དབུས་མེད་པར་དབྱངས་
རྟ་འདུར་གསུམ་མ་ཉམས་པར་དལ་བྲེལ་དབུ་མཛད་ལ་བརྟེན་ཏེ་ལེགས་པར་གསུང་
དགོས། དེ་ལྟར་ཚོགས་རིང་ཐུང་གི་སྐབས་ལ་རྩེད་མོ་དང་བཞད་གད་སློང་བ།
གཉིད་དང་བྲེ་མོའི་གཏམ་སོགས་མི་མཛེས་པའི་རྒོད་བག་ཅན་གྱི་སྤྱོད་པ་བྱེད་མི་ཆོག
ཇ་ཐུག་སོགས་བཞེས་པའི་ཚེ་ཕུ་ཕུ་ཅག་ཅག་གི་སྒྲ་མེད་པར་ཚུལ་བཞིན་དུ་ལོངས་སྤྱོད་
དགོས། གློ་བུར་གྱི་བར་ཆད་བྱུང་ན་མ་གཏོགས། ཚོགས་མ་གྲོལ་བར་གནང་བ་ཞུས་
ཏེ་ཕྱི་རོལ་དུ་འགྲོ་མི་ཆོག ཚོགས་གང་ཡོད་གྲོལ་འཕྲལ། རང་ཤག་ཏུ་ཕེབས་ནས་
རྒན་པ་རྣམས་ཁ་འདོན་དགེ་སྦྱོར་དང་དཔེ་གཟིགས། བར་ཤར་བ་རྣམས་དཔེ་ཀློག་
འཛིན་སྐྱོར། གསར་བུ་བ་རྣམས་འཛིན་གཤར་སྦྱང་དཔེ་ཁྲིད་སོགས་ཆོས་སྤྱོད་ལ་
འབད་པ་མ་གཏོགས། དོན་མེད་དུ་གྲོང་ཁྱིམ་དུ་ཉུལ་བ། ཚོང་རར་ཉལ་ནས་འདུག་
པ། གླིང་བར་དུ་རྒྱང་འབོད་དང་རྩེད་མོ་རྩེ་བ། ཕུ་ཐུང་གྱོན་པ། ཀུ་ཅོ་འདོན་པ་
སོགས་ཁྱིམ་པ་སུན་འབྱིན་གྱི་ལས་བྱེད་མི་ཆོག ཟླ་བ་བྱུང་ངོ་ཅོག་གི་ཉ་སྟོང་གི་དུས་སུ་
དགེ་ཚུལ་སློང་ཐམས་ཅད་ལྟུང་བ་བཤགས་བསྡམ་གྱི་ངོས་ནས་གསོ་སྦྱོང་མཛད་ཅིང་།
དབྱར་གནས་པར་ཁས་བླང་བ་དང་དགག་དབྱེ་ཡང་དེ་མཚུངས་མཛད་དེ་གཞི་གསུམ་
གྱི་ཉམས་ལེན་ལ་འབད་པ་དྲག་པོ་བྱེད་དགོས། དེ་ཚུན་ནས་ཆོས་ཐོག་ནམ་ཡོད་
དང་། ཆོས་མཚམས་ཀྱི་རིམ་པ་ཕྱག་ལེན་ལྟར་གསར་བུ་རྣམས་ཀྱིས་རྒྱུགས་རིང་ཐུང་
འདོན་རྟ་དབྱངས་གར་ཐིག་དབྱངས་གསུམ། འབུད་རྡུང་དཀྲོལ་གསུམ་མ་ཉམས་
ཡར་ལྡན་དུ་བསླབ་དགོས། དུས་རྒྱུན་གྱི་རྒྱུན་ཚོགས་ལ་མ་ཆད་པར་ཕེབས་པ་ནི།
རང་རང་གི་དཀོར་བཤགས་བསྡམ་གྱི་དགོས་པ་ཁྱད་ཆེ་བ་དང༌། ཁ་འདོན་ཉམས་
བཞེས་ཀྱི་རིམ་པ་རྒྱུན་ཆགས་སུ་བྱེད་པའི་ཐབས་མཁས་གཙོ་བོ་ཡིན་པས་དགོས་
366



.
''
༄༅ །འགྲིག་ཡིག་དང་སྐྱབས་འཇུག་སོགས་ཀྱི་སྐོར།
དབང་ཁྱད་པར་ཅན་བཅས་ཐུགས་ལ་བསྣམས་ནས་མ་ཆག་པར་བྱེད་དགོས།
གསུམ་པ། ཞར་བྱུང་སྒྲིག་ལམ་གྱི་རིམ་པ་ནི། སྤྱི་གཉེར་དོ་དམ་ལས་འཛིན་
པ་རྣམས་ནས་དགེ་འདུན་གྱི་རྒྱུ་རྫས་ལ་ཤ་ཚ་དོ་དམ་བྱེད་པ་དང་། གོང་དུ་འཕེལ་
བའི་ཐབས་ལ་བརྩོན་དགོས། མཆོད་དཔོན་དང་བསྐང་གསོལ་བ། སྒོ་གཉེར་སོགས་
ཀྱིས་རང་རང་གི་ལས་སྐལ་ཐམས་ཅད་ཁུར་དུ་མ་སོང་རྒྱུན་དུ་སོང་བ་ཞིག་བྱེད་དགོས།
ཚོགས་ཆེན་ཇ་མ་ཚོས་ཡུལ་དུས་དང་བསྟུན་པའི་གང་གཟབ་དང་། གཙང་བ་བཞེས་
བྲོ་ཡོད་པ་བྱེད་དགོས། མཚམས་ནང་དུ་བུད་མེད་ཞག་སྡོད་དང་། ནང་མཆོད་ཀྱི་རྒྱུ་
མིན་པར་གླིང་བར་དུ་ཆང་ཁྱེར་མི་ཆོག དགེ་འདུན་གྱི་སྐུ་འགྱེད་རྣམས་ཀྱང་སྔར་རྒྱུན་
གྱི་ཕྱག་སྲོལ་དང་དེང་དུས་ཀྱི་བབས་མཚམས་ཀྱི་ ཐག་གཅོད་དང་བསྟུན་པར་བྱེད་
དགོས། སྒྲིག་ལམ་འོག་ཏུ་ཚུད་པའི་དགེ་འདུན་ཡོངས་ནས་མགོ་འོག་ལ་ལུས་ཆུད་པ།
བྲང་འོག་ལ་སེམས་ཚུད་པ་བྱས་ནས་བཅའ་ཡིག་ཆོས་ཁྲིམས་ལྟར་ལག་ལེན་བྱེད་པ་མ་
གཏོགས། ཁ་ཡོད་ཡོད་ཀྱིས་བཀོད་པ། ལག་ཡོད་ཡོད་ཀྱིས་རི་མོ་རྒྱབ་མི་ཆོག བླ་མ་
ལས་སྣེ་ལ་ཁ་ལན་ལག་ལན་བྱེད་པ། སྒྲིག་ལམ་ཁྱད་དུ་གསོད་པའི་སྦལ་བ་རྨ་ཅན་འདྲ་
བའི་གཏེ་བོ་བྱུང་ཚེ། ཡི་དམ་ཆོས་སྲུང་ལ་གཏད་གཉེར་བྱེད་རྒྱུ། སྒྲིག་ལམ་ཚུལ་
མཐུན་བརྩི་མཁན་རྣམས་ལ་བླ་མ་ཆོས་སྲུང་གིས་འཕྲིན་ལས་གཡེལ་མེད་སྒྲུབ་ནས་
འདི་ཕྱིའི་ལེགས་ཚོགས་ལྷུན་གྱིས་འགྲུབ་པའི་གཡར་དམ་གནང་དགོས། གྲྭ་ཚང་རིན་
པོ་ཆེའི་སྒྲིག་ལམ་ནི། རི་རབ་ལས་དཔངས་མཐོ་བ། རྒྱ་མཚོ་ལས་གཏིང་ཟབ་པ། ཨ་
ལོང་ལས་འགག་དོག་པ། རྟ་རྔ་ལས་ཉག་ཕྲ་བ་ཞིག་ཡིན་པས་ན། ང་ཞུ་བ་བོས་ཞུ་
ཤེས་མ་ཤེས་ལ་ལྟོས་པ་མེད་པར། ཁྱེད་དགེ་འདུན་པ་རྣམས་ཀྱིས་གསན་མཁྱེན་པའི་
ངོས་ནས་སྐལ་ལྡན་དང་བ་འདྲེན་པའི་དམིགས་རྒྱན། འབྱོར་ལྡན་བསོད་ནམས་
བསགས་པའི་ཞིང་སར་འགྲོ་ངེས་པ་ཞིག་བཀའ་དྲིན་སྐྱོང་བར་ཞུ།
367



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཞེས་པ་འདི་ཡང་དགེ་སློང་བློ་བཟང་དཀོན་མཆོག་དགེ་བསྐོས་གསར་བཞེངས་
སྐབས་ཚོགས་གཏམ་དུ། ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱིས་སྦྱར་བའོ། །
༄༅། །ར་བོད་དགོན་བཀྲ་ཤིས་བྱང་ཆུབ་ཆོས་འཕེལ་
གླིང་གི་བཅའ་ཡིག་ཟུར་འདེབས། །
༄༅ ། །རྨད་བྱུང་ཐུགས་བསྐྱེད་ནོར་འཛིན་བཟང་བོའི་གཞིར། །
ཚོགས་ཟུང་རིན་ཆེན་ཁམས་ལས་ལེགས་འཁྲུངས་ཤིང་། །
བླ་མེད་སྐུ་བཞིའི་བང་རིམ་མངོན་འཕགས་པ། །
ཐུབ་དབང་ཀུན་མཁྱེན་ལྷུན་པོའི་ཞབས་ལ་འདུད། །
རྒྱལ་བསྟན་རིན་ཆེན་བང་མཛོད་ལེགས་འཛིན་པའི། །
བསྟན་པའི་གཏད་རབས་ཆེན་པོ་བདུན་ལྡན་ཞབས། །
འཛམ་གླིང་མཛེས་བྱེད་རྒྱན་དྲུག་མཆོག་གཉིས་བཅས། །
འཕགས་ཡུལ་པཎ་གྲུབ་ཚོགས་རྣམས་གཙུག་གི་རྒྱན། །
བོད་ཡུལ་མུན་པའི་གླིང་འདིར་རྒྱལ་བསྟན་གྱི། །
རིན་ཆེན་སྒྲོན་མེ་འདེགས་པའི་ལམ་སྟོན་པ། ། །
ཆོས་རྒྱལ་སྲོང་བཙན་མཁན་སློབ་ཆོས་གསུམ་དང་། །
སྒྲ་བསྒྱུར་ལོ་པཎ་བྱོན་རྣམས་བཀའ་དྲིན་དྲན། །
368



-
, -
，
.
:：་་
༄༅ ། །འགྲིག་ཡིག་དང་སྐྱབས་འཇུག་སོགས་ཀྱི་སྐོར།
༈
}
ལྔ་བརྒྱའི་གཙུག་རྒྱན་དཱི་པཾ་ཀ་ར་དང་། །
བློ་བཟང་རྒྱལ་བའི་དབང་བོ་ཙོང་ཁ་བ། །
བསྟན་པའི་མངའ་བདག་རྒྱལ་བ་ཡབ་སྲས་བཅས། །
དད་པས་གཙུག་ཏུ་བསྟེན་ནོ་རྗེས་འཛིན་མཛོད། །
འཇམ་དཔལ་དབྱངས་དངོས་བླ་མའི་ཞབས་བསྟེན་ཅིང་། །
བློ་བཟང་རིང་ལུགས་ཚུལ་བཞིན་འཛིན་པའི་རྗེ། །
རྨད་བྱུང་ཁྲིམས་ལྡན་འདུས་སྡེ་རིན་ཆེན་མཆོག །
སྐྱོང་མཛད་བཀའ་དྲིན་གསུམ་ལྡན་བླ་མར་འདུད། །
བློ་བཟང་རྒྱལ་བསྟན་རིན་ཆེན་ཁང་བཟང་དུ། །
ལུང་རྟོགས་ཆོས་ཀྱི་ཁྲི་ལ་དབང་བསྒྱུར་པ། །
ལྷ་མིའི་འདྲེན་མཆོག་བྱང་ཆུབ་ཆོས་འཕེལ་ཞེས། །
སྡེ་འདིར་བརྩེ་བས་གཟིགས་མཛད་གང་དེས་སྐྱོངས། །
སྣང་མཐའི་མགོན་པོ་ཐམས་ཅད་མཁྱེན་པ་ཡི། །
བཀའ་ཡི་ལུང་གིས་མཁན་ཁྲིར་དབང་བསྐུར་བ། །
བཀའ་ཆེན་བློ་བཟང་དབང་ཕྱུག་ལ་སོགས་པའི། །
རིམ་བརྒྱུད་ཁྲི་རབས་ཚོགས་རྣམས་ཕྱག་གི་ཡུལ། །
བa
369



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འཇིགས་མེད་འཕྲིན་ལས་ཞབས་ཀྱིས་རྗེས་བཟུང་བའི། །
སྐལ་བཟང་དམ་པའི་ཆོས་ཀྱི་མཛོད་འཛིན་རྗེ། །
ཐར་འདོད་གདུལ་བྱ་རྒྱ་མཚོའི་མགོན་མཛད་པ། །
མི་ཕམ་བླ་མས་ཚེ་རབས་ཀུན་ཏུ་སྐྱོངས། །
བཤད་སྒྲུབ་རྣམ་པར་བཀྲ་བའི་ཤིས་བརྗོད་དབྱངས། །
སྙན་པར་གྲགས་པའི་ཆོས་སྤྱོད་འཕེལ་བ་ཞེས། །
ཧ་ས་བཛ་བཀའ་ཡིས་བསྔགས་པའི་གླིང༌། །
རྨད་བྱུང་དགེ་འདུན་སྡེ་འདི་རྒྱལ་གྱུར་ཅིག ། །
ལྗོངས་འདིར་བཤད་དང་སྒྲུབ་པའི་འཆད་ཉན་གྱིས། །
བསྟན་ལ་རི་མོར་འགོད་མཁས་འདུས་སྡེ་འདིའི། །
བླང་དོར་གསལ་བྱེད་བཅའ་ཡིག་ཆེན་མོ་ཡི། །
ཟུར་འདེབས་རྔ་ཡབ་དཀར་བོ་འདི་ན་འགོད། །
ཞེས་ཤིས་བརྗོད་དབྱངས་ཀྱི་རོལ་རྩེད་ དང་འགྲོགས་པའི་བདེན་ཚིག་པདྨ་
དཀར་བོའི་ཕྲེང་བ་སྔོན་དུ་བཏང་སྟེ་གཏམ་དུ་གླེང་བར་བྱ་བ་ནི། རྒྱལ་སྲས་ཆེན་པོ་ཞི་
བ་ལྷས། འགྲོ་བའི་སྡུག་བསྔལ་སྨན་གཅིག་བུ། །བདེ་བ་ཐམས་ཅད་འབྱུང་བའི་
གནས། །བསྟན་པ་རྙེད་དང་བཀུར་སྟི་དང༌། །བཅས་ ཏེ་ཡུན་རིང་གནས་གྱུར་
ཅིག ། ཅེས་གསུངས་པ་ལྟར། ཁམས་གསུམ་སྐྱེ་འགྲོ་ཐམས་ཅད་ཀྱི་སྡུག་ཀུན་གྱི་
ནད་མ་ལུས་པ་སེལ་བར་བྱེད་པའི་སྨན་དང་། ཕན་དང་བདེ་བའི་ལེགས་ཚོགས་ཇི་
370



༄༅། །འགྲིག་ཡིག་དང་སྐྱབས་འཇུག་སོགས་ཀྱི་སྐོར།
སྙེད་ཅིག་འབྱུང་བའི་ གནས་དམ་པར་གྱུར་པ་ནི། ལུང་རྟོགས་ཀྱིས་བསྡུས་པའི་
བསྟན་པ་རིན་པོ་ཆེ་ཉག་གཅིག་ཡིན་ལ། དེ་ཉིད་ཡུན་རིང་དུ་གནས་པ་དང༌། འཕེལ་
ཞིང་རྒྱས་པར་འགྱུར་བ་ཡང་། ཆོས་འདུལ་བའི་བཅའ་ཁྲིམས་རྣམ་པར་དག་ཅིང་།
འཆད་ཉན་བཤད་སྒྲུབ་བླ་ན་མཐོ་བའི་འདུས་སྡེ་ཁོ་ན་ལ་རག་ལས་པས་ན། འདིར་
ཡང་མཛོད་དགེའི་གླིང་ཡུལ་དུ་དཔལ་ལྡན་སྟོད་རྒྱུད་ཀྱི་བསྟན་པའི་རྒྱལ་མཚན་འཛིན་
པ་ལ་འགྲན་པའི་ཟླ་ཐམས་ཅད་དང་བྲལ་བ་གསང་ཆེན་འདུས་པའི་སྡེ་བཀྲ་ཤིས་བྱང་
ཆུབ་ཆོས་འཕེལ་གླིང་ཞེས་ཡོངས་སུ་གྲགས་པ་འདི་ཉིད་ཀྱི་དགེ་འདུན་གྱི་སྡེའི་བཅའ་
ཡིག་ཆེན་མོ་དངུལ་དཀར་མེ་ལོང་གི་ཟུར་འདེབས་མདོ་ཙམ་འགོད་པ་ལ་གཉིས།
བཅའ་ཡིག་ཆེན་མོའི་ནང་གཏན་ལ་ཕབ་པའི་སྒྲིག་ལམ་ཀུན་སྤྱོད་ཀྱི་རིམ་པ་ལ་སྲི་ཞུ་
རྒྱབ་ནོན་བྱེད་པ་དང་། ཆོས་ཐོག་ཚོགས་འདོན་གྱི་རིམ་པ་ལ་དགེ་འདུན་ཡོངས་ཀྱིས་
འདུན་པ་གཅིག་དྲིལ་གྱིས་བསྐྱར་སྒྲིག་བྱས་ཏེ་གཏན་ལ་ཕབ་པའི་ཚུལ་ལོ། །
དང་བོ་ནི། ཐོག་མར་ཞུགས་པ་བོ་ལ་འདུལ་བ་མེ་ཏོག་ཕྲེང་རྒྱུད་ལས། དེ་
དག་དགེ་རྒྱུན་མེད་མིན་ཞིང་། །ཐར་བའང་མི་འདོད་མ་ཡིན་མོད། ། གཅིག་ཏུ་
བསྟན་ལ་གཅེས་པ་ཡིས། །ཐོས་ནས་སྐྱོན་དུ་བལྟ་ཕྱིར་བཀག ། ཞེས་སྡོམ་པ་སྐྱེ་བ།
གནས་པ། མཛེས་པ། ཁྱད་པར་དུ་གྱུར་པའི་བར་ཆད་བཞི་དང་བྲལ་ཞིང་། རྒྱུ་དང་
དུས་ཀྱི་ཀུན་སློང་བརྡ་འཕྲོད་ངེས་ཀྱི་སྒོ་ནས་དགེ་ཚུལ་སློང་གི་སྡོམ་པ་དང་། མ་མཐའ་
ཡང་། བར་མ་རབ་བྱུང་གི་ཚུལ་ཁྲིམས་དང་ལྡན་པ་ཞིག་ངེས་པར་དགོས་ཤིང་། སྡོམ་
པ་གང་བླང་བའི་བསླབ་བྱ་རྣམས་ཚུལ་བཞིན་བསྲུང་བ་དང་། ཡུལ་དུས་ཀྱི་དབང་
གིས་འབྱུང་ཉེ་བ་རྣམས་ལ་དམིགས་ཀྱིས་བཀར་ནས་དྲན་ཤེས་ཀྱི་བྱ་ར་དང་བཅས་ཏེ་
ལེགས་པར་བསྲུང་དགོས་ཏེ། ཚུལ་ཁྲིམས་ཡང་དག་པར་ལྡན་པའི་མདོ་ལས། དགེ་
སློང་དག་སྲོག་དང་བྲལ་ཞིང་ཤི་བ་ནི་སླ་ཡི་ཚུལ་ཁྲིམས་ཉམས་ཤིང་ཞིག་པས་ནི་དེ་ལྟ་མ་
371



.
འw
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཡིན་ནོ། ། ཞེས་པ་ལྟར། རྩ་བཞི་ཆང་དང་བཅས་པ་མཐོང་ཐོས་དོགས་སེམས་མེད་
པ་ཞིག་དགོས་ཤིང༌། དེ་ཡང་སྡོམ་པ་ཐོབ་ཙམ་དང་བསླབ་པ་བསྲུང་ཙམ་གྱིས་མི་ཆོག་
པར། བསླབ་བྱའི་གནས་ཕྲ་རགས་ཐམས་ཅད་ཁོང་དུ་ཆུད་པར་བྱས་ཏེ་ལྟུང་བ་དང་
ཞིག་ཏུ་མི་འགྲོགས་པ། ལྟ་གྲུབ་གཙང་བ། བསམ་རྒྱུད་ཆོས་ལ་གནས་པ། ཆོས་ཀྱི་
རྗེས་སུ་འབྲང་བའི་ལས་བྱེད་པ། སྐྱིད་སྡུག་ལེགས་ཉེས་ཅི་བྱུང་ཡང་ལུས་སྲོག་ཐེད་ལ་
བོར་བའི་བརྩོན་འགྲུས་དང་སྙིང་སྟོབས་བརྟན་པ་སོགས་དམ་པའི་རྣམ་ཐར་ལ་ཁ་མིག་
ཡར་ལྟ་བྱེད་པའི་གསར་བུ་བ་ཞིག་སྡེ་འདིར་ཞུགས་པ་ལ། ཇི་སྐད་དུ། བེ་བུམ་སྔོན་
པོ་ལས། མན་ངག་ཐམས་ཅད་བསྡུས་པའི་མགོ་ནི། བཤེས་གཉེན་དམ་པ་མི་བཏང་
བ་ཡིན། ཞེས་གསུངས་པ་ལྟར། བརྟན་མཁས་ཀྱི་ཡོན་ཏན་གཉིས་ལྡན་གྱི་བཤེས་
གཉན་དམ་པ་ཞིག་བསམ་སྦྱོར་གཉིས་ཀྱིས་དགེ་རྒན་དུ་བསྟེན་ཏེ། དེས་ཀྱང་དགེ་
ཕྲུག་ལ་འགྲོ་འཆག་ཉལ་འདུག་སོགས་ཀྱི་མཐའ་ལ་བརྟེན་པའི་སྤྱོད་པ་དང་། ཀློག་
དང་ཡིག་བྲིས། འདོན་པ་སོགས་ཡོན་ཏན་གྱི་རིགས་མཐའ་དག་ལེགས་པར་སློབ་པ་
དང༌། གཉོམ་ཆུང་ཚུལ་མཐུན་གྱི་སྤྱོད་པ་ལས་མི་འདའ་བའི་དམ་དམ་གང་ལེགས་
བྱས་ཏེ། ཆོས་སྒོར་འཇུག་རན་པ་ན། ཆོས་འདུལ་བ་ནས་གསུངས་པའི་རྒྱུ་དང་ཁ་
དོག་སོགས་རུང་བ་ཚད་དང་ལྡན་པའི་སྟོད་གཟན། མཐང་ཤམ། གདིང་བ། སྟོད་
འགག སྐྱུ་གུ། ཆབ་རིལ། ཕྲེང་བ། ཞྭ་མོ། ཟླ་གམ་སོགས་མཁོ་བའི་ཡོ་བྱད་རྣམས་
ཚགས་སུ་ཆུད་པར་བྱས་ཏེ་བླ་མ་དགེ་བསྐོས་ལ་ངོ་སྤྲོད་ཞུས་ནས་འཇུག་པར་བྱེད་
དོ། ། དེ་ལྟར་ཞུགས་ནས་ཉམས་སུ་བླང་བའི་རིམ་པ་ལ། འདུ་ཁང་སྟེང་ནས་
ཚོགས་བརྡ་བཏང་བ་དང་མཉམ་དུ་བགྲེས་གཞོན་བར་མ་མཐའ་དག་ཟླ་གམ་སོགས་
གོས་ཚགས་མཛེས་པར་བགོས་ཏེ་འགོར་འགྱངས་སུ་མ་སོང་བར་མྱུར་མོར་ཕེབས་ནས་
འཇམ་དཔལ་མཚན་བརྗོད་ཀྱི་སྒོ་དབྱངས་དང་། འདུལ་བ་རྒྱ་མཚོའི་སྙིང་བོ་སྐྱོར་སྦྱང་
372



- བ|.
'
:
;
：་
༄༅། །འགྲིག་ཡིག་དང་སྐྱབས་འཇུག་སོགས་ཀྱི་སྐོར།
བྱེད་ཅིང་། དམིགས་བརྩེ་མ་གསུངས་བཞིན་ནང་དུ་ཕེབས་ནས་བསླབ་པ་རྒན་
གཞོན་ལྟར་གྲལ་ལ་བཞུགས། དགེ་འདུན་པའི་སྐུ་གཟུགས་ལ་ཆེ་ཆུང་ཡོད་ཀྱང་གྲལ་
ལ་ཡོ་དྲང་མེད་པར་རྣམ་སྣང་གི་ཆོས་བདུན་ལྡན་གྱིས་བཞུགས་པ་མ་གཏོགས། ཀ་བ་
དང་རྩིག་པ་ལ་བརྟེན་པ། ཁ་བཏུམ། ཕྱོགས་གཅུས། ཁ་གཡེང་མིག་གཡེང་སོགས་
བྱེད་མི་ཆོག དབུ་མཛད་ཀྱིས་ཞལ་འདོན་གང་དབུ་བསྐུལ་བ་དང་མཉམ་དུ་མཐའ་
དབུས་མེད་པར་དབྱངས་རྟ་འདུར་གསུམ་མ་ཉམས་པར། དལ་བྲེལ་དབུ་མཛད་ཆེན་
མོ་དང་བསྟུན་ནས་ལེགས་པར་ གསུང་ དགོས། དེ་ལྟར་ཚོགས་རིང་ཐུང་གང་གི་
སྐབས་ལའང་རྩེད་མོ་དང་། བཞད་གད་སློང་བ། གཉིད་དང་བྲེ་མོའི་གཏམ་སོགས་
མི་མཛེས་པའི་རྒོད་བག་ཅན་གྱི་སྤྱོད་པ་མི་བྱེད། ཇ་ཐུག་སོགས་བཞེས་ཚེ། ཕུ་ཕུ་
ཅག་ཅག་གི་སྒྲ་མེད་པར་ཞལ་ཟས་ཚུལ་བཞིན་དུ་སྤྱོད་དགོས། ཚོགས་སུ་བཞུགས་
པའི་སྐབས་སུ་གློ་བུར་གྱི་བར་ཆད་བྱུང་ན་མ་གཏོགས། ཚོགས་མ་གྲོལ་བར་དགོངས་
པ་ཞུས་ཏེ་ཕྱི་རོལ་ཏུ་འགྲོ་མི་ཆོག ཚོགས་གང་ཡོད་གྲོལ་འཕྲལ་གསར་བུ་རྣམས་ཀྱིས་
དཔེ་འཛིན་གཤར་སྦྱང་། དཔེ་ཁྲིད། རྒྱུགས་བརྩི་བཞག དབྱངས་བར་རྟ། འབུད་
བརྡུང་དཀྲོལ་གསུམ། ཐིག་རྡུལ་ཚོན། གཏོར་མ་བཅའ་བཟོ། དབྱངས་ཆག རྔ་
ཆིངས་སོགས་ཞིབ་སློབ་བྱེད་པ་མ་གཏོགས། དོན་མེད་དུ་གྲོང་ཁྱིམ་ཉུལ་བ། རྩེད་མོ་
དང་ལྟད་མོའི་རིགས་ལ་གཡེང་བ། ཀུ་ཅོ་སྐད་རིང་འདོན་པ་སོགས་ཁྱིམ་པ་སུན་
འབྱིན་དང་བསླབ་པ་ལས་གཡེལ་བའི་རིགས་མི་བྱེད། བར་ཤར་བ་རྣམས་ནས་སྡེ་
འདིའི་བསྟན་པའི་རྐང་བཟུང་སྟེ། སྔར་ཡོད་ཀྱི་ཆོ་ག་ཕྱག་ལེན་སྣ་ཚོགས་དངོས་
གཙང་ཕྲ་ཞིབ་རང་འགོ་ཕེར་བ་བྱས་ཐོག སྒྲ་སྙན་ངག་རྩིས་ས་རིས་སོགས་ཐ་སྙད་
རིག་པའི་གནས་རྣམས་ལ་སྦྱང་བ་མཐར་ཕྱིན་པ་བྱས་ནས། གཞི་གསུམ་གྱི་ཕྱག་ལེན་
དང༌། སྐྱབས་འགྲོ། བློ་སྦྱོང་བསླབ་བྱ་སོགས་ཀྱིས་ཐུགས་རྒྱུད་ཡོངས་སུ་གཏམས་ཏེ།
373



•
II
་
༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཆོས་འདུལ་བ་ནས་གསུངས་པའི་བསྟན་འཛིན་དམ་པའི་མཛད་སྤྱོད་ཡར་ལྡན་དུ་སྐྱོང་
དགོས། གྲྭ་བ་རྒན་པ་རྣམས་ཀྱིས་རྒྱུན་ཏུ་དཔེ་གཟིགས་དང་དཔེ་ཁྲིད་གནང་བ།
ཁྱད་པར་དགེ་རྒན་རྣམས་ཀྱིས་ལམ་སྔགས་དང་རྒྱུད་སྡེ་བཞིའི་ས་ལམ། རིམ་གཉིས་
ཀྱི་གཟབ་ཁྲིད་སོགས་སྐྱོང་བ་དང་། གཞན་ཡང་དབྱངས་བར་རྟ་གར་ཐིག་འབུད་
བརྡུང་དཀྲོལ་གསུམ་སོགས་ཀྱི་ཕྱག་ཁྲིད་མ་ཉམས་པར་བྱེད་པ་དང་། ཁ་འདོན་དགེ་
སྦྱོར། མཚམས་བསྙེན་པ་སོགས་མཛད་ནས། ཉིན་མཚན་འཁོར་མོ་ཡུག་ཏུ་བློ་
བཟང་རྒྱལ་བའི་མདོ་སྔགས་ ཀྱི་བསྟན་པ་མི་ཉམས་སྲིད་མཐར་སྤེལ་ བའི་ ཐུགས་
དགོངས་ཟབ་མོ་ཁུར་དུ་གནང་དགོས། །
གཉིས་པ་ཆོས་ཐོག་ཚོགས་འདོན་གྱི་རིམ་པ་སླར་ཡང་གཏན་ལ་ཕབ་པའི་ཚུལ་
ནི། ཧོར་ཟླ་དང་བོའི་ཚེས་བདུན་ནས་སྨོན་ལམ་ཡར་འཚོགས་ལ་ཕེབས་ཏེ། སྐྱབས་
འགྲོ་སེམས་བསྐྱེད་རྒྱས་པ་དང་། སྐབས་གསུམ་པ་གསུངས་ནས་ཇི་འདྲེན། ཇ་རྒྱབ་
ཏུ་གཏོར་འབུལ་རྒྱས་པ་བྱེད། སྨོན་ལམ་དངོས་གཞིར། ཞོགས་ ཁའི་འདོན་པ།
སྐྱབས་འགྲོ་དང་། ཛམ་དཀར་ཆུ་སྦྱིན། ལམ་རིམ་གསོལ་འདེབས། དེ་ནས་རྒྱུན་
ཚོགས་ཀྱི་འདོན་པ་གསུངས་ནས་འཇིགས་བྱེད་ལྷ་བཅུ་གསུམ་མ་དང་། གསེར་ཞུན་
མ། འཇམ་དཔལ་མཚན་བརྗོད་ཀྱི་ཆོས་ཀྱི་རྒྱལ་མཚན་ལེགས་པར་འཛུགས་ཞེས་པའི་
མཚམས་ནས་ཞོགས་ཚོགས་གྲོལ། གུང་ཚིགས་ལ་མཚན་བརྗོད་ཀྱི་མཚམས་ནས་
གསུངས་པ་དང་། དཔལ་ལྡན་ས་གསུམ་མ་བར་རྟ། གུང་ཚིགས་བཞེས་ནས་གཏོར་
འབུལ་བསྡུས་པ་གསུངས། དེ་རྗེས་དུང་བརྡ་གསུམ་དང་བཅས་སྨོན་ལམ་འཚོགས།
དེའི་འདོན་སྒྲིག་དགེ་ལེགས་གཏེར་མཛོད་ལྟར་བྱ། དགུང་ཇའི་ཚོགས་ལ་དྲུག་ཅུ་བ་
བསྔོ། ཚེས་བཅུ་གསུམ་ལ་གོས་སྐུ་དང་། བཅུ་བཞི་ལ་འཆམ་ཆེན། བཅུ་དྲུག་ཉིན་
བྱམས་པ་གླིང་སྐོར། བཅུ་བདུན་ལ་ལྷག་མཆོད་བཅས་སྨོན་ལམ་ཆེན་མོ་ཉིན་བཅུ་
374



བ
་ ་
་ ་
--
:
''
'
༄༅། །འགྲིག་ཡིག་དང་སྐྱབས་འཇུག་སོགས་ཀྱི་སྐོར།
གཅིག་རིང་འཚོགས། ཧོར་ཟླ་གཉིས་པའི་ཚེས་བརྒྱུད་ནས། དཔལ་གསང་བ་འདུས་
པའི་བདག་འཇུག་སྒྲུབ་མཆོད་ཉིན་བདུན་དང་། ཚེས་བཅོ་ལྔའི་ཉིན་བསྐང་གསོ་རྒྱས་
པ་གསུངས། ནག་པ་ཟླ་བའི་ཚེས་བཅུ་བཞི་ལ་ཡར་འཚོགས་དང་། ཚེས་བཅོ་ལྔ་ནས་
དུས་འཁོར་ཐུགས་དཀྱིལ་གྱི་བདག་འཇུག་བྱས་ཏེ་ཉེར་གཉིས་ལ་སྦྱིན་སྲེག་འབུལ་
ཞིང་། ཉེར་གསུམ་ལ་ཆོས་མཚམས་སྨོན་ལམ་བྱེད། ས་ཟླའི་སྨྱུང་ཆེན་ལ་ཟླ་གསུམ་
པའི་ཉེར་དགུའི་ཕྱི་ཉིན་གནམ་གང་ཡོད་ཚེ་གནམ་གང་དང༌། མེད་ཚེ་ཚེས་གཅིག་
ནས་ཉིན་བཅུ་དྲུག་རིང་སྨྱུང་གནས་ཕྱོགས་བརྒྱུད་སྦྱོར་དངོས་རྗེས་གསུམ་ཚང་བ་ལ་
བཞུགས། ཧོར་ཟླ་ལྔ་བའི་ཚེས་བཅུ་ གཅིག་ནས་ཉིན་བདུན་ ལ་ མ་ ཎི་རིལ་སྒྲུབ་
འཚོགས། ཧོར་ཟླ་དྲུག་པའི་བཅོ་ལྔ་ལ་དབྱར་ཁས་ལེན་གྱི་སྦྱོར་བ་བྱས་ནས། ཚེས་
བཅུ་དྲུག་གི་ནང་སྔ་མོར་དབྱར་ཁས་ལེན་བྱ་ཞིང༌། ཉིན་དེ་ནས་བདེ་མཆོག་ལཱུ་ཨི་
བའི་བདག་འཇུག་ཚུགས་ཏེ་ཉིན་བདུན་བར་སྒྲུབ་མཆོད་དང་རྗེས་སུ་སྦྱིན་སྲེག་བཅས་
བྱེད། ཧོར་ཟླ་དྲུག་པའི་ཉེར་གསུམ་ནས་ཉེར་དགུ་བར་རྔ་ཆིངས་བསྐང་གསོ་ཕྱག་
བཞེས་ལྟར་འཚོགས། ཧོར་ཟླ་བདུན་པའི་ཚེས་གཅིག་ནས་མཆོད་པ་ཉིན་གསུམ་
དང་། ཚེས་བཞིའི་ཉིན་སང་སང་སྨྱུང་གནས་པའི་གདུང་མཆོད། ཚེས་ལྔའི་ཉིན་
གནས་བརྟན་ ཕྱག་མཆོད། ཚེས་དྲུག་ལ་རྒྱུན་དྲུག་མཆོག་གཉིས་ཀྱི་ ཕྱག་མཆོད།
ཚེས་བདུན་བརྒྱད་གཉིས་ལ་ཞབས་བརྟན་བཀའ་འགྱུར། བཅུ་གཅིག་ནས་རྣམ་རྒྱལ་
ཁྲི་མཆོད་ཉིན་ལྔ། བཅུ་དྲུག་ཉིན་མི་འཁྲུགས་པའི་སྟོང་མཆོད་འཚོགས། ཟླ་འདིའི་
ཉི་ཤུ་དགུ་ལ་དབྱར་གནས་ཀྱི་དགག་དབྱེ་དང་། དེ་རྗེས་ལྗོངས་རྒྱུ་བཅས་བྱས་ནས་
དབྱར་གནས་གྲོལ། ཧོར་ཟླ་བརྒྱད་པའི་ཚེས་གསུམ་ནས་ཉིན་བདུན་ལ་འཇིགས་བྱེད་
བདག་འཇུག་དང་རབ་གནས་ཆེན་མོ་ཞི་རྒྱས་ཀྱི་སྦྱིན་སྲེག་བཅས་བྱེད་པ་དང་། ཚེས་
བཅུ་ལ་རྔ་ཆིངས་འཚོགས། ཧོར་ཟླ་དགུ་བའི་ཉེར་གཉིས་ཀྱི་སྔ་དྲོ་བཀྲ་ཤིས་གསོ་སྦྱོང་
375



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཚུགས་ཡོད་པ་དང་། འདི་ནས་ཀུན་རིག་བདག་འཇུག་སྦྱིན་སྲེག་བཅས་ཉིན་བདུན་
གྱི་རིང་འཚོགས། ལས་སྣ་བརྗེ་སྐབས་ལྷ་བབས་ཀྱི་ཉིན་འདིར་བླ་མ་གཞུང་ལས་པ་
དང༌། དབུ་མཛད་ཆེན་མོ་གསར་བཞེངས་བྱེད། ཧོར་ཟླ་བཅུ་བའི་ཚེས་ཉེར་གཅིག་
ནས་དགེ་ལྡན་ལྔ་མཆོད་ཆེན་མོ་ཚུགས་པ་ཡིན་ལ། ཉིན་འདི་ནས་བཟུང་རྣམ་སྣང་
མངོན་བྱང་གི་བདག་འཇུག་ཉིན་བདུན་དང་། དེའི་ཕྱི་ཉིན་སྦྱིན་སྲེག་བྱེད། ལས་སྣ་
བརྗེ་བའི་སྐབས་ཉི་ཤུ་ལྔ་ལ་ཞལ་ངོ་གསར་བཞེངས་གནང་དགོས། ཉེར་ལྔའི་དགོང་
མོ་གླིང་མེ་འབུལ། ཧོར་ཟླ་བཅུ་གཅིག་པའི་ཚེས་བདུན་ནས་མི་འཁྲུགས་པའི་བདག་
འཇུག་སྦྱིན་སྲེག་བཅས་ཉིན་བརྒྱད་ལ་འཚོགས། ཚེས་ཉེར་ལྔ་ནས་འཆམ་པ་རྣམས་
ཀྱི་བསྙེན་མཚམས་སྦྱིན་སྲེག་བཅས་ཉིན་དགུ་ལ་བཞུགས། ཟླ་བཅུ་གཉིས་པའི་ཚེས་
ལྔ་ནས་འཆམ་གཤར་སྦྱང་བྱེད། ཉི་ཤུ་གཉིས་ལ་པཎ་ཆེན་ཆོས་ཀྱི་ཉི་མའི་གདུང་
མཆོད། ཉི་ཤུ་གསུམ་ནས་ཉིན་བདུན་བར་དགུ་གཏོར་འཚོགས། ཉེར་ལྔའི་ཉིན་
མཛོད་དགེའི་བླ་མ་ཚུལ་ཁྲིམས་རིན་ཆེན་དཔལ་བཟང་བོའི་གདུང་མཆོད་ལ་གླིང་མེ་
འབུལ། འདི་ཉིན་ནས་ཚོགས་འཆམ་ཀྱང་ཡོད། ཉི་ཤུ་དགུའི་ཉིན་དགུ་གཏོར་གྱི་
འཆམ་གྲུབ་ནས་ལོ་མཇུག་རྫོགས། གཞན་ཡང་རྒྱུན་གྱི་ཞོགས་འཚོགས་དང་། ཟླ་
རེའི་ཉི་ཤུ་དགུ་རྣམས་ལ་བསྐང་གསོ་དང༌། ཡར་ངོ་མར་ངོའི་དུས་འབྲེལ་གསོ་སྦྱོང་
བྱེད་པ་དང་། མཚན་སྐྱོར་ཡོད་དུས་སྐྱོར་བཟླ་གནང་བ་དང༌། རྒྱུན་གྱི་མགོན་ཁང་
བས་བསྐང་གསོ་བྱེད་པ་སོགས་དམ་པ་གོང་མའི་ཕྱག་བཞེས་གང་ཚུགས་ཐམས་ཅད་
ཆུ་ལམ་བཞུར་རྡོ་ལག་བརྒྱུད་ཀྱི་དཔེ་ལས་མ་འདས་པ་བྱེད་དགོས། །
ཞར་བྱུང་གི་རིམ་པ་ལ། ལྷ་ཁང་སོ་སོ་དང་གཙུག་ལག་ཁང་ཕྱི་ནང་གླིང་བར་
བཅས་ལ་གད་བདར་གང་ལེགས་བྱེད་ཅིང་། ཁང་ཀླད་ཀྱི་ཐིག་ཚགས་དང་། ནང་གི་
མཆོད་བཤམས་གཙང་སྦྲ་ཐོན་པ་སོགས་ལ་གཟབ་ནན་བྱེད་པ་དང་། རུང་ཁང་ནང་
ཆས
376



.:
，
，，
，
༄༅། །འགྲིག་ཡིག་དང་སྐྱབས་འཇུག་སོགས་ཀྱི་སྐོར།
དུའང་གད་གཙང་བཟང་བོ་དང་། ཇ་ཐུག་སོགས་བཞེས་པ་གང་ལའང་གཙང་ཁོལ་
ཐོན་པ། བཞེས་བྲོ་ཡོང་བ་བྱེད་དགོས། མི་གཙང་བའི་རིགས་ལ་བྱ་ར་བགྱིས་ཏེ་ཡུལ་
དུས་དང་བསྟུན་པའི་འགོག་བསྲུང་གང་གཟབ་བྱེད་དགོས། སྤྱི་གཉེར་དོ་དམ་པ་དང་
གཞུང་འཛིན་པ་རྣམས་ནས་དགེ་འདུན་གྱི་འཚོ་བ་སྤེལ་བའི་ཐབས་ལ་དམིགས་ནས།
གཞུང་གི་རྒྱུ་རྫས་གང་ཡོད་ལ་ཤ་ཚ་ཞིང་། འཕེལ་རྒྱས་ཀྱི་ཐབས་ལམ་སྣ་ཚོགས་ལ་
བརྩོན་པ་བྱེད་དགོས། བླ་མ་ལས་འཛིན་རྣམས་ནས་བཅའ་ཡིག་ཆེན་མོའི་དགོངས་
དོན་ལྟར་ཚ་འཇམ་རན་པའི་སྒྲིག་ལམ་ཚུལ་བཞིན་དུ་སྐྱོང་བ་དང༌། སྡེ་འདིའི་སྒྲིག་
འོག་ཏུ་ཚུད་པའི་དགེ་འདུན་ཡོངས་ནས་ཀྱང་། སྙིགས་དུས་བསྟན་པ་ཉིན་མོའི་སྐར་
མ་དང་མཚུངས་པར་གཟིགས་ནས། ཐོབ་དཀའ་བ་རང་རྒྱུད་ཀྱི་ཚུལ་ཁྲིམས་རིན་པོ་
ཆེ་ལ་གཅེས་སྤྲས་གཙོ་བོར་འཛིན་པའི་སྒོ་ནས། ལམ་བསླབ་པ་གསུམ་གྱི་ཉམས་ལེན་
དང་། ལུང་སྡེ་སྣོད་གསུམ་གྱི་འཆད་ཉན་གསང་ཆེན་རྡོ་རྗེ་ཐེག་པའི་བཤད་སྒྲུབ་ཚུལ་
བཞིན་བྱས་ཏེ། དེ་དག་ནས་གསུངས་པའི་དགོངས་དོན་དང་འགལ་མིན་བརྟག་སྟེ་
ཚོགས་ཆོས་ཀྱི་བཅའ་ཁྲིམས་ཐམས་ཅད་ཁུར་དུ་མ་སོང་བ་རྒྱུན་དུ་འགྲོ་བའི་སྒོ་ནས་
ཐུགས་ཉམས་སུ་བཞེས་ཤིང་། བསྟན་པ་དང་འགྲོ་བའི་དོན་རྒྱ་ཆེན་པོ་སྒྲུབ་པའི་
ཐབས་ལ་བརྩོན་པར་ཞུ་ཞུ་ཞུ།
མྱུར་མཛད་ཡེ་ཤེས་ཀྱི་མགོན་པོ་ཕྱག་བཞི་ཕྱག་དྲུག དམ་ཅན་ཆོས་ཀྱི་རྒྱལ་བོ་
ཕྱི་ནང་གསང་གསུམ། དཔལ་ལྡན་དམག་ཟོར་གྱི་རྒྱལ་མོ་རེ་མ་ཏི། ཆོས་སྐྱོང་ཆེན་པོ་
བེག་རྩེ་ལྕམ་སྲིང་སོགས་ཆོས་སྲུང་ཡེ་ཤེས་ཀྱི་སྤྱན་དང་ལྡན་པ་རྣམས་ཀྱིས་ལེགས་ཉེས་
ཀྱི་བྱ་ར་བྱས་ཏེ། བཅའ་ཡིག་ཆེན་མོའི་དགོངས་དོན་ཚུལ་བཞིན་སྒྲུབ་པ་རྣམས་ལ་
རྗེས་སུ་བཟུང་ནས་བར་ཆད་སེལ་ཞིང་ཆོས་ལྡན་གྱི་བྱ་བ་ལམ་དུ་འགྲོ་བ་དང་། དེ་
ལས་བཟློག་སྟེ་བཅའ་ཡིག་ཆོས་ཁྲིམས་ཁྱད་དུ་བསད་ནས་ཚུལ་མིན་ལོག་པར་སྤྱོད་པ་
377



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བྱུང་ཚེ་ལས་འབྲས་ཀྱི་ཤན་ཕྱེ་སྟེ། བཀའ་ཆད་དང་དྲག་པོའི་ཆད་པས་ཚར་བཅད་
ནས། དགེ་འདུན་གྱི་སྡེ་ཆེན་པོ་འདི་ཉིད་དར་ཞིང་རྒྱས་ལ་ཡུན་རིང་དུ་གནས་པའི་
འཕྲིན་ལས་གཉན་པོ་མཛོད་མཛོད་མཛོད།
སྨྲས་པ།
རྣམ་དག་ཚུལ་ཁྲིམས་གཙང་མས་ཐུགས་རྒྱུད་ཕྱུག །
སྒྲུབ་བརྒྱུད་བསྟན་པའི་ཆོས་ཀྱི་གསུང་སྙན་སྒྲོགས། །
ཞི་དུལ་བག་ཡོད་སྤྱོད་པས་སྐུ་ལ་མཛེས། །
ཕུལ་བྱུང་འདུས་པའི་སྡེ་འདི་རྒྱལ་གྱུར་ཅིག །
དགེ་ལྡན་ལུགས་བཟང་བཤད་སྒྲུབ་འཕྲིན་ལས་མཆོག །
སྲིད་གསུམ་ཁྱོན་ལ་འཕེལ་ཞིང་རྒྱས་མཛད་པའི། །
བཀྲ་ཤིས་བྱང་ཆུབ་ཆོས་འཕེལ་གླིང་འདི་ཡི། །
ཁྲིམས་སུ་བཅའ་བའི་ཟུར་ཡིག་འདི་རྨད་བྱུང་། །
སྐྱབས་གནས་འདུས་སྡེ་རིན་ཆེན་དགོངས་བཞེད་མཆོག །
ཟུར་ཡིག་ཆོ་ག་རྫོགས་པའི་ལམ་པོ་ཆེར། །
ལྷག་བསམ་དག་པས་རྗེས་སུ་རབ་ཞུགས་ཏེ། །
ཆོས་སྤྱོད་འཕེལ་ཕྱིར་གཡར་ཁྲལ་ཙམ་དུ་སྤེལ། །
འདིར་བཀོད་དགེ་ཚོགས་གངྒཱའི་ཀླུང་ཆེན་པོར། །
378



༄༅ ། །འགྲིག་ཡིག་དང་སྐྱབས་འཇུག་སོགས་ཀྱི་སྐོར།
ཡོངས་བསྔོ་བྱང་ཆུབ་ལྦུ་བའི་ཕྲེང་དཀྲིགས་ཏེ། །
བྱང་ཆེན་རྒྱ་མཚོ་ཆེ་ལ་མྱུར་ཞུགས་ནས། །
བླ་མེད་སྐུ་བཞིའི་གོ་འཕང་མྱུར་ཐོབ་ཤོག །
ཅེས་བཀྲ་ཤིས་བྱང་ཆུབ་ཆོས་འཕེལ་གླིང་གི་བཅའ་ཡིག་ཆེན་མོ་དངུལ་དཀར་
མེ་ལོང་གི་ཟུར་ཡིག་རྔ་ཡབ་དཀར་བོ་ཞེས་བྱ་བ་འདི་ནི། སྡེ་འདིའི་བསྟན་པའི་བདག་
པོ་མཛོད་དགེ་མཆོག་སྤྲུལ་རིན་པོ་ཆེའི་བཀའ་ལུང་སྤྱི་བོར་བབས་པ་དང༌། དཔོན་
སློབ་བློ་བཟང་བསྟན་འཛིན། དབུ་མཛད་སྦྱིན་པ། དགེ་བསྐོས་བཟོད་པ་སོགས་
འདུས་སྤྱི་ཐུན་མོང་ནས་བསྐུལ་ངོར། ༧ཤིང་བཟའ་སྐྱེས་མིང་འཛིན་པ་ཀལྤ་བྷ་དྲ་
དྷརྨ་སྱ་དྷཱ་ཛ་ནས་སྦྱར་བའི་ཡི་གེ་བ་ནི། འཇིགས་མེད་རྒྱ་མཚོ་དང་ཐུབ་བསྟན་རྒྱུ་
མཚོས་བགྱིས་པ་ཛ་ཡནྟུ། དགེ་ལེགས་འཕེལ། །
༄༅། །ཨ་སྐྱིད་སེ་ར་དགོན་པ་ལ་ཕུལ་བ།
༄༅ ། །བསྟན་པའི་མངའ་བདག་སེ་ར་མཆོག་སྤྲུལ་རིན་པོ་ཆེ་དང་ཐེ་བོ་
དབུས་བླ་མ་རིན་པོ་ཆེ་དགེ་བཤེས་མཆོག་སྤྲུལ་རྣམ་གཉིས་ཀྱི་དྲུང་།
གང་སྐུ་རྣམ་པ་གཉིས་ཀྱིས་གཙོས་དགོན་གྲོང་ཀུན་གྱིས་བློ་འདྲི་གནང་དོན་ལ།
བདག་གི་བསམ་ཚོད་སྦ་གསང་མེད་པར་ཞུས་ན། ང་ནི་ཐོག་མཐའ་ཀུན་ཏུ་སེར་
བཤགས་ལ་དགའ་མཁན་ཞིག་ཡིན་ཀྱང་། མདོ་དབུས་ཀྱི་དགོན་པ་ཆེ་ཁག་རྣམས་སུ་
སེར་བཤགས་མེད་པ་ཤ་སྟག་རེད། བརྒྱ་ཕར་འགྲོ་སྟོང་ཚུར་འོང་གི་དཔེ་ལྟར་རེད།
379



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྟོན་པ་སངས་རྒྱས་བཞུགས་དུས་ཀྱང་ཆད་པ་མ་བཅད་པས་སྟོབས་བཞིའི་བཤགས་
བསྡམ་ལས་གཞན་མ་གསུངས། བླ་མ་དགེ་འདུན་སྐྱབས་འཇུག་མི་ལོག་པའི་ཆེད་
བཤགས་པ་འབུལ་རྟེན་དངོས་རྫས་ཕྲན་བུ་འབྱོར་ཚོད་རེ་འབུལ་སྲོལ་བོད་དུ་ཡང་དར་
ཡོད། ཆོས་སྐྱོང་ལ་མཆོད་མེ་སྙན་ཤལ་རེ་འབུལ་བ་དེ་འདྲ་བྱེད་པ་ཡོད། ང་ཚོས་གཙོ་
བྱས་པའི་དགོན་པ་ཆུང་ཆུང་སོ་སོའི་ནང་ན་སེར་བཤགས་ནན་མོ་རེ་ཡོད་པའང་སྔར་
གྱི་ལུགས་སྲོལ་ཞིག་རེད། ད་ལྟ་གསར་དུ་དར་བ་མ་རེད། འོན་ཀྱང་སེར་བཤགས་
ནན་མོ་བྱས་ན་ཕན་པ་ལས་གནོད་པ་ཆེས་མང་། གྲྭ་ཚང་ཞིག་ཡིན་ན་ཡོང་སྒོ་ཐམས་
ཅད་ཀྱི་ནང་ནས་གྲྭ་བའི་ཡོང་སྒོ་མཆོག་ཏུ་གྱུར་པར་གསུངས་འདུག་པས་ན། དགེ་
བཤེས་ཤེས་རབ་རྒྱ་མཚོས། ཨ་རིག་དགེ་བའི་བཤེས་གཉེན་ཆེན་པོ་ཡིས། །ཆེད་དུ་
བཏགས་པའི་རབ་འཛུལ་མ་ལགས་པ། ། ད་ལྟ་བསྟན་པའི་སྲོག་རྒྱུན་ཆེས་གལ་
བས། །ཤཱཀྱའི་རྗེས་འཇུག་མིང་དོན་མཐུན་པར་མཛོད། ། ཅེས་གསུངས་པ་ལྟར།
གྲྭ་ས་གྲྭ་ཚང་ཞིག་ཡིན་ན་གྲྭ་རྒྱུན་མེད་ཚེ་དགོན་པ་གནས་ཐབས་མེད། གྲྭ་རྒྱུན་མེད་
ན་ལུང་རྟོགས་ཀྱི་བསྟན་པ་འཛིན་མཁན་མེད་པས་རྒྱང་རིང་བོའི་དམིགས་ཡུལ་མཐོང་
བར་བྱེད་དགོས། ད་ལྟ་སྙིགས་མའི་དུས་ཡིན་པས། སེམས་ཅན་ཉོན་མོངས་ཤིན་ཏུ་
རགས་ཀྱང༌། གྲྭ་བ་ཕྱིར་ལོག་སྟེ་འགྲོ་མཁན་ཅི་ཙམ་ཡོད་ཀྱང་འགྲོ་རུ་ཆུག རང་གི་
བསོད་ནམས་ཀྱིས་མ་ཆུན་པ་རེད། ཤུལ་ན་ཡོད་པའི་དགེ་འདུན་རྣམས་ཐུགས་
མཐུན་པོར་གནས་ན། ད་ལྟ་ཤཱཀྱའི་བསྟན་པའི་ཚུལ་ཁྲིམས་ཀྱི་ལེའུའི་དུས་མ་རྫོགས་
པས་གྲྭ་བ་བྱེད་མཁན་ཡོད་ངེས་རེད། ང་ཚོས་སྐུལ་སློང་བྱས་ན་ཡང་ཆོག་སྙམ། གཙོ་
བོ་མཆོག་སྤྲུལ་རྣམ་གཉིས་ཀྱི་ཐུགས་ལ་སྟུན། གྲྭ་བའི་གྲྭ་ཚབ་ཟེར་མཁན་ཡང་འདུག་
སྟེ་དེ་ལྟར་ལས་རྒྱུའི་ཐུགས་བཞེད་ཡོད་ནའང༌། ཕྱི་འཐེན་བྱས་ཏེ་བལྟས་ནས་ལས་ན་
ཆོག་གི དེ་ཡང་དཀའ་སར་ཐུག་ཡོད་འདྲ། དེ་ལ་བལྟས་ན། གྲྭ་བ་ལོག་ཚར་ན་ཤུལ་
380



༄༅ ། །འགྲིག་ཡིག་དང་སྐྱབས་འཇུག་སོགས་ཀྱི་སྐོར།
དུ་བྱིས་པ་གྲྭ་ཚབ་འཇོག་མི་གསར་བ་བྱེད་མི་བྱུང་ན། ཤིན་ཏུ་ལེགས་ཞེས་གཟེངས་
བསྟོད་བྱས་ན་བཟང་ཕྱོགས་སུ་འཁོར་རྒྱུའི་གནས་ཚུལ་ཡོད་སྙམ། གཙོ་བོ་མཆོག་
སྤྲུལ་གཉིས་ཀྱིས་གཙོས་སྒར་གྲོང་ཀུན་གྱིས་གཟིགས་ནི་ང་ཡང་རེ་བ་ཙམ་བཤད་པ་
ལས། ཐག་གཅོད་པ་བོས་ཐག་བཅད་ན་དེ་བཞིན་གྱི་རྣམ་འགྱུར་ཡིན་ལགས།
ཤིང་བཟའ་སྐལ་བཟང་ཆོས་ཀྱི་རྒྱལ་མཚན་ནས། སྤྱི་ལོ་༡༩༩༣ལོའི་ཟླ་༡ཚེས་༢༧ཉིན་བྲིས་པའོ། །
༄༅། །བྲག་དམར་ཞང་སྤྱི་སྲུང་གི་བཅའ་ཡིག
༄༅ ། །གདུལ་བྱའི་ཁམས་དང་བསམ་པ་ཇི་བཞིན་པར། །
གང་འདུལ་སྒྱུ་འཕྲུལ་མ་འགགས་ཆུ་ཟླའི་གར། །
མཆོག་གསུམ་རབ་འབྱམས་ཞིང་གི་རྡུལ་སྙེད་ལ། །
གུས་པས་སྐྱབས་གསོལ་བདེན་པའི་ཚིག་བྱིན་རློབས། །
འདིར་བྲག་དམར་ཞང་བྲག་དམར་རུ་ཆེན་གྱི་སྤྱི་སྲུང་ལོ་རེ་བཞིན་འཚོགས་
པའི་སྲོལ་རྒྱུན་བཟང་བོ་ཚུགས་པའི་རིམ་པ་ནི། ཧོར་ཟླ་བཞི་བའི་ཚེས་པ་དྲུག་གི་ཉི་
མར་ཚོགས་སྦས་ཕུབ་ཅིང་གྲ་སྒྲིག་ལེགས་པར་བྱས་ཏེ་གྲལ་འཛིན་འཚོགས་པ་ན། བླ་
མ་མཆོག་གསུམ་མ་དང་། སྐུ་རིམ་རྣམ་གསུམ། ལེགས་བྲིས་མ། གཏོར་བསྔོས།
དགེ་ལྡན་བསྟན་འབར་མ་གསུངས་ནས་གྲོལ།
ཚེས་བདུན་བརྒྱད་གཉིས་ལ། མཆོད་གཏོར་ལེགས་པར་བཞེངས་ནས་རྗེའི་
སྟོང་མཆོད་གསུང་། འདི་ཉིན་ནས་མཇུག་གི་བར་མང་མང་གིས་གདུགས་དཀར།
381



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སེང་གདོང་མ། མར་ཙེ། སྐྱབས་འགྲོ་སོགས་རྒྱུན་འདོན་བྱེད་པ་གཞིར་བཅས།
ཚེས་དགུ་ནས་བཅུ་གཅིག་བར་ཉིན་གསུམ་གྱི་རིང་ལ་མགོན་པོའི་ཤ་ས་ནི་
དང༌། སྦྱིན་སྲེག ཚོགས་འབུལ། ཆོས་སྐྱོང་གི་བཤགས་གཏོར་འབུལ་བ། གསེར་
འོད་གཡང་སྐྱབས་འདོན་པ་སོགས་དང་། དགོས་ཆོས་ཁྱད་པར་བ་ཡོད་ནའང་དེ་
ལྟར་འདོན། །
ཚེས་བཅུ་གཉིས་དང་བཅུ་གསུམ་གཉིས་ལ། ཀོང་ཙེའི་རླུང་རྟ་དང་། བསང་
གསོལ། སྒྲོལ་མའི་མཎྜལ་བཞི་བ་བཅས་བསྒྲུབ་རྒྱུ།
ཚེས་བཅུ་བཞི་དང་བཅོ་ལྔ་གཉིས་ལ། གསོ་སྦྱོང་དང་སྨྱུང་གནས་ཆོ་ག་བཅས་
སྨྱུང་ཆེན་ལ་བསྡད་ནས་མ་ཎི་ཅི་འགྲུབ་བཟླ་ཞིང་། མཇུག་ཏུ་བཟང་བོ་སྤྱོད་པ་སོགས་
བསྔོ་བ་སྨོན་ལམ་གྱིས་མཐའ་བརྒྱན་པར་བྱའོ། །
ཤིང་བཟའ་སྐལ་བཟང་ཆོས་
ཀྱི་རྒྱལ་མཚན་ནས། ༡༩༩༤ལོའི་ཟླ་༣ཚེས་༡༩ལ། ། །
༄༅། །ཀུན་མཁྱེན་རིན་པོ་ཆེར་ཕུལ་
བའི་སྐྱབས་ཐོ།
༄༅ ། །འོ་ལགས་སོ། དེ་ཡང་རང་ཅག་རྣམས་ཀྱི་མེ་ཏོག་ཕོག་པའི་ལྷ་སྐལ་
གཅིག་བུ་རིགས་དང་དཀྱིལ་འཁོར་རྒྱ་མཚོའི་མངའ་བདག་སྐྱབས་གཅིག་མཐོང་བ་
དོན་ལྡན། དྲུག་པ་རྡོ་རྗེ་འཆང་ཆེན་པོ་གོང་ས་ལྷ་མིའི་རྣམ་འདྲེན་མཆོག་གི་ཞབས་
སྐྱེས་འཇིག་རྟེན་གསུམ་གྱིས་མཆོད་པའི་དྲུང་དུ་གང་ཞུ་ན། དེ་རིང་སྐུ་སྐྱེ་བསྟན་པའི་
ཉི་མ་ཚང་གི་སྐུ་གཟུགས་བསྐྲུན་པའི་རྐྱེན་གྱིས་ངག་བཅོལ་གནང་བ་ལྟར། བདག་
གིས་ཚབ་བྱས་ཏེ་སྒོ་གསུམ་གུས་པ་ཆེན་པོ་དང་བཅས་གསོལ་བ་འདེབས་པའི་སྙིང་བོ་
382



༄༅། །འགྲིག་ཡིག་དང་སྐྱབས་འཇུག་སོགས་ཀྱི་སྐོར།
ནི། རབ་འབྱམས་རྒྱལ་བ་མ་ལུས་པའི་འདུས་ཞལ། སྐྱབས་གསུམ་ཀུན་འདུས་ཀྱི་ངོ་
བོ་ཀུན་མཁྱེན་རིན་པོ་ཆེ་ནང་ཆེན་འདིའི་གཞིས་ཀར་གདན་དྲངས་ནས། གང་ཉིད་
ཀྱི་ཞབས་ཟུང་བཀྲ་ཤིས་ཀྱི་རི་མོ་བཀོད་དེ། སྐུའི་གསེར་ཞལ་དང་མཇལ་ཞིང་གསུང་
གི་བདུད་རྩི་མྱོང་བ་དང་། ཐུགས་བྱམས་བརྩེས་རྗེས་སུ་བཟུང་བ་སོགས་ཀྱི་བཀའ་
དྲིན་གནང་བ་ནི་སྟོང་གསུམ་གསེར་གྱིས་བཀང་སྟེ་ཕུལ་བས་ཀྱང་གཞལ་བར་མི་ནུས་
མོད། འོན་ཀྱང་བྱིན་རླབས་ཞུ་བའི་རྟེན་སྟོང་མིན་ཙམ་དུ། མཎྜལ་སྐུ་གསུང་ཐུགས་
རྟེན་གྱི་ཐོག་དྲངས་ཏེ། ན་བཟའི་ཐེབས་སུ་བཟང་གོས་སེར་བོ་དང་། དངོས་འབུལ་
མཚོན་བྱེད་དམངས་སྒོར་སྟོང་ཕྲག་གཅིག་དང་། བཞེས་ཇ་ལན་ཆུང་གཉིས། མཛོ་
གཉིས། མཛོ་མོ་གཉིས། འབྲི་གཉིས་བཅས་འབུལ་ལམ་ཞུ་ལགས་པས། སྐྱབས་
མཆོག་རིན་པོ་ཆེ་ཉིད་ཀྱི་ཞབས་པད་བརྟན་པ་དང་འགྲོ་བའི་དོན་དུ་མི་འགྱུར་རྟག་
བརྟན་རྡོ་རྗེའི་ཁམས་སུ་གཡོ་བ་མེད་པར་བཞུགས་ནས་མཛད་འཕྲིན་ཕྱོགས་བཅུར་
རྒྱས་པར་འགྱུར་བའི་སྐྱབས་འཇུག་དང་། སྐུ་སྐྱེ་བསྟན་པའི་ཉི་མ་ཁོང་རང་གི་ནད་
གཞི་དྭངས་ཤིང་སྐུ་ཚེ་མཐར་ཕྱིན། ཁོང་རང་ལ་འབྲེལ་ཐོགས་པའི་སྐྱེ་བོ་མཐའ་དག་
ཚེ་རབས་ཀུན་ཏུ་སྐྱབས་མགོན་མཆོག་གི་རྗེས་སུ་འཛིན་ཞིང་། གནས་སྐབས་ལྷ་མིའི་
མངོན་མཐོ་དང་མཐར་ཐུག་སྐུ་བཞིའི་གོ་འཕང་རིང་མིན་མྱུར་དུ་ཐོབ་པའི་སྐྱབས་
འཇུག་ཐུགས་དམ་རྡོ་རྗེ་ར་བའི་རྡོ་རྗེའི་གུར་ཁང་ནས་འདོར་མེད་བརྩེ་གཟིགས་
གནང་བ་མཁྱེན་མཁྱེན་མཁྱེན། །
383



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༄༅༅། །ལ་མོ་གསེར་ཁྲི་ཚད་ལ་ཕུལ་བ།
༄༅ ། །ལྷར་བཅས་སྐྱེ་དགུའི་འདྲེན་མཆོག་དམ་པ་ཚ་གཱན་ནོ་མིན་ཧན་ཧོ་
ཐོག་ཐུའི་ཡང་སྲིད་ཉི་མ་གཞོན་ནུའི་མདུན་ས་ག་ལ་བ་དེར། བདག་ཅག་སོར་བཅུའི་
འདབ་མ་སྙིང་གར་སྦྱར་ཏེ་སྒོ་གསུམ་གུས་པས་གསོལ་བ་འདེབས་འབྲས། དེང་རི་བོ་
རྒན་པོ་རྣམས་ཀྱང་དར་དཀར་གྱི་སྟོད་གཡོགས་ཕུལ་བ་ལ་རིངས་པར་ཆས། ནོར་
འཛིན་བུ་མོའི་སྨད་གོས་གསེར་གྱི་མདངས་ཅན་བརྗེ་བ་ལ་མངོན་དུ་ཕྱོགས་པའི་དུས་
འདིར། ཙོང་ཁ་ཟར་མོ་སྒང་གཡུ་ཡི་མཎྜལ་ཕྱིས་འདྲའི་མཚོ་སྔོན་གྱི་ལྟེ་བ་རྨ་ཀླུང་
དགའ་འཁྱིལ་རིས་སུ་བཀྲ་བའི་ཐིག་ལེར་ལ་མོ་བདེ་ཆེན་ཕོ་བྲང་གི་གནྡྷོ་ལར། སྐྱབས་
མཆོག་ཆོས་ཀྱི་རྒྱལ་བོའི་ཞབས་ཟུང་བཀྲ་ཤིས་ཀྱི་རི་མོ་མི་འཇིགས་གདོང་ལྔའི་ཁྲིར་
གསོལ་བའི་མཛད་སྒོ་དམ་པར། གོས་སེར་བོ་ཁ་བརྒྱད། ཕྲུགས་གཅིག སྒོར་ལྔ་
བརྒྱ་བཅས་ཕུལ་ཞིང་གསོལ་བ་འདེབས་པ་ལགས་པས་མཆོག་སྤྲུལ་རིན་པོ་ཆེའི་སྐུ་ཚེ་
བསྐལ་བ་རྒྱ་མཚོའི་བར་བརྟན་ཞིང་། མཛད་འཕྲིན་ཉི་ཟླའི་འགྲོས་དང་མཐུན་པར་
གླིང་བཞིའི་རྒྱལ་ཁམས་ཀུན་ཏུ་ཆོས་སྲིད་ཕན་བདེའི་འོད་སྣང་ཕྱོགས་བརྒྱར་སྤྲོས་ཏེ།
བཀྲ་ཤི ས་ དགེ་ མཚན་ཆེན་ པོས་ ཁྱབ་ པའི་ སྐྱབས་ འཇུག་ མཁྱེན་ མཁྱེན་ཞེས་ ཞུ་
ལགས་སོ། ། ཞེས་ཤིང་བཟའ་ནོ་མིན་ཧན་སྐྱེ་མིང་བ་སྐལ་བཟང་ཆོས་ཀྱི་རྒྱལ་མཚན་
ནས། །
384



༄༅། །འགྲིག་ཡིག་དང་སྐྱབས་འཇུག་སོགས་ཀྱི་སྐོར།
༄༅༅། །ལཱ་ཁ་ཚད་གི་སྐུ་གདུང་ལེགས་གྲུབ་
མཛད་སྒོའི་སྐྱབས་འཇུག
༄༅ ། །དེ་ཡང་ཇི་སྐད་དུ། སངས་རྒྱས་ཆོས་དང་དགེ་འདུན་སྡེ། །ཐར་བ་
འདོད་པ་རྣམས་ཀྱི་སྐྱབས། ། ཞེས་གསུངས་པ་ལྟར། འདུས་མ་བྱས་སོགས་ཡོན་
ཏན་བ་བརྒྱད་དང་ལྡན་པའི་སྐྱབས་སྟོན་པ་བོ་སངས་རྒྱས་བཅོམ་ལྡན་འདས་རྣམས་
དང་། བསམ་མེད་གཉིས་མེད་རྟོགས་མེད་སོགས་ཡོན་ཏན་བརྒྱད་དང་ལྡན་པའི་
བདེན་གཉིས་ཀྱིས་བསྡུས་པའི་སྐྱབས་དངོས་ཆོས་དཀོན་མཆོག་དང་། རིགས་གྲོལ་གྱི་
ཡོན་ཏན་བརྒྱད་དང་ལྡན་པའི་སྐྱེ་འཕགས་ཀྱིས་བསྡུས་པའི་སྐྱབས་སྒྲུབ་པའི་གྲོགས་ཀྱི་
མཆོག་དགེ་འདུན་དཀོན་མཆོག་སྟེ་ཐར་འདོད་རྣམས་ཀྱི་སྐྱབས་གནས་དམ་པ་དཀོན་
མཆོག་གསུམ་འདུས་པའི་བདག་ཉིད་དགེ་འདུན་འདུས་པ་རྒྱ་མཚོའི་སྙན་དབང་
གསེར་གྱི་པདྨོ་རྣམ་པར་བཞད་པའི་དྲུང་དུ་གང་ཞུ་ན། དེ་ཡང་དད་གཏོང་རྒྱན་གྱིས་
མངོན་པར་མཛེས་ཤིང་རྡོ་རྗེ་འཆང་ཆེན་པོ་ཉིད་ཀྱི་སྐུ་རྩ་དང་ལྷ་སྡེ་ནང་མར་གྱུར་པ།
ཨ་རྨོག་ལཱ་ཁ་རོ་ནས་ཐེག་པ་ཁུར་ལེན་གྱི་ཞབས་ཞུ་བསྒྲུབས་པ་དང་། འདུས་སྡེ་རིན་
པོ་ཆེ་དང་བྲག་དམར་ཞིང་རྒྱ་ཆེ་བའི་ཁྱིམ་སྡེ་ཡོངས་ཀྱིས་གཙོས་རྨ་ལྷོ་རྫོང་དད་ལྡན་
གདུལ་བྱ་རྣམས་ཀྱིས་གསེར་དངུལ་རིན་པོ་ཆེའི་དཀར་ཐིགས་བསྒྲུབས་ཏེ། སྐུ་གདུང་
མཆོད་རྟེན་ཡིད་བཞིན་དབང་གི་རྒྱལ་བོ་བཞེངས་ནས་གཟུངས་གཞུག་རབ་གནས་
བཅས་ལེགས་པར་གྲུབ་སྟེ། ཆོས་སྟོན་དམ་པར་དམིགས་ནས་སྐྱབས་མཆོག་གཙང་
པཎྜི་ཏ་རིན་པོ་ཆེ་མི་འགྱུར་གསེར་གྱི་ཁྲི་འཕང་མཐོན་པར་བཞུགས་ཤིང་། མ་དགོན་
385



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དོན་གྲུབ་རབ་བརྟན་གླིང་གི་ཁྲི་གདན་ཟུར་དགེ་བའི་བཤེས་གཉེན་གསེར་རིའི་འཕྲེང་
བ་ལྟ་བུས་མདུན་བསྐོར་ཞིང༌། དགེ་འདུན་འདུས་པ་རྒྱ་མཚོ་ལི་ཁྲིའི་ཆུ་གཏེར་མཁའ་
ལ་འཕྱུར་བ་ལྟར་བཞུགས་པའི་སྤྱན་སྔར་མང་ཇ་ཇ་ཐུག་འཛོམས་པས་བསྙེན་བཀུར་
དང་། སྐུ་འགྱེད་སྒོར་ x བཅས་འབུལ་ལམ་ཞུ་ལགས་པས། དགེ་འབྲས་ཀྱི་མཐུ་ལ་
བརྟེན་ནས་ཀུན་མཁྱེན་བུ་རམ་ཤིང་བའི་བསྟན་པ་སྤྱི་དང་བྱེ་བྲག་ཏུ་ཁམས་གསུམ་
ཆོས་ཀྱི་རྒྱལ་བོ་ཙོང་ཁ་བ་ཆེན་པོའི་རིང་ལུགས་དྲི་མ་མེད་པ་སོགས་ཕྱོགས་དུས་ཀུན་ཏུ་
རྒྱས་པར་འགྱུར་བ་དང༌། བསྟན་པ་དེ་འཛིན་ཅིང་སྐྱོང་བར་བྱེད་པའི་བསྟན་འཛིན་
གྱི་སྐྱེས་བུ་དམ་པ་སྤྱི་དང་ཁྱད་པར་སྐྱབས་མཆོག་རྒྱལ་བའི་དབང་བོ་དང་། པཎ་ཆེན་
ཐམས་ཅད་མཁྱེན་པ། ཀུན་མཁྱེན་བཞད་པའི་རྡོ་རྗེ། རིགས་དང་དཀྱིལ་འཁོར་རྒྱ་
མཚོའི་མངའ་བདག་སྐྱབས་མགོན་གཙང་པཎྜི་ཏ་སོགས་བསྟན་པའི་བདག་པོ་རྣམས་
ཀྱི་སྐུ་ཚེ་བརྟན་ཞིང་མཛད་འཕྲིན་ཡར་ངོའི་ཟླ་བ་ལྟར་རྒྱས་པར་འགྱུར་བའི་སྐྱབས་
འཇུག་དང༌། དགེ་འདུན་འདུས་པ་རྒྱ་མཚོ་འདིས་མཚོན་པའི་ཕྱོགས་བཅུའི་དགེ་
འདུན་པ་ཡོངས་ཐུགས་མཐུན་ཁྲིམས་གཙང་བའི་ངོས་ནས་ལམ་བསླབ་པ་གསུམ་གྱི་
ཉམས་ལེན་དང་ཐོས་བསམ་སྒོམ་པ་སོགས་གོང་ནས་གོང་དུ་འཕེལ་བར་འགྱུར་བ་
དང༌། སྐུ་གདུང་རིན་པོ་ཆེར་སྲིད་ཞུ་བསྒྲུབས་པའི་སྦྱིན་བདག་ཡོད་དོ་ཅོག་ཀུན་དང༌།
དེ་རིང་ཆོས་སྟོན་ཕུལ་བའི་སྦྱིན་བདག་རྣམས་ལ། གནས་སྐབས་སུ་ནད་གདོན་
གནོད་པ། རྐྱེན་ཕྱི་ནང་གི་འགལ་རྐྱེན་བར་ཆད་ཐམས་ཅད་ཉེ་བར་ཞི་བའི་སྐྱབས་
འཇུག་དང་། མཐུན་རྐྱེན་ཚེ་དང་བསོད་ནམས་དཔལ་དང་འབྱོར་བ་དབང་ཐང་སྙན་
གྲགས་རླུང་རྟ་རིགས་རྒྱུད་སོགས་གོང་ནས་གོང་དུ་འཕེལ་བར་འགྱུར་བ་དང་། ཕྱི་
མར་སྐྱེ་བའི་ཚེ་རབས་ཐམས་ཅད་དུ་དལ་བརྒྱད་འབྱོར་བཅུ་ཚང་བའི་རྟེན་བཟང་རིམ་
པར་བརྒྱུད་ནས་ས་བཅུ་ལམ་ལྔ་རིམ་གྱིས་བགྲོད་དེ་རིམ་གཉིས་ཀྱི་རྟོགས་པ་མཐར་
386



༄༅། །འགྲིག་ཡིག་དང་སྐྱབས་འཇུག་སོགས་ཀྱི་སྐོར།
ཕྱིན་ནས་ཟུང་འཇུག་རྡོ་རྗེ་འཆང་གི་གོ་འཕང་མངོན་དུ་འགྱུར་བའི་སྐྱབས་འཇུག བླ་
མ་ཆོས་སྲུང་དགེ་འདུན་འདུས་པ་རྒྱ་མཚོ་བཅས་ཀྱི་ཐུགས་དམ་སྲུང་བའི་གུར་ཁང་
བརྟན་པོ་ནས་འདོར་མེད་བརྩེ་གཟིགས་གནང་བ་མཁྱེན་མཁྱེན་མཁྱེན་ལགས། །
༄༅། །སྐྱབས་འཇུག་བསྡུས་པ།
:
.
E:
༢
༄༅། །དེ་ཡང་ཇི་སྐད་དུ། འཆད་པ་ལེགས་བཤད་བདུད་རྩིའི་ཆར་འབེབས་
ཤིང་། །རྩོད་པའི་གནམ་ལྕགས་རྒོལ་ངན་བྲག་རི་འཇོམས། །སྡེབ་ལེགས་རྩོམ་པའི་
འབྲུག་གི་གད་རྒྱངས་ཅན། །ཕྱོགས་ལས་རྣམ་རྒྱལ་ཞེས་གསུངས་པ་ལྟར། འཆད་པ་
ལེགས་པར་བཤད་པའི་གྲུ་ཆར་འབུམ་དུ་འཇོ་བས། སྐལ་བཟང་འདབ་སྟོང་ལྡན་པའི་
ཚལ་རབ་ཡོངས་སུ་རྒྱས་ཤིང་། རྩོད་པ་གནམ་ལྕགས་འཁོར་ལོས་རྒོལ་ངན་སྤོབས་
པའི་བྲག་རི་ཕྱེ་མར་བསྙིལ་བ། སྡེབ་ལེགས་སྒྲ་བརྒྱ་དགོད་པའི་དབྱངས་ཀྱིས་ཐར་
འདོད་གཙུག་ལྡན་ཡོངས་ལ་དགའ་བའི་འཛུམ་མདངས་ངོམ་པར་མཛད་པས་ཕྱོགས་
ལས་རྣམ་པར་རྒྱལ་བའི་ཆོས་ཀྱི་སྡེ་ཆེན་པོ་ཞིང་མཆོག་དམ་པ་རིགས་གྲོལ་གྱི་ཡོན་ཏན་
བརྒྱད་དང་ལྡན་པའི་དགེ་འདུན་འདུས་པ་རྒྱ་མཚོའི་སྙན་དབང་པདྨོ་རྣམ་པར་བཞད་
པའི་དྲུང་དུ་གང་ཞུ་ན། དད་གཏོང་བསོད་ནམས་རྒྱན་གྱིས་མངོན་པར་མཛེས་པའི་
བསྟན་པའི་སྦྱིན་བདག་ x མང་ཇ་ཇ་ཐུག་འཛོམས་པའི་བསྙེན་བཀུར་ཞུས་ཐོག་
དགེ་འདུན་རེ་རེའི་ཕྱག་ཏུ་སྒོར་ x སྐྱབས་རྟེན་ལྷ་དར་དཀར་བོ་དྲི་མེད་ཟླ་བའི་
མདངས་ལྡན་སྲིད་དུ་རིང་བ་གཅིག་འབུལ་ལམ་ཞུ་ལགས་པས་རྣམ་དཀར་དགེ་བའི་
དངོས་པོ་ འདིས་མཚོན་ནས། རང་ གཞན་ སྐྱེ་ འཕགས་ཡོངས་ ཀྱི་ དུས་ གསུམ་
：: 1:：
387
.:.



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བསགས་པའི་དགེ་ཚོགས་རྒྱ་མཚོའི་མཐུ་ལ་བརྟེན་ནས། སྐྱབས་གཅིག་མཐོང་བ་
དོན་ལྡན་གོང་ས་རྒྱལ་དབང་ཡབ་སྲས། མདོ་སྨད་བསྟན་པའི་མངའ་བདག་ཀུན་
མཁྱེན་བཞད་པའི་རྡོ་རྗེ་སོགས་བསྟན་འཛིན་དམ་པ་རྣམས་ཀྱི་ཞབས་པད་བརྟན་
ཞིང་། མཛད་འཕྲིན་སྣང་བ་དཀར་བོས་ཡུལ་ལྗོངས་ཀུན་ལ་ཁྱབ་པར་འགྱུར་བ་དང་།
དགེ་འདུན་གྱི་སྡེ་ཆེན་པོ་འདིས་མཚོན་ཕྱོགས་བཅུའི་བསྟན་འཛིན་གྱི་སྐྱེས་བུ་དམ་པ་
རྣམས་ཐུགས་མཐུན་ཁྲིམས་གཙང་བའི་ངོས་འཆད་ཉན་བཤད་སྒྲུབ་ཀྱི་བྱ་བ་རྣམས་
ཡར་རྒྱས་སུ་འགྲོ་བ་དང་། ཡུལ་གྲུ་འདིས་མཚོན་ཡངས་པའི་འཇིག་རྟེན་གྱི་ཁམས་
རྣམས་སུ་ནད་ཡམས་འཐབ་རྩོད་འཁྲུགས་ལོང་ སོགས་མི་མཐུན་རྒུད་པའི་རིགས་
རྣམས་ཞི་ཞིང་ཆོས་འབྱོར་བདེ་སྐྱིད་རྫོགས་ལྡན་གྱི་དཔལ་ལ་རོལ་བར་འགྱུར་བའི་
སྐྱབས་འཇུག་དང་། སྦྱིན་པའི་བདག་པོ་འདི་ཉིད་ཀྱི་ནད་རིམས་གདོན་བགེགས་
བར་ཆད་མི་མཐུན་པའི་ཚོགས་རྣམས་ཞི་ཞིང་། ཚེ་བསོད་རླུང་རྟ་དཔལ་འབྱོར་
སོགས་གོང་ནས་གོང་དུ་འཕེལ་བའི་སྐྱབས་འཇུག་དང་། སྐྱེ་བ་ཕྱི་མ་རྣམས་སུའང་
བཤེས་གཉེན་དམ་པས་རྗེས་སུ་བཟུང་སྟེ་ས་ལམ་གྱི་རྟོགས་པ་མཐར་ཕྱིན་ནས་ཟུང་
འཇུག་རྡོ་རྗེ་འཆང་གི་གོ་འཕང་མངོན་དུ་འགྱུར་བའི་སྐྱབས་འཇུག་ཁྱེད་བླ་མ་ཡི་དམ་
དགེ་འདུན་ཆོས་སྲུང་དང་བཅས་པའི་ཐུགས་རྡོ་རྗེ་གུར་ཁང་ནས་འདོར་མེད་བརྩེ་
གཟིགས་གནང་བ་མཁྱེན་མཁྱེན་མཁྱེན་ལགས། ཞེས་པ་འདི་ཡང་དགེ་སློང་བློ་
བཟང་དཀོན་མཆོག་དགེ་བསྐོས་གསར་བཞེངས་སྐབས་སྐྱབས་འཇུག་ཏུ་བྲིས་པའོ། །
388



༄༅། །པཎ་ཆེན་རིན་པོ་ཆེ་སྟག་ཚང་ལྷ་མོར་
ཕེབས་དུས་ཕུལ་བའི་
མཎ་བཤད།
1
，
:
༄༅ ། །ཨོཾ་བདེ་ལེགས་སུ་གྱུར་ཅིག མི་ཤིགས་རྟག་བརྟན་གྲུབ་པའི་རྡོ་རྗེའི་
དབྱིངས། །མཚན་དཔེའི་ལང་ཚོར་སྒེག་པའི་རབ་འབྱམས་སྤྲིན། །འཆི་མེད་བདུད་
རྩིའི་གྲུ་ཆར་འབུམ་གཡོ་བས། ། སྲིད་ཞིའི་རྣམ་འདྲེན་མཆོག་འདིར་དགེ་ལེགས་
སྩོལ། ། ཞེས་ཤིས་བརྗོད་མེ་ཏོག་གུར་གུམ་གྱི་འཕྲེང་བས་ཚིག་གི་སྔོན་བསུས་ཏེ་ཞུ་
བ་ནི། ཇི་སྐད་དུ། པཎ་ཆེན་ཐམས་ཅད་མཁྱེན་ཅིང་གཟིགས་པ་ཆེན་པོ་རྗེ་བཙུན་བློ་
བཟང་ཆོས་ཀྱི་རྒྱལ་མཚན་དཔལ་བཟང་བོའི་ཞལ་སྔ་ནས། ཀུན་མཁྱེན་ཡེ་ཤེས་རོལ་
བ་ལས་བྱུང་བའི། །དཀྱིལ་འཁོར་འཁོར་ལོ་བྱེ་བའི་བདག་ཉིད་དེ། །རིགས་བརྒྱའི་
ཁྱབ་བདག་རྡོ་རྗེ་འཛིན་ པའི་ གཙོ། །ཟུང་འཇུག་ དང༌ བོའི་མགོན་ལ་ གསོལ་ བ་
འདེབས། ། ཞེས་གསུངས་པ་ལྟར། གཟུགས་ནས་རྣམ་མཁྱེན་གྱི་བར་གྱི་ཆོས་
ཐམས་ཅད་ཡང་དག་པར་གཟིགས་ཅིང་མཁྱེན་པའི་གསང་གསུམ་ཡེ་ཤེས་ཀྱི་རོལ་གར་
ལས་སྤྲུལ་བའི་དཀྱིལ་འཁོར་གྱི་འཁོར་ལོ་བྱེ་བ་ཕྲག་བརྒྱ་སྤྲོ་བ་དང་བསྡུ་བའི་བདག་
ཉིད། རིགས་བརྒྱའི་ཁྱབ་བདག་དྲུག་པ་རྡོ་རྗེ་འཆང་ཆེན་པོ་ཟུང་འཇུག་དང་བོའི་
མགོན་པོ་དང་དབྱེར་མ་མཆིས་པ་ཀུན་གཟིགས་ཡེ་ཤེས་ཀྱི་ཉི་མ་༧པཎ་ཆེན་ཐམས་
ཅད་མཁྱེན་ཅིང་གཟིགས་པ་ཆེན་པོ། དོན་གྱི་སླད་དུ་མཚན་ནས་སྨོས་ཏེ་རྗེ་བཙུན་བློ་



A
༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཟང་འཕྲིན་ལས་ལྷུན་གྲུབ་ཆོས་ཀྱི་རྒྱལ་མཚན་དཔལ་བཟང་བོ་མཆོག་གི་ཞབས་ཟུང་
བཀྲ་ཤིས་ཀྱི་འཁོར་ལོའི་རི་མོ་རྣམ་པར་བཞད་པའི་དྲུང་དུ།
བདག་ཅག་སྒོ་གསུམ་གུས་པ་ཆེན་པོས་སོར་བཅུའི་སྙིམ་པའི་མེ་ཏོག་གི་གུས་
ཕྱག་སྙིང་གར་བཅངས་ཏེ་མི་ཕྱེད་དད་པ་རྩེ་གཅིག་པས་གསོལ་བ་འདེབས་པའི་སྙིང་
བོ་ནི། དེ་ཡང་ཇི་སྐད་དུ། སོ་སོར་ཐར་བའི་མདོ་ལས། སྙན་པའི་བ་དན་འཇིག་
རྟེན་གསུམ་ན་གྲགས། ། དམ་པའི་ཆོས་སྒྲ་སེངྒེའི་སྒྲ་བསྒྲགས་པ། །ཐམས་ཅད་
མཁྱེན་པ་དཀོན་མཆོག་མཛོད་བརྙེས་པའི། །ཞབས་ལ་ཚངས་དབང་གཙུག་གི་ནོར་
བུས་གཏུགས། ། ཞེས་གསུངས་པ་ལྟར། ལྷ་དང་མི་ཀུན་གྱི་སྐྱབས་གཅིག་རྣམ་
འདྲེན་སྟོན་པ་ཤཱཀྱའི་རྒྱལ་བོ་ཞེས་གྲགས་སྙན་གྱི་བ་དན་དཀར་བོ་འཇིག་རྟེན་གསུམ་
གྱི་བླ་ན་མངོན་པར་གཡོ་བ་དེ་ཉིད་ཀྱིས་སློབ་པ་ལམ་གྱི་གནས་སྐབས་སུ་དང་བོར་བྱུང་
ཆུབ་མཆོག་ཏུ་ཐུགས་བསྐྱེད། བར་དུ་བསྐལ་ཆེན་གྲངས་མེད་གསུམ་དུ་ཚོགས་
བསགས། མཐར་མངོན་པར་རྫོགས་པར་སངས་རྒྱས་པའི་ཚུལ་བསྟན་ནས། ཟབ་
ཞི་སྤྲོས་བྲལ་འོད་གསལ་འདུས་མ་བྱས། །བདུད་རྩི་ལྟ་བུའི་ཆོས་ཤིག་ཁོ་བོས་རྙེད། །
སུ་ལ་བསྟན་ཀྱང་གོ་བར་མི་ནུས་པས། །མི་སྨྲ་ནགས་ཀྱི་ཚལ་དུ་གནས་པར་བྱ། །
ཞེས་གསུངས་པ་དང་མཉམ་དུ་སྟོང་གསུམ་མི་མཇེད་ཀྱི་བདག་པོ་ལྷ་ཆེན་ཚངས་པ་
ཆེན་པོས་གསེར་གྱི་འཁོར་ལོ་རྩིབས་སྟོང་ལྡན་པ་དང་། ལྷ་རྣམས་ཀྱི་དབང་བོ་བརྒྱ་
བྱིན་གྱིས་དུང་དཀར་བོ་གཡས་སུ་འཁྱིལ་བ་ཕུལ་ཏེ་འཛམ་བུའི་གླིང་དུ་ཆོས་ཀྱི་འཁོར་
ལོ་བསྐོར་བར་གསོལ་བ་བཏབ་པའི་ཚེ། ཇི་སྐད་དུ། འཇམ་མགོན་བླ་མ་ཤར་ཙོང་ཁ་
བ་ཆེན་པོའི་ཞལ་ནས། མཛད་པ་ཀུན་ལས་གསུང་གི་ནི། །མཛད་པ་མཆོག་ཡིན་དེ་
ཡང་ནི། །འདི་ཉིད་ཡིན་ཕྱིར་མཁས་པ་ཡིས། །འདི་ལས་སངས་རྒྱས་རྗེས་དྲན་
བྱོས། ། ཞེས་གསུངས་པ་ལྟར། དྲང་སྲོང་ལྷུང་བ་རི་དྭགས་ཀྱི་ནགས་སུ། འཁོར་
390



༄༅ ། །མཎ་བཤད་དང་གསུང་བཤད་སོགས་ཀྱི་སྐོར།
ལྔ་སྡེ་བཟང་བོ་དང་ལྷ་བརྒྱད་ཁྲི་བཞི་སྟོང་སོགས་ལ། བཀའ་དང་བོ་བདེན་བཞིའི་
ཆོས་ཀྱི་འཁོར་ལོ་དང་། དེ་ནས་འཁོར་ལོ་བར་བ་སོགས་ཆོས་ཀྱི་འཁོར་ལོ་རིམ་པ་
གསུམ་བསྐོར་བ་དང། དེ་བཞིན་དུ། སྟོན་པས་བྱ་རྒོད་ཕུང་བོའི་རིར། །ཤེས་རབ་
ཕ་རོལ་ཕྱིན་ཚུལ་བསྟན། །ཆོས་བསྟན་དཔལ་ལྡན་འབྲས་སྤུངས་སུ། །དེ་བཞིན་
གསང་སྔགས་ཚུལ་རབ་གསུངས། ། ཞེས་ཇི་སྐད་བཤད་པ་ལྟར། མདོ་དང་སྔགས་
ཀྱིས་བསྡུས་པའི་ཆོས་ཀྱི་ཕུང་བོ་བརྒྱད་ཁྲི་བཞི་སྟོང་གི་འོད་སྣང་གསལ་བར་མཛད་དེ།
ལྷ་དང་བཅས་པའི་སྲིད་གསུམ་ལུས་ཅན་མཐའ་དག་ངེས་ལེགས་གཏན་གྱི་འདྲེན་པའི་
སྦྲང་རྩི་མངར་བོས་སྨིན་པར་མཛད་པའི་སྒོ་ནས་རྒྱལ་བསྟན་ཉི་ཟླའི་འོད་སྣང་ཀུན་
གསལ་ཡངས་པའི་ཁམས་ཀུན་མངོན་པར་འགེངས་པ་ནས་བཟུང་། འདུལ་འཛིན་བྱེ་
བའི་དབུས་ན་གསེར་རི་ལྟར་མངོན་པར་འཕགས་པ་འོད་སྲུང་ཆེན་པོ་སོགས་བསྟན་
པའི་གཏད་རབས་བདུན་དང་། བརྗོད་བྱ་ཚུལ་ཁྲིམས་དང་ཏིང་ངེ་འཛིན་ཤེས་རབ་
ཀྱི་བསླབ་པ་མ་ལུས་པ། རྗོད་བྱེད་སྡེ་སྣོད་རིན་པོ་ཆེ་རྣམ་པ་གསུམ་གྱི་དོན་ལུང་
རིགས་དྲི་མ་མེད་པའི་སྒོ་ནས་ཤིང་རྟའི་སྲོལ་ཆེན་རྒྱས་པར་མཛད་པའི་དཔལ་མགོན་
འཕགས་པ་ཀླུ་སྒྲུབ་ཡབ་སྲས་དང་ཐོགས་མེད་སྐུ་མཆེད་སོགས་འཛམ་གླིང་མཛེས་པར་
བྱེད་པའི་རྒྱན་དྲུག་མཆོག་གཉིས། ལྔ་བརྒྱའི་གཙུག་རྒྱན་ཇོ་འབྲོམ་ཡབ་སྲས་སོགས་
མཁས་དང་གྲུབ་པའི་དབང་ཕྱུག་ནམ་མཁའི་སྐར་ཚོགས་ལྟར་བྱོན་པ་རྣམས་ཀྱིས།
འཕགས་པའི་ཡུལ་དང་བྷོ་ཊའི་ལྗོངས་སུ་ལུས་ཅན་ཡོངས་ཀྱི་སྡུག་བསྔལ་དང་ཀུན་
འབྱུང་གི་ནད་ཀུན་སེལ་བར་བྱེད་པའི་གསོས་སྨན་དམ་པར་ལུང་དང་རྟོགས་པའི་རྒྱལ་
བསྟན་རིན་པོ་ཆེ་འཛིན་སྐྱོང་སྤེལ་གསུམ་གནང་བ་དང་། ཁྱད་པར་དུ་ཀུན་མཁྱེན་བླ་
མ་མཆོག་གི་ཞལ་ནས། ཐུབ་པའི་ལུང་ལྟར་འཇམ་དབྱངས་མི་ཡི་ཟློས་གར་གྱིས། །
སངས་རྒྱས་མཛད་པ་ལུང་རྟོགས་བསླབ་ གསུམ་ལག་ལེན་སོགས། །མཐའ་དག་
ད་
391



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྫོགས་ལྡན་ལ་བཀོད་བློ་བཟང་རྒྱལ་བ་ཞེས། ། ཞེས་གསུངས་པ་ལྟར། རྗེ་རྒྱལ་བ་
གཉིས་པས་སླར་ཡང་རྒྱལ་བའི་ལུང་རྟོགས་ཀྱི་བསྟན་པ་དཔྱད་གསུམ་གྱིས་དག་ཐེར་
དང་བྱི་དོར་ཡང་ཡང་མཛད་དེ། ནུབ་ཛ་ཏིའི་དྲི་བསུང་མངོན་པར་བཀྲ་བའི་ལྡིང་ཁང་
ནས། ཤར་རྒྱ་མཚོའི་སྐ་རགས་བཅིངས་པའི་བར་གྱི་འཛིན་མ་ཡོངས་ལ་ཁྱབ་པར་
མཛད་པ་དང་། ཁོང་གི་གསེར་གྱི་ཁྲི་འཕང་ལ་མངོན་པར་དབང་བསྒྱུར་པའི་སྐྱེས་
མཆོག་དམ་པ་ཁྲི་ཆེན་རིམ་བྱོན་རྣམས་ལས། ཁྲི་ཐོག་ང་གསུམ་པ་ཁྲི་རྒྱལ་མཚན་སེངྒེ་
བ་ནི། ཇི་སྐད་དུ། ཐུབ་བསྟན་རིན་ཆེན་མི་ནུབ་རྒྱལ་མཚན་འཛིན། །འཇིགས་
མེད་སྨྲ་བའི་སེངྒེའི་བརྟུལ་ཞུགས་ཀྱིས། །རྒོལ་ངན་རི་དྭགས་ཚོགས་རྣམས་འཇོམས་
མཛད་པའི། །འཇམ་དབྱངས་མི་ཡི་གར་མཛད་དེ་ལ་འདུད། ། ཅེས་གསུངས་པ་
ལྟར། དབུས་འགྱུར་དག་པའི་ཞིང་ཁམས་སུ་ཁོང་པཎ་ཆེན་ཆོས་ཀྱི་རྒྱལ་བོ་སྐུ་ཕྲེང་
དྲུག་པ་རྗེ་བཙུན་བློ་བཟང་ཡེ་ཤེས་མཆོག་རིགས་ཀྱི་ཅོད་པན་དུ་བསྟེན་པ་དང་།
དགའ་ལྡན་གསེར་ཁྲིར་མངའ་གསོལ་བའང་སྣང་བ་མཐའ་ཡས་མཆོག་ཉིད་ཀྱིས་
ཐུགས་ཐག་གནང་བ་ནི། ཕྱོགས་ལས་རྣམ་རྒྱལ་སྣང་མཐའི་ཟློས་གར་གྱིས། །སྔོན་
ཡང་གསེར་ཁྲིར་ལན་མང་ཉེར་འཁོད་མཐུས། །ད་དུང་ཁྲིར་འཁོད་མཐའ་དབུས་
བདེ་འགྱུར་ཞེས། །གསུང་གི་ཉེ་བར་བསྩལ་ཞེས་གསུངས་པ་ལྟར། ཁྲི་ཆེན་རྒྱལ་
མཚན་སེངྒེ་མདོ་སྨད་ དུ་ བྱོན་ནས་རབ་བྱུང་བཅུ་ གསུམ་ པ་ ས་འབྲུག་ལོར་ ཕྱག་
འདེབས་གནང་བའི་དགའ་ལྡན་བཤད་སྒྲུབ་པད་དཀར་གྲོལ་བའི་གླིང་གི་གདན་ས་
ཆེན་པོར་འདིར། གོང་ས་སྐྱབས་མཆོག་ཐམས་ཅད་མཁྱེན་ཅིང་གཟིགས་པ་ཆེན་པོའི་
ཆིབས་ཀྱི་ཁ་ལོ་བསྒྱུར་ནས། གནས་འདིར་གསེར་གྱི་ཁྲི་འཕང་མཐོན་པོར་ཞབས་
ཟུང་བཀྲ་ཤིས་ཀྱི་རི་མོ་རྣམ་པར་བཀོད་དེ། སྐལ་ལྡན་འདུས་ཚོགས་གདུལ་བྱ་ཡོངས་
ལ་ཟབ་རྒྱས་ཆོས་ཀྱི་འཁོར་ལོ་རབ་ཏུ་བསྐོར་བའི་བཀའ་དྲིན་བླ་ན་མ་མཆིས་པ་སྩོལ་
392



༄༅། །མཎ་བཤད་དང་གསུང་བཤད་སོགས་ཀྱི་སྐོར།
བར་མཛད་ཅིང་། ཁོང་སྐྱབས་མགོན་མཆོག་གི་ཐུགས་རྗེས་ལ་བརྟེན་ནས། ད་ལོ་
ཆོས་སྡེ་ཆེན་པོ་འདི་ཉིད་ཉམས་པ་སླར་གསོ་བྱེད་པའི་རྟེན་འབྲེལ་གྱི་སྒོ་བརྒྱ་ཕྱེས་པས་
བཀའ་དྲིན་གཞལ་དུ་མ་མཆིས། དགེ་འདུན་འདུས་པ་རྒྱ་མཚོ་ཡོངས་ནས་ཕྱག་དང་
བཅས་ཏེ་གསོལ་བ་རྩེ་གཅིག་ཏུ་འདེབས་པ་དང་ཆབས་ཅིག་ཏུ། རབ་དཀར་ཟླ་བའི་
མདངས་ལྡན་ལྷ་དར་དྲི་མེད་སྲིད་དུ་རིང་བ་དང་། ཞིང་ཁམས་རྒྱ་མཚོ་བཀོད་པའི་
མཎྜལ་དང༌། རྒྱལ་བའི་སྐུ་གསུང་ཐུགས་ཀྱི་རྟེན་གྱིས་ཐོག་དྲངས་ཏེ། དངོས་འབུལ་
ལྷ་རྫས་སོགས་མཆོད་སྤྲིན་ཕྲ་མོ་སྤྱན་ལམ་དུ་བསྟར་ཏེ་གསོལ་བ་འདེབས་པའི་སྙིང་བོ་
ནི། ཇི་སྐད་དུ། རྡོ་རྗེ་སྐུ་ལ་སྐྱེ་འཆི་མི་མངའ་ཡང་། །ཟུང་འཇུག་དབང་གི་རྒྱལ་བོའི་
ཟ་མ་ཏོག །བདག་ཅག་མོས་པ་ཇི་བཞིན་སྲིད་མཐའི་བར། །མྱ་ངན་མི་འདའ་རྟག་
པར་བཞུགས་སུ་གསོལ། ། ཞེས་གསུངས་པ་ལྟར། སྟོན་པ་ཤཱཀྱའི་རྒྱལ་བོའི་བསྟན་
པ་སྤྱི་དང་བྱེ་བྲག་གསེར་མདོག་ཅོད་པན་འཆང་བའི་བསྟན་པ་ཡུན་རིང་དུ་གནས་པ་
དང་། མཐའ་དབུས་ཀྱི་སྐྱེ་འགྲོ་རྣམས་རྫོགས་ལྡན་གྱི་དཔལ་ལ་སྤྱོད་པའི་སླད་དུ། མི་
འཇིགས་གདོང་ལྔའི་ཁྲི་ལ་ཞབས་ཟུང་བསྐལ་བ་རྒྱ་མཚོའི་བར་དུ་གཡོ་མེད་བརྟན་པར་
བཞུགས་ནས་ཟབ་རྒྱས་ཆོས་ཀྱི་འཁོར་ལོ་རྒྱུན་མི་འཆད་དུ་བསྐོར་བ་དང་། ཁྱད་པར་
དུ་རིགས་ཀུན་ཁྱབ་བདག་རྡོ་རྗེ་འཆང་ཆེན་པོ་རྗེ་བཙུན་བློ་བཟང་འཕྲིན་ལས་ལྷུན་
གྲུབ་ཆོས་ཀྱི་རྒྱལ་མཚན་དཔལ་བཟང་བོ་མཆོག་གི་འཕྲིན་ལས་འོད་སྣང་བརྒྱ་བའི་གཟི་
བྱིན་ཆེས་ཆེར་འབར་ནས། སྙིགས་དུས་རྨོངས་མུན་རྒུད་པ་དབྱིངས་སུ་གཞིལ་བ་
དང་། གང་གི་སྐྱབས་འོག་ཏུ་གཏོགས་པའི་རང་ཅག་ཆོས་སྡེ་ཆེན་པོ་དགའ་ལྡན་པད་
དཀར་གྲོལ་བའི་གླིང་གི་ལུང་རྟོགས་ཀྱི་བསྟན་པ་འཛིན་ཅིང་སྐྱོང་བར་མཛད་པའི་
འདུས་ཚོགས་ཡོངས་ཀྱི་དམ་པའི་ཆོས་སྒྲུབ་པའི་ཕྱི་ནང་གི་འགལ་རྐྱེན་མཚན་མ་ངན་
པ་རྣམས་ལྷག་མེད་དུ་ཞི་ཞིང་། ལུང་ཆོས་སྡེ་སྣོད་གསུམ་གྱི་འཆད་ཉན། རྟོགས་པའི་
393



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བསྟན་པ་བསླབ་གསུམ་གྱི་ཉམས་ལེན་རྣམས་གོང་ནས་གོང་དུ་འཕེལ་བ་དང་། ཁྲི་
རིན་པོ་ཆེ་མཆོག་གི་མདོ་སྔགས་བཤད་སྒྲུབ་ཀྱི་བསྟན་པ་ཡུན་ནས་ཡུན་དུ་གནས་པ་
དང་། དེ་འཛིན་པའི་དགེ་འདུན་གྱི་སྡེ་ཡང་དབྱར་གྱི་ཆུ་གཏེར་བཞིན་འཕེལ་བའི་
སྐྱབས་འཇུག་གནང་བ་དང་། ཚེ་རབས་འཕྲེང་བ་ཀུན་ཏུ་རྗེ་བཙུན་བླ་མ་ཁྱེད་དང་མི་
འབྲལ་ཞིང༌། མགོན་པོ་མཆོག་གིས་རྗེས་སུ་བཟུང་ནས་སྲས་ཀྱི་ཐུ་བོར་འགྱུར་བའི་
སྐྱབས་འཇུག་བརྩེ་གཟིགས་གནང་བ་མཁྱེན་མཁྱེན་ཞེས་གསོལ་བཏབ་པའི་རེ་འབྲས་
རྣམས་དོན་ལྡན་དུ་སྨིན་པའི་བཀའ་བཞེས་བཟང་བོ་བདག་སོགས་བུ་སློབ་ཡོངས་ཀྱི་
སྒྲ་འཛིན་དབང་བོའི་རྒྱན་དུ་སྩོལ་བའི་བཀའ་དྲིན་མཁྱེན་མཁྱེན་མཁྱེན་ལགས། །
༄༅། །ཀུན་མཁྱེན་རིན་པོ་ཆེ་མདོ་གསུམ་
དུ་ཕེབས་སྐབས་ཕུལ་བའི་
མཎ་བཤད། །
༄༅ ། །དེ་ཡང་ཇི་སྐད་དུ། ལེགས་བཤད་རྩོམ་དང་སྒྲུབ་ལ་མངོན་བརྩོན་
པ། །རྣལ་འབྱོར་དབང་ཕྱུག་སྔགས་རིགས་ཀུན་གྱི་གཙོ། །དཔལ་ལྡན་བླ་མ་ལུས་
ཅན་གཙུག་ན་རྒྱལ། ། ཞེས་དང༌། མཁས་གྲུབ་སྨྲ་བའི་ཉི་མས། ཐུབ་པ་ཕྱོགས་
ཀུན་རི་དྭགས་མིག་ཅན་གྱི། །མཛེས་སྡུག་རྫོགས་པ་སྙན་པའི་བ་གམ་རྩེར། །མི་
མཉམ་བསོད་ནམས་རྐང་སྟེགས་ལ་འཛེགས་པ། །འཕྲོག་བྱེད་རལ་བའི་ཀུན་དགའ་
རྒྱལ་གྱུར་ཅིག ། ཅེས་ཤིས་བརྗོད་དྲང་སྲོང་ཆེན་པོའི་བདེན་ཚིག་ལྷའི་མེ་ཏོག་མན་
ད་ར་བའི་ཕྲེང་བ་ཕྱོགས་བརྒྱར་འཐོར་བས་མདུན་བསུས་ཏེ་ཞུ་བ་ནི།
394



༄༅ ། །མཎ་བཤད་དང་གསུང་བཤད་སོགས་ཀྱི་སྐོར།
ཏིང་འཛིན་བྱེ་བ་མང་ལ་དབང་བསྒྱུར་ཞིང་། ། ཞེས་དང་། བློ་བཟང་
མཁྱེན་བརྩེའི་དཀྱིལ་འཁོར་རབ་རྫོགས་པའི། །འཇིགས་མེད་མཆོག་བརྙེས་ཞེས་
བསྔགས་པ་ལྟར། རང་ཅག་རྣམས་ཀྱི་མ་འདྲིས་པའི་མཛའ་བཤེས་ཆེན་པོ་སྟོན་པ་
མཉམ་མེད་ཐུབ་པའི་དབང་བོའི་གདུང་འཚོབ། རིགས་དང་དཀྱིལ་འཁོར་རྒྱ་མཚོའི་
མངའ་བདག་སྲིད་ཞིའི་གཙུག་རྒྱན་སྐྱབས་མགོན་ཐམས་ཅད་མཁྱེན་ཅིང་གཟིགས་པ་
ཆེན་པོ་བློ་བཟང་འཇིགས་མེད་ཐུབ་བསྟན་ཆོས་ཀྱི་ཉི་མ་ཞེས་གྲགས་སྙན་གྱི་བ་དན་
དཀར་བོ་ས་གསུམ་ན་མངོན་པར་གཡོ་བ་གང་ཉིད། ངེས་པའི་དོན་དུ་སངས་རྒྱས་
ཐམས་ཅད་དང་ཆོས་ཀྱི་སྐུ་གཅིག་བུར་གྱུར་ཏེ། ཡང་དག་པའི་མཐའ་ལ་བསྐལ་བའི་
བར་དུ་མཉམ་པར་འཇོག་པའི་ཏིང་ངེ་འཛིན་ལས་གཡོ་བ་མེད་ཀྱང་། དྲང་དོན་ཐུན་
མོང་གདུལ་བྱའི་སྣང་ངོར། མ་དག་པའི་ཞིང་གི་གདུལ་བྱ་རྣམས་སྨིན་གྲོལ་གྱི་ལམ་ལ་
འགོད་པའི་སླད་དུ་སྤྲུལ་བའི་ཟློས་གར་བསམ་གྱིས་མི་ཁྱབ་པའི་སྐུའི་བཀོད་པ་བརྟན་
གཡོ་རབ་འབྱམས་ཀྱི་གྲངས་དང་མཉམ་པར་སྤྲུལ་ནས་གདུལ་བྱ་རྣམས་ཀྱི་དོན་མཛད་
པ་ཡིན་ལ། ཁྱད་པར་མཉམ་མེད་ཤཱཀྱའི་རྒྱལ་བོས་གླིང་འདིར་མཛད་པ་བཅུ་གཉིས་
ཀྱི་ཚུལ་བསྟན་པའི་ཚེ། སྲས་ཀྱི་ཐུ་བོ་སྤྱན་རས་གཟིགས་དང༌། རྒྱལ་སྲས་ཆེན་པོ་དྲི་
མེད་གྲགས་པ་དང་། སློབ་དཔོན་ སངས་ རྒྱས་ བསྐྱངས་ དང་ ཕྱོགས་ ཀྱི་ གླང་བོ།
དཔལ་ལྡན་ཟླ་བ་གྲགས་པ། འཕགས་ཡུལ་པཎ་གྲུབ་ ཤ་ སྟག་ གི་སྐུའི་རྣམ་པར་
བཞེངས་པ་དང་། བོད་གངས་ཅན་གྱི་ལྗོངས་སུ་ཡང་འབྲོམ་སྟོན་པ། པོ་ཏོ་བ་རིན་
ཆེན་གསལ། བླ་མ་དབུ་མ་བ། ཞ་ལུ་བ། རྒྱུད་ཆེན་བརྩོན་འགྲུས་འཕགས་སོགས་
འཁྲུངས་རབས་རིམ་པར་བྱོན་པ་རྣམས་ཀྱིས་རྒྱལ་བའི་བསྟན་ལ་ཕྱག་རྗེས་བླ་ན་མེད་
པ་གནང་བ་སྤྱི་དང་། ཁྱད་པར་ཡབ་རྗེ་རྒྱལ་བ་གཉིས་པའི་རིང་ལུགས་དྲི་མ་མེད་པའི་
རྒྱལ་མཚན་སྲིད་རྩེའི་བར་དུ་བསྒྲེངས་པར་མཛད་པའི་ཀུན་མཁྱེན་འཇམ་དབྱངས་
ས
395



}
༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཞད་པའི་རྡོ་རྗེའི་སྐུའི་རྣམ་པར་བྱོན་ཞིང་། དབུས་འགྱུར་ཆོས་ཀྱི་ཞིང་ཁམས་སུ་
བསྟན་པའི་མངའ་བདག་ཆེན་པོར་གྱུར་ཏེ། གསང་བའི་རྣམ་ཐར་བསམ་གྱིས་མི་
ཁྱབ་པ་དང་མདོ་སྨད་སོག་ཡུལ་དུ་ཞབས་ཀྱིས་བཅག་སྐབས། རྨ་ཀླུང་ཆེན་པོའི་རྫོང་
དཀར་རབ་ཁ་ནས་བྱོན་ཞིང་། ཡུལ་འདིའི་བསོད་ནམས་ཀྱི་སྐལ་བར་བཞུགས་སྒར་
དང་བོ་བརྒྱབ་ཅིང་། ཐོར་གོད་དཔོན་ཧ་ཤ་ཧེའི་ཨུར་སྒེར་གདན་དྲངས་ཏེ་གསོལ་
སྟོན་ཕུལ་ཞིང་། ཆོས་འབྲེལ་ཞུས་ནས་དངོས་འབུལ་བསྟར་ཏེ་མཆོད་ཡོན་འབྲེལ་བ་
ཟབ་པའི་ཐོག་མར་གྱུར་པ་དང༌། སྐྱབས་མཆོག་འཇིགས་མེད་དབང་བོའི་སྐབས་ཐོར་
གོད་དཔོན་ཇ་སག་དཀོན་མཆོག་དཔོན་འབངས་བཅས་ཀྱིས་བླ་བྲང་དུས་འཁོར་གྲྭ་
ཚང་གསར་ཚུགས་ཀྱི་འདུ་ཁང་གི་སྦྱིན་བདག་ཞུས་ནས་ཐུགས་མཉེས་པ་གནང་བ་
དང༌། སྐྱབས་མགོན་གསུམ་པ་དང༌། བཞི་བའི་སྐབས་སུ་ཡང༌། ཐུགས་རྗེ་ཆེན་པོ་
རྒྱལ་བ་རྒྱ་མཚོ་སོགས་དབང་བཀའ་རྗེས་གནང་མང་དུ་གནང་བ་དང༌། སྐྱབས་
མཆོག་ལྔ་བ་ཆེན་པོས་ཀྱང་ཁྱིམ་སོ་སོར་ཞབས་རྗེས་གནང་བ་དང་། ཚེ་དབང་དང་
མགོན་པོའི་རྗེས་གནང་གནང་བ་སོགས་མཛད་བཟང་བསམ་གྱིས་མི་ཁྱབ་པའི་བཀའ་
དྲིན་གནང་བ་སོགས་སྐུ་ཕྲེང་སོ་སོའི་རྣམ་ཐར་ལས་བྱུང་བ་ལྟར་ཡིན། དེ་ལྟ་བུའི་སྐྱེས་
རབས་མུ་ཏིག་གི་ཕྲེང་བས་མཛེས་པའི་སྲིད་ཞིའི་གཙུག་རྒྱན་ཐམས་ཅད་མཁྱེན་ཅིང་
གཟིགས་པ་ཆེན་པོ་ཉིད་ནི། སྐུ་ཆུང་ངུའི་དུས་ནས་དམ་པའི་རྣམ་ཐར་བདག་གིར་
བཞེས་ཏེ། མདོ་སྔགས་ཀྱི་གཞུང་ལུགས་མ་ལུས་པ་ཐུགས་སུ་ཆུད། འཆད་རྩོད་རྩོམ་
གསུམ་གྱིས་ཐུབ་བསྟན་སྤེལ་བ་ལ་འགྲན་པའི་ཟླ་དང་བྲལ་ཞིང་། བདེན་པ་གཉིས་
ཀྱིས་བསྡུས་པའི་ཤེས་བྱའི་དཀྱིལ་འཁོར་མཐའ་དག་མངོན་སུམ་དུ་གཟིགས་པའི་
མཁྱེན་པ་དང་། ད་ལྟ་སྙིགས་མ་ལྔ་བདོ་བའི་འགྲོ་བ་གདུལ་དཀའ་བ་ལ་བུ་གཅིག་པ་
ལྟར་དགོངས་པའི་བརྩེ་བ་དང་། རྒྱལ་བསྟན་སྣུམ་ཟད་ཀྱི་མར་མེ་བཞིན་ཉམས་པ་
396



༄༅ ། །མཎ་བཤད་དང་གསུང་བཤད་སོགས་ཀྱི་སྐོར།
སླར་གསོས་ཤིང་ཡང་དར་བསྟན་པའི་སྒྲོན་མེ་སྦྱར་བ་ལྟ་བུའི་གསང་བ་གསུམ་གྱི་རྣམ་
ཐར་རྒྱ་མཚོ་ལྟ་བུ་ནི། དུས་གསུམ་གྱི་རྒྱལ་བ་མཐའ་དག་དང་དབྱེར་མ་མཆིས་པར་
བཞུགས་པ་ལས། ཐུགས་བརྩེ་བ་ཆེན་པོས་རང་དབང་མེད་པར་བསྐྱོད་དེ། སོག་
ཡུལ་དད་ལྡན་གྱི་གདུལ་བྱ་རྣམས་རྗེས་སུ་འཛིན་པའི་ཕྱིར་དུ། ཡུལ་འདིར་བྱོན་ནས་
འདོད་ཆོས་ཀྱིས་རེ་བ་བསྐངས་པ་ནི། བཀའ་དྲིན་ཆེན་པོ་གཞལ་དུ་མ་མཆིས་ཀྱང་།
མེ་ཏོག་ཆུང་རུང་ལྷ་རྫས་ཀྱི་དཔེ་ལྟར་བདག་ཅག་མདོ་གསུམ་སྡེ་དམངས་བཅས་ཀྱི་
ཚོགས་བསགས་པའི་ཕྱིར་དངོས་འབུལ་མཚོན་བྱེད་ཙམ་དུ། མཎྜལ་དར་ཚོན་སྣ་ལྔའི་
ཆུན་འཆང་ཅན་གྱིས་ཐོག་དྲངས་ཏེ། རྗེའི་སྐུ་དང་སྒྲོལ་སྐུ་ལི་མ། བརྒྱད་སྟོང་བ།
བྱང་ཆུབ་མཆོད་རྟེན། ཕྲུགས་གཅིག སྒོར་ཁྲི་གཅིག་དང་དྲུག་བརྒྱ་དྲུག་ཅུ་ཐམ་པ།
རྟ་དྲུག་རྒོད་མ་བཅོ་བརྒྱད་དེ་ལ་ལོ་ཉེར་དགུ། མཛོ་སུམ་ཅུ་སོ་བཞི། མཛོ་མོ་བརྒྱ་
དང་གསུམ། གཡག་དགུ་བཅུ། འབྲུ་བཞི་བཅུ་ཞེ་བདུན། ཕྱུགས་ཕྲུག་དྲུག ལུག་
བཞི་བཅུ་སྟེ་ཁྱོན་རྟ་ནོར་ལུག་གསུམ་སུམ་བརྒྱ་བཞི་བཅུ་ཞེ་བཞི་དང་། དགའ་སྡེ་ཚང་
ལ་རྟ་གཅིག དུས་འཁོར་ཚང་ལ་རྟ་གཅིག སྐུ་སྤུན་བློ་བཟང་བཀྲ་ཤིས་ལ་རྟ་གཅིག
གྲྭ་བ་བཅོ་ལྔ་ལ་མཛོ་མཛོ་མོ་བརྒྱད་བཅས་ཕུལ་ལ། དགེ་སྦྱོར་གྱི་ཕྱོགས་སུ། མ་ཎི་
དུང་ཕྱུར་ལྔ་བཅུ་ང་བདུན། སྨྱུང་གནས་ཁྲི་གཅིག་སོགས་ཟུར་གསལ་རེ་མིག་ལྟར་
དང་། རྣམ་པར་དཀར་བའི་དགེ་བའི་དངོས་པོ་འདི་དག་གིས་མཚོན། རང་གཞན་
སྐྱེ་འཕགས་ཡོངས་ཀྱི་དུས་གསུམ་བསགས་པའི་དགེ་ཚོགས་རྒྱ་མཚོ་དང་བཅས་འབུལ་
ལམ་ཞུ་ལགས་པས། ཇི་སྐད་དུ། རྡོ་རྗེ་སྐུ་ལ་སྐྱེ་འཆི་མི་མངའ་ཡང་། ། ཟུང་འཇུག་
དབང་གི་རྒྱལ་བོའི་ཟ་མ་ཏོག །བདག་ཅག་མོས་པ་ཅི་བཞིན་སྲིད་མཐའི་བར། །མྱ་
ངན་མི་འདའ་རྟག་པར་བཞུགས་སུ་གསོལ། ། ཞེས་གསུངས་པ་ལྟར། མི་འཇིགས་
གདོང་ལྔས་བཏེགས་པའི་ཁྲི་འཕང་མཐོན་པོར་ཞབས་ཟུང་རྡོ་རྗེའི་རེ་ཁ་བསྐལ་བ་རྒྱ་
397



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མཚོའི་བར་དུ་རྟག་བརྟན་ཞི་བ་ཆེན་པོའི་སྐུའི་ངོ་བོར་བཞུགས་ནས་ཟབ་རྒྱས་ཆོས་ཀྱི་
འཁོར་ལོ་རྒྱུན་མི་འཆད་དུ་བསྐོར་བའི་སྐྱབས་འཇུག་དང་། ཆོས་སྡེ་ཆེན་པོ་དཔལ་
ལྡན་བཀྲ་ཤིས་འཁྱིལ་གྱིས་གཙོས། ཕྱོགས་བཅུའི་བསྟན་འཛིན་གྱི་སྐྱེས་བུ་དམ་པ་
རྣམས་དང་། དགེ་འདུན་གྱི་སྡེ་རྣམས་ཐུགས་མཐུན་ཁྲིམས་གཙང་བའི་ངོས་ནས་
འཆད་ཉན་བཤད་སྒྲུབ་ཀྱི་བྱ་བ་རྣམས་ཡར་རྒྱས་སུ་འགྲོ་བ་དང༌། ཡུལ་གྲུ་འདིས་
མཚོན། ཡངས་པའི་འཇིག་རྟེན་གྱི་ཁམས་རྣམས་སུ། ནད་ཡམས་འཁྲུགས་རྩོད་
སོགས་མི་མཐུན་པའི་རིགས་རྣམས་ཞི་ཞིང༌། ཆོས་འབྱོར་བདེ་སྐྱིད་ཀྱི་དཔལ་ལ་རོལ་
བས་འཚོ་བ་དང་། ཁྱད་པར་མདོ་གསུམ་རུ་ཆེན་གསུམ་གྱི་རྐྱེན་ཕྱི་ནང་གི་འགལ་རྐྱེན་
བར་ཆད་ཐམས་ཅད་ཉེ་བར་ཞི་ཞིང་། མཐུན་རྐྱེན་ཚེ་བསོད་དཔལ་འབྱོར་རིགས་
རྒྱུད་དབང་ཐང་སྙན་གྲགས་རླུང་རྟ་སོགས་དབྱར་གྱི་ཆུ་མཚོ་བཞིན་རྒྱས་ཤིང་། དབུ་
རྨོག་བཙན་ཞིང་མངའ་ ཐང་ ས་རྒྱ་ སོགས་སྔོན་ལྟར་ལྷུན་གྲུབ་ཏུ་འབྱུང་བ་དང༌།
མདོར་ན། ཡངས་པའི་སྐྱེ་དགུས་མཚོན། འདས་གསོན་ཇི་སྙེད་ཅིག་མཆིས་པ་
ཐམས་ཅད་གནས་སྐབས་ལྷ་མིའི་རྟེན་བཟང་རིམ་པར་བརྒྱུད་ནས། མགོན་པོ་ཁྱོད་
ཀྱིས་དགྱེས་བཞིན་རྗེས་སུ་བཟུང་སྟེ། ས་བཅུ་ལམ་ལྔ་རིམ་གྱིས་བགྲོད་དེ་ཟུང་འཇུག་
རྡོ་རྗེ་འཆང་གི་གོ་འཕང་མྱུར་དུ་འཐོབ་པ་སོགས། གུས་འབངས་རྣམས་ཀྱི་རེ་འབྲས་
ཅི་མཆིས་པ་ཐམས་ཅད་ཡིད་ སྨོན་ལྟར་འགྲུབ་པའི་སྐྱབས་འཇུག་ ཐུགས་དམ་མི་
ཤིགས་སྲུང་བའི་འཁོར་ལོའི་ལྟོ་བ་ནས་དུས་ནམ་ཡང་མི་འདོར་བ་མཁྱེན་མཁྱེན་
མཁྱེན་ཞེས་གསོལ་བ་འདེབས་པ་ལགས། །
398



༄༅ ། །མཎ་བཤད་དང་གསུང་བཤད་སོགས་ཀྱི་སྐོར།
༄༅། །ལྷ་མོ་གསེར་ཁྲི་རིན་པོ་ཆེར་ཕུལ་
བའི་མཎ་བཤད། །
༄༅། །དཔལ་ལྡན་སྟོབས་བཅུ་མངའ་བ་མཐའ་དག་གི་མཁྱེན་བརྩེ་ནུས་
གསུམ་དང་ངོ་བོ་དབྱེར་མ་མཆིས་པའི་སྟོན་པ་ཆེན་པོ། རྣམ་དཀར་འཕྲིན་ལས་
གསེར་གྱི་འཁོར་ལོ་རྩིབས་སྟོང་དུ་འབར་བས། ཐུབ་བསྟན་རྒྱ་མཚོའི་གོས་ཅན་གྱི་
ཁྱོན་ལ་ཆོས་ཀྱི་འཁོར་ལོས་འདོད་དགུར་དབང་བསྒྱུར་བ། བདེན་པ་གཉིས་ཀྱིས་
བསྡུས་པའི་ཤེས་བྱའི་དཀྱིལ་འཁོར་མཐའ་དག་མངོན་སུམ་དུ་མཁྱེན་པའི་སངས་རྒྱས་
གཉིས་པ། སྲིད་ཞིའི་གཙུག་རྒྱན་སྐྱབས་མགོན་ཐམས་ཅད་མཁྱེན་ཅིང་གཟིགས་པ་
ཆེན་པོའི་ཞབས་སྟེགས་གསེར་གྱི་པདྨ་སྟོང་ལྡན་མངོན་པར་བཞད་པའི་དྲུང་དུ།
མགོན་པོ་གང་གི་གསང་གསུམ་གྱི་མཛད་པ་ལ་མི་ཕྱེད་པའི་དད་པ་ཤུགས་དྲག་
པོས་དྲངས་ཏེ། ལུས་ཀྱི་འཁྲི་ཤིང་མངོན་པར་དུད་པའི་གུས་ཕྱག་གྲངས་མེད་པ་སྔོན་
དུ་འགྲོ་བ་དང་བཅས་ཏེ་གསོལ་བ་འདེབས་པའི་སྙིང་བོ་ནི། སྐྱབས་མཆོག་རིན་པོ་ཆེ་
ཉིད་ནི་དཔག་ཡས་བསྐལ་བའི་སྔོན་ནས་འགྲོ་ཁམས་རྒྱ་མཚོའི་དོན་དུ་ཐུགས་བསྐྱེད་
དེ། བསོད་ནམས་དང་ཡེ་ཤེས་ཀྱི་ཚོགས་དང་། བྱམས་པའི་ཏིང་ངེ་འཛིན་གྱི་སྟོབས་
ཀྱིས་ཆུ་སྲིན་རྒྱལ་མཚན་ཅན་གྱི་དཔུང་ཚོགས་མ་ལུས་པ་ཉེ་བར་བཅོམ་སྟེ། སྟོབས་
བཅུ་དང་མི་འཇིགས་པ་བཞི་དང་། མ་འདྲེས་པའི་ཆོས་བཅོ་བརྒྱད་ལ་སོགས་པ། དྲི་
མ་མཐའ་དག་དང་བྲལ་བའི་ཡེ་ཤེས་ཆོས་ཀྱི་སྐུ་མངོན་དུ་མཛད་ཟིན་ནའང༌། ལས་
དང་ཉོན་མོངས་པའི་སྲད་བུས་བཅིངས་པའི་འགྲོ་བ་རྣམས་འཁོར་བའི་གཅོང་རོང་དུ་
399



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལྷུང་སྟེ་ཉམ་ཐག་པ་རྣམས་ལ། ཐུགས་བརྩེ་བས་ཉེ་བར་དགོངས་ཏེ་གང་ལ་གང་
འདུལ་གྱི་སྤྲུལ་བའི་ཟློས་གར་སྨྲ་བསམ་གྱི་ར་བ་ལས་འདས་ཤིང་། མི་མཇེད་འཇིག་
རྟེན་གྱི་ཁམས་འདིར་ཡང་། མཉམ་མེད་ཤཱཀྱའི་རྒྱལ་བོའི་སྲས་ཀྱི་ཐུ་བོ་འདུལ་འཛིན་
ཆེན་པོ་ཉེ་བར་འཁོར་དང་། གཏད་རབས་བདུན་གྱི་ནང་དུ་འཕགས་པ་ལེགས་
མཐོང་ཆེན་པོ་སོགས་འཕགས་པ་དགྲ་བཅོམ་པའི་ཚོགས་ཀྱི་རྣམ་པར་བཞེངས་པ་
དང༌། བར་དུ་བྱང་ཕྱོགས་སྐྱེ་འགྲོའི་མགོན་དུ་གྲུབ་པའི་དབང་ཕྱུག་ཆེན་པོ་པདྨ་སཾ་བྷ་
ཝ་དང་། བསྟན་པ་ཕྱི་དར་གྱི་དུས་སུ་རྭ་ཆེན་ལོ་ཙཱ་བ་རྡོ་རྗེ་གྲགས་དང་། ཡབ་རྗེ་རྒྱལ་
བ་གཉིས་པའི་སྲས་ཀྱི་ཐུ་བོ་རྗེ་ཤེས་རབ་སེངྒེ་དཔལ་བཟང་བོ་སོགས་མཁས་དང་གྲུབ་
པའི་སྐྱེས་ཆེན་དམ་པ་ཤ་སྟག་གི་རྣམ་པར་བྱོན་པ་དང༌། ཁྱད་པར་རང་ཅག་རྣམས་
ཀྱི་མགོན་དུ་བསམ་བཞིན་བྱོན་པ། ཡབ་རྗེ་རྒྱལ་བ་གཉིས་པའི་རྒྱལ་ཚབ་དམ་པ་ཁྲི་
ཆེན་རྒྱལ་མཚན་སེངྒེ་དཔལ་བཟང་བོ་ནས་རྡོ་རྗེ་འཆང་ཉིད་ལ་ཐུག་གི་བར་སྐྱབས་
མཆོག་སྐུ་ཕྲེང་རིམ་བྱོན་རྣམས་ཀྱིས་བདག་ཉིད་ཚེ་རབས་ཀུན་ཏུ་རྗེས་སུ་བཟུང་བ་
དང༌། ཡང་སྒོས། རང་ཅག་རྣམས་ཀྱི་མ་འདྲིས་པའི་མཛའ་བཤེས་ཆེན་པོ་སྟོན་པ་
མཉམ་མེད་ཐུབ་པའི་དབང་བོའི་གདུང་འཚོབ་རིགས་དང་དཀྱིལ་འཁོར་རྒྱ་མཚོའི་
མངའ་བདག་རྡོ་རྗེ་འཆང་ཆེན་པོ་རྗེ་བཙུན་བློ་བཟང་རྣམ་རྒྱལ་ལུང་རིགས་སེངྒེ་དཔལ་
བཟང་བོ་ནས། དབང་བསྐུར་རྒྱུད་བཤད་མན་ངག་གནང་བ་སོགས་ཐུགས་བརྩེ་བ་
ཆེན་པོས་ནང་གི་བུ་སློབ་ལས་ཀྱང་ནང་མ་མཛད་དེ་རྗེས་སུ་བཟུང་བ་དང༌། ད་ལྟ་
རང་དགོན་བཀྲ་ཤིས་བདེ་ལེགས་འཁྱིལ་གླིང་འདིར་ཞབས་ཀྱིས་བཅགས་ནས་ཉིན་དུ་
མར་བྱིན་གྱིས་བརླབས་པ་དང་། བཀའ་དྲིན་གྱི་ཆ་ཐམས་ཅད་བསྩལ་པའི་ཡོན་ནི་
སྟོང་གསུམ་གསེར་གྱིས་བཀང་སྟེ་ཕུལ་ཀྱང་གཞལ་དུ་མ་མཆིས་ཀྱང་བྱིན་རླབས་ཞུ་བའི་
རྟེན་ཙམ་དུ། བཀྲ་ཤིས་པའི་ལྷ་རྫས་དང་མཎྜལ་དར་ཚོན་སྣ་ལྔའི་ཆུན་འཆང་ཅན་
h
400



：
༄༅། །མཎ་བཤད་དང་གསུང་བཤད་སོགས་ཀྱི་སྐོར།
གྱིས་ཐོག་དྲངས་ཏེ། སྐུའི་རྟེན་དུ་བཅོམ་ལྡན་ཐུབ་པའི་དབང་བོའི་སྣང་བརྙན།
གསུང་རྟེན་བྱང་ཆུབ་ལམ་རིམ་ཆེན་མོ། ཐུགས་རྟེན་བྱང་ཆུབ་མཆོད་རྟེན་སོགས་
འབུལ་ལམ་ཞུ་ལགས་པས། གདུལ་བྱ་རྣམས་ཀྱི་ཁམས་དང་བསམ་པ་བག་ལ་ཉལ་
དང་འཚམ་པར། སྐལ་བཟང་བླ་ན་མ་མཆིས་པ་མངོན་སུམ་གྱི་སྤྱོད་ཡུལ་དུ་གྱུར་པ་ལ།
རྣམ་པར་ཤེས་པའི་མཚོ་ཆེན་དད་པ་དང་སྤྲོ་བའི་རླབས་ཕྲེང་སྟོང་གི་རྩེ་དགས་འཁྱུད་
དེ། མཁའ་ཁྱབ་སྐྱེ་དགུའི་འཇིག་རྟེན་ཁམས་ཀྱི་འགྲོ་བ་ཡོངས་ཀྱི་མགོན་སྐྱབས་དང་
དཔུང་གཉེན་དམ་པར་ཞབས་ཟུང་བཀྲ་ཤིས་ཀྱི་རི་མོ་མི་འཇིགས་གདོང་ལྔས་བཏེགས་
པའི་གསེར་གྱི་ཁྲི་འཕང་མཐོན་པོར་བཀོད་དེ། བདག་ཅག་གདུལ་བྱ་རྣམས་ཀྱི་མོས་
པ་ཇི་ལྟ་བ་བཞིན་སྲིད་མཐའི་བར་དུ་མི་ཤིགས་རྟག་བརྟན་གྲུབ་པ་རྡོ་རྗེའི་ཁམས་སུ་
མཚོ་ཞིང་གཞེས་ཏེ། ཟབ་རྒྱས་ཆོས་ཀྱི་འཁོར་ལོ་རྒྱུན་མི་འཆད་དུ་བསྐོར་བར་གསོལ་
བ་འདེབས་པ་དང༌། གཞན་ཡང་གོང་ས་རྒྱལ་བའི་དབང་བོ་སོགས་བསྟན་འཛིན་དམ་པ་
རྣམས་ཀྱི་ཞབས་པད་བརྟན་ཅིང་འཕྲིན་ལས་རྒྱས་པ་དང་། ཀུན་གཟིགས་སྣང་བ་མཐའ་
ཡས་ཀྱི་ཡང་སྲིད་རིང་མིན་ཁྲིར་འཁོད་ནས་མཛད་འཕྲིན་སྣང་བ་དཀར་བོས་ཁྱབ་པར་
འགྱུར་བ་དང་། དགེ་འདུན་གྱི་སྡེ་འདིས་མཚོན་ཕྱོགས་བཅུའི་དགེ་འདུན་གྱི་སྡེ་རྣམས་
ཐུགས་མཐུན་ཁྲིམས་གཙང་བའི་ངོས་ནས་བཤད་སྒྲུབ་ཀྱི་བྱ་བ་ཡར་རྒྱས་སུ་འགྲོ་བའི་སྐྱབས་
འཇུག་དང་། ཆོས་སྡེ་འདི་ལ་གུས་ཞབས་ལྷུར་ལེན་པའི་ཁུ་མདོ་ཞང་གཉིས་ཀྱི་གཙོས་ཝང་
ཧོ་ཤོག་གསུམ་གྱི་སྐྱེ་འགྲོ་ཤི་གསོན་ཡོངས་ཀྱི་གནས་སྐབས་ཀྱི་ཉེར་འཚེ་དང་བར་ཆད་ཞི་བ།
ཆོས་ལྡན་གྱི་བསམ་པའི་དོན་འགྲུབ་པ། ཕྱི་མར་མགོན་པོ་གང་གིས་རྗེས་སུ་བཟུང་ནས་
གནས་སྐབས་ལྷ་མིའི་མངོན་མཐོ་དང་མཐར་ཐུག་སྐུ་བཞིའི་གོ་འཕང་རིང་མིན་མྱུར་དུ་ཐོབ་
པའི་སྐྱབས་འཇུག་ཐུགས་བརྩེ་མཁྱེན་པའི་ཀློང་ནས་ནམ་ཡང་མི་འདོར་བ་མཁྱེན་མཁྱེན་
མཁྱེན་ཞེས་གསོལ་བ་རྩེ་གཅིག་ཏུ་འདེབས་པ་ལགས་སོ། །
401



：，
་ .
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༄༅། །གུང་ཐང་རིན་པོ་ཆེས་ཐོར་གོད་དུ་དུས་
འཁོར་དབང་ཆེན་གནང་སྐབས་
ཕུལ་བའི་མཎ་བཤད།
༄༅ ། །འོ་ལགས་སོ། ། གནམ་ལ་བཀྲ་ཤིས་ཉི་ཟླ་ཟུང་འབྲེལ་ཤར། །བར་
སྣང་བཀྲ་ ཤིས་ གཟའ་སྐར་ ལྷག་པར་རྒྱུ། ། ས་ ལ་ བཀྲ་ ཤིས་མཆོད་ཡོན་ཟུང་དུ་
འབྲེལ། །ཐམས་ཅད་བཀྲ་ཤིས་བདེ་ཞིང་ལེགས་པར་ཤོག ། ཅེས་རབ་ཡངས་ལྷ་
ལམ་གྱི་ཁྱོན་ལ་བཀྲ་ཤིས་པའི་དགེ་མཚན་ཕུན་སུམ་ཚོགས་པའི་གཟའ་སྐར་ལེགས་
པར་རྒྱུ་ཞིང་། ཡབ་སྲས་ཉི་ཟླ་ལྟ་བུར་ཞལ་འཛོམས་པའི་བཀྲ་ཤིས་པ་དང་། ས་ཆེན་
པོའི་དཀྱིལ་འཁོར་འདིར་ཡང་མཆོད་ཡོན་ཉི་ཟླའི་འོད་སྣང་ཟུང་དུ་འཇུག་པའི་སྐལ་བ་
བཟང་བོ་མངོན་དུ་གྱུར་པ་སོགས་གནས་སྐབས་དང་མཐར་ཐུག་ཀུན་ཏུ་དགེ་བའི་
བཀྲ་ཤིས་པ་དང་བདེ་ལེགས་སུ་བྱེད་པའི་སྙན་ཚིག་ཚངས་པའི་དབྱངས་ཀྱི་རོལ་རྩེད་
དང་འགྲོགས་པའི་ངག་གི་རྣམ་པར་ཅིར་ཡང་འཆར་བ། ཀུན་ཏུ་དགེ་བའི་མཚན་མ་
ཕུན་སུམ་ཚོགས་པའི་བདེན་ཚིག་མེ་ཏོག་གསར་བའི་སྦྲང་ཆར་སིལ་མ་འཐོར་ཞིང་།
བཀྲ་ཤིས་ཆེན་པོའི་ཚིག་གིས་མདུན་བསུས་ཏེ་ཞུ་བ་ནི།
ཇི་སྐད་དུ། མཁས་གྲུབ་སྨྲ་བའི་ཉི་མས། བདེ་ཆེན་ལྷ་ཡི་རི་དབང་ཨན་ད་
རྙིལ། །གསར་དུ་རྒོད་པའི་འོད་ཚོགས་འབར་བ་ཡིས། །ཉི་ ཟླའི་རལ་བ་མཐོན་
མཐིང་ཉིད་བྱེད་པ། །ཐུགས་གསུང་སྐུ་ཡི་མགོན་དེས་རྣམ་པར་སྐྱོངས། ། ཞེས་པ་
ལྟར། བདེ་ཆེན་སྟོང་གཟུགས་ཕྱག་རྒྱ་ཆེན་པོ་འཆི་མེད་ལྷ་ཡི་རི་དབང་ཨན་ད་སྙིལ་གྱི་
402



༄༅། །མཎ་བཤད་དང་གསུང་བཤད་སོགས་ཀྱི་སྐོར།
མདངས་ཅན་གསར་དུ་བཞད་པའི་འོད་ཟེར་གྱི་ཕྲེང་བ་རབ་ཏུ་འབར་བས་མཛེས་བར་
བརྒྱན་པ། བཅོམ་ལྡན་འདས་མཆོག་གི་དང་བོའི་སངས་རྒྱས་མི་འགྱུར་བདེ་བ་ཆེན་
པོ་ནས། དེ་ཉིད་རྣམ་པ་བཅུ་དྲུག་གི་རང་བཞིན་མངོན་དུ་བྱས་པས་མཚན་དཔེའི་
ལང་ཚོ་རྫོགས་ཤིང་། ཉི་ཟླའི་རལ་བ་མཐོན་མཐིང་མཛེས་སྡུག་གི་འོད་ཚོགས་འབར་
བས། ཕྱོགས་ཀུན་ཏུ་ངོ་མཚར་འདོད་དགུའི་རི་མོ་ཅིར་ཡང་རྩེན་པ། དཔལ་དུས་ཀྱི་
འཁོར་ལོའི་ ཐུགས་ གསུང་ སྐུ་ ཡི་ དཀྱིལ་ འཁོར་ གྱི་ གཙོ་ བོར་ བཞེངས་ པ་ ཉིད་ ནི།
འཇིགས་པ་མེད་པའི་ལུང་རྟོགས་ཡོན་ཏན་གྱི། །ཡོངས་རྫོགས་བསྟན་པའི་དབང་
ཕྱུག་གཅིག་གྱུར་པ། །འཇིགས་བྲལ་སྲིད་ཞིའི་བླ་ན་འཕགས་པའི་མགོན། །ཕྱོགས་
ལས་རྣམ་པར་རྒྱལ་ལ་གསོལ་བ་འདེབས། ། ཞེས་རབ་འབྱམས་རྒྱལ་བ་མ་ལུས་པའི་
མཁྱེན་བརྩེ་ནུས་པའི་མེ་ཏོག་གི་ཚོམ་བུ་གསང་གསུམ་རྒྱན་གྱི་འཁོར་ལོའི་རིང་བསྲེལ་
ངོ་མཚར་མཚན་དཔེའི་ཟ་མ་ཏོག་ཏུ་སྤུངས་པའི་ཕུང་བོ་ལྷར་བཅས་འཇིག་རྟེན་
ཡོངས་ཀྱི་གཙུག་གི་ཅོད་པན་གྱིས་མངོན་པར་བཏུད་པ། སྐྱབས་གཅིག་མཐོང་བ་
དོན་ལྡན་དྲུག་པ་རྡོ་རྗེ་འཆང་ཆེན་པོ་རྗེ་བཙུན་འཇིགས་མེད་བསྟན་པའི་དབང་ཕྱུག་
དཔལ་བཟང་བོ་ཕྱོགས་ལས་རྣམ་པར་རྒྱལ་བའི་སྡེ་ཆེན་པོའི་མདུན་ས་ཕུན་ཚོགས་སྡེ་
བཞིའི་རྒྱ་མཚོ་གཡས་སུ་འཁྱིལ་བའི་འཇུག་ངོགས་ག་ལ་བ་དེར། དད་གསུམ་གུས་
ཕྱག་གི་མེ་ཏོག་སྤྱི་བོའི་རྒྱན་དུ་བཀོད་དེ་གསོལ་བ་རྩེ་གཅིག་འདེབས་པའི་སྙིང་བོ་ནི། །
སྐྱབས་མཆོག་རྡོ་རྗེ་འཆང་ཆེན་པོ་ཉིད་ནས། བསྟན་འགྲོའི་དོན་ཆེན་རྣམ་
པར་དག་པའི་ལེགས་བྱས་ཉིན་མོའི་མགོན་གྱི་གཟི་འོད་འབུམ་དུ་སྤྲོས་པས་འཛམ་
གླིང་ཡུལ་གྲུ་ཀུན་ཏུ་བདེ་སྐྱིད་ཀྱི་པད་མོ་རྣམ་པར་བཞད་པའི་རྒྱལ་བསྟན་དྲི་མ་མེད་
པའི་བ་དན་དཀར་པོ་སྲིད་པ་གསུམ་གྱི་བླ་ན་བསྐོར་ཏེ་གདུལ་བྱ་བགྲང་ལས་འདས་པ་
སྨིན་གྲོལ་གྱི་ལམ་ལ་བཀོད་པ་སོགས་ཀྱི་རྣམ་པར་ཐར་བའི་མཛད་བཟང་གནང་ཚུལ་
403



ལམང་
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བསྐལ་བརྒྱར་བརྗོད་ཀྱང་འཛད་དུ་ག་ལ་ཡོད། ཁྱད་པར་སྐུ་ཉིད་ཀྱིས། ད་ལྟ་ཕུན་
སུམ་ཚོགས་པ་ལྔ་ལྡན་གྱི་སྒོ་ནས་དཔལ་དུས་ཀྱི་འཁོར་ལོའི་ཆོས་འཁོར་བླ་ན་མེད་པའི་
དབང་ཆེན་བསྩལ་བ་འདི་ཉིད་ཀྱི་དབང་དུ་བྱས་ན། །
དེ་ཡང་དང་བོར་གནས་ཕུན་སུམ་ཚོགས་པ་ནི། དྲི་མེད་བླ་མ་གསང་བ་ཡེ་
ཤེས་ཀྱིས། རྩེ་བརྒྱད་ལུང་བ་ཕྱོགས་སུ་གྱེས་པ་ཞེས། །ལུང་བསྟན་མེ་ཏོག་འཐོར་བའི་
གནས་མཆོག་འདི། ། ཞེས་བསྔགས་པ་ལྟར། མདོ་སྨད་ལྷོ་རྒྱུད་ཀྱི་དགེ་བཅུའི་
དཔལ་ཡོན་མཐའ་དག་གཅིག་ཏུ་སྤུངས་པའི་ནོར་འཛིན་གྱི་ཐིག་ལེ་འདི་ཉིད། བཀའ་
གདམས་གླེགས་བམ་དུ། རི་མཐོན་པོ་གནམ་གྱི་ཀ་བ་ཡོད། །མཚོ་དམའ་མོ་གཡུ་ཡི་
མཎྜལ་ཡོད། ། ཅེས་པ་ལྟར། རྨ་རྒྱལ་སྦོམ་རའི་བཀའ་སྲུང་རྩེ་ཡི་འདུས་རི་མཐོན་
པོ་དང་། མཚོ་དམའ་མོ་གཡུ་ཡི་མཎྜལ་ཕྱིས་འདྲ། ལྷ་མོའི་བླ་མཚོ་དང་། ཁྱད་པར་
གནས་འདི་ནི། རི་པདྨ་སྟོང་ལྡན་དབྱིབས་ལེགས་པ། །དུས་དགུན་གསུམ་དཀར་བོ་
ཤེལ་གྱི་མདོག །དུས་དབྱར་གསུམ་སྔོན་པོ་གཡུ་ཡི་མདོག །དུས་དཔྱིད་གསུམ་ཁྲ་བོ་
གཟི་ཡི་མདོག །མདོག་ཕུན་སུམ་ཚོགས་པའི་རི་བོ་ལ། །ལྟས་ཁྱད་པར་འཕགས་
པའི་མཚན་མ་ཡོད། ། ཅེས་ཇོ་བོ་བཀའ་གདམས་པས་ལུང་བསྟན་བདེན་ཚིག་མེ་
ཏོག་འཐོར་བ་ལྟར། རི་པདྨ་སྟོང་ལྡན་ཞེས། སངས་རྒྱས་སྟོང་གི་བླ་རི་ཇི་གིན་སྒམ་
བྲག་གི་གནས་མདུན་ཁྱད་པར་བ། དཀྱིལ་འཁོར་ཆེན་པོའི་ས་གཞི་འདི་ནི། རྩ་རྒྱུད་
ལས། ཨེ་གསང་མཁའ་ཁམས་བྷ་ག་འམ། །ཆོས་འབྱུང་ཆུ་སྐྱེས་སེངྒེའི་ཁྲི། ། ཞེས་
པ་ལྟར། དཔལ་ལྡན་འབྲས་དཀར་སྤུངས་པའི་མཆོད་རྟེན་ཆེན་པོའི་གནས་ཕུན་
སུམ་ཚོགས་པ་དང་ཆ་མཚུངས་པར། གནས་འདིར་ཡང་བརྗོད་དུ་མེད་པའི་ཡོན་ཏན་
གྱི་བཀོད་པ་བསམ་གྱིས་མི་ཁྱབ་པའི་རྒྱུན་གྱིས་རྣམ་པར་བརྒྱན་པའི་ལྟེ་བར་ཆོས་ཀྱི་
འབྱུང་གནས། ཆུ་སྐྱེས་གེ་སར་རབ་ཏུ་རྒོད་པར་ཟླ་ཉི་སྒྲ་གཅན་དུས་མེའི་གདན་ཁྲི་
404



༄༅། །མཎ་བཤད་དང་གསུང་བཤད་སོགས་ཀྱི་སྐོར།
ཕུན་སུམ་ཚོགས་པ་ལ། །
དུས་ཕུན་སུམ་ཚོགས་པ། སྟོན་པ་རྡོ་རྗེ་འཆང་གིས་ཚེས་བཅོ་ལྔ་ལ་རྩ་རྒྱུད་
གསུངས་པ་དང་ཆོས་མཚུངས་པར། དགེ་བ་བརྒྱ་འགྱུར་ཤཱཀྱའི་དུས་ཆེན་ཚེས་བཅོ་ལྔ་
ལ་དབུ་ཚུགས་ནས། ཚངས་པ་དང་བརྒྱ་བྱིན་གྱིས་བཅོམ་ལྡན་འདས་ལ་ཆོས་འཁོར་
བསྐོར་བར་གསོལ་བ་བཏབ་པའི་གླང་ཟླའི་ཚེས་བཅུ་བདུན་ལ་མཇུག་གྲུབ་པར་གནང་
བ། གཟའ་སྐར་འཕྲོད་སྦྱོར་ཕུན་སུམ་ཚོགས་པའི་གྲལ་ཚེས་དགེ་བ་ལ། །
སྟོན་པ་ཕུན་སུམ་ཚོགས་པ། རིགས་དང་དཀྱིལ་འཁོར་ཀུན་གྱི་གཙོ་བོ་གསུམ་
ལྡན་རྡོ་རྗེ་འཛིན་པའི་བདག་ཉིད་སྐྱབས་མཆོག་མཐོང་བ་དོན་ལྡན་ཉིད་ནི། དཔག་
མེད་བསྐལ་བའི་སྔོན་ནས་མཆོག་བརྙེས་ཀྱང་། ཐུན་མོང་ གདུལ་བྱའི་སྣང་ངོར། །
ཤཱཀྱའི་རྒྱལ་བོའི་དུས་སུ་འདུལ་འཛིན་ཉེ་བར་འཁོར་དང་། དཔལ་ན་ལེནྡྲར། པཎ་
ཆེན་ནཱ་རོ་བ་ཆེན་པོ་སོགས་རྒྱ་གར་པཎ་གྲུབ་དུ་མའི་སྐུའི་རྣམ་པ་བཞེས་ཤིང་། བོད་
ཡུལ་གངས་རིའི་ཁྲོད་དུ་གཉན་ལོ་ཙཱ་བ་དར་མ་གྲགས་སོགས་དང་། རྒྱལ་བ་ཙོང་ཁ་བ་
ཆེན་པོའི་དུས་སུ། ཐུགས་སྲས་རྗེ་བཙུན་ཤེས་རབ་སེངྒེ་སོགས་བསྟན་པའི་བདག་པོ་
དུ་མའི་སྤྲུལ་བའི་ཟློས་གར་ཟམ་མ་ཆད་པར་བྱོན་པ་ལས། མདོ་སྨད་དུ་ཆོས་པ་རིན་
པོ་ཆེ་དང༌། ཁྱད་པར་རང་ཅག་རྣམས་ཀྱི་མགོན་དུ་ཁྲི་ཆེན་དགེ་འདུན་ཕུན་ཚོགས་
པའི་སྐུར་འཁྲུངས་ཤིང་། དབུས་འགྱུར་ཆོས་ཀྱི་ཞིང་ཁམས་སུ་བྱོན་ཏེ། ཡབ་རྗེ་རྒྱལ་
བ་གཉིས་པའི་གསེར་ཁྲིར་མངའ་གསོལ་ནས་དགེ་ལྡན་བསྟན་པའི་གདུགས་དཀར་
མཁའ་ཁྱབ་ཏུ་བསྒྲེངས་པ་དང་། ཁྱད་པར་ཀུན་མཁྱེན་བླ་མ་ཡབ་སྲས་ཟུང་ནས། ལྷ་
ལྡན་ཇོ་བོའི་སྤྱན་སྔར་བྱང་གཉིས་པ་མདོ་སྨད་ཀྱི་ཡུལ་དུ་བསྟན་པ་སྤེལ་བའི་ཐུགས་
སྨོན་མཛད་པ་དང་། ཡང་སྒོས་ཀུན་མཁྱེན་བླ་མ་མདོ་སྨད་དུ་ཆིབས་ཀྱི་ཁ་ལོ་བསྒྱུར་
བའི་ཚེ་ནའང་། ཁྲི་ཆེན་རིན་པོ་ཆེ་ཉིད་ཀྱིས། བཀྲ་ཤིས་པའི་ཆོས་དུང་ཕུལ་ཏེ།
ས
405



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མདོ་སྨད་དུ་ཡབ་སྲས་ཞལ་འཛོམ་ཞིང་བསྟན་པ་སྤེལ་བའི་ཐུགས་བསྐྱེད་ཀྱི་གོ་ཆ་
བཙན་པོ་བཞེས་པའི་རྟེན་འབྲེལ་ལས། མཆོག་སྤྲུལ་རིན་པོ་ཆེ་བསྟན་པའི་ རྒྱལ་
མཚན་དཔལ་བཟང་བོ་ཚལ་གུང་ཐང་དུ་བྱོན་པའི་དུས་སུ། སྔོན་གྱི་ཐུགས་བསྐྱེད་ཀྱི་
འཛམ་བུའི་འབྲས་བཟང་དུས་སུ་སྨིན་པ་ན་དམ་པ་དུ་མའི་དགོངས་བཞེད་དང་།
དཔོན་རྒྱལ་བོ་ཇུ་ནང་གི་ཞལ་ཆེམས་བཞིན། མིའི་དབང་མོ་རྣམ་རྒྱལ་སྒྲོལ་མས་ཁྲི་
ཆེན་མཆོག་སྤྲུལ་རིན་པོ་ཆེ་གདན་དྲངས་ཏེ། རབ་བྱུང་བཅུ་གཉིས་མེ་འབྲུག་ཟླ་བ་ལྔ་
བར། མདོ་སྨད་ལྷོ་རྒྱུད་ཀྱི་སོག་ཡུལ་རྩེ་གཞུང་དགའ་བ་གཡས་སུ་འཁྱིལ་བའི་དགའ་
ཚལ་དུ། ཝང་གི་ཨུར་སྒེར་ཞབས་ཟུང་བཀྲ་ཤིས་ཀྱི་རི་མོ་རྣམ་པར་བཀོད་དེ། མཆོད་
ཡོན་ཞལ་འཛོམས་ཤིང་། དགེ་མཚན་པདྨོའི་འདབ་སྟོང་བཞད་པའི་དུས་སྟོན་རྒྱས་པ་
དང་། ཐུགས་སྲས་ངག་དབང་བཀྲ་ཤིས་བྱོན་ནས་དགེ་ལྡན་བཀྲ་ཤིས་གཡས་སུ་
འཁྱིལ་བའི་སྡེ་ཆེན་པོར་སྤྱན་དྲངས་ཤིང་ཞལ་འཛོམས་པས་རྟེན་འབྲེལ་ཕན་བདེའི་སྒོ་
མོ་མཆོག་ཏུ་ཕྱེས་པ་དང་། ཁྱད་པར་ཀུན་མཁྱེན་འཇིགས་མེད་དབང་བོ་ཆུ་ཁྱི་ལོར་
གདན་སར་བྱོན་ནས་ཁོང་ཡབ་སྲས་རྣམ་གཉིས་ཀྱི་ཐུགས་བསྐྱེད་ཉི་ཟླའི་འོད་སྣང་
ཀུན་ནས་གསལ་བར་གྱུར། སྐུ་ཡི་ཕྲེང་བ་རིམ་པར་བྱོན་པ་བླ་མ་འཇམ་པའི་དབྱངས་
བསྟན་པའི་སྒྲོན་མེ་དང་། འཇམ་དབྱངས་བླ་མ་དཀོན་མཆོག་བསྟན་པའི་རྒྱ་མཚོ།
འཇམ་པའི་དབྱངས་བསྟན་པའི་ཉི་མ་སོགས། རིམ་བརྒྱུད་གསེར་རིའི་ལྷུན་པོ་ཚར་དུ་
དངར་བ་བཞིན་སྐུ་ཕྲེང་རིམ་པར་བྱོན་ནས། སངས་རྒྱས་ཀྱི་བསྟན་པ་མཁའ་ཁྱབ་ཏུ་
སྤེལ་བའི་བཀའ་དྲིན་གནང་ཞིང་། ཁྱད་པར་ད་ལྟ་རང་ཅག་རྣམས་ཀྱི་མ་འདྲིས་པའི་
མཛའ་བཤེས་ཆེན་པོ་སྟོན་པ་མཉམ་མེད་ཐུབ་པའི་དབང་བོའི་གདུང་འཚོབ་རྡོ་རྗེ་
འཆང་ཆེན་པོ་ཉིད་ནི། ཇི་སྐད་དུ། སྟོང་ཆེན་ཡིག་ལྔའི་མཐར་ཐུག་བདེ་བ་ཆེ། །
ཐིག་ལེ་ཡིག་དྲུག་ཕྱག་རྒྱ་ཆེན་པོ་དང༌། །མཉམ་པར་སྦྱར་བའི་ཨེ་ཝཾ་བླ་ན་མེད། །
406



༄༅། །མཎ་བཤད་དང་གསུང་བཤད་སོགས་ཀྱི་སྐོར།
སྟོང་ཉིད་སྙིང་རྗེའི་བདག་ཉིད་དེ་ལ་འདུད། ། ཅེས་བསྔགས་པ་ལྟར། སྟོང་ཆེན་
ཡིག་ལྔའི་མཐར་ཐུག་མཆོག་མི་འགྱུར་བའི་བདེ་བ་ཆེན་པོ་དང་། ཐིག་ལེ་ཡིག་དྲུག་
མཐར་ཐུག་སྟོང་གཟུགས་ཕྱག་རྒྱ་ཆེན་མོ་ དང་མཉམ་པར་སྦྱར་བའི་རང་བཞིན། །
འབྲས་བུ་ཨེ་ཝཾ་བླ་ན་མེད་པའི་ངོ་བོ། ཐུགས་འགྱུར་མེད་བདེ་བ་ཆེན་པོའི་ཡེ་ཤེས་སྙིང་
རྗེ་ཆེན་པོའི་བདག་ཉིད་ཅན་དང༌། སྐུ་རྣམ་ཀུན་མཆོག་ལྡན་གྱི་སྟོང་ཉིད་བེམ་ཆོས་
ཟད་པ་སྟོང་གཟུགས་ལོངས་སྤྱོད་རྫོགས་པའི་སྐུ་གཉིས་ལྷུན་གྲུབ་ཟུང་འཇུག་ཆོས་སྐུའི་
བདག་ཉིད་མངོན་པར་བཞེངས་པ། དཔལ་དང་བོའི་སངས་རྒྱས་དུས་ཀྱི་འཁོར་ལོ་
ཁྱབ་བདག་རྡོ་རྗེ་འཆང་ཆེན་པོ་ཉིད་ནས། །
འཁོར་ཕུན་སུམ་ཚོགས་པ། སྲས་ཀྱི་ཐུ་བོ་ཆོས་རྒྱལ་ཟླ་བ་བཟང་བོ་སོགས་རྒྱལ་
སྲས་དགུ་བཅུ་རྩ་དྲུག་གིས་གཙོས། ལྷ་དང་མི་དང་ལྷ་མ་ཡིན་དང་དྲི་ཟར་བཅས་པའི་
རྡོ་རྗེའི་འཁོར་འདུས་པ་ཆེན་པོ་དང་ཆོས་མཚུངས་པར། འདིར་ཡང་དགེ་ལྡན་བཀྲ་
ཤིས་གཡས་སུ་འཁྱིལ་བའི་སྡེ་ཆེན་པོའི་དཔོན་སློབ་ཁྲི་གདན་ཟུར་སོགས་ཀྱིས་གཙོས་
བླ་སྤྲུལ་དང་། ཕྱོགས་འདུས་ཀྱི་ཞལ་སློབ་དགེ་འདུན་འདུས་པ་རྒྱ་མཚོ་དང་། ཆོས་
རྒྱལ་ཇུ་ནང་ཝང་གི་རིམ་བརྒྱུད་གདུང་སྲས་སྟོབས་རྒྱས་དང་དབང་མོ་སོགས་དང་།
ས་སྐྱོང་མིའི་དབང་བོ་ཐོར་གོད་ཇ་སག་གི་ གདུང་རྒྱུད་ལྷ་བཙུན་སྔགས་རམས་པ་
འཇམ་དབྱངས་བསྟན་པ་དང་། དཔའ་ཇོ། མགོན་པོ་དོན་གྲུབ་སོགས་དང་། མདོ་
གསུམ་ཞང་ཐུ་མེད་ཐོར་གོད་ཀྱི་འགོ་ཁྲིད་གཙོ་སྐྱོང་གིས་དབུ་མཛད་པའི་སྡེ་འབངས་
ཡོངས་ཀྱི་སྦྱིན་པའི་བདག་པོ་སྤྱི་དང༌། ཕྱོགས་འདུས་ཀྱི་སློབ་ཚོགས་ཁྲི་ཕྲག་དང་
བཅས་པའི་འཁོར་ཕུན་སུམ་ཚོགས་པའི་འདུས་པ་ཆེན་པོ་ལ།
ཆོས་ཕུན་སུམ་ཚོགས་པ། དང་བོའི་སངས་རྒྱས་དུས་ཀྱི་འཁོར་ལོའི་ལམ་
བཟང་ནི། ཇི་སྐད་དུ། རྣམ་པ་བཅུ་བོ་དོན་བཅུའི་དོན། །ཐུབ་དབང་སྟོབས་བཅུ་
407



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཁྱབ་པའི་བདག །ཀུན་གྱི་དོན་ནི་མ་ལུས་བྱེད། །རྣམ་བཅུ་དབང་ལྡན་ཆེ་བ་འོ། །
ཞེས་པ་ལྟར། ཕྱི་འཇིག་རྟེན་ཁམས་ཀྱི་བཀོད་པར་གྱུར་པའི་སྲིད་པ་རྣམ་བཅུ་དབང་
ལྡན་དང་། ནང་རྡོ་རྗེ་ལུས་ལ་བརྟེན་པའི་སྦྱང་བྱ་སྲིད་པ་རྣམ་བཅུ་དེ་གཉིས། ལམ་
དུས་ཀྱི་ཕ་རོལ་ཏུ་ཕྱིན་པ་བཅུ་དང་། ས་བཅུ་དང་ཤེས་པ་བཅུ་ལ་སོགས་པའི་ལམ་
དུས་ཀྱི་འཁོར་ལོའི་ངོ་བོར་གྱུར་པའི་རྣམ་བཅུ་དབང་ལྡན་གྱིས་སྦྱངས་ཏེ། སྟོབས་
བཅུ་དང་དབང་བཅུ་ལ་སོགས་པའི་འབྲས་དུས་ཀྱི་རྣམ་བཅུ་དབང་ལྡན་མངོན་དུ་བྱ་
བའི་ཆེད་དུ། ཁྱིམ་བཅུ་གཉིས་དང་། རྟེན་འབྲེལ་ཡན་ལག་བཅུ་གཉིས་ཀྱིས་མཚོན་
པའི་ནང་གི་བདེན་དོན་རྣམ་པ་བཅུ་གཉིས་ཀྱི་གཉེན་པོར་གྱུར་པ། བསྙེན་སྒྲུབ་ཡན་
ལག་བཞི་ལ། དམན་འབྲིང་མཆོག་གིས་དབྱེ་བས་བསྐྱེད་རིམ་བཅུ་གཉིས་དང་།
སྦྱོར་བ་ཡན་ལག་དྲུག་ལ་བདེ་བ་དང་སྟོང་བས་ཕྱེ་བའི་རྫོགས་རིམ་བཅུ་གཉིས་ཀྱི་
བདེན་དོན་རྣམ་པ་བཅུ་གཉིས་ངེས་དོན་གྱི་རྡོ་རྗེ་ཉི་མ་སྣང་བ་ཆེ་བ་ནི། ཟླ་བ་ཆ་བཅུ་
དྲུག་དང་། ཚེས་ཞག་བཅུ་དྲུག་གིས་མཚོན་པའི་ནང་གི་དེ་ཉིད་རྣམ་པ་བཅུ་དྲུག་གི་
གཉེན་པོར་གྱུར་པའི་སྟོང་ཉིད་བཅུ་དྲུག་དང་མཉམ་པར་སྦྱར་བའི། དེ་ཉིད་བཅུ་
དྲུག་རིག་པའི་དགའ་བ་བཅུ་དྲུག ངེས་དོན་གྱི་རྡོ་རྗེ་ཟླ་བ་དྲི་མ་མེད་པའི་འོད་དེ་
གཉིས་བདག་ ཉིད་ གཅིག་ ཏུ་གྱུར་ པའི་ལམ་བཟང་ཕུན་སུམ་ཚོགས་པ་སྟོན་པར་
དགོངས་ཏེ། ཡན་ལག་བཅུ་གཉིས་སྲིད་རྩ་བཏོན། །དག་པ་རྣམ་པ་བཅུ་གཉིས་
ལྡན། །དེ་ཉིད་རྣམ་པ་བཅུ་དྲུག་རིག །རྣམ་པ་ཉི་ཤུས་བྱང་ཆུབ་པ། །རྣམ་པར་
སངས་རྒྱས་ཀུན་རིག་མཆོག །སངས་རྒྱས་ཀུན་གྱི་སྤྲུལ་བའི་སྐུ། །བྱེ་བ་དཔག་མེད་
འགྱེད་པ་བོ། ། ཞེས་གསུངས་པ་ལྟར། འབྲས་དུས་ཀྱི་བདེན་དོན་རྣམ་པ་བཅུ་
གཉིས་ཀྱི་བདག་ཉིད། དེ་ཉིད་རྣམ་པ་བཅུ་དྲུག་རིག་པ། མི་འགྱུར་བདེ་བ་བཅུ་དྲུག་
གི་ཡེ་ཤེས་ཀྱི་དཔལ་དང༌། རྣམ་པ་ལྔ་དང་ཉི་ཤུ། སྐད་ཅིག་མ་གཅིག་དང༌། སྒྱུ་
408



༄༅ ། །མཎ་བཤད་དང་གསུང་བཤད་སོགས་ཀྱི་སྐོར།
འཕྲུལ་དྲ་བས་མངོན་པར་བྱང་ཆུབ་པ། རང་དོན་སྤངས་རྟོགས་ཕུན་ཚོགས་དང་།
གཞན་དོན་སྤྲུལ་སྐུ་བྱེ་བ་དཔག་མེད་འགྱེད་པའི་སྟོན་པ་རྡོ་རྗེ་འཆང་གིས་ཆོས་ཕུན་
སུམ་ཚོགས་པ་དཔལ་དུས་འཁོར་ལོའི་རྒྱུད་དང་དབང་ཀུན་རྫོགས་པར་བསྐུར་བ་དང་
ཆོས་མཚུངས་པར། །
ད་ལྟ་ཕུན་སུམ་ཚོགས་པ་ལྔ་ལྡན་གྱི་སྒོ་ནས་སྟོན་པ་བླ་ན་མེད་པ། སྐྱབས་
མགོན་དང་བོའི་སངས་རྒྱས་བླ་མ་རྡོ་རྗེ་འཆང་ཆེན་པོ་ཉིད་ནས། དཔལ་དུས་ཀྱི་
འཁོར་ལོའི་དབང་གི་སྔོན་འགྲོ། ས་ཆོག སྟ་གོན་དང་བཅས་པ་དང་། དངོས་
གཞིའི་དབང་། གཞི་དུས་ཀྱི་དྲི་མ་བདུན་འཁྲུད་ཅིང་ལམ་དུས་ཀྱི་ས་བདུན་ཐོབ་པའི་
ནུས་པ་འཇོག་པ། རིམ་པ་དང་བོའི་ཡན་ལག་བཞིའི་རྣལ་འབྱོར་སྒོམ་པ་དང་། ཐུན་
མོང་གི་དངོས་གྲུབ་སྒྲུབ་པ་ལ་དབང་བར་བྱེད་པ་བྱིས་པ་ལྟར་འཇུག་གི་དབང་བདུན་
དང་། གཞི་དུས་ཀྱི་ཐིག་ལེ་བཞིའི་དྲི་མ་སྦྱོང་ཞིང་། ལམ་དུས་ཀྱི་རྡོ་རྗེ་བཞིའི་ནུས་པ་
སྨིན་པ་དང་། འབྲས་དུས་ཀྱི་སྐུ་བཞིའི་ས་བོན་འཇོག་ཅིང་། བྱང་ཆུབ་བཞིའི་ལག་
རྗེས་སྤེལ་བ། རིམ་པ་གཉིས་པའི་ཡན་ལག་བཞིའི་རྣལ་འབྱོར་སྒོམ་པ་དང་། མཆོག་
གི་དངོས་གྲུབ་སྒྲུབ་པ་ལ་དབང་བར་བྱེད་པ། དྲང་དོན་འཇིག་རྟེན་པའི་དབང་དང་།
ངེས་དོན་འཇིག་རྟེན་ལས་འདས་བའི་དབང་བཞི་རྣམ་པར་དག་པ། མདོར་བསྡུས་
རྣམ་གསུམ་དང་། རྒྱས་པ་གསུམ་གྱི་རྒྱུད་དང་འགྲེལ་བ། གནས་པ་བརྒྱད་ཅུ་རྩ་
གཅིག་གི་སྒོ་ནས་ཕྱི་ནང་གཞན་གསུམ་གྱི་རྣམ་བཞག་རྒྱ་ཆེར་སྟོན་པ་བོར་ཆེད་དུ་
དབང་བ་རྡོ་རྗེ་སློབ་དཔོན་བདག་པོ་ཆེན་པོའི་དབང་དང་བཅས་པ་རི་བོ་དགེ་ལྡན་
པའི་བཀའ་སྲོལ་དྲི་མ་མེད་པའི་ཕྱག་བཞེས་ཀྱིས་བརྒྱན་ནས་གནང་བའི་བཀའ་དྲིན་
བསྩལ་པ་ནི ། ནམ་མཁའ་ཇི་སྲིད་དུ་ལུས་དང་སྲོག་གི་དངོས་པོས་མཆོད་ཀྱང་ཆ་
ཙམ་གཞལ་བར་ག་ལ་ནུས། དེ་ལྟ་བུའི་བཀའ་དྲིན་གཟུགས་སུ་གྲུབ་ན་སྟོང་གསུམ་
409



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
X
ནམ་མཁར་ཡང་མི་ཤོང་ལ། མགོན་པོ་ཉིད་ཀྱི་སྐུའི་ཚད་དུ་དཔག་ན། སྟོང་གསུམ་
གསེར་གྱི་མཎྜལ་ལ། རིན་ཆེན་སྣ་ལྔའི་ཚོམ་བུ་བཀོད་ཀྱང་། རི་རབ་ལ་རྡུལ་ཕྲན་གྱི་
དཔེ་ལས་མ་མཆིས་པ་ཡིན་མོད། འོན་ཀྱང་། ཇི་སྐད་དུ། སློབ་མ་ལ་ནི་ཡོན་
བསླངས་ཤིང་། །དེས་ཀྱང་གུས་པས་འབུལ་བྱ་སྟེ། །རིན་ཆེན་ཡིད་འོང་ཆུང་མ་
དང༌། །རང་གི་ལུས་དང་ས་གཞི་དང་། །མདོར་ན་བྱ་བ་དེ་འདྲ་བ། །ཇི་ལྟར་བླ་མ་
མཉེས་འགྱུར་བྱ། ། ཞེས་པ་ལྟར། མཉེས་བྱེད་མཆོད་པའི་སྤྲིན་ཕུང་། བཀའ་དྲིན་
གཏང་རག་གི་མཚོན་བྱེད་ཙམ་དུ་ xx x རྣམ་གྲངས་འདི་དག་གི་དངོས་འབུལ་
མཆོད་སྤྲིན་གྱི་དམིགས་རྟེན་དུ་བྱས་ཏེ། འཇིག་རྟེན་འཇིག་རྟེན་འདས་པའི་དགེ་
ཚོགས་ལས། །བྱུང་བའི་རིན་ཆེན་བྱེ་བ་ཕྲག་བརྒྱའི་རིགས། །ནམ་མཁའ་ཁྱབ་པ་
ཏིང་འཛིན་གྱིས་སྤྲུལ་ཏེ། །དགྱེས་པ་བསྐྱེད་ ཕྱིར་བཅོམ་ལྡན་འདས་ལ་འབུལ། །
ཞེས་གསུངས་པ་ལྟར། དངོས་བཤམས་ཡིད་སྤྲུལ་གྱི་བླ་ན་མེད་པའི་མཆོད་ཚོགས་
ནམ་མཁའ་ཁྱབ་པར་སྤྲོས་ཏེ་འབུལ་ལགས་ན། རྒྱལ་སྲས་ཀུན་ཏུ་བཟང་བོའི་མཆོད་
སྤྲིན་གྱི་ངོ་བོར་དགྱེས་བཞེས་གནང་བ་དང་། ཅི་འདོད་ ཐམས་ཅད་བླ་མ་ལ། །
གསོལ་བ་བཏབ་ལས་བྱུང་བར་འདུག ། ཅེས་གསུངས་པས་ན། འབྱུང་འགྱུར་གྱི་
དོན་ལ་གསོལ་བ་འདེབས་པའི་སྙིང་བོ་ནི། རྗེ་བཙུན་བླ་མའི་སྐུ་ཚེ་རབ་བརྟན་
ཅིང་། །རྣམ་དཀར་འཕྲིན་ལས་ཕྱོགས་བཅུར་རྒྱས་པ་དང་། །བློ་བཟང་བསྟན་པའི་
སྒྲོན་མེས་ས་གསུམ་གྱི། །འགྲོ་བའི་མུན་སེལ་རྟག་ཏུ་གནས་གྱུར་ཅིག ། ཅེས་པའི་
དོན་བཞིན། མཐའ་དབུས་ཀྱི་ཡུལ་གྲུ་ཀུན་ཏུ་སྙིགས་མའི་སྐྱོན་མཚང་ཀློང་དུ་རྡོལ་
བའི་སྐབས་འདིར། སྐྱབས་མཆོག་དམ་པ་ཉིད་ཀྱི་ཐུགས་བསྐྱེད་དང་སྙིང་སྟོབས་ཀྱི་གོ་
ཆ་གཞོམ་མེད་དུ་བགོས་ཏེ། རྟག་བརྟན་མི་འགྱུར་གཡུང་དྲུང་དམ་པའི་གཤིས་སུ་
འཚོ་གཞེས་ལྷུན་ཆགས་པ། ཞབས་ཟུང་བཀྲ་ཤིས་ཀྱི་རི་མོའི་དགེ་མཚན་ལུ་གུ་བརྒྱུད་
410



༄༅། །མཎ་བཤད་དང་གསུང་བཤད་སོགས་ཀྱི་སྐོར།
དུ་འབྲེལ་བ། གཡོ་མེད་རྡོ་རྗེའི་རང་བཞིན་དུ་བརྟན་པར་བཞུགས་ནས་ལུང་རྟོགས་
ཟུང་འབྲེལ་གྱི་ཐུབ་བསྟན་སྤྱི་དང་། བྱེ་བྲག་གསེར་མདོག་ཅོད་པན་འཆང་བའི་རིང་
ལུགས། ངེས་འབྱུང་སྡོམ་གསུམ་གཙང་མའི་བརྟུལ་ཞུགས་ཀྱི་སྤྱོད་པ་དག་པ། བྱིང་
རྒོད་ཀྱི་སྐྱོན་དང་བྲལ་བའི་རིམ་གཉིས་ཀྱི་སྒོམ་པ་བརྟན་པོ། རྟག་ཆད་མཐའ་དང་
བྲལ་བའི་རྣལ་འབྱོར་གྱི་ལམ་ཟབ་པ་སོགས། དྲི་བྲལ་བསྟན་པའི་སྙིང་བོ་ཕྱོགས་
ཐམས་ཅད་དུ་དར་ཞིང་རྒྱས་པ་དང་། སྤྱན་རས་གཟིགས་དབང་བསྟན་འཛིན་རྒྱ་
མཚོ་དང་ཀུན་མཁྱེན་བཞད་པའི་རྡོ་རྗེ་སོགས་ཀྱིས་གཙོས་བསྟན་འཛིན་དམ་པ་རྣམས་
ཀྱི་ཞབས་པད་བརྟན་ཅིང་མཛད་འཕྲིན་རྒྱས་པ་དང་། དབུས་ཀྱི་གདན་ས་གསུམ་
དང་། གཙང་གི་བཀྲ་ཤིས་ལྷུན་པོ། བྱང་གི་དགོན་ཆེན་བཞི་དང་བཀྲ་ཤིས་གཡས་སུ་
འཁྱིལ་བའི་སྡེ་ཆེན་པོས་གཙོས། ཕྱོགས་བཅུའི་དགེ་ འདུན་གྱི་སྡེ་རྣམས་ ཐུགས་
མཐུན་ཞིང་ཁྲིམས་གཙང་བའི་ངོས་ནས། མདོ་སྔགས་ལེགས་བཤད་ཀྱི་ཆོས་དུང་
དཀར་བོའི་སྒྲ་དབྱངས་ཕྱོགས་བཅུར་སྒྲོགས་ཤིང་། ཆོས་ཀྱི་རྔ་ཆེན་པོ་ཕྱོགས་ཐམས་
ཅད་ལས་རྣམ་པར་རྒྱལ་བའི་དཔལ་དུ་ཅི་དགར་བརྡུང་ཞིང་། བསྟན་པ་མི་ནུབ་པའི་
ཆོས་ཀྱི་རྒྱལ་མཚན་ཆེན་པོ་ཕྱོགས་ཀྱི་འཁོར་ལོའི་ཁྱོན་ཐམས་ཅད་དུ་འཛུགས་ཤིང་
འཁོར་ལོ་གསུམ་གྱི་མཛད་བཟང་ཡར་ཟླ་བཞིན་རྒྱས་པར་འགྱུར་བ་དང༌། རང་རེའི་
རྒྱལ་ཁམས་ཆེན་པོས་གཙོས། ཡངས་པའི་འཇིག་རྟེན་གྱི་ཁམས་རྣམས་སུ་མི་ཤིས་
རྒུད་པའི་མཚན་མ་མཐའ་དག་དང་བྲལ་ནས་བཀྲ་ཤིས་བདེ་ལེགས་ཆེན་པོས་ཁྱབ་
པར་འགྱུར་བ་དང་། བྱེ་བྲག་ཏུ་མགོན་པོ་ཉིད་ལ་དབང་བསྐུར་ཞུ་བའི་ས་སྐྱོང་མི་ཡི་
དབང་བོ་ཇ་སག་མགོན་པོ་བཀྲ་ཤིས་སྐུ་འདས་པོའི་དགོངས་བཞེད་རྫོགས་པ་དང་།
དཔོན་ཚང་ཆེན་མོས་གཙོ་བྱས་འབངས་ཐུ་མེད་ཐོར་གོད་ཀྱི་སྐྱེ་འགྲོ་ཕོ་མོ་ཚེ་ལས་
འདས་པ་རྣམས་ཀྱང་སྐྱེ་གནས་དམན་པ་རྣམས་སུ་མི་སྐྱེ་ཞིང་ལྷ་མིའི་མངོན་མཐོའི་
411



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྟེན་བཟང་རིམ་པར་བརྒྱུད་ནས་ཁ་སྦྱོར་ཡན་ལག་བདུན་ལྡན་ཟུང་འཇུག་རྒྱལ་བ་རྡོ་
རྗེ་འཆང་གི་གོ་འཕང་མྱུར་དུ་ཐོབ་པའི་སྐྱབས་འཇུག་དང་། ད་ལྟར་གྱི་སྦྱིན་པའི་
བདག་པོ་ས་སྐྱོང་ཆེན་པོའི་གཅུང་སྐུ་མཆེད་རྣམ་གསུམ་དང་རིགས་སྲས་དམ་པ་སྐུ་རྩ་
དང་བཅས་པ་རྣམས་དང་། མདོ་གསུམ་སྡེ་དམངས་ཨུ་ཡོན་ལྷན་ཁང་རུ་ཁག་ཆེན་པོ་
གསུམ་གྱི་མི་ཟོག་འཁོར་དང་བཅས་པ་རྣམས་ཀྱི་མི་ལ་ན་ཚ་དང་གནོད་པ་རྐྱེན་ཕྱི་ནང་
གི་འགལ་རྐྱེན་བར་ཆད། ཕྱུགས་ལ་གོད་ཁ་དང་གཡང་ཉམས། དགྲ་ཇག་ཆོམ་རྐུན།
སྡང་དགྲ་གདོན་བགེགས། འཐབ་རྩོད་འཁྲུག་ལོང་། ལན་ཆགས་བུ་ལོན། མནན་
གཏད་འཕངས་སྲེག་སོགས་མི་འདོད་པའི་རྐྱེན་ངན་ཉེར་འཚེ་མཐའ་དག་ལྷག་མེད་དུ་
ཞི་བའི་སྐྱབས་འཇུག མཐུན་རྐྱེན་འདོད་པའི་དོན་ལ་སྡེ་འབངས་ཡོངས་ཀྱི་ཆབ་སྲིད་
དབུ་རྨོག་མཐོ་ཞིང་། བཙན་ཕྱུག་འཕན་གསུམ་འཛོམས་པའི་བདེ་སྐྱིད། མི་ནོར་
གཡང་གསུམ་འཕེལ་བའི་དཔལ་འབྱོར་མངའ་ཐང་། བཙན་བརྗིད་ཁ་དྲག་ཆེ་བའི་
རྒན་རབས། དཔའ་མཛངས་སྟོབས་གསུམ་ལྡན་པའི་དར་མ། བློ་རིག་ཤེས་གསུམ་
འཛོམས་པའི་གཞོན་ནུ། རིགས་རྒྱུད་ཆུ་བོའི་རྒྱུན་ལས་འཕེལ་བ། སྟོབས་འབྱོར་
དབྱར་གྱི་མཚོ་ལས་རྒྱས་པ། བདེ་སྐྱིད་ལྷ་ཡི་དཔལ་ལས་དར་བ། ཕྱི་ན་སྙན་གྲགས་
རླུང་རྟ་དབྱར་སྐྱེས་རྔ་གསང་ལས་མཐོ་བ། བར་ན་བཙན་བརྗིད་དཔག་བསམ་ལྗོན་
པ་ལས་རྒྱུས་པ། ནང་ན་བདེ་དགའ་རྒྱ་མཚོ་ཆེན་པོ་ལས་འཕེལ་བའི་སྐྱབས་འཇུག་
མདོར་ན་སྡེ་འདིའི་སེར་སྐྱ་ཀུན་གྱི་ཆོས་སྲིད་ལུགས་བརྒྱའི་འདུན་མ་བསམ་པ་ཆོས་
ཕྱོགས་སུ་འཕེལ་ཞིང་། ཚེ་བསོད་ཉི་ཟླའི་དཔལ་ལ་འགྲན་བཞིན། གང་བརྩམ་བྱ་བ་
ལམ་དུ་འགྲོ་བ། ལམ་བཟང་སྒྲུབ་ལ་བར་ཆད་མེད་པའི་སྐྱབས་འཇུག
ད་ལྟ་སྐྱབས་གཅིག་མཐོང་བ་དོན་ལྡན་གང་གི་མཛད་ཆེན་དཔལ་དུས་ཀྱི་
འཁོར་ལོའི་དབང་ཆེན་ལ་མཉན་པའི་གདུལ་བྱ་འདིར་འདུས་པ་ཀུན་ཀྱང་། ཚེ་
ངའ་
412



༄༅ ། །མཎ་བཤད་དང་གསུང་བཤད་སོགས་ཀྱི་སྐོར།
འདིར་སྣོད་རུང་ གསུམ་ དང་ ཐུན་མོང་ལམ་གྱིས་རང་རྒྱུད་ལེགས་པར་ སྨིན་ཞིང་།
ཐུན་མོང་མ་ཡིན་པ་གསང་ཆེན་རྡོ་རྗེ་ཐེག་པ་དཔལ་དུས་ཀྱི་འཁོར་ལོའི་རིམ་གཉིས་ཀྱི་
རྣལ་འབྱོར་མཐར་ཕྱིན་ནས་སྟོང་གཟུགས་ཕྱག་རྒྱ་ཆེན་པོའི་སྐུ་མངོན་དུ་གྱུར་པའི་
སྐྱབས་འཇུག གལ་ཏེ་ཚེ་འདིར་མངོན་དུ་མ་གྱུར་པར། འདི་སྣང་འགག་པར་གྱུར་
ཚེ། སྐྱེ་བའི་ཕྲེང་བར་དལ་བརྒྱད་འབྱོར་བཅུ་ཚང་བའི་རྟེན་བཟང་རིམ་པར་བརྒྱུད་
ནས་བླ་མ་རྡོ་རྗེ་འཆང་ཆེན་པོས་འབྲལ་མེད་རྗེས་སུ་བཟུང་ཞིང༌། ས་བཅུ་ལམ་ལྔའི་
བགྲོད་པ་བདེ་བླག་ཏུ་རྫོགས་ནས། ཀུན་མཁྱེན་རྒྱལ་བའི་ཕོ་བྲང་དམ་པར་རིང་མིན་
མྱུར་དུ་མཇལ་བའི་སྐྱབས་འཇུག །
ཡང་སྒོས་ཁྱད་པར་དུ་མ་འོངས་ཤམ་བྷ་ལ་རུ་རིགས་ལྡན་རྒྱལ་བོའི་ཆོས་ཀྱི་
འཁོར་ལོ་བསྐོར་བའི་སྒྱུ་འཕྲུལ་མངོན་པར་རྩེན་པ་ན། སྐྱབས་རྗེ་རིགས་ཀྱི་བདག་པོ་
ཉིད་བྱོན་པའི་དུས་སུ། བདག་ཅག་རྡོ་རྗེ་སློབ་མ་རྣམས་ཀྱང་མུ་སྟེགས་གཡུལ་ངོ་
འཇོམས་པའི་དཔུང་ཚོགས་སུ་གྱུར་ནས། དགྲ་སྡེ་མི་བཟད་པའི་དཔུང་ཀུན་དབྱིངས་
སུ་བཅོམ་སྟེ། དུམ་བུ་བཅུ་གཉིས་ཀྱི་ས་ཆེན་རྣམས་སུ་རིགས་ལྡན་ཆོས་ཀྱི་རྒྱལ་བོ་
དང་། ཀུན་མཁྱེན་ཡབ་སྲས་རྣམས་གདན་འཛོམས་ནས། འཇམ་མགོན་རྒྱལ་བ་
ཙོང་ཁ་བའི་རིང་ལུགས་སྙིང་བོར་གྱུར་པའི་ཆོས་ཀྱི་འཁོར་ལོ་སྤྱི་དང་། དཔལ་དུས་ཀྱི་
འཁོར་ལོའི་གསང་ཆོས་རྒྱ་ཆེན་པོའི་བདུད་རྩི་ལོངས་སུ་སྤྱད་དེ ། ཟུང་འཇུག་སྐུ་
བཞིའི་གོ་འཕང་རྒྱལ་ཐབས་སུ་བླངས་ནས། མཁའ་ཁྱབ་འགྲོ་བའི་ཕན་བདེ་ཟད་པ་
མེད་པར་སྤེལ་བའི་སྐྱབས་འཇུག ཐུགས་དམ་རྡོ་རྗེ་ར་བའི་གུར་ཁང་ནས་འདོར་མེད་
བརྩེ་གཟིགས་གནང་བ་མཁྱེན་མཁྱེན་མཁྱེན་ལགས། །
413



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༄༅། །གུད་ཐད་རིན་པོ་ཆེར་ཕུལ་བ།
༄༅ ། །དེ་ཡང་རང་ཅག་རྣམས་ཀྱི་མ་འདྲིས་པའི་མཛའ་བཤེས་ཆེན་པོ་སྟོན་
པ་མཉམ་མེད་ཐུབ་པའི་དབང་བོའི་གདུང་འཚོབ། རིགས་དང་དཀྱིལ་འཁོར་རྒྱ་
མཚོའི་མངའ་བདག་སྐྱབས་གཅིག་མཐོང་བ་དོན་ལྡན་དྲུག་པ་རྡོ་རྗེ་འཆང་ཆེན་པོ། །
འཇམ་དཔལ་དབྱངས་དངོས་མི་ཡི་གར་གྱི་རྣམ་པར་རོལ་བ་འཇིགས་མེད་བསྟན་པའི་
དབང་ཕྱུག་ཕྱོགས་ལས་རྣམ་པར་རྒྱལ་བའི་སྡེ་ཆེན་པོའི་གསང་གསུམ་གསེར་གྱི་ཁྲི་
འཕང་མངོན་པར་མཐོ་བའི་མདུན་དྲུང་དམ་པར།
བདག་ཅག་སྒོ་གསུམ་གུས་པ་ཆེན་པོས་ཞུ་གསོལ། དེང་གི་ཆར་ཡང་ལེགས་
བྱས་རྟེན་འབྲེལ་ཕུན་སུམ་ཚོགས་པའི་དགེ་མཚན་རྣམ་པར་བཀྲ་ཞིང་། གཟའ་སྐར་
དུས་སྦྱོར་ལེགས་པའི་གྲལ་ཚེས་དགེ་བར། ཡབ་རྗེ་རྒྱལ་བ་གཉིས་པ་སྐུ་འཁྲུངས་པའི་
གདན་ས། སྤྲུལ་བའི་སྐུ་འབུམ་བྱམས་པ་གླིང་གི་མཆོད་སྡོང་སྲིད་གསུམ་རྣམ་རྒྱལ་
ཆེན་པོ། ཕུན་ཚོགས་སྡེ་བཞིའི་རྒྱ་མཚོ་གཡས་སུ་འཁྱིལ་བའི་མདུན་ས་ག་ལ་བ་དེར།
འཇམ་མགོན་རྒྱལ་བའི་རྒྱལ་ཚབ་ཁྲི་ཆེན་རིན་པོ་ཆེ་ཉིད་ཀྱི་ཐུགས་རྣམ་པ་ཐམས་ཅད་
མཁྱེན་པའི་ཡེ་ཤེས་ཀྱིས་གཟིགས་ནས། ཚོ་འདུ་གྲུབ་དབང་རིན་པོ་ཆེའི་ཡང་སྲིད་
ཐུགས་ཐག་གནང་སྟེ། བློ་བཟང་འཇམ་དཔལ་སྙིང་བོའི་རིང་ལུགས་འཛིན་པའི་
བསྟན་པའི་རྩ་ལག་མཆོག་ཏུ་དབང་བསྐུར་བའི་ཐུགས་རྗེ་བསྩལ་པ་ནི། སྟོང་གསུམ་
གསེར་གྱིས་བཀང་སྟེ་ཕུལ་བས་ཀྱང་བཀའ་དྲིན་གཞལ་བར་ག་ལ་ནུས། འོན་ཀྱང་
དངོས་འབུལ་མཎྜལ་མཚོན་བྱེད་ཙམ་དུ། བཀྲ་ཤིས་པའི་ལྷ་རྫས་ཀྱི་ཐོགས་དྲངས་ཏེ།
414



༄༅། །མཎ་བཤད་དང་གསུང་བཤད་སོགས་ཀྱི་སྐོར།
སྐུའི་རྟེན་དུ་རྒྱལ་བ་ཚེ་མཐའ་ཡས་པའི་སྐུ་བརྙན་དང༌། གསུང་རྟེན་ཚེ་དཔག་མེད་ཀྱི་
གཟུངས་མདོ། ཐུགས་རྟེན་ཡིད་བཞིན་འཁོར་ལོ་བཞུགས་པའི་བྱང་ཆུབ་མཆོད་རྟེན།
སྣམ་ཕྲུགས་གཅིག་དང༌། གོས་སེར་བོ་ཁ་བརྒྱད། རྟ་བཟང་གཅིག སྒོར་སྟོང་ཕྲག་
གཉིས་བཅས་ཀྱི་མཚོད་སྤྲིན་བསྟར་བ་ལགས་པས། སླད་མར་ཞུ་བའི་སྙིང་བོ་ནི།
མགོན་པོ་གང་གི་ཞབས་ཟུང་བཀྲ་ཤིས་ཀྱི་རི་མོ། མི་འཇིགས་རྟག་བརྟན་རྡོ་རྗེའི་
ཁམས་སུ་གཡོ་མེད་བརྟན་པར་བཞུགས་ནས། ཟབ་རྒྱས་ཆོས་ཀྱི་འཁོར་ལོ་རྒྱུན་མི་
འཆད་དུ་བསྐོར་བར་མཛད་པ་དང་། ཐུགས་བརྟག་བབས་པའི་མཆོག་སྤྲུལ་རིན་པོ་
ཆེའི་སྐུ་ཚེ་མཛད་འཕྲིན་རྒྱས་ཤིང༌། ཀུན་མཁྱེན་བླ་མ་ཡབ་སྲས་ཀྱི་ཞབས་འདེགས་
ཐུགས་བཞེད་ལྟར་སྒྲུབ་ཐུབ་པའི་མཁས་བཙུན་བཟང་གསུམ་འཛོམས་པའི་བསྟན་
འཛིན་གྱི་སྐྱེས་བུ་དམ་པ་ཁྱད་དུ་འཕགས་པ་ཞིག་ཕེབས་པའི་སྐྱབས་འཇུག་མཁྱེན་
མཁྱེན་མཁྱེན་ཞེས་གསོལ་བ་རྩེ་གཅིག་ཏུ་འདེབས་པ་ལགས་སོ། །
༄༅། །ལཱ་ཁ་སྐུ་ཕྲེང་བདུན་པ་མཆོག་ལ་ཕུལ་
བའི་མཎ་བཤད།
༄༅། །འོ་ལགས་སོ། ། གནམ་ལ་བཀྲ་ཤིས་ཉི་ཟླ་ཟུང་འབྲེལ་ཤར། །བར་
སྣང་བཀྲ་ ཤིས་ གཟའ་སྐར་ ལྷག་པར་རྒྱུ། ། ས་ ལ་ བཀྲ་ ཤིས་མཆོད་ཡོན་ཟུང་དུ་
འབྲེལ། །ཐམས་ཅད་བཀྲ་ཤིས་བདེ་ཞིང་ལེགས་པར་ཤོག ། ཅེས་རབ་ཡངས་ལྷ་
ལམ་གྱི་ཁྱོན་ལ། ཡབ་སྲས་ཉི་ཟླའི་སྣང་བ་ཟུང་འབྲེལ་དུ་ཤར་བས་བཀྲ་ཤིས་ཤིང་།
བར་སྣང་གི་ཁམས་ཀུན་ཏུ། གཟའ་མིག་དམར་མེ་ཁམས་དར་ཞིང་། སྐར་མ་རྒྱལ་མེ་
415



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ་
ཁམས་འཛོམས་པའི་འཕེལ་འགྱུར་སྦྱོར་བ་ལ། དུས་བཟང་གསུམ་འཛོམས་པས་ལྷག་
པར་བཀྲ་ཤིས་པ་དང༌། ས་ཆེན་པོའི་དཀྱིལ་འཁོར་འདིར་ཡང་མཆོད་ཡོན་ཟུང་དུ་
འབྲེལ་བའི་བཀྲ་ཤིས་ཏེ། གནས་སྐབས་དང་མཐར་ཐུག་ཀུན་ཏུ་དགེ་བའི་བཀྲ་ཤིས་
དང་བདེ་ལེགས་སུ་བྱེད་པའི་ཚིག་གིས་མདུན་བསུས་ཏེ་ཞུ་བ་ནི། ཇི་སྐད་དུ། རྒྱལ་
ཚབ་བྱམས་པ་མགོན་པོས། སྤྱོད་པ་དང་ནི་རྟོགས་པ་དང་། །ཡེ་ཤེས་དང་ནི་འཕྲིན་
ལས་ཀྱིས། །ཉན་ཐོས་རང་སངས་རྒྱས་ཀུན་གྱི། །བླ་མ་ཁྱོད་ལ་ཕྱག་འཚལ་ལོ། །
ཞེས་གསུངས་པ་ལྟར། རབ་འབྱམས་རྒྱ་མཚོའི་རྡུལ་གྲངས་དང་མཉམ་པའི་རྒྱལ་བའི་
དཀྱིལ་འཁོར་གྱི་ཞིང་ཁམས་རྣམས་སུ། ཏིལ་གྱི་གང་བུ་བཞིན་བར་མཚམས་མེད་པར་
དཀྲིགས་པའི། བདེ་གཤེགས་གནམ་གྱི་སྐར་མ་ལྟར་བཀྲ་བའི་ངོ་བོ། མཁྱེན་བརྩེ་
ནུས་པའི་མེ་ཏོག་གི་ཆུན་པོ། མཚན་དཔེའི་དཔལ་ཡོན་གཅིག་ཏུ་སྤུངས་པའི་ཚོམ་བུ།
གསང་གསུམ་རྒྱན་གྱི་འཁོར་ལོའི་དབང་ཕྱུག སྲིད་ཞིའི་དབྱིངས་ཀྱི་ཉི་ཟླ། ངོ་མཚར་
རྒྱ་འཚོའི་འབྱུང་གནས། ཡི་དམ་རྒྱལ་བ་རྒྱ་མཚོ་གངྒཱའི་ཀླུང་གི་བྱེ་མ་སྙེད་ཀྱི་གྲངས་
དང་མཉམ་པའི་རྟེན་དང་བརྟེན་པར་བཅས་པ་སྤྲོ་བ་དང་སྡུད་པའི་བདག་ ཉིད།
དྲུག་པ་རྡོ་རྗེ་འཆང་ཆེན་པོ། ཐ་མལ་བའི་སྣང་ངོར་གསུམ་ལྡན་རྡོ་རྗེ་འཛིན་པའི་རྣམ་
པར་རོལ་བ། མ་དྲོས་ཆུ་གཏེར་ཆེན་པོར། འཛམ་བུ་པྲིཀྵའི་ལྗོན་པའི་ལོ་འདབ་ལྷུང་
བའི་སྒྲ་དབྱངས་ཀྱིས་རྗེས་སུ་བསྔགས་པའི་གླིང་ཆེན་པོའི་ཁྱོན་ཡངས་སུ་འཁོད་པའི་སྐྱེ་
བོ་མ་ལུས་པའི་རལ་བའི་དོ་ཀེར་ནོར་བུའི་ཅོད་པན་གྱིས། གང་གི་ཞབས་སྐྱེས་གསེར་
གྱི་པདྨོ་རྣམ་པར་མཆོད་པ། ལུང་དང་རྟོགས་པའི་ཡོན་ཏན་མཐའ་ཡས་པའི་ཚོགས་
ཀྱིས་ཐུབ་བསྟན་ཆོས་ཀྱི་སྲིད་ལ་དབང་འབྱོར་ཞིང་། ས་ཡི་ཚངས་པ་གོང་མ་བདག་པོ་
ཆེན་པོའི་རིགས་ཀྱི་ཅོད་པན་དུ་བཞེས་པའི་གྲུབ་པའི་འཁོར་སྒྱུར་ཆེན་པོ་ལྷ་མིའི་རྣམ་
འདྲེན་དམ་པ། རྣམ་པར་དཀར་བའི་མཛད་འཕྲིན་གྱི་གྲགས་སྙན་བ་དན་དཀར་བོ་
416



༄༅ ། །མཎ་བཤད་དང་གསུང་བཤད་སོགས་ཀྱི་སྐོར།
སྲིད་པ་གསུམ་ན་ཆེས་ཆེར་གཡོ་བ། གང་གི་ཞབས་སེན་ནོར་བུའི་མེ་ལོང་། ཆེ་དགུའི་
གཙུག་རྒྱུན་གྱི་ལན་ཚར་མཛེས་པར་བརྩེགས་པའི་རྡོ་རྗེའི་ཁྲི་འཕང་མངོན་པར་མཐོ་
བའི་དྲུང་དུ།
སོར་བཅུའི་སྙིམ་པའི་མེ་ ཏོག་སྙིང་གར་ཟུམ་པའི་ ཕྱག་དང་བཅས་ཏེ་སྟོན་
མཆོག་ཡབ་སྲས་འཁོར་འབངས་དང་བཅས་པའི་སྤྱན་སྔར་ཁྲི་བཤད་དང་འབྲེལ་བར་
གསོལ་བ་འདེབས་པའི་སྙིང་བོ་ནི། འཛམ་བུའི་རྒྱལ་མཚན་སྲིད་པའི་རྩེ་མོ་ལས། །
རྣམ་པར་གཡོ་བའི་རྩེ་དགའ་མ་ཉམས་པའི། །སྲིད་ཞིར་ཁེངས་པའི་འཇིག་རྟེན་རབ་
མཐོ་བ། །འཛམ་གླིང་ཞེས་བྱ་གྲགས་པའི་ཐིག་ལེ་ཅན། ། ཞེས་བསྔགས་པ་ལྟར།
གཞི་སྙིང་མེ་ཏོག་གིས་བརྒྱན་པའི་ཞིང་ཁམས། འདབ་མ་རྣམ་པར་གྱེས་པའི་དབུས་
ན། མི་འཇེད་འཇིག་རྟེན་གྱི་ ཁམས་འདི་ཉིད། ཟེའུ་འབྲུའི་ཚུལ་དུ་འཁོད་པར།
སློབ་པ་ལམ་གྱི་གནས་སྐབས་སུ། རིགས་ཆོས་གཉིས་ཆར་གྱིས་སྐུ་མཆེད་ལུ་གུ་རྒྱུད་དུ་
འབྲེལ་བ། བསྐལ་བ་བཟང་བོའི་རྣམ་འདྲེན་ཉི་མ་སྟོང་ཕྲག་རིམ་བྱོན་གྱིས་ཕན་
བདེའི་ལྗོན་པ་མི་ཟད་པའི་དཔལ་དུ་བསྐྲུན་པ། ཡངས་པའི་འཇིག་རྟེན་འདི་ཉིད་རབ་
ཏུ་གྲུབ་ནས་རིང་བོ་མ་ལོན་པ་ན། འོད་གསལ་ལྷ་ལས་ཆད་པའི་མིའི་རིགས་ཀྱིས།
བསོད་ནམས་རྣམ་པར་རྒྱས་པའི་མངའ་ཐང་ལ་སྤྱོད་སྐབས། མང་བོས་བཀུར་བའི་
རྒྱལ་བོ་སོགས་སྔོན་གྱི་རྒྱལ་བོ་རྣམ་ལྔ་དང་། འཁོར་ལོས་བསྒྱུར་བ་རྣམ་པ་ལྔ་སོགས་
བྱུང་སྟེ། འགྲོ་བ་མཐའ་དག་རྫོགས་ལྡན་གྱི་དཔལ་ལ་སྤྱོད་པ་དང་། སྐྱེ་དགུའི་ཚེ་ལོ་
བརྒྱད་ཁྲིའི་དུས་སུ་སངས་རྒྱས་འཁོར་བ་འཇིག་དང་། ཚེ་ལོ་བཞི་ཁྲིའི་དུས་སུ་གསེར་
ཐུབ། ཚེ་ལོ་ཉིས་ཁྲིའི་དུས་སུ་སངས་རྒྱས་འོད་སྲུང་འཇིག་རྟེན་དུ་བྱོན་ཏེ། དམ་པའི་
ཆོས་ཀྱི་ཉི་མ་ཤར། བདེ་སྐྱིད་ཀྱི་པད་ཚལ་རྒྱས། དགའ་སྟོན་གྱི་ཡོ་ལང་དར། སྣོད་
བཅུད་ཀྱི་བཀོད་པ་ལྷ་ལས་ཆེ། དཔལ་འབྱོར་གྱི་བརྗིད་ཉམས་ཀླུ་ལས་ཆེ། སྙན་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གྲགས་ཀྱི་རོལ་མོ་ད་དུང་ཡང་མ་ཡལ་བ་འདི་བཞིན་ལགས་ལ། སྐྱེ་རྒུ་ཚེ་ལོ་བརྒྱ་བའི་
དུས་སུ། འོ་སྐོལ་གྱི་སྟོན་པ་མཉམ་མེད་ཟས་གཙང་སྲས་པོ་འགྲོ་བ་མཐའ་དག་གི་མིག་
གི་བདུད་རྩིར་བྱོན་པ་ནི། ཇི་སྐད་དུ། སློབ་དཔོན་དཔའ་བོས། ཚོགས་ཆེན་གཉིས་
རྫོགས་མཁྱེན་བཞི་སྐུ་གསུམ་གྲུབ། །རྣམ་རྟོག་མི་མངའ་ཅི་ཡང་ས་ལེར་མཁྱེན། །
ཆོས་སྐུ་མཁའ་འདྲ་གཟུགས་སྐུ་མཛེས་ལྡན་པ། །སངས་རྒྱས་དཔག་བསམ་འདྲ་བ་དེ་
ལ་འདུད། ། ཅེས་གསུངས་པ་ལྟར། དུས་གསུམ་བདེ་བར་གཤེགས་པ་ཀུན་ལས་
ལྷག་པའི་ཐུགས་བསྐྱེད་ཀྱི་གོ་ཆ་བདག་གིར་བཞེས། ཞིང་འདིའི་འགྲོ་བ་རྣམས་ལ་
ཆེད་དམིགས་ཀྱིས་སྨོན་ལམ་ཆེན་པོ་ལྔ་བརྒྱ་བཏབ། བར་དུ་བསྐལ་བ་གྲངས་མེད་
གསུམ་དུ་ཚོགས་བསགས། མཐར་རྡོ་རྗེ་གདན་གྱི་སྤོ་ལ་མངོན་པར་རྫོགས་པར་
འཚང་རྒྱ་ཚུལ་བསྟན་པ་ན། ཇི་སྐད་དུ། སྐྱེ་བོ་འདི་ཀུན་ཚངས་ལ་དད་པ་སྟེ། །དེ་
ཡིས་གསོལ་བ་བཏབ་ནས་ཆོས་འཁོར་བསྐོར། ། ཞེས་པ་ལྟར། ཚངས་པས་གསེར་
གྱི་འཁོར་ལོ་རྩིབས་སྟོང་དང་ལྡན་པ། བརྒྱ་བྱིན་གྱིས་དུང་དཀར་གཡས་སུ་འཁྱིལ་བ་
ཕུལ་ཏེ་ཆོས་ཀྱི་འཁོར་ལོ་བསྐོར་བར་གསོལ་བ་བཏབ་པ་ལ་བརྟེན་ནས། རབ་དགའི་
ཆོས་ཀྱི་སྣང་མཛད་མངོན་པར་བཞད་པའི་དཔལ་ལ་ཕྱོགས་ཏེ། ཡུལ་ཝ་ར་ཎ་སིར།
འཁོར་ལྔ་སྡེ་བཟང་བོ་དང༌། ལྷ་བརྒྱད་ཁྲི་བཞི་སྟོང་སོགས་ལ། རབ་མཛེས་གསེར་གྱི་
ཞལ་བཟང་མངོན་པར་བཞད་དེ། ཐགས་བཟང་བཞི་བཅུའི་ཚེམས་དཀར་འཛུམ་
པའི་འོད་ཀྱིས་བདེན་བཞིའི་ཆོས་འཁོར་སོགས། རིགས་གསུམ་ཆོས་ཀྱི་འཁོར་ལོ་
མངོན་པར་བསྐོར་བའི་གསུང་གསང་བརྒྱད་ཁྲི་བཞི་སྟོང་གི་འོད་སྣང་མངོན་པར་
གསལ་ཏེ། ལྷ་དང་ལྷ་མིན་དྲི་ཟར་བཅས་པའི་སྲིད་གསུམ་ལུས་ཅན་མཐའ་དག
ངེས་ལེགས་གཏན་གྱི་བདེ་བའི་སྦྲང་རྩི་མངར་བོས་སྨིན་པར་མཛད་པའི་སྒོ་ནས།
རྒྱལ་བསྟན་ཉི་ཟླའི་འོད་སྣང་ཀུན་གསལ་ཡངས་པའི་ཁམས་ཀུན་མངོན་པར་འགེངས་
418



་་་་་་
-
-
-
-
-
༣.
༄༅། །མཎ་བཤད་དང་གསུང་བཤད་སོགས་ཀྱི་སྐོར།
པ་ནས་བཟུང་། འདུལ་འཛིན་བྱེ་བའི་དབུས་ན། རི་རྒྱལ་ལྷུན་པོ་ལྟར་མངོན་པར་
འཕགས་པ། འོད་སྲུང་ཆེན་པོ་སོགས་བསྟན་པའི་གཏད་རབས་བདུན་དང་། བརྗོད་
བྱ་བསླབ་པ་གསུམ་གྱི་དགོངས་དོན་མ་ལུས་པ། རྗོད་བྱེད་སྡེ་སྣོད་རྣམ་པ་གསུམ་གྱི་
ལུང་རིགས་དྲི་མ་མེད་པའི་སྒོ་ནས། ཤིང་རྟ་ཆེན་པོ་གཉིས་ཀྱི་ལམ་སྲོལ་རྒྱས་པར་
མཛད་པ། དཔལ་མགོན་འཕགས་པ་ཀླུ་སྒྲུབ་དང༌། ཐོག་མེད་སྐུ་མཆེད་སོགས་
འཛམ་གླིང་མཛེས་པར་བྱེད་པའི་རྒྱན་དྲུག་མཆོག་གཉིས། རྒྱ་གར་གྲུབ་ཆེན་བརྒྱད་
ཅུ་སོགས་མཁས་དང་གྲུབ་པའི་སྐྱེས་ཆེན་ནམ་མཁའི་སྐར་ཚོགས་ལྟར་བགྲང་ལས་
འདས་པ་ཞིག་བྱོན་པ་རྣམས་ཀྱིས། ལུས་ཅན་ཡོངས་ཀྱི་སྡུག་ཀུན་མ་ལུས་པ་སེལ་བར་
བྱེད་པའི་གསོས་སྨན་དམ་པར། ལུང་དང་རྟོགས་པའི་བསྟན་པ་རིན་པོ་ཆེ་ཕྱོགས་
དང་རིས་སུ་མ་ཆད་པར་མཐའ་དབུས་ཀུན་ཏུ་སྤེལ་པའི་མཛད་འཕྲིན། དབྱར་གྱི་
དཔལ་མོའི་སྒྲ་དབྱངས་ཕྱོགས་བཅུར་སྒྲོགས་པ་དང་། བསྟན་པ་རིན་པོ་ཆེ་ཟབ་མོ་
ཤེར་ ཕྱིན་ གྱི་ མདོ་ དོན་ དབུས་ནས་བྱང་ ཕྱོགས་ སུ་ དར་ བའི་ ལུང་ བསྟན་ལྟར།
འཕགས་པ་འཇིག་རྟེན་དབང་ཕྱུག་གི་འདུལ་ཞིང་གངས་རིའི་ར་བས་བསྐོར་བའི་ཡུལ་
ལྗོངས་འདི་ཉིད་དུ། ཆོས་རྒྱལ་མེས་དབོན་རྣམ་གསུམ་གྱི་ཐུགས་རྗེ་འོད་ཟེར་བྱེ་བའི་
གདེངས་ཀས། རྒྱལ་བསྟན་པདྨ་དཀར་བོའི་འདབ་མ་འབུམ་ཕྲག་བཞད་པར་མཛད་
པ་ནས་བཟུང་། ཆོས་རྒྱལ་ལོ་པཎ་རིམ་བྱོན་རྣམས་ཀྱིས། དཀའ་བ་བརྒྱ་ཕྲག་གི་སྒོ་
ནས་ཐར་འདོད་ཡོངས་ཀྱི་ལེགས་ལམ་གསལ་བའི་སྒྲོན་མེ། རྒྱལ་བའི་ལུང་རྟོགས་ཀྱི་
བསྟན་པ་གངས་ཀྱི་རི་བོ་ཐུགས་རྗེ་ཉིན་བྱེད་དྲོད་ཀྱིས་བཞུས་ཏེ། སྐྱེ་འགྲོ་ཡོངས་ཀྱི་
བསོད་ནམས་ཀྱི་ར་བར་མིག་གི་དགའ་སྟོན་དུ་འཁྱིལ་བ། ནམ་མཁའི་དབྱིངས་ཀྱི་
མཐའ་དང་མཚུངས་པའི་ལས་ཀྱི་གོ་སྐབས་ལ་སྤྱོད་པའི་སེམས་ཅན་རྣམས་ཀྱི་ཁམས་
དང་བསམ་པ་དང་མཚུངས་པར། དུག་གསུམ་གྱི་ཟུག་རྔུ་ཞི་བར་བྱེད་པའི་དམ་པའི་
419



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཆོས་ཀྱི་བདུད་རྩིའི་བགོ་སྐལ་ལ་སྦྱར་ཏེ། བོད་ཡུལ་རྒྱལ་བསྟན་གྱི་སྣང་བ་གསལ་བར་
བྱས་པས་བཀའ་དྲིན་ཆེ། བསྟན་པ་ཕྱི་དར་གྱི་སྒྲོན་མེ་སྦར་བའི་ཚེ། ལྔ་བརྒྱའི་གཙུག་
རྒྱན་ཇོ་འབྲོམ་ཡབ་སྲས། བཀའ་གདམས་སྐུ་མཆེད་རྣམ་གསུམ། ས་ཆེན་གོང་མ་
རྣམ་ལྔ། བཀའ་བརྒྱུད་མེས་པོ་རྣམ་གསུམ། ཁྱད་པར་སྙིགས་དུས་རྒྱལ་བའི་དབང་
བོ་ཐམས་ཅད་མཁྱེན་ཅིང་གཟིགས་པ་ཆེན་པོ་ཤར་ཙོང་ཁ་བ་བློ་བཟང་གྲགས་པའི་
དཔལ་གྱིས། རྒྱལ་བའི་བསྟན་པ་ལ་རྒྱལ་བ་རང་ཉིད་སླར་བྱོན་པ་ལས་ཀྱང་ལྷག་པའི་
བསྟན་པའི་བྱ་བ་རྒྱ་ཆེར་མཛད་པའི་སྒོ་ནས། རྟག་ཆད་ཀྱི་མཐའ་རྨང་ནས་ཁེགས་
པའི་འཁྲུལ་མེད་དབུ་མ་བ་ཆེན་པོའི་ལམ་བཟང་། གསང་ཆེན་རྡོ་རྗེ་ཐེག་པ་དང་ཟུང་
དུ་འབྲེལ་བ་སྙིང་བོར་བྱས་པའི་བསྟན་པ་ཐམས་ཅད་གྲུ་བཞི་ལམ་དུ་འཁྱེར་བའི་སྲོལ་
བཟང་དར་དཀར་ཡུག་གཅིག་མཐའ་དབུས་ཡོངས་ལ་བྲེས་པའི་གྲིབ་བསིལ་གྱི་ཆ་ཤས་
རེ་ཡང་། རྒྱུ་སྐར་གྱི་དབུས་ན་ཟླ་བ་དང་། རྐང་འཐུང་གི་ཚལ་ན་དཔག་བསམ་གྱི་
ལྗོན་པ་བཞིན་དུ་གཞན་ལས་ཁྱད་པར་འཕགས་ཤིང་། དྲི་མ་མེད་པའི་ལམ་སྲོལ་དེ་
ཉིད་འཛིན་པའི་སྐྱེས་ཆེན་དམ་པ་རྒྱལ་བ་ཡབ་སྲས་ཀྱིས་གཙོས། མདོ་དབུས་ཀྱི་སྐྱེས་
ཆེན་དམ་པ་གནམ་གྱིས་ས་བཀབ་པ་ལྟར་གྲངས་མང་བ་དང་། ཆོས་ཀྱི་དགོན་སྡེ་ནི།
ཕྱོགས་མཚམས་ཁོར་ཡུག་ཀུན་ཏུ་ཚོམ་བུ་སྤུངས་པ་ལྟར་གདན་ས་ཆེན་པོ་གསུམ་དང་།
བཀྲ་ཤིས་ལྷུན་པོ། རྒྱུད་གྲྭ་སྟོད་སྨད་སོགས་དང༌། བྱང་གི་དགོན་ཆེན་བཞི་དང་།
དཔལ་ལྡན་བཀྲ་ཤིས་གཡས་སུ་འཁྱིལ་བ་སོགས་དགེ་ལྡན་བསྟན་པའི་འབྱུང་ཁུངས་ཀྱི་
དགོན་སྡེ་མང་དུ་བཞུགས་པ་ལས། འདིར་མདོ་སྨད་ལྷོ་རྒྱུད་ཀྱི་སའི་ལྟེ་བ། གཙང་
དགོན་དོན་གྲུབ་རབ་བརྟན་གླིང་གི་སྡེ་ཆེན་པོར། གནས་ལྔ་གཟིགས་པའི་མ་ཧ་པཎྜི་
ཏ་གཙང་བསྟན་པ་རྒྱ་མཚོ་མཆོག་དང་། ལཱ་ཁ་ཏ་ལེའི་ཧོ་ཐོག་ཐུ་དགེ་སློང་ནམ་མཁའི་
སྙིང་བོ་རྣམ་གཉིས་ཀྱི་སྐུ་ཕྲེང་རིམ་པར་བྱོན་པ་རྣམས་དང། ཁོང་ཡབ་སྲས་བརྒྱུད་
420



ངདན
༄༅། །མཎ་བཤད་དང་གསུང་བཤད་སོགས་ཀྱི་སྐོར།
པར་བཅས་པས་བསྟན་འགྲོའི་དོན་ལ་ཉེ་བར་དགོངས་ཏེ། མཐའ་དབུས་ཀྱི་སྐྱེ་འགྲོ་
རྣམས་ལ་ཐུགས་བྱམས་བརྩེ་དང་། སྙིང་རྗེའི་འཛུམ་གྱིས་བསུས་ཏེ། འཕྲིན་ལས་ཀྱི་
ཕྱག་སྐྱོང་བའི་རྒྱལ་སྲས་དཔའ་བོའི་རྣམ་ཐར་བདག་གིར་བཞེས་ཤིང་། མཚུངས་མེད་
སྙིང་སྟོབས་ཀྱི་ཕྲག་པ་བརྟན་པོས། གངས་རིའི་ར་བས་བསྐོར་བའི་ཡུལ་གྲུ་རྣམས་
དང་། ཆེན་པོ་ཧོར་གྱི་རྒྱལ་ཁམས། མ་ཧཱ་ཙི་ནའི་ཡུལ་གྲུ་སོགས་ཡངས་པའི་ནོར་
འཛིན་གྱི་དཀྱིལ་འཁོར་རྣམས་སུ། དགེ་ལྡན་རྣམ་པར་རྒྱལ་བའི་རིང་ལུགས་དབྱར་གྱི་
ཆུ་མཚོ་བཞིན་རིས་མེད་ཡུལ་གྲུ་ཀུན་ཏུ་དར་ཞིང་རྒྱས་པར་མཛད་པའི་བཀའ་དྲིན་
བསྐྱངས་པ་ལགས་སོ། །
དེ་ཡང་ཁྱད་པར་སྐྱབས་མཆོག་ལཱ་ ཁ་རྡོ་རྗེ་འཆང་ཆེན་པོ་ནི། རྗེ་བློ་བཟང་
བསྟན་འཕེལ་བས། སྤྲོས་བྲལ་དེ་བཞིན་ཉིད་དང་རོ་མཉམ་པའི། །ལྷན་སྐྱེས་མི་རྟོག་
བདེ་ཆེན་ཡེ་ཤེས་ཉིད། །ཟུང་འཇུག་དང་བོའི་མགོན་པོའི་སྐུར་བཞེངས་པ། །དེ་ནི་
བདག་གི་སྐྱབས་གཅིག་བླ་མ་སྟེ། ། ཞེས་རྡོ་རྗེ་འཆང་གི་ངོ་བོར་བསྔགས་པས་ན།
དཔལ་ལྡན་ཟླ་བ་གྲགས་པས། གང་ཕྱིར་ནམ་མཁའ་དྲི་མ་མེད་ལ་ཟླ་སྣང་གསལ་བར་
འགྱུར་བའི་ཕྱིར། །སྔོན་ཚེ་སྟོབས་བཅུ་བསྐྱེད་པའི་ས་ལ་ཁྱོད་ཀྱིས་སླར་ཡང་འབད་
གྱུར་ཅིང་། །འོག་མིན་དུ་ནི་གང་གི་དོན་དུ་འབད་གྱུར་གོ་འཕང་མཆོག་ཞི་བ། །ཡོན་
ཏན་མཐའ་དག་མཐར་ཐུག་མཚུངས་པ་མེད་དེ་ཁྱོད་ཀྱིས་བརྙེས། ། ཞེས་གསུངས་
པ་ལྟར། མགོན་པོ་མཆོག་ཉིད་ནི། སྔོན་བསྐལ་བ་དཔག་ཏུ་མེད་པའི་སྔ་རོལ་ནས།
རྫོགས་སྨིན་སྦྱང་གསུམ་གྱི་སྤྱོད་པ་མཐར་ཕྱིན་ཏེ། སྟོབས་བཅུ་དང་མི་འཇིགས་པ་
བཞིའི་བདག་ཉིད་དུ་མངོན་པར་སངས་རྒྱས་ཟིན་ནའང༌། བྱང་ཆུབ་སེམས་དཔའ་
ཆེན་པོའི་ཚུལ་བཟུང་ནས། ནམ་མཁའ་ཇི་སྲིད་བར་འགྲོ་བའི་དོན་ལ་བརྩོན་པར་
མཛད་པ་ནི། ཞི་སྐུ་དཔག་བསམ་ཤིང་ལྟར་གསལ་གྱུར་ཅིང་། །ཡིད་བཞིན་ནོར་བུ་
421



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཇི་བཞིན་རྣམ་མི་རྟོག །འགྲོ་སྒྲོལ་བར་དུ་འཇིག་རྟེན་འབྱོར་སླད་རྟག །འདི་ནི་སྤྲོས་
དང་བྲལ་ལ་སྣང་བར་འགྱུར། ། ཞེས་དང་། མདོ་ཕལ་བོ་ཆེ་ལས། དེ་དག་དགོན་
པར་ལྗོན་ཤིང་ཆེན་པོར་འགྱུར། །སྨན་དང་རིན་ཆེན་མི་བཟད་གཏེར་དག་དང་། །
ཡིད་བཞིན་ནོར་བུ་འདོད་པ་འབྱིན་ཤིང་དང་། །ལམ་གོལ་འཁྱམས་ལ་དེ་བཞིན་ལམ་
སྟོན་འགྱུར། ། ཞེས་སྣ་ཚོགས་སྤྲུལ་བའི་རོལ་གར་ཆུ་ཟླ་དང་མིག་འཕྲུལ་བཞིན་དུ་
སྐད་ཅིག་རེ་རེར་ཡང་། ཞིང་ཁམས་རབ་འབྱམས་ཀྱི་རྡུལ་གྲངས་དང་མཉམ་པས་
ལུས་ཅན་བྱང་གྲོལ་ལམ་འབྲས་ཀྱི་བདུད་རྩིས་ཚིམ་པར་མཛད་པའི་རང་བཞིན་འདི་
ནི། ཚུར་མཐོང་རང་འགའ་བའི་བསམ་བརྗོད་ཀྱི་ཡུལ་ལས་འགོངས་པས། ཆ་ཤས་
ཙམ་ཡང་བརྗོད་པར་ག་ལ་ནུས་མོད། འོན་ཀྱང་ཡོངས་སུ་གྲགས་པའི་འཁྲུངས་རབས་
ཀྱི་དབང་དུ་བྱས་ན། ཐུགས་བསྐྱེད་གསེར་གྱི་ཉག་ཐག་ལ་བརྟེན་ནས། །ངོ་འཚར་
འཁྲུངས་རབས་མུ་ཏིག་དོ་ ཤལ་ གྱིས། ། རྒྱབ་བརྟེན་ གསེར་ གྱི་མཆོད་སྡོང་ཡོངས་
མཛེས་པ། ། ཞེས་གསུངས་པ་ལྟར། རིག་འཛིན་ཉི་མ་གྲགས་པ་དང་། སྟག་ཕུ་
གར་གྱི་དབང་བོའི་མཁྱེན་དགོངས་བཞིན་འཁྲུངས་རབས་གསེར་རིའི་ཕྲེང་བ་རིམ་
པར་བྱོན་པ་ནི། རབ་འབྱམས་རྒྱལ་བ་མ་ལུས་བའི་མཁྱེན་བརྩེ་ནུས་གསུམ་གྱི་ཡོན་
ཏན་བླ་ན་མེད་པ་ཟླ་བ་སྟོང་གི་འཛུམ་རིས་རྩོལ་མེད་མི་རྟོག་རང་བཞིན་ལྷུན་གྲུབ་
འདོད་དགུའི་རེ་སྐོང༌། སྐུ་བཞིའི་བདག་ཉིད་ཁྱབ་བདག་རྡོ་རྗེ་སེམས་དཔའི་ངོ་བོ་
བདེ་བར་གཤེགས་པ་ཆེན་པོ། སྐྱེ་བོ་མ་ལུས་པ་ཀུན་གཟིགས་རྡོ་རྗེ་གདན་པའི་དཔལ་
ལ་འགོད་པའི་རྨད་བྱུང་དཔག་པར་དཀའ་བའི་ཐབས་སུ། ཚུ་རོལ་སྣང་བའི་མངོན་
སུམ་མཛེས་སྐུའི་འཁྲུངས་རབས་སྒྱུ་འཕྲུལ་དྲ་བའི་མེ་ཏོག་ནི། རྣམ་འདྲེན་ཐུབ་དབང་
སྨྲ་བའི་ཟླ་བ་ཡི། །གསུང་སྐྱེས་མཆོག་གྱུར་འཕགས་པ་རབ་འབྱོར་གྱི། །ཉེ་གནས་
དམ་པ་ དྷརྨ་ དྷཱ་ ཛ་ཞེས། །ཡོངས་གྲགས་ གནས་བརྟན་མཆོག་ ཅེས་ གསུངས་ པ་
422



༄༅། །མཎ་བཤད་དང་གསུང་བཤད་སོགས་ཀྱི་སྐོར།
ལྟར། ། སྟོན་པ་ཤཱཀྱའི་རྒྱལ་བོའི་དུས་སུ་འཕགས་པ་རབ་འབྱོར་གྱི་ཉེ་གནས་དགེ་
སློང་དྷརྨ་དྷཱ་ཛ་བྱ་བའི་སྐུའི་རྣམ་པར་བཞེངས་པ་དང་། གཞན་ཡང་འཕགས་ཡུལ་
གྲུབ་པའི་ཞིང་ཁམས་རྣམས་སུ་པཎ་གྲུབ་དུ་མའི་རྣམ་སྤྲུལ་ཟམ་མ་ཆད་པར་བྱོན་པ་
མཐའ་ཀླས་ཤིང་། བོད་ཡུལ་གངས་རིའི་ར་བའི་ལྗོངས་འདིར་ཡང་། ཇི་སྐད་དུ། སྔ་
འགྱུར་བསྟན་པའི་སྲོལ་འབྱེད་པདྨ་འབྱུང༌། །དེ་ཡི་ སློབ་མའི་ གཙོ་བོ་བརྒྱད་ ཀྱི་
གྲས། །དགེ་སློང་ནམ་མཁའི་སྙིང་བོ་ཞེས་བྱ་བའི། །རྣམ་འཕྲུལ་ལྔ་ཁ་གྲུབ་དབང་
ཞེས་སུ་གྲགས། ། ཞེས་གསུངས་པ་ལྟར། སློབ་དཔོན་རིན་པོ་ཆེའི་དུས་སུ། དགེ་
སློང་ནམ་མཁའི་སྙིང་བོའི་སྐུའི་སྐྱེ་བ་བཞེས་ནས་བསྟན་འགྲོའི་དོན་དཔག་མེད་མཛད་
པ་དང་། བསྟན་པ་ཕྱི་དར་ལ་དཔལ་མཉམ་མེད་ཇོ་བོ་ཨ་ཏི་ཤའི་དུས་སུ། ཤཱཀྱ་དབང་
ཕྱུག་གི་སྐྱེ་བ་བཞེས་པ་དང་། རྗེ་བཙུན་མི་ལའི་དུས་སུ། བེ་པན་སེ་སྟོན་གྱི་སྦྱིན་
བདག་གི་ཚུལ་དང་། རྒྱལ་བ་ཙོང་ཁ་བ་ཆེན་པོའི་དུས་སུ། དཀའ་བཅུ་དར་རྒྱས་
བཟང་བོ། རྒྱལ་མཆོག་ལྔ་བ་ཆེན་པོའི་དུས་སུ། ཨོ་འུན་ནད་སྤྲུལ་བའི་སྐུ་དང་ཐུགས་
རྒྱུད་གཅིག་པ་བདག་ཅག་གི་འདྲེན་མཆོག་དམ་པ་ཁམས་ལཱ་ཁ་གྲུབ་དབང་རིན་པོ་ཆེ་
ཞེས། མདོ་དབུས་བླ་ཆེན་རྣམས་ཀྱི་གྲལ་དབུས་སུ་ངེས་པར་མཐོ་བའི་རླབས་ཆེན་
སྤྱོད་པའི་དབང་ཕྱུག་ཆེན་པོ་དེ་ཉིད་ནི། དབུས་འགྱུར་ཚལ་ནས་གང་སྐུ་ཡིད་བཞིན་
ནོར། །མི་དབང་དེད་དཔོན་མཆོག་གིས་ཉེར་བསྐུལ་བའི། །མདོ་སྨད་སྐྱེ་འགྲོའི་
གཙུག་རྒྱན་མཆོག་གྱུར་པ། །ལཱ་ཁ་གྲུབ་དབང་ཞེས་བསྔགས་པ་ལྟར། མི་ཡི་དབང་
ཕྱུག་ཆེན་པོ་དར་རྒྱལ་བོ་ཤོག་ཐུས། རྟ་ཚག་རྗེ་དྲུང་རྒྱལ་བའི་སྐུ་ཚབ་ཏུ་གདན་དྲངས་
ཤིང༌། ཕྱིས་དབུས་སུ་བྱོན་པའི་ཁོང་གི་སྐུ་ཚབ་ཏུ་བཞུགས་པར་ཞུས་ནས་མངོན་པར་
བཀུར་གཟོ་བྱས་ ཤིང་རྩེ་ གཞུང་ སོག་ཡུལ་ སྐྱེ་ འགྲོའི་ གཙུག་རྒྱན་མཆོག་ཏུ་བརྟན་
བཞུགས་མཛད་པ་ནི། ཡུལ་འདིར་བྱོན་པའི་སྐུ་ཕྲེང་དང་བོ་ཡིན་ལ། ཁོང་གི་ཡང་
423



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྤྲུལ་ལཱ་ཁ་ཏ་ལེ་ཧོ་ཐོག་ཐུ་མཁས་བཙུན་སྙན་གྲགས་པ་ནི། རོང་བོའི་ཐེ་བུ་ནས་སྐུ་
འཁྲུངས་ཤིང་། སོག་ཡུལ་བསྟན་འགྲོའི་དཔལ་མགོན་དམ་པར་བཞུགས་ཤིང་ཁྲི་ཀའི་
རྡོ་མཚོ་བཏུལ་བས། གོང་མ་ཁང་ཞིས་རྒྱལ་བོས། ལཱ་ཁ་ཏ་ལེ་ཧོ་ཐོག་ཐུ་ཞེས་པའི་ཆོ་
ལོ་གནང་བས། གྲགས་སྙན་གྱི་དབྱར་རྔ་ཕྱོགས་ཀུན་བཞད་པར་གྱུར། སྐུ་ཕྲེང་
གསུམ་པ། ལཱ་ཁ་སྙན་གྲགས་རྒྱ་མཚོ་མཆོག་ནི། རྒན་གྱ་ནས་འཁྲུངས་ཤིང་། བྲག་
དཀར་དུ་རྒྱུད་གྲྭ་ཚུགས། དགོན་དེ་དང་མགར་རྩེ་དགོན་གཉིས་ཀར་བདག་དམ་
གནང་ཞིང་། རྒྱ་གར་ནས་བཞེངས་པའི་སངས་རྒྱས་སྟོང་སྐུ་གདན་དྲངས་ཤིང་།
གསེར་གྱི་བཀའ་འགྱུར་བཞེངས། རྒྱ་གར་རིག་པའི་ཁུ་བྱུག་གཙང་པཎྜི་ཏ་བསྟན་པ་
རྒྱ་མཚོ་མཆོག་ནས། གཙང་དགོན་དོན་གྲུབ་རབ་བརྟན་གླིང་གསར་འདེབས་མཛད་
དུས་བྱོན་ཏེ། འདུ་ཁང་རྒྱ་བསྐྱེད་ནས་བཞེངས་པ་སོགས་བསྟན་པའི་དམིགས་རྒྱན་
གང་ལེགས་མཛད་པ་དང་། ཁྲི་ཀའི་རྡོ་མཚོ་ཡུལ་ཕུད་པ་དང་། ཁོང་ཕེབས་ལམ་དུ་
རྩེ་ཆུས་ལམ་ཕྱེ་བས། དགྲ་བཅོམ་པ་སྲུང་དབང་གིས་གངྒཱ་ཆད་པར་བྱས་པ་དང་ཆ་
མཚུངས་པའི་གྲུབ་པའི་རྟགས་མཚན་མངོན་གྱུར་གནང་བས་སོག་ཡུལ་གྱི་སྐྱེ་འགྲོ་
རྣམས་དད་པའི་ས་ལ་བཀོད། སྐུ་ཕྲེང་བཞི་བ། བྱམས་པ་མཐུ་སྟོབས་རྒྱ་མཚོ་ནི།
ཤ་སྦྲང་ནི་གུ་ཚང་ལ་སྐུ་འཁྲུངས་ཏེ། གཡེར་གཤོང་དགེ་འདུན་ཟླ་གྲགས་ལས་རབ་ཏུ་
བྱུང་ཞིང་ཆོས་གྲྭ་ཆེན་པོ་བླ་བྲང་བཀྲ་ཤིས་འཁྱིལ་གྱི་ཚོགས་སུ་ཞུགས་ཞིང་ཆོས་གྲྭར་
ཡང་ཕེབས། གཙང་སྒར་དོན་གྲུབ་རབ་བརྟན་གླིང་གི་འདུ་ཁང་སྔ་མ་ལས་རྒྱ་བསྐྱེད་
དེ་ཀ་བ་བརྒྱད་ཅུ་ཅན་གསར་དུ་བཞེངས་པ་དང་། ནང་ཆེན་གཞིས་ཀའང་གསར་
བཞེངས་མཛད། གྲུབ་མཐའ་ཀུན་ལ་གསན་སྦྱངས་ཆེ་ཞིང་བསྟན་ལ་འཚེ་བ་རྣམས་
དྲག་པོའི་འཕྲིན་ལས་ཀྱིས་ཚར་བཅད་པས། དྲག་ཞན་བར་མའི་སྐྱེ་བོ་མཐའ་དག་
གིས་གུས་འདུད་ལྷུར་ལེན་པར་གྱུར། སྐུ་ཕྲེང་ལྔ་བ། སྐྱབས་རྗེ་བློ་བཟང་བསོད་
424



༄༅ ། །མཎ་བཤད་དང་གསུང་བཤད་སོགས་ཀྱི་སྐོར།
.
4་.
ནམས་རྒྱ་མཚོ་དཔལ་བཟང་བོ་ནི། བློ་བཟང་ཐུབ་དབང་སྤྱན་སྔར་ཐུགས་བསྐྱེད་
མཐུས། །གྲངས་མེད་གསུམ་དུ་བསགས་པའི་བསོད་ནམས་མཐུས། །སྤངས་རྟོགས་
རྒྱ་མཚོའི་མཛོད་ལ་མངའ་བརྙེས་པ། །སངས་རྒྱས་ཀུན་དངོས་བླ་མར་ གསོལ་བ་
འདེབས། ། ཞེས་གསུངས་པ་ལྟར། རྩེ་གཞུང་ཤ་བོའི་དཀྱིལ་འགུར་གྱི་མདུན། སྐུ་
གོང་མའི་འཁྲུངས་གཞིས་ཤ་སྦྲང་ནི་གུ་ཚང་དུ་སྐུ་འཁྲུངས་ཏེ། སྐྱབས་མཆོག་འཇིགས་
མེད་རྒྱ་མཚོ་ལས་རབ་ཏུ་བྱུང་ཞིང་། མིག་དམར་དགེ་བཤེས་འཇམ་དབྱངས་དོན་
གྲུབ་རིན་པོ་ཆེ་དང་། ཡོངས་འཛིན་རིན་པོ་ཆེ་བྱམས་པ་སྐལ་བཟང་བསྟེན་ནས་
གདན་ས་ཆེན་པོ་དོན་གྲུབ་རབ་བརྟན་གླིང་དུ་མཚན་ཉིད་ཀྱི་གསན་སྦྱང་གནང་།
ཀིརྟི་མཁས་ཆེན་རིན་པོ་ཆེ་རིགས་ཀྱི་བདག་པོར་བསྟེན་ནས་གསན་བཞེས་རྒྱ་ཆེན་
གནང་ཞིང་། ས་ཕྱོགས་མང་བོར་བསྟན་འགྲོའི་དོན་རྒྱ་ཆེན་མཛད། གདན་ས་རང་
དུ་ལྟུང་བཤགས་ལྷ་ཁང་གསེར་གྱི་རྒྱ་ཕིབས་ལྡན་པ་བཞེངས་པ་དང་། རྩེ་གཞུང་
དགའ་བ་གཡས་སུ་འཁྱིལ་བའི་ལྟེ་བར། དགེ་ལྡན་བཤད་སྒྲུབ་དར་རྒྱས་གླིང་འདི་
ཕྱག་བཏབ་མཛད་ནས་ལུང་དང་རྟོགས་པའི་བསྟན་པ་རིན་པོ་ཆེ་འཛིན་པའི་དགེ་
འདུན་གྱི་སྡེ་བཙུགས་ཏེ། གཟི་བརྗིད་ཀྱི་དཔལ་ལྷམ་མེར་གྱུར་པ་ནི། ཤིང་སཱ་ལ་ཆེན་
པོ་ལྟ་བུའི་གྲགས་སྙན་གསར་བའི་བསུང་ཞིམ་བཟང་བོས། ཕྱོགས་ཀྱི་འཁོར་ལོ་
ཡོངས་སུ་འགེངས་པའི་དགེ་མཚན་གསར་བའི་དུས་སྟོན་ནམ་ཡང་ཉམས་པ་མེད་པར་
བྱས་པའི་མཐུ་ལས། རྒྱལ་བསྟན་མཛེས་དགའི་ཡིད་ཀྱི་བརྟན་པ་མི་ཉམས་པར་
བཟུང་བའི་སླད་དུ། སྐུ་ཕྲེང་དྲུག་པ་རྗེ་བཙུན་བློ་བཟང་བྱམས་པ་ཐུབ་བསྟན་རྒྱ་མཚོ་
རབ་རྒྱས་དཔལ་བཟང་བོ་མཆོག་བྱོན་པ་ནི། རྨད་བྱུང་བློ་གྲོས་བཟང་བོའི་ཐུགས་
བསྐྱེད་མཐུས། །བྱམས་དང་བརྩེ་བས་འགྲོ་རྣམས་བུ་བཞིན་སྐྱོང༌། །ཐུབ་བསྟན་རྒྱ་
མཚོའི་གོས་ཅན་ཁྱོན་ཀུན་ཏུ། །རབ་ཏུ་རྒྱས་པར་མཛད་ལ་གསོལ་བ་འདེབས། །
425



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཞེས་གསུངས་པ་ལྟར། སྟག་ཚང་དཔལ་གྱི་ལྷ་མོར་སྐྱབས་མཆོག་ཀིརྟི་རིན་པོ་ཆེའི་སྐུ་
མཆེད་དུ་འཁྲུངས། གདན་ས་གོང་འོག་གཉིས་སུ་བཞུགས་ནས། ཡོངས་མཛིན་
རིན་པོ་ཆེ་ལས་ཐོས་བསམ་ཚད་ལྡན་གནང་ཞིང་། དོན་གྲུབ་རབ་བརྟན་གླིང་དུ་
ཚོགས་བཞུགས་མཛད་རྗེས་སྐྱབས་རྗེ་བླ་ཁོ་རིན་པོ་ཆེ་འཇིགས་མེད་འཕྲིན་ལས་རྒྱ་
མཚོ་དཔལ་བཟང་བོ་དང༌། བདེ་ཐང་མཁན་རིན་པོ་ཆེ་རྣམ་གཉིས་ཀྱི་ཞབས་པད་
བསྟེན་ནས། ཆོས་རྒྱུན་མཐའ་ཡས་པ་གསན་ཞིང་། ཡུལ་འདིའི་དད་ལྡན་ཡོངས་ལ་
དུས་ཀྱི་འཁོར་ལོའི་དབང་བསྐུར་གྱིས་གཙོས། དབང་བཀའ་རྗེས་གནང་བསམ་གྱིས་
མི་ཁྱབ་པ་གནང་ནས་སྐལ་ལྡན་གྱི་གདུལ་བྱ་རྣམས་ཡོངས་སུ་སྨིན་པར་མཛད་པའི་
བཀའ་དྲིན་བསྐྱངས་པ་དང་། གདན་ས་གོང་འོག་གི་ཆོས་སྲིད་གསེར་གྱི་འཁོར་ལོ་
ཕྱག་མཚན་དུ་བཞེས་ཏེ། བརྩེ་ཆེན་འཕྲིན་ལས་ཀྱི་གདུགས་དཀར་ས་གསུམ་གྱི་བླ་ན་
གཡོ་བའི་ཐུགས་རྗེ་གྲིབ་བསིལ་སྣུམ་པོར། ཆབ་འབངས་སུ་སྤྱོད་པ་མཐའ་དག་སྙིགས་
ལྔའི་ཚ་གདུང་ལས་སྐྱབས་ཏེ། བདེ་སྐྱིད་ཀྱི་དཔལ་ཡོན་གསར་བར་དབུགས་དབྱུང་
བར་མཛད་པ་དང༌། སྐབས་ཤིག་ཏུ་བསྟན་པ་སྤྱིའི་ཉམས་ཆག་ཐུགས་ཀྱིས་མ་བཟོད་
པར། ཡང་དར་བསྟན་པ་འབྱུང་བའི་ཆེད་དུ་སྐུ་སྲོག་འཕང་མེད་དུ་ཕུལ་བ་ནི། རྒྱལ་
སྲས་སེམས་དཔའ་ཆེན་པོའི་རྣམ་ཐར་གཙང་མ་ཐུན་མོང་དང་ཐུན་མོང་མ་ཡིན་པ་
གསང་བའི་གནས་བདག་གིར་བཞེས་པ་ཡིན་ལ། སླར་ཡང་། བདག་ཅག་གདུལ་བྱ་
རྣམས་ལ་ཐུགས་བརྩེ་བས་དགོངས་ཏེ། རྒྱུད་བླ་མ་ལས། ཇི་ལྟར་ཚངས་པ་ཚངས་པ་
ཡི། །གནས་ནས་འཕོ་བ་མེད་བཞིན་དུ། །ལྷ་ཡི་གནས་ནི་ཐམས་ཅད་དུ། །སྣང་བ་
འབད་མེད་སྟོན་པ་ལྟར། །དེ་བཞིན་ཐུབ་པ་ཆོས་སྐུ་ལས། །བསྐྱོད་པ་མེད་པར་
ཁམས་ཀུན་ཏུ། །སྐལ་ལྡན་རྣམས་ལ་འབད་མེད་པར། །སྤྲུལ་བ་དག་གིས་སྟོན་པར་
མཛད། ། ཅེས་གསུངས་པ་ལྟར། ཆོས་ཀྱི་སྐུ་ལས་གཡོ་བ་མེད་པར། སྤྲུལ་བའི་
426



༄༅། །མཎ་བཤད་དང་གསུང་བཤད་སོགས་ཀྱི་སྐོར།
རོལ་གར་མཐའ་ཀླས་པ་ཞིང་ཁམས་རྒྱ་མཚོའི་རྡུལ་གྲངས་དང་མཉམ་པར་འགྱེད་
ཅིང་། བ་སྤུའི་ཁུང་བུ་རེར་ཡང་། ཞིང་ཁམས་ཀྱི་བཀོད་པ་མཐའ་ཡས་པ་སྟོན་པར་
མཛད་པའི་གསང་བ་བསམ་གྱིས་མི་ཁྱབ་པའི་རྣམ་པར་ཐར་བ་སྟོན་པར་བཞེད་དེ།
ཡ་མཚན་སྤྲུལ་བའི་ཟློས་གར་བསྟན་པ་སྐུ་ཕྲེང་བདུན་པ་ཆེན་པོ་ཁོང་ཉིད་ནི། གཙང་
སྐུ་མདུན་རིན་པོ་ཆེ་དང་སྐུ་སྤུན་གྱོ་ཚང་རིན་པོ་ཆེ་རྣམ་གཉིས་ཀྱིས་ཡར་ཞུ་མཛད་པ་ལ་
བརྟེན་ནས། འཕགས་པ་འཇིག་རྟེན་དབང་ཕྱུག་དང་འཕགས་པ་འཇམ་དཔལ་རྣམ་
གཉིས་བཀའ་སྒྲོས་ནས་ རྗེས་སུ་བསྟན་པ་དང་མཚུངས་པར་ ཨོ་ཊི་ ཤའི་ཡུལ་ དུ་
འཁྲུངས་པར་ལུང་བསྟན་བདེན་པའི་ཚིག་གཅིག་དབྱངས་སུ་བསྒྲགས་པ་དང་། མ་
ཅིག་འདོད་པ་ཁམས་ཀྱི་དབང་ཕྱུག་མས་ཀྱང་། གང་དུ་བཞུགས་གནས་མུ་སི་རའི་
ཡུལ་གྱི་བཀོད་པ་དང༌། མཚན་སྒྲའི་ཏ་ཡིག་གསལ་བར་བསྟན་པས། ངེས་པ་བདེ་
བླག་ཏུ་རྙེད་དེ། ཐོག་མའི་རྟེན་འབྱུང་གི་སྒོ་དབྱེ་བའི་བླ་སྤྲུལ་རྣམ་གཉིས་དང་འཐུས་
ཚབ་རྣམ་གཉིས། སླད་ནས་རྫོངས་བརྡ་མཛད་པའི་སྐུ་ཚབ་རྣམས་མཇལ་བ་ན། རྗེ་
གོང་མ་དེ་ཉིད་འཁྲུལ་མེད་ང་ཡིན་ནོ་ཞེས་པའི་བརྡར། ཐུགས་དང་གཤིན་པར་
མཛད་པ་སོགས། རྟག་མཚན་དུ་མ་མངོན་སུམ་གྱི་སྤྱོད་ཡུལ་དུ་མཛད་པའི་ཚུལ་
འདིར་ཞིབ་པར་ལྷགས་པ་ན། དགའ་དད་སྤྲོ་གསུམ་གྱིས་བསྔགས་པའི་རོལ་མོ་
འཁྲོལ་ཞིང་། མཆོད་ཡོན་ཞལ་མཇལ་གྱི་རེ་བ་ཆུ་ལྟར་ཁོལ་བ་ཐུགས་ཀྱིས་གཟིགས་ཏེ།
མྱུར་དུ་འབྱོན་པའི་ཞལ་བཞེས་ལྟར་ཆོས་འཁོར་དཔལ་གྱི་ལྷ་སར་བྱོན་ཞིང་། ད་ལྟ་སྐུ་
འབུམ་བྱམས་པ་གླིང་དང་། བཀྲ་ཤིས་འཁྱིལ་གྱི་གདན་སར་བབས་ནས། དེ་རིང་ཇི་
ལྟར་རྟ་བདུན་གྱི་ཤུགས་རླབས་དྲག་པོས་ཉིན་བྱེད་ཀྱི་དཀྱིལ་འཁོར་ཤར་རིའི་ཕྲག་པ་
ནས་བསུས་པ་ལྟར། ལྗོངས་འདིའི་བསོད་ནམས་ཀྱི་དགའ་སྟོན་རྨད་པོ་ཆེར་གདན་
དྲངས་ཏེ། ཞབས་སེན་བཀྲ་ཤིས་ཀྱི་རི་མོ་རྩེ་གཞུང་སྐྱིད་པའི་སྨན་ལྗོངས་རྨ་ལྷོ་སོག་
427



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རིགས་རང་ སྐྱོང་ རྫོང་འདིར་མངོན་པར་བཀོད། སྐྱབས་ རྗེའི་ གདན་ ས་ གོང་མ།
དགའ་ལྡན་བཤད་སྒྲུབ་དར་རྒྱས་གླིང་དུ་སྐུ་ཕྲེང་གོང་མ་རྣམས་ཀྱི་ཞབས་སེན་ནོར་
བུའི་ལན་ཚར་མཛེས་པར་བཅིངས་པའི་མི་འཇིགས་གདོང་ལྔས་བཏེགས་པའི་གསེར་
གྱི་ཁྲི་འཕང་མཐོན་པོར། ཉི་མ་བྱེ་བའི་གཟི་བྱིན་མོག་པོར་བྱེད་པའི་གསང་གསུམ་རྡོ་
རྗེའི་དཀྱིལ་འཁོར། མཐོང་ན་མི་མཐུན་པ་མེད་པའི་ཞབས་པད་རྡོ་རྗེའི་མདུད་རྒྱ་
བརྟན་པོར་བཅིངས་ཏེ། ལྷ་དང་བཅས་པའི་སྲིད་ཞིའི་གཙུག་རྒྱན་དམ་པར་མངའ་
གསོལ་ཏེ་བཞུགས་པའི་སྤྱན་སྔར། མགོན་པོ་གང་གི་རིགས་ཀྱི་བདག་པོ་བདེ་ཐང་
མཆོག་སྤྲུལ་རིན་པོ་ཆེ་དང་གཙང་པཎྜི་ཏ་རྣམ་གཉིས་ཀྱིས་གཙོས། ཆོས་ཀྱི་གདན་ཁྲི་
མཐོ་བ་སྤྲུལ་བའི་སྐྱེས་མཆོག་རྣམས་དང་བཀའ་རབ་འབྱམས་དགེ་བའི་བཤེས་གཉེན།
གནམ་གྱིས་བསྐོས་པའི་ལུང་གིས་མངོན་པར་མཐོ་བ་ཝང་ཆེན་པོའི་རྒྱུད་འཛིན་དཔལ་
འབྱོར་དབང་མོ་དང་། ཁུལ་ཁག་གཉིས་ཀྱི་འགོ་ཁྲིད་དང༌། རྫོང་མི་དམངས་སྲིད་
གཞུང་གི་འགོ་ཁྲིད་ཚན་ཁག་ཆེན་པོ་ལྔས་གཙོས། སྐུ་རྩ་སྐུ་ཉེ་རྣམས་དང་བཅས་པས་
གྲལ་གྱི་དབུ་བཟུང་། ལུང་རིགས་སྨྲ་བའི་དགེ་འདུན་འདུས་པ་རྒྱ་མཚོ་དང་། ཕྱོགས་
ནས་ཕེབས་པའི་སྐུ་མགྲོན་རྣམས་ཀྱིས་གྲལ་གྱི་གཞི་བཟུང་། སྐུ་བདག་དང་ལྷ་སྡེ་མི་སྡེ་
བཅས་པས་གྲལ་གྱི་མཐའ་བརྟེན་ཏེ་བཞུགས་གྲལ་རྒྱས་པའི་ཁྲི་སྟོན་གྱི་མཛད་སྒོའི་
རྟེན་འབྲེལ་ནི། ཇི་སྐད་དུ། ཨེ་མ་མི་འཇིགས་ཁྲི་ལ་ཞབས་བཀོད་ནས། །ལེགས་
པར་བཤད་པ་རྒྱ་མཚོའི་གར་གྱིས་རོལ། །ས་གསུམ་མྱོས་པའི་དགའ་སྟོན་རྔ་ཡབ་
ཀྱིས། །ཐུབ་བསྟན་དུས་ཀྱི་རྫོགས་ལྡན་བོས་པ་བཞིན། ། ཞེས་གསུངས་པ་ལྟར།
མི་འཇིགས་རྣམ་བཞིས་བཏེགས་པའི་གསེར་གྱི་ཁྲི་འཕང་མཐོན་པོར་བཞུགས་ནས།
རྒྱལ་བསྟན་རིན་པོ་ཆེ་འཛིན་སྐྱོང་བྱེད་པ་ལ་མཁའ་ལྟར་ཡངས་པའི་ཐུགས་བསྐྱེད་ཀྱི་
གོ་ཆ་བཛྲ་ཧ་རའི་ལྷུན་པོ་ལྟར་བརྟན་པའི་པཎྜི་ཏའི་དཀྱིལ་འཁོར་གྱི་དབུས་ན། མི་
428



༄༅། །མཎ་བཤད་དང་གསུང་བཤད་སོགས་ཀྱི་སྐོར།
འཇིགས་བཞི་ལྡན་གྱི་དམ་བཅའ་ལས་གཡོ་བ་མེད་པར། དོན་དམ་ཆོས་ཀྱི་རྔ་བོ་ཆེའི་
སྒྲ་དབྱངས་ཕྱོགས་མཚམས་མེད་པར་བརྡུངས་པ་ལ། མཁས་པ་རབ་འབྱམས་སྨྲ་བའི་
རྒྱལ་བོ། རྒྱལ་ཀུན་གསང་བ་གསུམ་གྱི་དཀྱིལ་འཁོར་མ་ལུས་པ་གཅིག་ཏུ་འདུས་པའི་
རང་གཟུགས། ངུར་སྨྲིག་གར་གྱིས་རྣམ་པར་བཞེངས་པ། མདོ་སྨད་ཡངས་པའི་
འཇིག་རྟེན་གྱི་ཁོར་ཡུག་རི་བོའི་ཁོངས་དང་བཅས་པར། དགེ་བཅུའི་དཔག་བསམ་ཛ་
ཏིའི་སྙེ་མ་གཡུར་དུ་ཟ་བའི་རྒྱ་ཁྱོན་མཐའ་དང་བྲལ་བ། རྩེ་གཞུང་བདེ་སྐྱིད་རྒྱས་པའི་
ལྗོངས་སུ་ལེགས་པར་སྐྱེས་པའི་དྲེགས་ལྡན་མཆོག་དམན་བར་མ་མཐའ་དག་གི་
གཙུག་རྒྱུན། ཟུར་ཕུད་མཛེས་པའི་མེ་ཏོག་ཏུ་ལྷན་སྐྱེས་སུ་ཕོག་པའི་ལྷ་སྐལ། སྐྱབས་
རྗེ་འདྲེན་མཆོག་དམ་པ་མཆོག་སྤྲུལ་མཐོང་བ་དོན་ལྡན་རྗེ་བཙུན་བསྟན་འཛིན་དགེ་
འདུན་རྒྱ་མཚོ་དཔལ་བཟང་བོ་ཕྱོགས་ལས་རྣམ་པར་རྒྱལ་བའི་སྡེ་ཆེན་པོ་ཁྲིར་བཞུགས་
མཛད་སྒོའི་ལེགས་སྐྱེས་རྟེན་འབྱུང་གི་དགའ་སྟོན་དངོས་འབུལ་མཚོན་བྱེད་ཙམ་དུ།
མཎྜལ་དར་ཚོན་སྣ་ལྔས་བརྒྱན་པས་ཐོག་དྲངས། སྐུའི་རྟེན་དུ་རྒྱལ་བ་ཚེ་མཐའ་ཡས་
པ། གསུང་གི་རྟེན་དུ་མདོ་སྡེ་བསྐལ་བཟང་། ཐུགས་རྟེན་བྱང་ཆུབ་མཆོད་རྟེན། ཁྲི་
རྒྱབ་ཡོལ། ན་བཟའ་ཆ་ཚང་། གོས་ཆེན་མདོག་གསུམ། ཕུགས་ཡུག་གཅིག མཛོ་
མཛོ་མོ་ལྔ། འབྲི་གཡག་ལྔ། སྒོར་སྟོང་གཅིག མར་རྒྱ་མ་བརྒྱ། ཆུར་བ་རྒྱ་མ་བརྒྱ།
འབྲས་རྒྱ་མ་བརྒྱུ། ལན་ཆུང་གསུམ། བཀྲ་ཤིས་པའི་ལྷ་དར་བཅས་འབུལ་ལམ་ཞུ་
ལགས་པས། སླད་མའི་ཆར་ཡང་གསོལ་བ་འདེབས་པའི་སྙིང་བོ་ནི། མགོན་ཁྱོད་
བསྐལ་བརྒྱུར་མི་འགྱུར་རྟག་བརྟན་ཅིང་། །ཐུབ་བསྟན་དཔལ་མོ་ཕྱོགས་ཀྱི་མཐར་
རྒྱས་ཤིང་། །འགྲོ་རྣམས་བདེ་སྐྱིད་གར་གྱིས་ཡོངས་རྩེན་པའི། །བཀྲ་ཤིས་རྒྱ་མཚོས་
ས་གསུམ་ཁྱབ་པར་མཛོད། ། ཅེས་གསུངས་པ་ལྟར། ལྔ་བདོ་སྙིགས་མའི་བརླང་
སྤྱོད་རླུང་ལྟར་འཚུབ་པའི་སྐབས་འདིར། མགོན་པོ་གང་གིས་ཐུགས་བསྐྱེད་ཀྱི་གོ་ཆ་
429



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བརྒྱ་འགྱུར་བགོས་ཏེ། ཇི་ཙམ་སྙིགས་མ་ལྔ་བདོ་བ་དེ་ཙམ་དུ་ཐུགས་ཀྱིས་དགོངས་
ཤིང་། སེམས་ཅན་རེ་རེའི་ ཕྱིར་ཡང་ཐུགས་བརྩེ་མི་ལྷོད་པར་རྗེས་སུ་བཟུང་ནས།
འཁོར་བའི་གནས་འདིར་སེམས་ཅན་གྱི་དོན་ལ་དགོངས་ནས་བཞུགས་ཏེ། སྤྱིར་
བསྟན་པའི་འཕེལ་རྒྱས་དང་། འགྲོ་བའི་བདེ་ སྐྱིད་ ཐུགས་ལ་དགོངས་ དགོས་ཏེ།
དཔལ་ཆོས་ཀྱི་གྲགས་པས། འདོད་ཆགས་བྲལ་བའི་གནས་པ་ནི་བརྩེ་བའམ། ཞེས་
རང་དོན་གཙོ་བོར་འཛིན་པའི་ཆགས་བྲལ་གྱི་དགྲ་བཅོམ་རྣམས་ཀྱང་བརྩེ་བའི་དབང་
གིས་འཁོར་བར་གནས་པར་གསུངས་ན། ཐབས་ཤེས་ཁྱད་པར་ཅན་གྱི་རྩལ་ཡོངས་
སུ་རྫོགས་པ་ཆེན་པོ་རྣམས་ཀྱིས་ཐུགས་བསྐྱེད་བརྟན་པོ་བླ་ལྷག་ཏུ་ཅིའི་ཕྱིར་མི་བགོ་
སྙམ་དུ་དགོངས་ནས། འཕགས་ཆེན་གྱི་རྣམ་ཐར་བདག་གིར་བཞེས་དགོས་ཏེ། ཇི་
སྐད་དུ་རྒྱུད་བླ་མ་ལས། དྲང་སྲོང་ཆེན་པོའི་ཀུན་མཁྱེན་སྤྱན་གྱིས་ནི། །རིགས་
ཁམས་སྦྲང་རྩི་འདྲ་བ་འདི་གཟིགས་ནས། །དེ་ཡི་སྒྲིབ་པ་སྦྲང་མ་དང་འདྲ་བ། །
གཏན་ནས་རབ་ཏུ་སྤོང་བར་མཛད་པ་ཡིན། ། ཞེས་གསུངས་པ་ལྟར། ཁམས་བདེ་
བར་གཤེགས་པའི་སྙིང་བོ་ཅན་གྱི། སེམས་ཅན་མཐའ་དག་གི་སྒྲིབ་གཉིས་ཀྱི་མུན་པ་
དྲུངས་ནས་ཕྱུང་སྟེ། མི་གནས་པའི་མྱང་འདས་ཀྱི་ས་ལ་མ་བཀོད་པ་དེ་སྲིད་དུ་ཞབས་
ཟུང་མི་འགྱུར་ཚེ་མཐའ་ཡས་ཀྱི་ངོ་བོར་བརྟན་པར་བཞུགས་ནས། ཟབ་རྒྱས་ཆོས་ཀྱི་
འཁོར་ལོ་ རྒྱུན་མི་ འཆད་ དུ་ བསྐོར་བར་ གསོལ་ བ་ འདེབས་ པ་ ལགས་ན། སྤྱིར།
འཕགས་པས་ན་དང་རྒ་བ་དང་། །འཆི་བའི་སྡུག་བསྔལ་རྩད་ནས་སྤངས། ། ཞེས་
ཐེག་ཆེན་འཕགས་པ་རྣམས་ནི། སྐྱེ་རྒ་ན་འཆིའི་རྒུད་པ་ལས་གྲོལ་བར་མ་ཟད། རྣམ་
སྨིན་གྱི་ལུས་ལ་སྤྱོད་པའི་དམན་པའི་དགྲ་བཅོམ་རྣམས་ཀྱང་རྫུ་འཕྲུལ་ གྱི་ རྐང་བ་
བསྒོམས་ཏེ། སྐུ་ཚེ་བྱིན་གྱིས་བརླབས་ན་བསྐལ་བའམ་བསྐལ་བ་ལས་ལྷག་པར་
གནས་པར་གསུངས་ལ། ཁྱད་པར་རྒྱུད་བླ་མ་ལས། འཆི་མེད་ཞི་བའི་གནས་ཐོབ་
430



༄༅། །མཎ་བཤད་དང་གསུང་བཤད་སོགས་ཀྱི་སྐོར།
ནས། །འཆི་བདག་རྒྱུ་བ་མེད་པའི་ཕྱིར། ། ཞེས་གསུངས་པ་ལྟར། རྫོགས་པའི་
སངས་རྒྱས་རྣམས་ནི། བདུད་བཞིའི་རྒྱུ་བ་ཕྲ་མོ་ཙམ་ཡང་བཅོམ་པའི་གཙང་བདེ་
རྟག་བདག་དམ་པའི་ཕ་རོལ་ཏུ་ཕྱིན་པ་བཞི་ལ་མངའ་བརྙེས་པར་གསུངས་པ་ལྟར།
སྐྱབས་རྗེ་མཆོག་ཉིད་གཞིག་བྲལ་ཆོས་ཀྱི་སྐུ་ལ་མངའ་བརྙེས་པ་དང་། བདག་ཅག་
དད་པས་དྲངས་པའི་གསོལ་འདེབས་ཀྱིས་བསྐུལ་བ། སྐྱེ་དགུ་རྣམས་ཀྱི་དགེ་འབྲས་
དུས་སུ་སྨིན་པ། ལྷ་དང་དཀར་ཕྱོགས་སྐྱོང་བ་རྣམས་བསྟན་པ་ལ་དད་པ་སོགས་རྒྱུ་
རྐྱེན་ཡོངས་སུ་རྫོགས་པའི་དུས་འདིར། ཚོགས་ཤིང་དུས་ལ་བབས་པ་ན། །འབྲས་བུ་
སྨིན་པ་ཉིད་དུ་འགྱུར། ། ཞེས་གསུངས་པ་ལྟར། གོང་ཞུས་ཀྱི་རེ་འབྲས་དོན་དུ་
སྨིན་པའི་སྐྱབས་འཇུག་དང་། ཁོང་སྐུ་ཚེ་བརྟན་ཅིང་མཛད་འཕྲིན་རྒྱས་པའི་ངོས་
ནས། རྒྱལ་བའི་བསྟན་པ་འཛིན་ཅིང་སྤེལ་བ་ལ། སྐུ་ཕྲེང་གོང་མ་རིམ་བྱོན་གྱི་རྣམ་
པར་ཐར་བ་མཐའ་དག་གཅིག་ཏུ་བསྡུས་ནས་བདག་གིར་མཛད་པ་དང་། མཁས་
བཙུན་བཟང་གསུམ། ཐོས་བསམ་སྒོམ་གསུམ། ལྟ་སྒོམ་སྤྱོད་གསུམ། འཆད་རྩོད་
རྩོམ་གསུམ་ལྷུར་བཞེས་པའི་རྣམ་ཐར་བཟུང་ནས། གདན་ས་གོང་འོག་གཉིས་ཀྱིས་
གཙོས། ཡུལ་འདིའི་དགེ་འདུན་གྱི་སྡེ་རྣམས་ཐུགས་མཐུན་ཁྲིམས་གཙང་བའི་ངོས་
ནས་བཤད་སྒྲུབ་འཆད་ཉད་ཡར་རྒྱས་སུ་འགྲོ་བ་དང་། བསྟན་འཛིན་དམ་པ་རྣམས་
ཀྱི་སྐུ་ཚེ་བརྟན་ཅིང་འཕྲིན་ལས་རྒྱས་པ། རང་གཞན་སྐྱེ་འགྲོ་ཡོངས་ཀྱི་མི་འདོད་པའི་
ཉེར་འཚེ་ཐམས་ཅད་ཞི་ཞིང་། མཐུན་རྐྱེན་ལེགས་ཚོགས་ལྷུན་གྱིས་འགྲུབ་པའི་
སྐྱབས་འཇུག་དང་། མེས་པོའི་རྒྱལ་ཁམས་ཆེན་པོ་འདིར་ཡང་། འགྲོ་བའི་བདེ་སྐྱིད་
དབྱར་གྱི་ཆུ་མཚོ་བཞིན་རྒྱས་པ་དང་། རྒྱལ་དམངས་དཔལ་འབྱོར་སྒོ་ཐམས་ཅད་
ནས་ཕྱོགས་ཐམས་ཅད་དུ་དར་ཞིང་རྒྱས་ལ་ཡུན་རིང་དུ་གནས་པའི་ཐུགས་དགོངས་
ཟབ་མོ་གནང་བ་དང་། མདོར་ན། ཇི་སྐད་དུ། ལུང་རྟོགས་རིན་ཐང་མེད་པའི་
431



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འཁོར་ལོ་ཡིས། །ཐུབ་བསྟན་ཡོངས་སུ་རྫོགས་པའི་རྒྱལ་ཐབས་ལ། །དབང་བསྒྱུར་
མཐའ་དབུས་དྲག་ཞན་མ་ལུས་པ། །འཕྲིན་ལས་དོན་ཡོད་ལྕགས་ཀྱུའི་དབང་གྱུར་
ཅིག ། ཅེས་པའི་དགོངས་དོན་ལྟར། ཐུགས་ཀྱི་བཞེད་པ་མ་ལུས་པ་ལྷུན་གྱིས་
འགྲུབ་པའི་སྐྱབས་འཇུག་ཐུགས་དམ་རྡོ་རྗེའི་ར་བ་བརྟན་པོ་ནས་འདོར་མེད་བརྩེ་
བས་གཟིགས་པ་མཁྱེན་མཁྱེན་མཁྱེན་ལགས། །
༄༅། །ལཱ་ཁ་སྐུ་ཕྲེང་བདུན་པ་མཆོག་ལ།
༄༅། །ཨོཾ་བདེ་ལེགས་སུ་གྱུར་ཅིག ཇི་སྐད་དུ། མཁས་གྲུབ་སྨྲ་བའི་ཉི་མའི་
ཞལ་ནས། ཐུབ་པ་ཕྱོགས་ཀུན་རི་དྭགས་མིག་ཅན་གྱི། །མཛེས་སྡུག་རྫོགས་པ་སྙན་
པའི་བ་གམ་རྩེར། །མི་མཉམ་བསོད་ནམས་རྐང་སྟེགས་ལ་འཛེགས་པ། །འཕྲོག་
བྱེད་རལ་བའི་ཀུན་དགའ་རྒྱལ་གྱུར་ཅིག ། ཅེས་ཤིས་བརྗོད་དྲང་སྲོང་ཆེན་པོའི་
བདེན་ཚིག་ལྷའི་མེ་ཏོག་མནྡ་ར་བའི་ཕྲེང་བ་ཕྱོགས་བརྒྱར་འཐོར་བས་མདུན་བསུ་
ཞིང་། ངག་གི་སྒོ་ཡངས་པོར་ཕྱེ་ནས། ཇི་སྐད་དུ། རྩི་བཞག་བློ་བཟང་བསྟན་འཕེལ་
བའི་ཞལ་ནས། དུས་གསུམ་རྒྱལ་བའི་ཚད་མེད་ཐུགས་རྗེ་ཉིད། །རིས་མེད་འགྲོ་བའི་
ཕན་བདེའི་ཉེར་འཚོའི་གཞི། །གསུམ་ལྡན་ངུར་སྨྲིག་འཆང་བའི་རྣམ་རོལ་བ། །
མཚུངས་མེད་རྗེ་བཙུན་བླ་མ་ཞེས་གསུངས་པ་ལྟར། དཔག་མེད་བསྐལ་བའི་སྔ་རོལ་
ནས་བསོད་ནམས་ཡེ་ཤེས་ཀྱི་ཚོགས་རྫོགས་པར་བྱ་བའི་ཚོགས་གཉིས་ཀྱི་ཕུང་བོ་
ཐམས་ཅད་ཀྱི་མཐར་སོན་ཏེ། བླ་ན་མེད་པའི་དུས་གསུམ་རྒྱལ་ཀུན་བརྩེ་ཆེན་ཟླ་བ་
སྟོང་གི་འཛུམ་རིས་རྩོལ་མེད་མི་རྟོག་རང་བཞིན་ལྷུན་གྲུབ་འདོད་དགུའི་རེ་སྐོང་། སྐུ་
432



༄༅ ། །མཎ་བཤད་དང་གསུང་བཤད་སོགས་ཀྱི་སྐོར།
བཞིའི་བདག་ཉིད་རྒྱལ་ཚབ་བྱམས་པ་མགོན་པོའི་ཐུགས་རྗེའི་བདག་ཉིད་དུ་ལུང་
བསྟན་བརྙེས་པའི་བདེ་བར་གཤེགས་པ་ཆེན་པོ། འགྲོ་ཀུན་སྲིད་པའི་རྒྱ་མཚོ་ལས་
སྒྲོལ་བའི་རྨད་བྱུང་དཔག་པར་དཀའ་བའི་ཐབས་སུ། ཚུ་རོལ་སྣང་བའི་མངོན་སུམ་
མཛེས་སྐུ་སྒྱུ་འཕྲུལ་དྲ་བའི་མེ་ཏོག་འཕགས་པའི་གནས་བརྟན་མ་ཏི་དྷ་ཛ། སྔ་འགྱུར་
བསྟན་པའི་གསལ་བྱེད་དགེ་སློང་ནམ་མཁའི་སྙིང་བོ། དཔལ་མཉམ་མེད་ཇོ་བོ་ཆེན་
པོའི་ཐུགས་སྲས་ཤཱཀྱ་དབང་ཕྱུག ཡབ་རྗེ་རྒྱལ་བ་གཉིས་པའི་དངོས་སློབ་དཀའ་བཅུ་
དར་རྒྱས་བཟང་བོ་སོགས་དང་ཡུལ་འདིར་བྱོན་པའི་སྐུ་ཕྲེང་གསེར་རིའི་འཕྲེང་བ་ལྟར་
རིམ་པར་བྱོན་པ་དྲུག་སོགས་ཀྱི་སྐུའི་རྣམ་པར་བྱོན་པའི་རླབས་ཆེན་སྤྱོད་པའི་དབང་
ཕྱུག་ཆེན་པོ། རིགས་དང་དཀྱིལ་འཁོར་རྒྱ་མཚོ་མ་ལུས་པ་གཅིག་ཏུ་འདུས་པའི་
བདག་ཉིད་གསུམ་ལྡན་ངུར་སྨྲིག་འཆང་བའི་རྣམ་པར་བཞེངས་པ་མཁས་དང་གྲུབ་
པའི་དབང་ཕྱུག་ཀུན་གྱི་གཙོ་བོ། རྩེ་གཞུང་ཡངས་པའི་ལྗོངས་འདིར་དགེ་བཅུའི་
དཔག་བསམ་ཛཱ་ཏིའི་སྙེ་མ་གཡུར་དུ་ཟ་བའི་རྒྱ་ཁྱོན་མཐའ་དང་བྲལ་བའི་ཡུལ་འདིར་
སྐྱེས་པའི་དྲེགས་ལྡན་མཆོག་དམན་ཡོངས་ཀྱི་གཙུག་རྒྱུན། ཟུར་ཕུད་མཛེས་པའི་མེ་
ཏོག་ཏུ་ལྷན་སྐྱེས་སུ་ཕོག་པའི་ལྷ་སྐལ། འདྲེན་མཆོག་ཆོས་ཀྱི་རྒྱལ་བོ་ཆེན་པོ། ཆོས་
ཀྱི་དབང་ཕྱུག་མཚུངས་པ་མེད་པ་འགྲན་ཟླ་ཡོངས་སུ་བྲལ་བའི་འཇམ་མགོན་རྒྱལ་བའི་
དྲི་མེད་རིང་ལུགས་པ། མཁའ་ཁྱབ་བསྟན་འགྲོ་རིས་སུ་མ་ཆད་པའི་རྩ་ལག་དམ་པ།
ལཱ་ཁ་ཏ་ལའི་ཧོ་ཐོག་ཐུ་རིན་པོ་ཆེའི་མཆོག་སྤྲུལ་མཐོང་བ་དོན་ལྡན། རྗེ་བཙུན་བསྟན་
འཛིན་དགེ་འདུན་རྒྱ་མཚོ་དཔལ་བཟང་བོའི་སྡེ། ངག་གི་དབང་ཕྱུག་སྲིད་གསུམ་
མཚུངས་བ་མེད་པ་ཞེས་མཚན་སྙན་གྱི་གྲགས་པའི་བ་དན་དཀར་བོ། དག་པ་དང་མ་
དག་པའི་འཇིག་རྟེན་གྱི་ཁམས་རྒྱ་ཡོངས་སུ་མ་ཆད་པ། དམིགས་པ་མེད་པའི་ཕྱོགས་
ཐམས་ཅད་དུ། སྒོ་ཐམས་ཅད་ནས་རྣམ་པར་རྒྱལ་བའི་འདབ་མ་རིང་དུ་འཕུར་བས།
433
A



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྒྱལ་བ་སྲས་དང་བཅས་པས་རབ་འབྱམས་ཆོས་ཀྱི་དབྱིངས་ན་རྣམ་པར་དགྱེས་པའི་
མེ་ཏོག་གི་ཆར་བ་ཅིར་ཡང་བསྙིལ་བའི་གནས་སུ་གྱུར་པ་འགྲོ་བ་ཐམས་ཅད་ཀྱི་སྨྲ་བ་ཟླ་
མེད་པའི་སྟོན་པ། གང་གི་ཞབས་སྐྱེས་པདྨོ་རྣམ་པར་བཞད་པའི་ཁྲི་དྲུང་ག་ལ་བ་དེར།
མི་ཕྱེད་དད་གུས་ཀྱི་མདུད་རྒྱུ་ཅུང་ཟད་ལྷོད་པ་མེད་པའི་སྐྱབས་འབངས་སུ་
སྤྱོད་པ། གང་གི་སྐུ་ཕྲེང་གོང་མ་རྣམས་ཀྱི་མཚན་གྱིས་བྱིན་གྱིས་བརླབས་ཏེ་རྒྱས་པར་
གྱུར་པ། ལཱ་ཁ་རོ་ཁྱིམ་བཞི་བཅུ་ཞེ་བརྒྱད་ནི་རུ་ཁག་གཉིས་པ་དང༌། རྫོང་གི་མཐའ་
བ་ཁྱིམ་ཉི་ཤུ་རྩ་བདུན་ནི་རུ་ཁག་དང་བོ། ཡང་རྫོང་གི་མཐའ་བ་ཁྱིམ་ཉི་ཤུ་རྩ་གསུམ་
ནི་རུ་ཁག་བཞི་བ། མགར་རྩེ་རོ་ཁྱིམ་སུམ་ཅུ་སོ་དྲུག་རུ་ཁག་གསུམ་པ། ཁྱོན་རུ་ཁག་
བཞི་དང་ལས་བྱེད་པ་སུམ་ཅུ་སྒྲིལ་བ་ཨ་རྨོག་ཏ་ཏོས་ཞེས་སྐུ་རྩ་སྐུ་ཡུལ་གྱི་བདག་པོ་
རྣམས་ཀྱིས་མགྲིན་དབྱངས་གཅིག་གྱུར་གྱི་སྒོ་ནས། ལུས་ཀྱི་འཁྲི་ཤིང་ས་ལ་དུད་ཅིང་།
སོར་བཅུའི་འདབ་མ་སྤྱི་བོར་བཀོད་དེ། ཟོལ་མེད་གདུང་ཤུགས་དྲག་པོས་སྙིང་ཁོང་
རུས་པའི་གཏིང་ནས་གསོལ་བ་འདེབས་པའི་སྙིང་བོ་ནི། ཐེག་པ་ཆེན་པོ་རྒྱུད་བླ་མ་
ལས། ཇི་ལྟར་བཻཌཱུར་ས་གཞི་གཙང་མ་ལ། །ལྷ་དབང་ལུས་ཀྱི་གཟུགས་བརྙན་སྣང་
བ་ལྟར། །དེ་བཞིན་འགྲོ་སེམས་ས་གཞི་གཙང་མ་ལ། །ཐུབ་པའི་དབང་བོའི་སྐུ་ཡི་
སྣང་བརྙན་འཆར། ། ཞེས་གསུངས་པ་ལྟར། མགོན་པོ་མཆོག་ཉིད་ནི། སྔོན་
བསྐལ་བ་དཔག་ཏུ་མེད་པའི་སྔ་རོལ་ནས། རྫོགས་སྨིན་སྦྱང་གསུམ་གྱི་སྤྱོད་པ་མཐར་
ཕྱིན་ནས། སྟོབས་བཅུ་དང་མི་འཇིགས་པ་བཞིའི་བདག་ཉིད་མཆོག་ཏུ་མངོན་པར་
རྫོགས་པར་སངས་རྒྱས་ཟིན་ནའང་ཞིང་འདིའི་གདུལ་བྱ་རྗེས་སུ་བཟུང་བའི་སླད་དུ།
ལཱ་ཁ་གྲུབ་དབང་རིན་པོ་ཆེ་ནས་སྐུ་ཕྲེང་རིམ་པར་བྱོན་པ་དྲུག་གིས་ཐུན་མོང་མ་ཡིན་
པའི་གདུལ་ཞིང་འདི་ཉིད་ཀྱི་ལུས་ཅན་རྣམས་ཆོས་དང་ཟང་ཟིང་གིས་བསྡུ་བ་དང་།
མ་སྨིན་པ་སྨིན་པ་དང་། སྨིན་པ་གྲོལ་བར་མཛད་པའི་ངང་ཚུལ་བསམ་བརྗོད་ཀྱི་ཡུལ་
རྒྱུ
434



༄༅། །མཎ་བཤད་དང་གསུང་བཤད་སོགས་ཀྱི་སྐོར།
ལ
ལས་འདས་ཤིང་། སྐུ་ཡི་ཕྲེང་བ་ཉི་ཟླའི་འགྲོ་འོང་ལྟ་བུ་ཟམ་མ་ཆད་པར་བྱོན་ཏེ།
ཐུབ་བསྟན་ཡོངས་ཀྱི་སྙིང་བོ་བློ་བཟང་རྒྱལ་བའི་རིང་ལུགས་དྲི་མ་མེད་པ་འདི་ཉིད་
འཛིན་སྐྱོང་སྤེལ་གསུམ་གྱི་སྒོ་ནས། ནུབ་ཛ་ཏིའི་དྲི་བསུང་མངོན་པར་འཐུལ་བའི་
ལྡིང་ཁང་ནས། ཤར་རྒྱ་མཚོའི་ཟ་འོག་གི་རི་མོ་བྲིས་པའི་མཐའ་ལ་ཐུག་གི་བར་དུ་
ཉིན་མོ་ལྟར་གསལ་བར་མཛད་པའི་རྣམ་ཐར་བརྗོད་ཀྱིས་མི་ལངས། ལྷག་པར་སྐུ་
ཕྲེང་བདུན་པ་ཆེན་པོ་ཁོང་ཉིད་ནི། དེང་གི་དུས་སུ་བདག་ཅག་སྙིགས་མ་ལྔ་བདོ་བའི་
འགྲོ་བ་རྣམས་ལ་ཐུགས་བརྩེ་བས་ཉེ་བར་དགོངས་ཏེ། ཇི་སྐད་དུ། རྒྱལ་དབང་
མཆོག་གིས། མཚན་དཔེ་གང་བ་རྫོགས་པའི་མེ་ལོང་ངོས། །ངོ་མཚར་རི་དྭགས་
མཚན་མའི་རྩེ་དགའ་དང་། །འགྲོགས་པའི་གདུང་སེལ་ག་བུར་ཟེགས་མ་ཅན། །
ལེགས་བྱས་ཀུནྡའི་འཛུམ་གྱིས་སླར་ཡང་བསུས། ། ཞེས་གསུངས་པ་ལྟར། ཁྱེད་ཀྱི་
སྐུ་ཕྲེང་གོང་མ་མགོན་པོ་བྱམས་པའི་དབང་བོ་སླར་ཡང་མི་ཡི་ཤ་ཚུགས་སུ་རོལ་ཏེ།
བདག་ཅག་མགོན་མེད་རྣམས་ཀྱི་མགོན། སྐྱབས་མེད་རྣམས་ཀྱི་སྐྱབས་སུ་གྱུར་པ།
མགོན་པོ་ཁྱེད་ཉིད་ཀྱི་གསང་གསུམ་བསམ་མི་ཁྱབ་པའི་རྣམ་པར་ཐར་བ་མཐའ་དག་
ལྟ་ཅི། ཆ་ཤས་ཙམ་ཡང་བརྗོད་པར་ག་ལ་ནུས་ཏེ། ཇི་སྐད་དུ། རྒྱལ་བ་རྣམས་ཀྱིས་
དཔག་མེད་བསྐལ་བ་རུ། །བརྗོད་ཀྱང་ཕ་མཐའ་རྙེད་པར་མི་སླ་བའི། །ཁྱོད་ཀྱི་ཡོན་
ཏན་ཕུང་བོ་ཅི་འདྲ་བ། །དེ་འདྲ་བདག་གིས་བརྗོད་པའི་ཡུལ་ལས་འདས། ། ཞེས་
གསུངས་པ་ལྟར་ལགས་ཤིང་སོ་སྐྱེ་ཐ་མལ་བ་ཚུན་ལ་སྣང་དུ་རུང་བའི་ཐུན་མོང་གི་སྣང་
ངོར་ཡང་། མདོ་སྡེ་རྒྱན་ལས། སྐྱེ་བ་སྐྱེད་མོ་ཚལ་འགྲོ་ལྟར་རྟོགས་ནས། ཞེས་དང་།
མངོན་རྟོགས་རྒྱན་ལས་ཀྱང་། བསམ་བཞིན་སྲིད་པ་ལེན་པ་དང༌། ། ཞེས་པ་ལྟར།
འཕགས་ཆེན་དམ་པ་རྣམས་ནི་བསམ་བཞིན་སྲིད་པ་བཞེས་པ་ཤ་སྟག་ཡིན་པས།
མགོན་པོ་མཆོག་ཉིད་ཀྱང་འཕགས་ཡུལ་ཨོ་ཊི་བི་ཤ་གྲུབ་པའི་ཞིང་མཆོག ཨོ་ཏུ་སུ་
435



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ། །
ཕུན་ཚོགས་གླིང་ནས། ཡབ་གཞིས་འདིར་སྐུའི་སྐྱེ་བ་བཞེངས་ཤིང་ངོ་མཚར་བའི་
རྟགས་མཚན་སྣ་ཚོགས་ཀྱི་ཚུལ་གསང་བའི་རྣམ་ཐར་དུ་ངེས་ལ། སོ་སྐྱེ་ཐུན་མོང་བའི་
སྣང་ངོར། གཞོན་ནུ་ཉིད་ནས་སློབ་གྲྭར་བྱོན་སྐབས་ཡང་དམ་པའི་རང་རྟགས་མངའ་
ཞིང༌། མཚན་གྱི་མེ་ཏོག་གསོལ་བ་ནས་ཀྱང༌། མཁྱེན་བརྩེ་ནུས་གསུམ། གཟུངས་
སྤོབས་པ། སྤྱན་དང་མངོན་ཤེས་སོགས་དམ་པའི་ངང་ཚུལ་མཐའ་དག་རང་ཆས་སུ་
བྱོན་ཞིང་། མཁས་གྲུབ་དམ་པ་རྣམས་དང༌། དྲེགས་ལྡན་སྐྱེ་བོ་ཀུན་གྱི་གཙུག་ན་
ཞབས་སེན་གྱི་ཟླ་ཚེས་ངལ་གསོ་བར་མཛད་པ་དང་། གོང་ས་སྐྱབས་མཆོག་རིན་པོ་ཆེ་
ལས་རབ་བྱུང་བཞེས་ཤིང་བྲི་ཀ་ལ་ཙཀྲའི་དབང་སོགས་མདོ་སྔགས་ཀྱི་ཆོས་རྒྱུན་དུ་མ་
གསན། བལ་ཡུལ་གོ་བན་དགོན་པར་ཆོས་ཀྱི་མཛད་སྒོར་ཞུགས་ཤིང་། རང་ཅག་
རྗེས་སུ་བཟུང་བའི་ཕྱིར་དུ་བོད་ཡུལ་དབུས་འགྱུར་ཆོས་ཀྱི་ཞིང་ཁམས་སུ་བྱོན་ནས།
དགའ་ལྡན་ཁྲི་ཆེན་འབྲོག་མི་རིན་པོ་ཆེ་ལས། དགེ་ཚུལ་གྱི་སྡོམ་པ་མནོས་ཏེ་རྣམ་ཐར་
གཙང་མའི་གཞི་བཟུང་། ལྷ་ལྡན་ཇོ་བོའི་མདུན་དུ་མཆོད་པ་རྣམ་ལྔ་ཕུལ་ཞིང་གདན་
ས་གསུམ་དུ་བྱོན་ནས་ཐུགས་སྨོན་རྒྱ་ཆེན་མཛད་དེ། མདོ་སྨད་དུ་ཞབས་ཀྱིས་བཅག་
སྐུ་འབུམ་བྱམས་པ་གླིང་དང་བཀྲ་ཤིས་སྒོ་མང་དུ་ཞབས་སོར་བཀོད་ནས། བཀའ་
གདམས་ལུང་གིས་ཟིན་པའི་ཡུལ་ལྗོངས། རྩེ་གཞུང་དགའ་བ་འཁྱིལ་བའི་ གདན་
སར། མི་འཇིགས་ཆོས་ཀྱི་ཁྲི་ལ་བྱོན་ཞིང་བརྩེ་ཆེན་འཕྲིན་ལས་ཀྱི་གདུགས་དཀར་ས་
གསུམ་གྱི་བླ་ན་གཡོ་བའི་ཐུགས་རྗེ་གྲིབ་བསིལ་སྣུམ་པོར། སྐལ་ལྡན་གྱི་གདུལ་བྱར་
སྤྱོད་པ་མཐའ་དག་སྙིགས་ལྔའི་ཚ་གདུང་ལས་བསྐྱབས་ཏེ། བདེ་སྐྱིད་ཀྱི་དཔལ་ཡོན་
གསར་བར་དབུགས་དབྱུང་བར་མཛད་པའི་བཀའ་དྲིན་གནང་བ་ལགས་ཤིང་། ད་
ལྟ་སྐུ་ཕྲེང་གོང་མ་རྣམ་བཞིའི་སྐུ་ཡུལ་གྱི་སྒར་གཞིའི་ཨ་རྨོག་རུ་ཆེན་སྡེ་དམངས་ཨུ་ཡོན་
ལྷན་ཁང་གི་སྡེ་དཀྱིལ་དུ། སྒར་གཞིས་བཟུང་ཞིང་ཞབས་པད་ལྷུན་ཆགས་པར་དལ་
436



༄༅། །མཎ་བཤད་དང་གསུང་བཤད་སོགས་ཀྱི་སྐོར། །
བཞུགས་གནང་ནས། ཐོག་མར་སྐུ་ཡུལ་དུ་བྱོན་པའི་མཛད་སྒོ་གནང་བ་དང༌། མང་
ཚོགས་ཀྱི་དགའ་སྤྲོའི་མཆོད་པ་ལྷུར་བཞེས་ནས་ཐུགས་ཀྱི་དགྱེས་ཚོར་གནང་བ་དང་།
མཆོག་དམན་འགྲོ་བ་མཐའ་དག་ལ་ཐུགས་བརྩེ་བས་རྗེས་སུ་བཟུང་ནས་བདེ་སྐྱིད་
རྫོགས་ལྡན་གྱི་དགའ་སྟོན་གསར་དུ་བཞད་པར་མཛད་པའི་བཀའ་དྲིན་བསྐྱངས་པ་
འདི་ལྟ་བུ་ནི། སྟོང་གསུམ་རིན་ཆེན་སྣ་བདུན་གྱིས་བཀང་སྟེ་ཕུལ་ཡང་བཀའ་དྲིན་གྱི་
ཆ་ཙམ་གཞལ་བའི་གོ་སྐབས་ག་ལ་མཆིས། འོན་ཀྱང་ཨ་རྨོག་སྡེ་བ་ཏ་ཏོས་བཞི་ལས་
བྱེད་དང་བཅས་པས་རང་གི་བསོད་ནམས་ཀྱི་སྐལ་བར་བཀའ་དྲིན་གྱི་ཆ་ཤས་ཙམ་
བསབ་ཕྱིར་དངོས་འབུལ་མཚོན་བྱེད་ཙམ་དུ། བཀྲ་ཤིས་རྟགས་ཀྱིས་མཚན་པའི་རབ་
དཀར་ལྷ་རྫས་དང་། ཞིང་ཁམས་རྒྱ་མཚོའི་བཀོད་པས་སྣ་དྲངས་ཏེ། སྐུའི་རྟེན་དུ་རྗེ་
བཙུན་སྒྲོལ་མ། གསུང་རྟེན་ཐར་བ་ཆེན་པོའི་མདོ་སྡེ། ཐུགས་རྟེན་བྱང་ཆུབ་མཆོད་
རྟེན། གཟིམ་གུར་ ཕྱི་ ནང་ སྤུས་ལེགས་ གན་ ཛིར་ གྱིས་ བརྒྱན་ པས་ ཐོག་དྲངས།
གཟིམ་ཁྲི་རྒྱན་ལྡན། ཀུན་དགའ་ར་བར་སྒྲོལ་སྐུ་དང་། བསྐལ་བཟང་བཞུགས་པ།
བདུན་ཚར་བཅུ་བཞི། གཟིམ་ཅོག་ཆ་གཉིས། གསོལ་ཅོག་གཅིག་ལ་དཀར་ཡོལ་ཡུ་
རིང་དངུལ་གྱི་སྟེགས་ཅན། དངུལ་གྱི་སྤྱི་བླུག དངུལ་གྱི་བཟེད་ཞལ། དངུལ་གྱི་ནས་
ཕོར་བཅས་དང༌། ཁྲི་ཁེབ་སྣ་ཚོགས་རྡོ་རྗེ་ཅན་དང་། བཞུགས་གདན་རིམ་པ་བདུན་
བརྩེགས་དང་གདིང་བ་རྒྱབ་ཡོལ་གཉིས་བརྩེགས་བླ་རེ་དང་བཅས་པ། གུར་ནང་དུ་
ས་གདན་དང་ཅོང་གདན་གཉིས། ན་བཟའ་ལ་སྨད་གཡོག་དང་ཞབས་ཕྱགས།
ཤམ་ཐབས། འགག་ལོ། གཟན། ཆོས་གོས། སྣམ་སྦྱར། ལྕག་གུ། ཆབ་རིལ།
རྒྱ་སྨུག་གི་གོས་བེར། པཎ་ཞྭ་དང་སྣེ་རིང་། ཚ་རུའི་གོས་ཕུར་དང་། མང་ནོའི་ཀ་ཙི་
བཅས་ན་བཟའ་ཆ་ཚང་། རག་དཀར་གྱི་བཞེས་དེམ་དང་ལྕགས་ཐབ་ལྕགས་གཞུང་
ཚང་བ། ཁྲུས་གཞོང་ཁྲུས་སྟེགས། ལས་བྱེད་སུམ་ཅུ་ནས་སྤྱིའི་གཞུང་འབུལ་ཐུན་
437



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མོང་གི་སྟེང་དུ། རྒྱ་མཚོས་ཕུལ་བའི་ཆིབས་རྟ་གཅིག་བཅས་དངོས་འབུལ་མཚོན་
ཙམ་ལགས་ཤིང་། ཡོངས་འཛིན་རིན་པོ་ཆེར་དམངས་སྒོར་སྟོང་ཕྲག་གཅིག སྐུ་སྤུན་
ངག་དབང་ཚུལ་ཁྲིམས་མཆོག་ལ། སྣམ་ཕྲུགས་དང་གོས་ཆེན་ནོར་ཆབ་བཟོ་འགོ
སྒོར་སྟོང་ཁ་དར་བཅས་དང༌། མ་ཡུམ་ཚེ་རིང་གཡུ་སྒྲོན་ལ། ཕུགས་དང་གོས་ཆེན་
བཟོ་འགོ་སྒོར་སྟོང་གསུམ་ཁ་དར་བཅས་དང་། སྐུ་སྲིང་དགའ་ལྡན་པདྨོ་ལ། ཕྲུགས་
དང་གོས་ཆེན་བཟོ་འགོ་སྒོར་སྟོང་གཅིག་ལྷ་དར་བཅས་དང༌། དབོན་པོ་གཉེར་བ་
གཉིས་བཅས་ལ་སྒོར་བརྒྱ་རེ་དངོས་འབུལ་ཕྲན་ཚེགས་འབུལ་ལམ་ཞུ་ལགས་པས།
སླར་ཡང་གསོལ་བ་རྩེ་གཅིག་ཏུ་འདེབས་པའི་སྙིང་བོ་ནི། ཇི་སྐད་དུ། ཆོས་རྔ་
ཆེན་པོ་ xxx ། གངས་ཅན་ཡུལ་གྱི་རྒྱལ་བའི་བསྟན་པ་རིན་པོ་ཆེ་སྤྱི་དང་། ཁྱད་
པར་དུ་བློ་བཟང་རྒྱལ་བའི་བསྟན་པ་དྲི་མ་མེད་པ་འདི་ཉིད་གོང་ནས་གོང་དུ་སྤེལ་བ་ལ།
ཡང་དར་བསྟན་པའི་དུས་འདིར། ངུར་སྨྲིག་འཛིན་པའི་བླ་ཆེན་མཆོག་སྤྲུལ་རིན་པོ་
ཚེ་ཁྱེད་རྣམས་ཀྱི་ཐུགས་སྟོབས་བཞེས་པ་ལ་རག་ལས་པས་ན། མཆོག་སྤྲུལ་རིན་པོ་ཆེ་
ཁྱེད་ཉིད་ཀྱི་ཞབས་ཟུང་བཀྲ་ཤིས་ཀྱི་རི་མོ་མི་ཤིགས་པའི་རྡོ་རྗེ་དང་། མི་འགྱུར་བའི་
གཡུང་དྲུང་། མི་ནུབ་པའི་རྒྱལ་མཚན། རྟག་བརྟན་ཞི་བ་ཆེན་པོའི་ངོ་བོར་བརྟན་
ཅིང༌། འདུལ་འཛིན་བྱེ་བའི་ གཙུག་རྒྱུན་མཆོག་ ཏུ་བཞུགས་ནས། གཞུང་ཆེན་
བཀའ་པོད་ལྔ་སོགས། མདོ་སྔགས་རིག་གནས་དང་བཅས་པའི་གཞུང་ལུགས་རྒྱ་མཚོ་
ལྟ་བུ། གསན་བསམ་མཐར་སོན་པའི་སྙིགས་དུས་ཀྱི་མ་ཧ་པཎྜི་ཏ་ཆེན་པོར་བཞེངས་
ཏེ། དབང་ལུང་མན་ངག་ གི་ གདམ་ པའི་ གཏེར་མཛོད་ མཆོག་ ཏུ་ བཟུང་ནས།
མཁས་བཙུན་བཟང་གསུམ་དང་། འཆད་རྩོད་རྩོམ་གསུམ་ལ་མངའ་བརྙེས་པའི་སྒོ་
ནས་བསྟན་འགྲོ་མཐའ་དག་རྗེས་སུ་སྐྱོང་ཞིང་། ཆོས་ཀྱི་འཁོར་ལོ་རྒྱུན་མི་འཆད་དུ་
བསྐོར་ནས་གདུལ་བྱ་རྣམས་རྗེས་སུ་འཛིན་པའི་སྐྱབས་འཇུག་དང་། ཁྱད་པར་རྨ་ལྷོ་
438



༄༅། །མཎ་བཤད་དང་གསུང་བཤད་སོགས་ཀྱི་སྐོར།
སོག་རིགས་རང་སྐྱོང་རྫོང་གི་ཡུལ་འདིར་ནད་རིམས་འཁྲུགས་རྩོད་སད་སེར་ཐན་པ་
སོགས་མི་མཐུན་རྒུད་པའི་ཚོགས་རྣམས་དབྱིངས་སུ་ཞི་ནས། མཐུན་རྐྱེན་ལེགས་
ཚོགས་འདོད་པའི་དོན་རྣམས་ལྷུན་གྱིས་འགྲུབ་པའི་སྐྱབས་འཇུག་དང་། ཡང་སྒོས་
ཨ་རྨོག་སྡེ་བ་ཡོངས་ལ་ནད་མཚོན་གྱི་གནོད་པ། དགྲ་ཅག་ཆོམ་རྐུན་གྱི་གནོད་པ།
བྱད་ཕུར་གདོན་བགེགས་ཀྱི་གནོད་པ་ཐམས་ཅད་མགོན་པོ་ཁྱེད་ཀྱི་ཐུགས་བསྐྱེད་ཀྱི་
མཐུས། བྱ་སྒྲོ་མེ་ལ་བསྲེག་པ་བཞིན་ལྷག་མེད་དུ་ཞི་ནས། མི་ཡི་ཁ་རྗེ་དབང་ཐང་
རླུང་རྟ་སྙན་གྲགས་སོགས་གོང་ནས་གོང་དུ་འཕེལ་ཞིང་། གཡང་གི་ར་བ་གང་ལྟུང་མི་
ཡོང་བར་ཆོས་འབྱོར་བདེ་སྐྱིད་ཀྱི་དཔལ་ཡོན་དབྱར་གྱི་ཆུ་མཚོ་བཞིན་རྒྱས་ནས། སྐྱེ་
འགྲོ་ཡོངས་ཀྱི་འདི་ཕྱིའི་ལེགས་ཚོགས་ལྷུན་གྱིས་འགྲུབ་པའི་སྐྱབས་འཇུག ཐུགས་
དམ་བསྲུང་བའི་གུར་ཁང་ནས་འདོར་མེད་བརྩེ་ གཟིགས་གནང་བ་མཁྱེན་མཁྱེན་
མཁྱེན་ཞེས་གསོལ་བ་འདེབས་པ་ལགས་སོ། །
༄༅། །ལཱ་ཁ་རྗེ་བཙུན་བསྟན་འཛིན་དགེ་
འདུན་རྒྱ་མཚོ་མཆོག་ལ།
༄༅ ། །དེ་ཡང་ཇི་སྐད་དུ། ཀུན་མཁྱེན་ཡེ་ཤེས་རོལ་བ་ལས་བྱུང་བའི། །
དཀྱིལ་འཁོར་འཁོར་ལོ་བྱེ་བའི་བདག་ཉིད་དེ། །རིགས་བརྒྱའི་ཁྱབ་བདག་རྡོ་རྗེ་
འཛིན་པའི་གཙོ། །ཟུང་འཇུག་དང་བོའི་མགོན་ལ་གསོལ་བ་འདེབས། ། ཞེས་
གསུངས་པ་ལྟར། དཔལ་ལྡན་སྟོབས་བཅུ་མངའ་བ་མཐའ་དག་གི་གསང་གསུམ་ཡེ་
ཤེས་ཀྱི་ངོ་བོ། དཀྱིལ་འཁོར་འཁོར་ལོ་བྱེ་བའི་བདག་ཉིད། རིགས་བརྒྱའི་ཁྱབ་
439



ནས
༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བདག་རྡོ་རྗེ་འཆང་ཟུང་འཇུག་དང་བོའི་མགོན་པོ་དང་ངོ་བོ་དབྱེར་མ་མཆིས་པའི་
སྟོན་པ་ཆེན་པོ། རྣམ་དཀར་འཕྲིན་ལས་བཟང་བོའི་གསེར་གྱི་འཁོར་ལོ་རྩིབས་སྟོང་
དུ་འབར་བས། མདོ་སྨད་བྱང་ཕྱོགས་འཛིན་མའི་ཁྱོན་ལ་ཆོས་ཀྱི་འཁོར་ལོས་དབང་
བསྒྱུར་བ། ལྷ་མིའི་རྣམ་འདྲེན་དམ་པ་མཆོག་སྤྲུལ་མཐོང་བ་དོན་ལྡན་རྗེ་བཙུན་
བསྟན་འཛིན་དགེ་འདུན་རྒྱ་མཚོ་འཇིགས་བྲལ་ཕྱོགས་ལས་རྣམ་པར་རྒྱལ་བའི་སྡེ་
དཔལ་བཟང་བོ་མཆོག་གི་ཞབས་ཟུང་གསེར་གྱི་པདྨོ་རྣམ་པར་བཞད་པའི་དྲུང་དུ། །
མི་ཕྱེད་དད་པའི་འོ་མཚོ་ལས་སྐྱེས་པའི་སོར་བཅུའི་འདབ་མ་སྤྱི་བོར་བཀོད་དེ།
དད་གསུམ་ལྷོད་པ་མེད་པའི་སྐྱབས་འབངས་སུ་སྤྱོད་པ། གདན་ས་གོང་འོག་གི་བླ་གྲྭ་
རྣམས་དང་། སོག་བོད་སེར་སྐྱ་མཐུན་མོང་མགྲིན་དབྱངས་གཅིག་གྱུར་གྱི་སྒོ་ནས།
ཡབ་སྲས་གདན་འཛོམས་ཤིང་བླ་སློབ་ཞལ་འཛོམས་ཀྱི་གསེར་ཞལ་ཐོག་མར་མཇལ་
བའི་སྟེང་དུ། གསོལ་བ་འདེབས་པའི་སྙིང་བོ་ནི། གངས་ཅན་མགོན་པོ་ཕྱག་ན་
པདྨོས། མཚན་དཔེ་གང་བ་རྫོགས་པའི་མེ་ལོང་ངོས། །ངོ་མཚར་རི་དྭགས་མཚན་
མའི་རྩེ་དགའ་དང༌། །འགྲོགས་པའི་གདུང་སེལ་ག་བུར་ཟེགས་མ་ཅན། །ལེགས་
བྱས་ཀུནྡའི་འཛུམ་གྱིས་སླར་ཡང་བསུས། ། ཞེས་གསུངས་པ་ལྟར། བསྟན་སྲིད་
འཕང་དམན་བྱུང་བ་དང་དུས་མཚུངས་སུ། འཇིགས་སར་སྐྱེལ་མས་བོར་བ་བཞིན།
མགོན་དང་སྐྱབས་ཀྱིས་ཕོངས་ཤིང་ཅི་བྱ་གཏོལ་བྲལ་གྱི་གནས་སུ་ལྷུང་སྟེ། རེ་ཞིག་
ཉིད་ཀྱི་ཞལ་མཐོང་ཙམ་གྱི་གོ་སྐབས་ཀྱང་ག་ལ་རྙེད། དེ་ཡང་། མངོན་རྟོགས་རྒྱུན་
ལས། གང་གིས་སྲིད་ xxx། ། ཞེས་པ་ལྟར། གདུལ་བྱ་ཤེས་རྒྱུད་སྨིན་པ་
ཞིག་ཡིན་ན། མཆོག་གི་སྤྲུལ་སྐུར་དངོས་སུ་མཇལ་ནུས་ཀྱང་། དེ་ལྟ་བུའི་སྐལ་བ་
མེད་པས་ན་མཇལ་བར་མི་ནུས་ཤིང་། བདག་ཅག་སྤྱན་དང་མངོན་ཤེས་ཀྱི་མིག་
ལྡོངས་ཏེ། སྐྱབས་མགོན་ཡབ་སྲས་ལ་གསོལ་བ་བཏབ། བླ་མ་འཇམ་པའི་དབྱངས་
440



༄༅། །མཎ་བཤད་དང་གསུང་བཤད་སོགས་ཀྱི་སྐོར།
ཀྱི་ཐུགས་བརྟག་བཀའ་དྲིན་ལ་བརྟེན་ནས། བདག་ཅག་ལ་སྣང་དུ་རུང་བ་མཛེས་སྐུ་
ཟླ་བ་གསར་བའི་དཀྱིལ་འཁོར་ཁྱོད་ཉིད། ཡང་དར་བསྟན་པའི་དཔལ་མགོན་མཆོག་
ཏུ་སླར་ཡང་འཕགས་པའི་ཡུལ་ནས་བྷོ་ཊའི་ཡུལ་དུ་ཡང་བསྐྱར་དམ་པའི་ཆོས་ཀྱི་སྣང་
བ་གསལ་བར་མཛད་པའི་རྣམ་ཐར་བཟང་བོ་ང་ཡིས་སྟོན་ནོ་ཞེས་མཚོན་པ་སོགས།
དགོངས་གཞི་དགོས་པ་དུ་མའི་ཆེད་དུ་ཨོ་ཏུ་སུ་ཕུན་ཚོགས་གླིང་ནས། རིགས་རུས་ཆོ་
འབྲང་རྣམ་པར་དགེ་བའི་རྒྱུད་ལས། མཐོང་གྲོལ་མཚན་དཔེའི་མེ་ཏོག་མཆོག་ཏུ་
བཞད་དེ། ངེད་ཅག་གི་མེ་ཏོག་ཕོག་པའི་ལྷ་སྐལ་དུ་མཚན་གྱི་རྣམ་པ་གསོལ་ནའང་།
རྒྱ་ཁྱབ་གདུལ་བྱ་ཡོངས་ཀྱི་རེ་བ་ལྟར། གདན་སར་མྱུར་དུ་འདྲེན་དཀའ་བར་གྱུར་
པས་སྐོམ་པ་ཆུས་གདུང་བ་བཞིན་དུ་གྱུར་མོད། འོན་ཀྱང་དད་ལྡན་གདུལ་བྱ་རྣམས་
ཀྱིས་ཚེ་སྲོག་གི་འཇིགས་པ་དང་ས་ཐག་རིང་བོའི་ངལ་བ་ཁྱད་དུ་བསད། དགའ་དད་
སྤྲོ་གསུམ་གྱི་ངང་ནས་འབད་པ་ཆེན་པོས་སྤྱན་དྲངས་ཏེ། དེ་རིང་མདོ་སྨད་བསྟན་
པའི་འབྱུང་གནས་བཀྲ་ཤིས་འཁྱིལ་དུ་ཞབས་སེན་བཀྲ་ཤིས་ཀྱི་རི་མོ་བཀོད། ཀུན་
མཁྱེན་ཡབ་སྲས་ཀྱི་ཐུགས་རྗེ་ལ་བརྟེན་ནས་མཆོག་སྤྲུལ་རིན་པོ་ཆེར་ཁ་དར་ཕུལ་ཞིང་།
ན་བཟའ་གསོལ་བའི་སྐལ་བཟང་མངོན་དུ་གྱུར་པ་དང་། དགྱེས་ཞལ་གྱི་ཟླ་བ་དངོས་
སུ་མཇལ་ཞིང་། གསུང་གི་བདུད་རྩི་ངོམས་མེད་དུ་སྤྱོད་པའི་ཐུགས་རྗེ་གནང་བ་འདི་
འདྲ། ཚེ་རབས་བྱེ་བ་ཕྲག་བརྒྱར་ཡང་རྙེད་པར་དཀའ་བ་འདི་ལྟ་བུའི་བཀའ་དྲིན་
གཞལ་པར་ག་ལ་ནུས། ཐོག་མའི་རྟེན་འབྱུང་གི་ཁ་དར་ཕུལ་ཞིང་། ཡབ་སྲས་ཞལ་
འཛོམས་དང༌། བླ་སློབ་ཞལ་འཛོམས་ཀྱི་རྟེན་འབྲེལ་ཐོག མཆོག་སྤྲུལ་རིན་པོ་ཆེའི་
སྐུ་ཚེ་རྒྱལ་བ་ཚེ་མཐའ་ཡས་པའི་ངོ་བོར་བརྟན་པར་གསོལ་བ་འདེབས་པའི་སླད་དུ།
ཞིང་ཁམས་རྒྱ་མཚོའི་བཀོད་པས་སྣ་དྲངས། སྐུ་གསུང་ཐུགས་རྟེན། བཞུགས་གདན་
རྒྱབ་ཡོལ། ན་བཟའ་ཆ་ཚང་། བཞེས་ཇ་བཞེས་དཀར་བཅས་ཀྱིས་གཙོས་རང་
441



༄༅ ༔ །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཞན་གྱི་ལུས་ལོངས་སྤྱོད་དུས་གསུམ་བསགས་པས་དགེ་ཚོགས་དང་བཅས་པ་བློས་
བླངས་ཏེ་ཕུལ་བ་ལགས་ན། སླར་ཡང་གསོལ་བ་འདེབས་པའི་སྙིང་བོ་ནི། རྒྱལ་ཀུན་
ཡེ་ཤེས་མཁྱེན་རབ་གཞོན་ནུའི་གར། །བསྒྱུར་བའི་ཐུབ་བསྟན་ས་ཆེན་འདེགས་པའི་
དཔུང༌། །ཐུགས་བསྐྱེད་ལྷོད་མེད་སྙིང་སྟོབས་མཁར་འཕགས་པ། །བསྟན་པའི་རྩ་
ལག་མཆོག་ཏུ་ཞབས་བརྟན་ཤོག ། ཅེས་པ་ལྟར། ཐུབ་པའི་བསྟན་པ་རིན་པོ་ཆེ་སྤྱི་
དང་ཁྱད་པར་བློ་བཟང་འཇམ་དཔལ་སྙིང་བོའི་རིང་ལུགས་དར་ཞིང་རྒྱས་པའི་རྩ་ལག་
དམ་པ་ནི། མཆོག་སྤྲུལ་རིན་པོ་ཆེ་ཉིད་ཀྱིས་གཙོས་གསར་བྱོན་གྱི་སྐྱེས་ཆེན་དམ་པ་
རྣམས་ལ་རག་ལས་པ་ཞིག་ན། སྐུ་རིན་པོ་ཆེ་མྱུར་བར་གདན་སར་བྱོན་ནས་མི་
འཇིགས་གདོང་ལྔའི་ཁྲི་ལ་མངའ་གསོལ་ཞིང་། ཞབས་པད་མི་ཤིགས་པའི་རྡོ་རྗེ། མི་
འགྱུར་བའི་གཡུང་དྲུང་། མི་ནུབ་པའི་རྒྱལ་མཚན་གྱི་ངོ་བོར་བརྟན་ཞིང་། སོ་སོར་
ཐར་བའི་བཅས་མཚམས་ཕྲ་མོ་ལས་མི་འདའ་བའི་གནས་བརྟན་འདུལ་བ་འཛིན་པ་
ཆེན་པོའི་ངང་ཚུལ་ལྷུར་བཞེས་ཏེ། གཞུང་ཆེན་བཀའ་པོད་ལྔ་ལ་སོགས་པ་མདོ་
སྔགས་རིག་གནས་དང་བཅས་བའི་གཞུང་ལུགས་རྒྱ་མཚོ་ལྟ་བུ་གསན་བསམ་མཐར་
སོན་པའི་རྣམ་ཐར་བདག་གིར་བཞེས་ཏེ། མཁས་བཙུན་བཟང་གསུམ་དང་། ཐོས་
བསམ་སྒོམ་གསུམ་དང་། ལྟ་སྒོམ་སྤྱོད་གསུམ། འཆད་རྩོད་རྩོམ་གསུམ་སོགས་སྐུ་
གསུང་ཐུགས་ཀྱི་མཛད་པ་འཕྲིན་ལས་དང་བཅས་པ་དཔེ་ཟླ་མེད་པས་བསྟན་འགྲོ་
མཐའ་དག་རྗེས་སུ་སྐྱོང་ཞིང་། ཐུགས་རྗེ་བསླུ་བ་མེད་པའི་སྐྱབས་འཇུག་བརྩེ་ཆེན་
དགྱེས་པ་ཆེན་པོའི་ཀློང་ནས་འདོར་བ་མེད་པ་མཁྱེན་མཁྱེན། མཁྱེན་ཞེས་གསོལ་བ་
འདེབས་པ་ལགས་སོ། །
442



༄༅ ། །མཎ་བཤད་དང་གསུང་བཤད་སོགས་ཀྱི་སྐོར།
༄༅། །གྲོ་ཚང་སྐུ་ཕྲེང་དྲུག་པ་ཁྲི་བཞུགས་
སྐབས་གནང་བའི་མཎ་བཤད། །
༄༅ ། །གནམ་ལ་བཀྲ་ཤིས་ཉི་ཟླ་ཟུང་འབྲེལ་ ཤར། །བར་སྣང་བཀྲ་ ཤིས་
གཟའ་སྐར་ལྷག་པར་རྒྱུ། །ས་ལ་བཀྲ་ཤིས་མཆོད་ཡོན་ཟུང་དུ་འབྲེལ། །ཐམས་ཅད་
བཀྲ་ཤིས་བདེ་ཞིང་ལེགས་པར་ཤོག ། ཅེས་ཤིས་བརྗོད་ཚངས་བའི་དབྱངས་ཀྱི་རོལ་
རྩེད་དང་འགྲོགས་པའི་བདེན་ཚིག་པདྨ་དཀར་བོའི་ཕྲེང་བ་སྔོན་དུ་བཏང་སྟེ། གང་
གླེང་བར་བྱ་བ་ནི། དེ་ཡང་དུས་གསུམ་རྒྱལ་བ་ཀུན་གྱི་མཁྱེན་བརྩེ་ནུས་གསུམ་གཅིག་
ཏུ་བསྡུས་པའི་རང་གཟུགས་མི་ཡི་རྣམ་པར་རོལ་བ་ལྷར་བཅས་འགྲོ་བ་ཡོངས་ཀྱི་
སྐྱབས་གཅིག མདོ་དབུས་ཀྱི་ཐུབ་བསྟན་གླིང་བཞིའི་ཁྱོན་ལ་དབང་བསྒྱུར་བའི་གྲོ་
ཚང་པཎྜི་ཏ་ཨེར་ཏི་ནི་ནོ་མོན་ཧན་རིན་པོ་ཆེ་སྐུ་ཕྲེང་དྲུག་པ་རྗེ་བཙུན་འཇམ་དབྱངས་
དགེ་ལེགས་ཡོན་ཏན་རྒྱ་མཚོ་དཔལ་བཟང་བོ་སྐུ་མཆོག་མངོན་པར་གསལ་བའི་གཟི་
བྱིན་རིའི་རྒྱལ་བོ་རི་རབ་ལྟར་བརྗིད་ཅིང་ལྷུན་ཆགས་པ། ལུང་དང་རྟོགས་པའི་ཡོན་
ཏན་གྱི་གཟི་འོད་ཀུན་ནས་འབར་བའི་སྐྱབས་མཆོག་མཐོང་བ་དོན་ལྡན་སྲིད་ཞིའི་
གཙུག་རྒྱན་དམ་པ་གང་གི་སྙན་དབང་གསེར་གྱི་པདྨོ་རྣམ་པར་བཞད་པའི་དྲུང་དུ། །
སོར་བཅུའི་ཐལ་མོ་སྙིང་གར་སྦྱར་ཏེ་གསོལ་བ་འདེབས་པའི་སྙིང་བོ་ནི། ཇི་
སྐད་དུ། རྒྱལ་བློན་པཎ་གྲུབ་སྣ་ཚོགས་བཀོད་པ་བརྒྱར། ། ཞེས་གསུངས་པ་ལྟར།
ངེས་པ་དོན་དུ་བསྐལ་བ་དཔག་ཏུ་མེད་པའི་སྔ་རོལ་ནས་མངོན་པར་རྫོགས་པར་
སངས་རྒྱས་ཟིན་ཀྱང་ཐུན་མོང་གདུལ་བྱའི་སྣང་ངོར་འཕགས་པའི་ཡུལ་དང་གངས་
443



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཅན་གྱི་ལྗོངས་རྣམས་སུ་རྒྱལ་བློན་པཎ་གྲུབ་སོགས་སྤྲུལ་བའི་ཟློས་གར་སྣ་ཚོགས་ལྷུར་
མཛད་ནས། མདོ་ཁམས་གསེར་མོ་ལྗོངས་ཀྱི་ཡུལ་དུ་གནའ་དུས་གྲོ་ཀུན་བཟང་ཉི་མ་
ནས་བླ་རབས་གདན་ས་འཛིན་པ་བཅོ་བརྒྱད་བྱོན་ཞིང་། གྲོ་ཚང་ཚེ་དཔལ་ནོར་བུ་
དབང་རྒྱལ་གྱི་ཡང་སྤྲུལ། གྲོ་པཎྜི་ཏ་བློ་བཟང་བསྟན་པའི་རྒྱལ་མཚན་རིན་པོ་ཆེ་དང་།
སྐྱབས་རྗེ་ངག་དབང་འཕྲིན་ལས་ལྷུན་གྲུབ། སྐུ་ཞབས་ངག་དབང་བློ་བཟང་རྒྱ་མཚོ།
སྐུ་ཕྲེང་ལྔ་བ་ཆེན་པོ་ངག་དབང་དགེ་ལེགས་ཆོས་ཀྱི་རྒྱལ་མཚན་རྣམས་རིམ་པར་བྱོན་
པ་དང་། ད་ལྟ་ཡང་སྤྲུལ་རིན་པོ་ཆེ་སྐུ་ཕྲེང་དྲུག་པ་རྗེ་བཙུན་འཇམ་དབྱངས་དགེ་
ལེགས་ཡོན་ཏན་རྒྱ་མཚོ་དཔལ་བཟང་བོ་འཇིགས་མེད་རྣམ་པར་རྒྱལ་བའི་སྡེ་ཆེན་པོ།
བཤད་སྒྲུབ་དར་རྒྱས་གླིང་གི་གདན་སར་མི་འཇིགས་གདོང་ལྔས་བཏེགས་པའི་གསེར་
གྱི་ཁྲི་འཕང་མཐོན་པོར་མངའ་གསོལ་བའི་དགའ་སྟོན་རྟེན་འབྲེལ་གྱི་མཛད་སྒོ་དམ་
པར་སེ་ར་དགོན་གྲོང་གསུམ་གྱིས་བཀྲ་ཤིས་བདེ་ལེགས་ཀྱི་དངོས་འབུལ་མཚོན་བྱེད་
ཙམ་ཞིག་འབུལ་བ་ལས། བདག་ཤིང་བཟའ་བླ་བྲང་ནས་མཎྜལ་སྐུ་གསུང་ཐུགས་
རྟེན་གྱིས་ཐོག་དྲངས་པ་ལ་སྐུའི་རྟེན་དུ་རྒྱལ་བ་ཚེ་དཔག་མེད། གསུང་གི་རྟེན་དུ་བྱང་
ཆུབ་ལམ་རིམ་ཆེན་མོ། ཐུགས་ཀྱི་རྟེན་དུ་རྣམ་རྒྱལ་མཆོད་རྟེན་གྱི་སྣང་བརྙན་བཅས་
དང༌། སྐྱབས་རྗེ་མཆོག་སྤྲུལ་རིན་པོ་ཆེའི་ཞབས་པད་རྡོ་རྗེའི་ཁམས་སུ་བརྟན་པའི་
ཆེད་དུ་བཞུགས་གདན་སུམ་བརྩེགས་དང་རྒྱབ་ཡོལ་འཛོམས་པ། སྐུའི་ན་བཟའ་ཉེར་
སྤྱོད་ལ་གཟན་ཤམ་ཐབས་ཆོས་གོས་སྐུ་འགག་ལྕག་གུ་ཆབ་རིལ་ཆགས་ལྷམ་དབུ་ཞྭ་སྣེ་
རིང་བཅས་ཕྱག་རྟེན་དུ་གོས་གཡུང་རིས་མ་དང་། དམངས་སྒོར་བརྒྱ་ཕྲག་གཅིག
བཞེས་དཀར་དང་བཞེས་ཇ་ལན་ཆུང་གཅིག རྟ་རྒོད་མ་གཉིས་དང་བཅས་ཕུལ་བ་
ཡིན། སེ་ར་མཆོག་སྤྲུལ་རིན་པོ་ཆེའི་སྒར་བ་ནས་དངོས་འབུལ་ཞུ་རྟེན་དུ་བཀྲ་ཤིས་
བའི་ལྷ་རྫས་དང་ཇ་གཅིག་རྒོད་མ་གཅིག་བཅས་ཕུལ་ཡོད། དགེ་བཤེས་མཆོག་སྤྲུལ་
444



༄༅། །མཎ་བཤད་དང་གསུང་བཤད་སོགས་ཀྱི་སྐོར།
རིན་པོ་ཆེ་དངོས་སུ་ཕེབས་པ་ཉིད་ནས་ཇ་ལན་ཆུང་གཅིག་དང་རྟ་རྒོད་མ་ཁ་དར་སྲིད་
དུ་འཕྱང་བ་བཅས་ཕུལ་བ་དང་། སེ་ར་དགོན་གྱི་དགེ་འདུན་འདུས་སྤྱི་ཐུན་མོང་ནས་ཇ་
ལན་ཆུང་གཅིག་རྟ་རྒོད་མ་གཅིག་བཀྲ་ཤིས་བའི་ལྷ་རྫས་བཅས་ཕུལ་ཡོད། གྲོང་མདོ་ཧོར་
ཚོ་གསུམ་ནས་དམངས་སྒོར་སྟོང་ཕྲག་གཅིག་དང་ཇ་ལན་ཆུང་དང་བཀྲ་ཤིས་པའི་ལྷ་རྫས་
བཅས་འབུལ་ལམ་ཞུས་ཏེ། གསོལ་བ་འདེབས་པ་ནི། རྡོ་རྗེའི་སྐུ་ལ་སྐྱེ་འཆི་མི་མངའ་
ཡང་། །ཟུང་འཇུག་དབང་གི་རྒྱལ་བོའི་ཟ་མ་ཏོག །བདག་ཅག་མོས་པ་ཇི་བཞིན་སྲིད་
མཐའི་བར། །མྱ་ངན་མི་འདའ་རྟག་པར་བཞུགས་སུ་གསོལ། ། ཞེས་པ་ལྟར་སྐྱབས་
མཆོག་མཚུངས་ཟླ་མ་མཆིས་པ་གང་གི་ཞབས་ཟུང་མི་འགྱུར་བཀྲ་ཤིས་ཀྱི་རི་མོ་སྡེ་བཞིའི་
དཔལ་ཡོན་རྣམ་པར་མཛེས་པའི་གཡོ་མེད་རྡོ་རྗེའི་ཁྲི་ལ་བསྐལ་བ་རྒྱ་མཚོའི་བར་དུ་བརྟན་
པར་བཞུགས་ནས་ཟབ་རྒྱས་ཆོས་ཀྱི་འཁོར་ལོ་རྒྱུན་དུ་བསྐོར་བར་མཛད་པའི་སྐྱབས་འཇུག་
དང་། ཚུལ་དེ་ལ་བརྟེན་ནས་རྒྱལ་བའི་བསྟན་པ་རིན་པོ་ཆེ་སྤྱི་དང་། ཁྱད་པར་འཇམ་
མགོན་བླ་མའི་ཐུགས་བཅུད་གསེར་མདོག་ཅོད་པན་འཆང་བའི་རིང་ལུགས་དྲི་མ་མེད་པ་
ཕྱོགས་དུས་གནས་སྐབས་ཐམས་ཅད་དུ་དར་ཞིང་རྒྱས་ལ་ཡུན་རིང་དུ་གནས་པ་དང་།
སྐྱབས་མཆོག་དམ་པ་ཉིད་ཀྱི་ཐུགས་རྗེའི་ལ་བརྟེན་ནས། གདན་ས་ཁྱད་འཕགས་བཤད་
སྒྲུབ་དར་རྒྱས་གླིང་འདི་ཉིད་ཀྱི་འདུས་སྡེ་རྒྱས་ཤིང་། བཤད་སྒྲུབ་ཀྱི་བྱ་བ་ཡར་རྒྱས་སུ་འགྲོ་
བ་དང་། རླབས་ཆེན་འཁོར་ལོ་གསུམ་གྱི་མཛད་བཟང་སྲིད་མཐའི་བར་དུ་རྒྱས་པར་
འགྱུར་བའི་སྐྱབས་འཇུག་དང་། ཡུལ་ཕྱོགས་འདིར་འཁོད་པའི་སྐྱབས་མཆོག་གང་གི་ལྷ་སྡེ་
ཕྱི་ནང་ཐམས་ཅད་དང་། སྐུ་ཕྲེང་རིམ་པར་བྱོན་པའི་སྐུ་བདག་ཨ་སྐྱིད་རོང་འབྲོག་སོགས་
ལྷ་སྡེ་མི་སྡེ་ཐམས་ཅད་ཀྱི་མི་འདོད་པའི་རྐྱེན་ངན་ཐམས་ཅད་ལྷག་མེད་དུ་ཞི་ཞིང་། མཐུན་
རྐྱེན་ལེགས་ཚོགས་ཐམས་ཅད་ལྷུན་གྱིས་འགྲུབ་པའི་ཐུགས་སྨོན་སྐྱབས་འོག་ནས་དུས་ནམ་
ཡང་འདོར་མེད་གནང་བ་མཁྱེན་མཁྱེན་མཁྱེན་ཞུ་ལགས། །
445



" ་. ་་ ，
་，
.. " ".
༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༄༅། །ཚོ་འདུ་སྐུ་ཕྲེང་ལྔ་བ་མཆོག་ལ་
གནང་བའི་མཎ་བཤད།
༄༅། །ཨོཾ་བདེ་ལེགས་སུ་གྱུར་ཅིག བདུད་བཞིའི་གཡུལ་ལས་རྣམ་པར་རྒྱལ་
བ་ཡི། །རྨད་བྱུང་འཕྲིན་ལས་གཟི་འོད་ཕྱོགས་བརྒྱར་འཕྲོ། །མཚན་དཔེའི་དཔལ་
འབར་མཚུངས་མེད་བླ་མ་མཆོག །ཐུབ་དབང་དེ་ཡིས་དགེ་ལེགས་ཆར་དུ་ཕོབས། །
ཞེས་སྲིད་ཞིའི་དགེ་མཚན་མཐའ་དག་མགྲོན་དུ་འགུགས་པའི་ལེགས་གསུང་ཚངས་
བའི་དབྱངས་ཀྱི་རོལ་རྩེད་དང་འགྲོགས་པའི་བདེན་ཚིག་པདྨ་དཀར་བོའི་ཕྲེང་བ་སྔོན་
དུ་བཏང་སྟེ། ཇི་སྐད་དུ། རྒྱལ་ཚབ་བྱམས་པ་མགོན་པོའི་གསུང་ལས། སྤྱོད་པ་དང་
ནི་རྟོགས་པ་དང༌། །ཡེ་ཤེས་དང་ནི་འཕྲིན་ལས་ཀྱིས། །ཉན་ཐོས་རང་སངས་རྒྱས་
ཀུན་གྱི། །བླ་མ་ཁྱོད་ལ་ཕྱག་འཚལ་ལོ། ། ཞེས་གསུངས་པ་ལྟར། རབ་འབྱམས་རྒྱ་
མཚོའི་རྡུལ་གྲངས་དང་མཉམ་པའི་རྒྱལ་བའི་དཀྱིལ་འཁོར་གྱི་ཞིང་ཁམས་རྣམས་སུ།
ཏིལ་གྱི་གང་བུ་བཞིན་བར་མཚམས་མེད་པར་འཁྲིགས་པའི་བདེར་གཤེགས་གནམ་གྱི་
སྐར་མ་ལྟར་བཀྲ་བའི་གསང་གསུམ་མི་ཟད་རྒྱན་གྱི་འཁོར་ལོའི་དབང་ཕྱུག ངོ་མཚར་
རྒྱ་མཚོའི་འབྱུང་གནས། ཡི་དམ་གྱི་ལྷ་གངྒཱའི་ཀླུང་གི་བྱེ་མ་ལྟ་བུ། རྟེན་དང་བརྟེན་
པར་བཅས་པ་སྤྲོ་བ་དང་སྡུད་པའི་བདག་ཉིད་དྲུག་པ་རྡོ་རྗེ་འཆང་ཆེན་པོ་ཉིད། ཐ་
མལ་བའི་སྣང་ངོར་གསུམ་ལྡན་ངུར་སྨྲིག་འཛིན་པའི་རྣམ་པར་རོལ་བ། མ་དྲོས་ཆུ་
གཏེར་ཆེན་པོར་འཛམ་བུ་པྲིཀཱའི་ལྗོན་པའི་ལོ་འདབ་ལྷུང་བའི་སྒྲ་དབྱངས་ཀྱིས་རྗེས་སུ་
བསྔགས་པའི་གླིང་ཆེན་པོའི་ཁྱོན་ཡངས་སུ་འཁོད་པའི་སྐྱེ་བོ་མ་ལུས་བའི་རལ་བའི་དོ་
༌….
..... ..：
446



༄༅ ། །མཎ་བཤད་དང་གསུང་བཤད་སོགས་ཀྱི་སྐོར།
ཀེར་ནོར་བུའི་ཅོད་པན་གྱིས། གང་གི་ཞབས་སྐྱེས་གསེར་གྱི་པདྨོ་རྣམ་པར་མཆོད་པ།
ལུང་དང་རྟོགས་པའི་ཡོན་ཏན་མཐའ་ཡས་པའི་ཚོགས་ཀྱིས། ཐུབ་བསྟན་ཆོས་ཀྱི་
སྲིད་ལ་དབང་འབྱོར་བའི་གྲུབ་པའི་འཁོར་སྒྱུར་ཆེན་པོ། རྣམ་པར་དཀར་བའི་མཛད་
འཕྲིན་གྱི་གྲགས་སྙན་བ་དན་དཀར་བོ་སྲིད་པ་གསུམ་ན་ཆེས་ཆེར་གཡོ་བ་གང་གི་
ཞབས་སེན་ནོར་བུའི་མེ་ལོང་སྤྱི་གཙུག་དད་པའི་རྒྱུན་དུ་བཀོད་དེ། སོར་བཅུའི་སྙིམ་
པའི་མེ་ཏོག་སྙིང་གར་ཟུམ་པའི་ཕྱག་དང་བཅས་ནས་གསོལ་བ་འདེབས་པའི་སྙིང་བོ་
ནི། ཇི་སྐད་དུ། སྙན་པའི་བ་དན་འཇིག་རྟེན་གསུམ་ན་གྲགས། །དམ་པའི་ཆོས་ཀྱི་
སེངྒེའི་སྒྲ་བསྒྲགས་པ། །ཐམས་ཅད་མཁྱེན་པ་དཀོན་མཆོག་མཛོད་བརྙེས་པའི། །
ཞབས་ལ་ ཚངས་ དབང་ གཙུག་ གི་ནོར་བུས་ གཏུགས། ཞེས་ གསུངས་ པ་ལྟར།
བསྐལ་བ་བཟང་བོ་འདི་ལ་རྣམ་འདྲེན་ཉི་མ་སྟོང་བྱོན་པའི་ནང་ནས་པདྨ་དཀར་བོ་
ལྟར་བསྔགས་པའི་འདྲེན་མཆོག་བཞི་བ་མཉམ་མེད་ཤཱཀྱའི་རྒྱལ་བོ་ཞེས་གྲགས་སྙན་གྱི་
བ་དན་དཀར་བོ་འཇིག་རྟེན་གསུམ་གྱི་བླ་ན་གཡོ་བ། དམ་པའི་ཆོས་ཀྱི་སྒྲ་ཆེན་གདོང་
ལྔའི་དབྱངས་སུ་བསྒྲགས་པས། སྨྲ་བ་ངན་པའི་སྙེམས་པ་འཕྲོག་ཅིང༌། ཐར་འདོད་
རི་སྐྱེས་མཐའ་དག་རྗེས་སུ་སྐྱོང་བར་མཛད་པའི་སྟོན་པ་ཐམས་ཅད་མཁྱེན་པ་དེ་ཉིད་
ཀྱིས། དང་བོར་བྱང་ཆུབ་མཆོག་ཏུ་ཐུགས་བསྐྱེད། བར་དུ་བསྐལ་ཆེན་གྲངས་མེད་
གསུམ་དུ་ཚོགས་བསགས། མཐར་རྡོ་རྗེ་གདན་གྱི་སྤོ་ལ་མངོན་པར་རྫོགས་པར་
སངས་རྒྱས་པའི་ཚེ། ཚངས་པས་གསེར་གྱི་འཁོར་ལོ་རྩིབས་སྟོང་དང་ལྡན་པ། བརྒྱ་
བྱིན་གྱིས་དུང་དཀར་གཡས་སུ་འཁྱིལ་བ་ཕུལ་ཏེ། ཆོས་ཀྱི་འཁོར་ལོ་བསྐོར་བར་
གསོལ་བ་བཏབ་པའི་ཚེ། ཇི་སྐད་དུ། མཛད་པ་ཀུན་ལས་གསུང་གི་ནི། །མཛད་པ་
མཆོག་ཡིན་དེ་ཡང་ནི། །འདི་ཉིད་ཡིན་ཕྱིར་མཁས་པ་ཡིས། །འདི་ལས་སངས་རྒྱས་
རྗེས་དྲན་བྱོས། ། ཞེས་གསུངས་པ་ལྟར། རབ་དགའི་ཆོས་ཀྱི་སྣང་མཛད་མངོན་
447



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པར་བཞད་པའི་དཔལ་ལ་ཕྱོགས་ཏེ་ཡུལ་ཝ་ར་ཎ་སིར། འཁོར་ལྔ་སྡེ་བཟང་བོ་དང་།
ལྷ་བརྒྱད་ཁྲི་བཞི་སྟོང་སོགས་ལ། རབ་མཛེས་གསེར་གྱི་ཞལ་བཟང་མངོན་པར་བཞད་
དེ། ཐག་བཟང་བཞི་བཅུའི་ཚེམས་དཀར་འཛུམ་པའི་འོད་ཀྱིས་བདེན་བཞིའི་ཆོས་
འཁོར་སོགས། རིགས་གསུམ་ཆོས་ཀྱི་འཁོར་ལོ་མངོན་པར་བསྐོར་བའི་གསུང་གསང་
ལེགས་བཤད་བརྒྱད་ཁྲི་བཞི་སྟོང་གི་འོད་སྣང་མངོན་པར་གསལ་ཏེ། ལྷ་དང་ལྷ་མིན་
དྲི་ཟར་བཅས་པའི་སྲིད་གསུམ་ལུས་ཅན་མཐའ་དག་ངེས་ལེགས་གཏན་གྱི་བདེ་བའི་
སྤྲང་རྩི་མངར་བོས་སྨིན་པར་མཛད་པའི་སྒོ་ནས། རྒྱལ་བསྟན་ཉི་ཟླའི་འོད་སྣང་ཀུན་
གསལ་ཡངས་པའི་ཁམས་ཀུན་མངོན་པར་འགེངས་པ་ནས་བཟུང༌། འདུལ་འཛིན་བྱེ་
བའི་དབུས་ན། རི་རྒྱལ་ལྷུན་པོ་ལྟར་མངོན་པར་འཕགས་པ། འོད་སྲུང་ཆེན་པོ་
སོགས་བསྟན་པའི་གཏད་རབས་བདུན་དང་། བརྗོད་བྱ་བསླབ་པ་གསུམ་གྱི་དགོངས་
དོན་མ་ལུས་པ། རྗོད་བྱེད་སྡེ་སྣོད་རྣམ་པ་གསུམ་གྱི་ལུང་རིགས་དྲི་མ་མེད་པའི་སྒོ་
ནས། ཤིང་རྟ་ཆེན་པོ་ གཉིས་ཀྱི་ ལམ་སྲོལ་རྒྱས་པར་མཛད་པ། དཔལ་མགོན་
འཕགས་པ་ཀླུ་སྒྲུབ་དང་། ཐོགས་མེད་སྐུ་མཆེད་སོགས་འཛམ་གླིང་མཛེས་པར་བྱེད་
པའི་རྒྱན་དྲུག་མཆོག་གཉིས་དང་། རྒྱ་གར་གྲུབ་ཆེན་བརྒྱད་ཅུ་སོགས་མཁས་དང་
གྲུབ་པའི་སྐྱེས་ཆེན་ནམ་མཁའི་སྐར་ཚོགས་ལྟར་བགྲང་ལས་འདས་པ་ཞིག་བྱོན་པ་
རྣམས་ཀྱིས། འཕགས་ཡུལ་ལུས་ཅན་ཡོངས་ཀྱི་སྡུག་ཀུན་གྱི་ནད་མ་ལུས་པ་སེལ་བར་
བྱེད་པའི་གསོས་སྨན་དམ་པར། ལུང་དང་རྟོགས་པའི་བསྟན་པ་རིན་པོ་ཆེ་ཕྱོགས་
དང་རིས་སུ་མ་ཆད་པར་མཐའ་དབུས་ཀུན་ཏུ་སྤེལ་བའི་མཛད་འཕྲིན་དབྱར་གྱི་དཔལ་
མོའི་སྒྲ་དབྱངས་ཕྱོགས་བཅུར་བསྒྲགས་པ་དང་། བསྟན་པ་རིན་པོ་ཆེ་དབུས་ནས་
བྱང་ཕྱོགས་སུ་དར་བའི་ལུང་བསྟན་ལྟར། འཕགས་པ་འཇིག་རྟེན་དབང་ཕྱུག་གི་
འདུལ་ཞིང་གངས་རིའི་ར་བས་བསྐོར་བའི་ཡུལ་ལྗོངས་འདི་ཉིད་དུ། ཆོས་རྒྱལ་མེས་
448



༄༅། །མཎ་བཤད་དང་གསུང་བཤད་སོགས་ཀྱི་སྐོར།
''
，་
དབོན་རྣམ་གསུམ་གྱི་ཐུགས་རྗེའི་འོད་ཟེར་བྱེ་བའི་གདེངས་ཀས། རྒྱལ་བསྟན་པདྨ་
དཀར་བོའི་འདབ་མ་འབུམ་ཕྲག་བཞད་པར་མཛད་པ་ནས་བཟུང། ཆོས་རྒྱལ་ལོ་པཎ་
རིམ་བྱོན་རྣམས་ཀྱིས་དཀའ་བ་བརྒྱ་ཕྲག་གི་སྒོ་ནས། ཐར་འདོད་ཡོངས་ཀྱི་ལེགས་
ལམ་གསལ་བའི་སྒྲོན་མེ་རྒྱལ་བའི་ལུང་རྟོགས་ཀྱི་བསྟན་པ་གངས་ཀྱི་རི་བོ་ཐུགས་རྗེ་
ཉིན་བྱེད་དྲོད་ཀྱིས་བཞུས་ཏེ། སྐྱེ་འགྲོ་ཡོངས་ཀྱི་བསོད་ནམས་ཀྱི་ར་བར་མིག་གི་
དགའ་སྟོན་དུ་འཁྱིལ་བ། ནམ་མཁའི་དབྱིངས་ཀྱི་མཐའ་དང་མཚུངས་པའི་ལས་ཀྱི་གོ་
སྐབས་ལ་སྤྱོད་པའི་སེམས་ཅན་རྣམས་ཀྱི་ཁམས་དང་བསམ་པ་དང་མཚུངས་པར།
སྡུག་ཀུན་གྱི་ཟུག་རྔུ་ཞི་བར་བྱེད་པའི་དམ་པའི་ཆོས་ཀྱི་བདུད་རྩིའི་བགོ་སྐལ་ལ་སྦྱར་ཏེ་
བོད་ཡུལ་རྒྱལ་བསྟན་གྱི་སྣང་བ་གསལ་བར་བྱས། བསྟན་པ་ཕྱི་དར་གྱི་སྒྲོན་མེ་སྦར་
བའི་ཚེ། ལྔ་བརྒྱའི་གཙུག་རྒྱན་ཇོ་འབྲོམ་ཡབ་སྲས། ས་ཆེན་གོང་མ་རྣམ་ལྔ། བཀའ་
བརྒྱུད་མེས་པོ་རྣམ་གསུམ། ཁྱད་པར་སྙིགས་དུས་རྒྱལ་བའི་དབང་བོ་ཐམས་ཅད་
མཁྱེན་ཅིང་གཟིགས་པ་ཆེན་པོ། ཤར་ཙོང་ཁ་བ་བློ་བཟང་གྲགས་པའི་དཔལ་གྱིས་
རྒྱལ་བའི་བསྟན་པ་ལ་རྒྱལ་བ་རང་ཉིད་སླར་བྱོན་པ་ལས་ཀྱང་ལྷག་པའི་བསྟན་པའི་བྱ་
བ་རྒྱ་ཆེར་མཛད་པའི་སྒོ་ནས། རྟག་ཆད་ཀྱི་མཐའ་རྨང་ནས་ཁེགས་པའི་འཁྲུལ་མེད་
དབུ་མ་ཆེན་པོའི་ལམ་བཟང་། གསང་ཆེན་རྡོ་རྗེ་ཐེག་པ་དང་ཟུང་དུ་འབྲེལ་བ་སྙིང་
བོར་བྱས་པའི་བསྟན་པ་ཐམས་ཅད་གྲུ་བཞི་ལམ་དུ་འཁྱེར་བའི་སྲོལ་བཟང་དར་དཀར་
ཡུག་གཅིག་མཐའ་དབུས་ཡོངས་ལ་བྲེས་པའི་གྲིབ་བསིལ་གྱི་ཆ་ཤས་རེ་ཡང་། རྒྱུ་སྐར་
གྱི་དབུས་ན་ཟླ་བ་དང་། རྐང་འཐུང་གི་ཚལ་ན་དཔག་བསམ་གྱི་ལྗོན་པ་བཞིན་དུ།
གྲུབ་མཐའ་གཞན་ལས་ཁྱད་པར་དུ་འཕགས་ཤིང་། དྲི་མ་མེད་པའི་སྲོལ་དེ་ཉིད་
འཛིན་པའི་སྐྱེས་ཆེན་དམ་པ་གནམ་གྱིས་ས་བཀབ་པ་ལྟར་གྲངས་མང་བ་དང༌། ཆོས་
ཀྱི་དགོན་སྡེ་ནི་ཕྱོགས་མཚམས་ཁོར་ཡུག་ཀུན་ཏུ། ཚོམ་བུ་སྤུངས་པ་ལྟ་བུ་ཡོད་པ་
，་，
449



པ
༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལས། མདོ་སྨད་ལྷོ་རྒྱུད་ཀྱི་སའི་ལྟེ་བ། དཔལ་ལྡན་བཀྲ་ཤིས་གཡས་སུ་འཁྱིལ་བའི་སྡེ་
ཆེན་པོར། ལྷར་བཅས་སྐྱེ་དགུ་མ་ལུས་པའི་སྟོན་པ་ཆེན་པོ། སྐྱབས་མགོན་ཐམས་
ཅད་མཁྱེན་པ་ཀུན་གཟིགས་བཞད་པའི་རྡོ་རྗེ་སྐུ་ཕྲེང་རིམ་པར་བྱོན་པ་རྣམས་དང་།
མགོན་དེའི་ཐུགས་སྲས་དམ་པ་ཁྲི་ཆེན་གུང་ཐང་རིན་པོ་ཆེས་གཙོས། གསེར་ཁྲི་རྣམ་
པ་བཞི་དང་མཁན་པོ་རྣམ་པ་བརྒྱད་སོགས་ཡབ་སྲས་བརྒྱུད་པར་བཅས་པའི་བཀའ་
དྲིན་གྱིས་ཉེ་བར་བསྐྱངས་པའི་མཐའ་དབུས་ཀྱི་སྐྱེ་འགྲོ་འདི་དག་མི་ཟད་འཁོར་བའི་
གཅོང་རོང་འདིར། སྡུག་བསྔལ་གསུམ་གྱིས་ཉམ་ཐག་པ་ལ། པདྨའི་བཞིན་ལ་
ཆགས་པའི་བུང་བ་བཞིན་བརྩེ་བའི་ཐུགས་ཀྱིས་དགོངས་ཤིང་། སྙིགས་མ་ལྔ་བདོ་
བའི་སེམས་ཅན་རྣམས་ ཐུགས་བྱམས་བརྩེ་དང་སྙིང་རྗེས་འཛུམ་ གྱིས་བསུས་ཏེ།
འཕྲིན་ལས་ཀྱི་ཕྱག་རྐྱང་བའི་རྒྱལ་སྲས་དཔའ་བོའི་རྣམ་ཐར་བདག་གིར་བཞེས་ཤིང་།
མཚུངས་མེད་སྙིང་སྟོབས་ཀྱི་ཕྲག་པ་བརྟན་པོས། གངས་རིའི་ར་བས་བསྐོར་བའི་ཡུལ་
གྲུ་རྣམས་དང༌། ཆེན་པོ་ཧོར་གྱི་རྒྱལ་ཁམས། མ་ཧཱ་ཙིནའི་རྒྱལ་ཁམས་སོགས་ཡངས་
པའི་ས་ཆེན་པོའི་དཀྱིལ་འཁོར་རྣམས་སུ། དགེ་ལྡན་རྣམ་པར་རྒྱལ་བའི་རིང་ལུགས་
དབྱར་གྱི་ཆུ་མཚོ་བཞིན་རིས་མེད་ཡུལ་གྲུ་ཀུན་ཏུ་དར་ཞིང་རྒྱས་པར་མཛད་པ་དང་།
དེ་འཛིན་པའི་བསྟན་འཛིན་གྱི་སྐྱེས་བུ་རྣམས་ཀྱང་གཟི་བརྗིད་ཀྱི་དཔལ་ལྷམ་མེར་གྱུར་
པ་ནི། ཤིང་སཱ་ལ་ཆེན་པོ་ལྟ་བུའི་གྲགས་སྙན་གསར་བའི་བསུང་ཞིམ་བཟང་བོས།
ཕྱོགས་ཀྱི་འཁོར་ལོ་ཡོངས་སུ་འགེངས་པའི་དགེ་མཚན་གསར་བའི་དུས་སྟོན་ནམ་ཡང་
ཉམས་པ་མེད་པར་བྱས་པའི་མཐུ་ལས། རྒྱལ་བསྟན་མཛེས་དགའི་ཡིད་ཀྱི་བསྟན་པ་
མི་ཉམས་པར་བཟུང་བའི་སླད་དུ། སྟོན་མཆོག་ཤཱཀྱའི་རྒྱལ་བོར་དགྲ་བཅོམ་ལྔ་བརྒྱའི་
འཁོར་གྱིས་བསྐོར་བ་བཞིན་དུ། ཐུགས་སྲས་སྤྲུལ་བའི་སྐྱེས་མཆོག་ལྔ་ཕྲག་བརྒྱ་དང་
ལྡན་པའི་འཁོར་གྱིས་བསྐོར་ཞིང༌། གདན་ས་ཆེན་པོའི་བཤད་སྒྲུབ་ཀྱི་བྱ་བ་ཡར་ལྡན་
450



༄༅། །མཎ་བཤད་དང་གསུང་བཤད་སོགས་ཀྱི་སྐོར།
དུ་བསྐྱངས་པ་སོགས། བོད་སོག་བསྟན་འགྲོར་སྨན་པའི་ཐུགས་བསྐྱེད་མཛད་འཕྲིན་
གྱི་མཐུ་བརྟས་པའི་དབང་གིས། མདོ་དབུས་ གདུལ་བྱའི་མིག་ལམ་དུ་ལྷང་ངེར་
གསལ་བར་བཞུགས་པ་དེ་དག་ནི། སྲས་བཅས་རྒྱལ་བས་བསྔགས་འོས་ཀྱི་རྣམ་ཐར་
རྒྱ་མཚོ་ལྟ་བུ་བརྗོད་ཀྱིས་མི་ལངས་པ་ལགས་ལ། ཁྱད་པར་སྲས་ཀྱི་ཐུ་བོ་དེ་དག་གི་
ནང་ནས། གནས་ལྔ་རིག་པའི་དབང་ཕྱུག་ཆེན་པོ་ཚོ་འདུ་དགེ་འདུན་རྒྱལ་མཚན་
ཞེས། གྲགས་སྙན་གྱི་ཨུཏྤལ་སྐྱེ་དགུའི་རྣ་བར་རྟག་ཏུ་འགྲོགས་པ་གང་དེ་ཉིད། རྩེ་
གཞུང་སོག་ཡུལ་ཚོ་འདུའི་རིགས་ལས་མཚན་གྱི་མེ་ཏོག་བཞད་ཅིང༌། དབུས་ལྗོངས་
བཀྲ་ཤིས་སྒོ་མང་དང་སྟག་ཚང་ར་བ་སྟོད་པར། ཆོས་ཀྱི་རྒྱ་མཚོ་མི་ཟད་པའི་ཀློང་ལ་
ཐོས་བསམ་གྱི་རོལ་བ་ལྷུར་བཞེས་ཏེ། མཁས་བཙུན་བཟང་བོའི་ཡོན་ཏན་དང་།
འཁོར་ལོ་གསུམ་གྱི་མཛད་བཟང་ཕྱོགས་ཀྱི་མཐའ་ལ་ཁྱབ། ཁྱད་པར་མདོ་སྨད་གདུལ་
བྱའི་དཔལ་མགོན་དམ་པ་ཀུན་མཁྱེན་བཞད་པའི་རྡོ་རྗེ། དབུས་ནས་མདོ་སྨད་དུ་
ཆིབས་བསྒྱུར་གནང་བའི་སྐབས་ཞབས་ཞུ་ཞུས་ནས་བྱོན་ཅིང་། བཀྲ་ཤིས་འཁྱིལ་
གསར་འཛུགས་ཀྱི་སྐབས་མཚན་ཉིད་བཤད་གྲྭ་ཚུགས་པའི་རྐང་འཛིན་གནང་། ཕྱིས་
སུ་དཔལ་ལྡན་སྨད་རྒྱུད་གྲྭ་ཚང་གི་གདན་རབས་ལྔ་བ་མཛད་ནས། འགྲེལ་བ་བཞི་
སྦྲགས་ཀྱི་བཤད་པ་ལོ་རེ་བཞིན་རྫོགས་པར་མཛད་པའི་སྲོལ་བཟང་བོ་བཙུགས་པ་
སོགས་མདོ་དབུས་ཀྱི་བསྟན་པ་ལ་བྱ་བ་བྱས་པའི་རྣམ་ཐར་རྒྱ་མཚོ་ལྟ་བུ་མཆིས་པ་
ལགས་ལ། མགོན་པོ་དེ་ཉིད་སླར་ཡང་སྤྲུལ་བའི་ཟློས་གར་མཛད་པ། ཚོ་འདུ་དོན་
གྲུབ་རྒྱ་མཚོ་དཔལ་བཟང་བོ་ནི། རྩེ་གཞུང་མདའ་བཅུ་གཅིག་གི་ནང་ཚན་ཤ་བི་ནར་
དུ་སྐུ་འཁྲུངས་ཤིང་། དཔལ་ལྡན་བཀྲ་ཤིས་གཡས་སུ་འཁྱིལ་བའི་སྡེ་ཆེན་པོ་དང་ཨ་
མཆོག་དགའ་ལྡན་ཆོས་འཁོར་གླིང་དུ་པོ་ཏི་ལྔའི་འཆད་ཉན་ལོ་མང་བོའི་བར་དུ་
མཛད་པས། འཕྲིན་ལས་ཀྱི་གདུགས་དཀར་བླ་ན་འཕགས་ཤིང་། དཔལ་ལྡན་སྨད་
451



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྒྱུད་གྲྭ་ཚང་གི་ ཁྲི་བསྐྱངས་ནས་འཁོར་ལོ་གསུམ་ གྱི་མཛད་བཟང་མཚུངས་ཟླ་མ་
མཆིས་པ་གནང༌། སྐུ་ཕྲེང་གསུམ་པ་ཚོ་འདུ་དགེ་འདུན་རྒྱལ་མཚན་ཞེས་གྲུབ་པའི་
འཁོར་བསྒྱུར་ཆེན་པོ་དེ་ཉིད་ནི། རྩེ་གཞུང་སོག་པོའི་ཁུ་བེད་ནས་སྐུ་འཁྲུངས་ཤིང་།
བླ་མ་འཇམ་པའི་དབྱངས་ཀྱིས་ངོས་འཛིན་མཛད་དེ་ཨ་མཆོག་དགའ་ལྡན་ཆོས་འཁོར་
གླིང་དང་། བཀྲ་ཤིས་འཁྱིལ་དུ་གསན་སྦྱོང་གནང་། སྨྲ་བའི་ཁྱུ་མཆོག་མ་ལུས་པའི་
རལ་བའི་གདེངས་ཀ་ལ་ཡོན་ཏན་གྱི་ཚོགས་ངོ་མཚར་བས་མངོན་པར་དབང་བསྒྱུར་
ཏེ། གདན་ས་དུ་མའི་ཆོས་ཀྱི་ཁྲི་ལ་མངའ་མཛད་པ་དང་། དཔལ་ལྡན་སྨད་རྒྱུད་གྲྭ་
ཚང་གི་ཁྲིར་བཞུགས་པ་སོགས། རྒྱལ་བའི་བསྟན་པ་མི་ནུབ་པའི་འཕྲུལ་སྒོ་སྣ་ཚོགས་
པས་སྒྲུབ་པར་མཛད་པ་དང༌། སླར་ཡང་སྤྲུལ་བའི་ཟློས་གར་མྱུར་ཕེབས་ཀྱི་ལུང་
བསྟན་བདེན་པའི་དབུགས་དབྱུང་ལྟར། སྐུ་ཕྲེང་བཞི་བ་རྗེ་བཙུན་གྲུབ་དབང་སྐལ་
བཟང་བསྟན་འཛིན་རྒྱ་མཚོ་དཔལ་བཟང་བོ་ནི། ཁོ་ཚེ་ཉོང་ཉ་ཞེས་པའི་རིགས་རུས་
ཕུན་སུམ་ཚོགས་པར་སྤྲུལ་བའི་ཟློས་གར་ལྷུར་བཞེས་ཤིང་། བཀྲ་ཤིས་གཡས་སུ་
འཁྱིལ་བའི་སྡེ་ཆེན་པོར་གསན་སྦྱང་གནང་བའི་འཆད་རྩོད་རྩོམ་གསུམ་དང་། འཁོར་
ལོ་གསུམ་གྱི་ལེགས་མཛད་མངོན་དུ་གྱུར་ནས། དཔལ་གསང་ཆེན་དགྱེས་པ་རྡོ་རྗེའི་
གྲྭ་ཚང་གི་ཁྲིར་ཕེབས་ཤིང་། བཤད་སྒྲུབ་ཟུང་གིས་འཛིན་སྐྱོང་ཟླ་མེད་གནང་བ་དང་།
ཁྱད་པར་ཐུགས་སྨོན་ཕུན་སུམ་ཚོགས་པ་རླབས་ཆེན་ཁྱུང་སྔོན་སྐྱེས་ཀྱིས་ཉེ་བར་
དྲངས་ཏེ། བཀྲ་ཤིས་ཆོས་རྫོང་གླིང་གི་གདན་རབས་ཉིན་བྱེད་དབང་བོའི་ཐོག་མ་
གནང་ཞིང་། བཤད་སྒྲུབ་ཆོས་ཀྱི་འོད་སྣང་འབར་བའི་ཁུར་བསྣམས་ནས། བསྟན་
པའི་རྒྱལ་མཚན་གྱི་བ་དན་སྲིད་པའི་རྩེ་མོར་བསྒྲེངས་པས། གདན་ས་འདི་ལ་ཡིད་
བཞིན་གྱི་ནོར་བུ་ཆར་དུ་ཕབ་པ་ལས་ཀྱང་བཀའ་དྲིན་ཆེ་བར་གྱུར་པ་དང་། རྟག་པར་
དགྱེས་བརྩེའི་གཟིགས་པ་བླ་ན་མེད་པའི་བྱེད་པ་གཞར་ཡང་མ་དོར་བའི་ཐུགས་རྗེ་
452



༄༅། །མཎ་བཤད་དང་གསུང་བཤད་སོགས་ཀྱི་སྐོར།
རྟེན་འབྲེལ་ལས། ད་ལྟ་སྐུ་ཕྲེང་ལྔ་བ་ཆེན་པོ་ཁོང་ཉིད་ནི། རྩེ་གཞུང་མཐོ་ཡུ་མའི་སྡེ་
དམངས་རུ་ཁག་ཆེན་པོར། རིགས་རུས་ཆོས་འབྲང་གི་དགའ་ཚལ་རྣམ་པར་དག་
ཅིང་གཙང་བ། ལྷོ་ཕྱོགས་མ་ལ་ཡའི་འཁྲི་ཤིང་དགུང་ལ་དཀྲིགས་པ་ལྟ་བུའི་རྒྱུད་དུ་ཟླ་
བ་ཞུན་མའི་ཁུ་བ་ལན་བརྒྱར་བྱུག་པའི་གངས་དཀར་གྱི་རི་བོ་ལ། ཉིན་བྱེད་སྟོང་གི་
འོད་ཟེར་ཀུན་ནས་འཁྱུད་པའི་དཔལ་ཡང་ཟིལ་གྱིས་གནོན་པ་ལྟ་བུའི་མཚན་དཔེ་
གཟི་བྱིན་གྱི་ཕུང་བོ་ལྷམ་མེར་བྱོན་ཅིང་། དམ་པའི་བཤེས་གཉེན་གུས་རྟག་སྦྱོར་བས་
ཚུལ་བཞིན་བསྟེན་ཏེ་ངུར་སྨྲིག་གི་རྒྱལ་མཚན་བཞེས་ནས། བཀྲ་ཤིས་ཆོས་རྫོང་གླིང་
གི་ཆོས་གྲྭར་གསན་བཞེས་མཛད་ཅིང་ངོ་མཚར་འདོད་དགུའི་བཀྲ་ཤིས་ལྷུན་ཆགས་
པར་བཞུགས་པ་ལ། དུས་གསུམ་གཟིགས་པའི་ཡེ་ཤེས་ཀྱི་སྤྱན་དྲི་མ་མེད་པ་མངའ་བ་
རྡོ་རྗེ་འཆང་འཇམ་དབྱངས་བླ་མ་གུང་ཐང་བསྟན་པའི་དབང་ཕྱུགས་དཔལ་བཟང་
བོའི་ཞབས་ཀྱི་མཁྱེན་པ་ཡེ་ཤེས་ཀྱི་མེ་ལོང་དྲི་མ་མེད་པའི་ངོས་ལ། ཇི་བཞིན་གསལ་
བར་ཤར་བའི་ཚུལ་དེ་གསུང་ངག་བདེན་ཚིག་བསླུ་བ་མེད་པས། བདག་ཅག་སྒར་
གྲོང་ལྟོས་བཅས་ཐམས་ཅད་ལ། ལུམྦིའི་དགའ་ཚལ་གཉིས་པ་སྐུ་འབུམ་བྱམས་པ་
གླིང་དུ་གསེར་སྡོང་ཆེན་མོའི་མདུན་སར། ཐུགས་ཐག་བཅད་པའི་བཀའ་ལུང་དང་
བོར་བསྒྲགས་པས་རྟེན་འབྲེལ་གྱི་སྒོ་འཕར་ཡངས་པོར་ཕྱེས་ཏེ། མཇལ་འཛོམས་
ལེགས་དར་དང་ན་བཟའ་ངུར་སྨྲིག་ཕུལ་བ་སོགས། བླ་སློབ་དང་མཆོད་ཡོན་ཞལ་
འཛོམས་ཀྱི་དགེ་མཚན་མངོན་དུ་གྱུར་པ་དང༌། ད་ལྟ་བཀྲ་ཤིས་ཕུན་སུམ་ཚོགས་པའི་
དུས་བཟང་འདི་ནི། ཇི་སྐད་དུ། དེ་རིང་གནམ་ལ་བཀྲ་ཤིས་གཟའ་སྐར་འཆར། །
ས་ལ་ ཁྲི་ གདུགས་ ཉི་ མའི་ འོད་ ཀྱང་ དྲོ། ། བར་ དུ་ མི་ ནོར་ ཁང་ ཞིང་ ལོངས་ སྤྱོད་
འཕེལ། །ཕུན་ཚོགས་བཀྲ་ཤིས་དགེ་བའི་གནས་མཆོག་འདིར། ། ཞེས་བསྔགས་པ་
ལྟར། གནམ་ལ་རེས་གཟའ་ཕུར་བུ་དར་ཞིང་སྐར་མ་ཁྲུམས་སྟོད་འཆར་བ། གཟའ་
453



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དང་སྐར་མ་བསྐོར་བའི་ཁྲོད་དུ་སྟོབས་ལྡན་སྦྱོར་བས་མཛེས་པ་ས་ལ་བྱིན་ཆགས་རྟེན་
འབྲེལ་གྱི་རང་མདངས་མ་བཅོས་ལྷུན་གྱིས་གྲུབ་པའི་ཉིན་འདིར། སོག་ཡུལ་རྩེ་གཞུང་
མཛེས་བའི་དགའ་ཚལ། ཀུན་གཟིགས་བཞད་པའི་རྡོ་རྗེ་ཡབ་སྲས་མདོ་སྨད་དུ་དང་བོར་
བྱོན་པའི་གནས་མཆོག་བཀྲ་ཤིས་ཆོས་རྫོང་གླིང་དུ། མཆོག་སྤྲུལ་མཐོང་བ་དོན་ལྡན་སྐལ་
བཟང་མཁས་གྲུབ་རྒྱ་མཚོ་ཕྱོགས་ལས་རྣམ་པར་རྒྱལ་བའི་སྡེ་ཆེན་པོ་ཉིད་ཀྱི་ཞབས་སྐྱེས་
ཆོས་ཀྱི་ཁྲི་ལ་ལྷུན་ཆགས་པར་བཞུགས་པའི་སྤྱན་སྔར། ཆོས་ཀྱི་གདན་ཁྲིས་མཐོ་བ་སྤྲུལ་
བའི་སྐྱེས་མཆོག་རྣམས་དང་། གནམ་གྱིས་བསྐོས་པའི་ལུང་གིས་མངོན་པར་མཐོ་བ་
དཔོན་ཆེན་མོ་དཔལ་འབྱོར་དབང་མོ་མཆོག རྫོང་ཏང་སྲིད་ཀྱི་མགོ་ཁྲིད་ཚན་ཁག་ཆེན་པོ་
ལྔ་དང་བཅས་པས་གྲལ་གྱི་འགོ་བཟུང་། ལུང་རིགས་སྨྲ་བའི་མཁས་དབང་དགེ་འདུན་
འདུས་པ་རྒྱ་མཚོས་གྲལ་གྱི་གཞི་བཟུང་། རིགས་རུས་སྟོབས་འབྱོར་གྱིས་སྒེག་པའི་སྐུ་རྩ་
རྣམས་དང་། སྐུ་བདག་གཞིས་ཀ་འཛིན་པ་དང་། མཆོད་ཡོན་སྦྱིན་བདག་བཅས་པས་
གྲལ་གྱི་མཐའ་བརྟེན་ནས་བཞུགས་གྲལ་རྒྱས་པའི་ཐོག མགོན་པོ་གང་ཉིད་ཆོས་ཀྱིས་མཐོ་
བའི་མི་འཇིགས་སེངྒེ་བརྒྱད་ཀྱིས་བཏེགས་པའི་ཁྲི་འཕང་མཐོན་པོར། ཞབས་སེན་པདྨའི་
འདབ་མ་ཉེ་བར་བཀོད་པའི་མཛད་སྒོར་ལེགས་སྐྱེས་རྟེན་འབྱུང་གི་དགའ་སྟོན་མཚོན་བྱེད་
དུ། ཚེ་མཐའ་ཡས། ཚེ་མདོ། བྱང་ཆུབ་མཆོད་རྟེན། སྒོར་སྟོང་གཅིག མཛོ་མོ་གཅིག
འབྲི་གཡག་གཉིས། གོས་ཡུག་གཅིག བཀྲ་ཤིས་པའི་ལྷ་རྫས་བཅས་འབུལ་ལམ་ཞུ་ལགས་
ན། ཇི་སྐད་དུ། ཞབས་པད་མི་འགྱུར་བསྐལ་བརྒྱར་ལྷུན་ཆགས་ཤིང་། །འཕྲིན་ལས་ལུང་
རྟོགས་སྐྱེ་དགུའི་དབུས་ན་མཐོ། །ཆོས་ཀྱི་དུང་བུས་ཆོས་ཀྱི་རྔ་ཆེན་རྡུངས། །ཆོས་ཀྱི་རྒྱལ་
མཚན་ཕྱོགས་བཅུར་འཛུགས་པར་མཛོད། ། ཅེས་དང་། བློ་བཟང་བསྟན་པའི་ལེགས་
བཤད་རྒྱལ་མཚན་ཆེ། །མཁས་མང་དབུས་སུ་མངོན་པར་བསྒྲེངས་པ་ཡིས། །སྨྲ་ངན་རི་
དྭགས་འཇོམས་མཛད་སེངྒེའི་སྒྲ། །སྒྲོགས་མཛད་མགོན་ཁྱོད་བསྐལ་བརྒྱར་ཞབས་བརྟན་
454



，
་
，
༄༅ ། །མཎ་བཤད་དང་གསུང་བཤད་སོགས་ཀྱི་སྐོར།
ཤོག ། ཅེས་གསུངས་པ་ལྟར། མགོན་པོ་གང་གི་ཞབས་ཟུང་བཀྲ་ཤིས་ཀྱི་རི་མོ་ནམ་ཡང་
འགྱུར་བ་མེད་པ་མི་ཤིགས་གཡུང་དྲུང་གི་གཤིས་སུ། ལྷ་མིའི་དྲེགས་ལྡན་མཐའ་དག་གི་
ཟུར་ཕུད་ཀྱི་རྩེ་ལ་རྒྱལ་བ་ཚེ་མཐའ་ཡས་པའི་ངོ་བོར་བསྐལ་བ་རྒྱ་མཚོའི་བར་དུ་གཡོ་མེད་
བརྟན་པར་བཞུགས་ནས། ཡང་དར་བསྟན་པའི་དཔལ་དུ་ཐུགས་བསྐྱེད་དང་སྙིང་སྟོབས་
ཀྱི་གོ་ཆ་ལྷག་པར་བཞེས་ཏེ། ལུང་དང་རིགས་པའི་ལེགས་བཤད་ཟད་མི་ཤིས་པའི་ང་རོ་
འཇིགས་མེད་ཕྱོགས་ལས་རྣམ་པར་རྒྱལ་བའི་དཔལ་དུ་བསྒྲགས་ནས། འཆད་རྩོད་རྩོམ་
གསུམ་དང་མཁས་བཙུན་བཟང་གསུམ་གྱི་རྣམ་ཐར་བདག་གིར་བཞེས་ནས། གདུལ་བྱ་ལ་
ཆོས་ཀྱི་འཁོར་ལོ་རྒྱུན་མི་འཆད་དུ་བསྐོར་བ་དང་། རྒྱལ་བའི་བསྟན་པ་སྤྱི་དང༌། བྱེ་བྲག་
འཇམ་མགོན་རྒྱལ་ བའི་རིང་ལུགས། སྐྱབས་མཆོག་བཞད་པའི་རྡོ་ རྗེའི་ རང་བསྟན།
ཕྱོགས་དུས་གནས་སྐབས་ཐམས་ཅད་དུ་དར་ཞིང་རྒྱས་པར་མཛད་པ་དང་། ཡང་སྒོས་
དགེ་འདུན་གྱི་སྡེ་འདིས་མཚོན་པའི་ཕྱོགས་བཅུའི་དགེ་འདུན་གྱི་སྡེ་རྣམས་ཐུགས་མཐུན་
ཁྲིམས་གཙང་བའི་ངོས་ནས། བཤད་སྒྲུབ་འཆད་ཉན་ཡར་རྒྱས་སུ་འགྲོ་བ་དང༌། མགོན་
པོ་གང་ལ་གུས་ཞབས་ལྷུར་ལེན་པའི་བསྟན་པའི་སྦྱིན་བདག་ཧོར་ཝན་སྡེ་སྤྱིས་གཙོས་རང་
གཞན་གྱི་སྐྱེ་འགྲོ་ཡོངས་དང་། ཉིད་ལ་རེ་ལྟོས་འཆའ་བའི་སྐྱེ་འབངས་ཇི་སྙེད་ཅིག་ཡོད་པ་
ཐམས་ཅད་ལ་རྐྱེན་ཕྱི་ནང་གི་འགལ་རྐྱེན་བར་ཆད་ཐམས་ཅད་ཉེར་བར་ཞི་ཞིང་། མཐུན་
རྐྱེན་ཚེ་དང་བསོད་ནམས་དཔལ་དང་འབྱོར་བ་སོགས་གོང་ནས་གོང་དུ་རྒྱས་པའི་ཐུགས་
སྨོན་དང་། མདོར་ན། མེས་རྒྱལ་ཆེན་པོའི་རྒྱལ་ཁམས་ཀུན་ཏུ་སྣོད་བཅུད་ཀྱི་རྒུད་ཚོགས་
ཉེ་བར་ཞི་ནས། ཆོས་འབྱོར་བདེ་སྐྱིད་ཆེན་པོ་རྫོགས་ལྡན་གསར་བའི་དཔལ་ལ་རྟག་ཏུ་
སྤྱོད་པར་འགྱུར་བའི་སྐྱབས་འཇུག མཁྱེན་པའི་ཡེ་ཤེས་ཀློང་ནས་དུས་ནམ་ཡང་མི་འདོར་
བ་མཁྱེན་མཁྱེན་མཁྱེན་ཞེས་གསོལ་བ་རྩེ་གཅིག་ཏུ་འདེབས་པ་ལགས་སོ། །
455



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༄༅༅། །ལ་མོ་གསེར་ཁྲི་ཚད་ལ་ཕུལ་བ།
་་་ ，་
་
༄༅ ། །དེ་ཡང་ཇི་སྐད་དུ། མཁས་གྲུབ་སྨྲ་བའི་ཉི་མས། ཐུབ་པ་ཕྱོགས་ཀུན་
རི་དྭགས་མིག་ཅན་གྱི། །མཛེས་སྡུག་རྫོགས་པ་སྙན་པའི་བ་གམ་རྩེར། །མི་མཉམ་
བསོད་ནམས་རྐང་སྟེགས་ལ་འཛེགས་པ། །འཕྲོག་བྱེད་རལ་བའི་ཀུན་དགའ་རྒྱལ་
གྱུར་ཅིག ། ཅེས་ཤིས་བརྗོད་དྲང་སྲོང་ཆེན་པོའི་བདེན་ཚིག་ལྷའི་མེ་ཏོག་མནྡ་ར་
བའི་ཕྲེང་བ་ཕྱོགས་བཅུར་འཐོར་ཞིང་། བཀྲ་ཤིས་ཆེན་པོའི་ཚིག་གིས་མདུན་བསུས་
ཏེ་ཞུ་བ་ནི། དེ་ཡང་རབ་འབྱམས་རྒྱལ་བ་མ་ལུས་པའི་འདུས་ཞལ་གཅིག་བུ་ཡབ་རྗེ་
རྒྱལ་བ་གཉིས་པའི་རྒྱལ་ཚབ་ཏུ་མངོན་པར་དབང་བསྐུར་བ། གོང་ས་ལྷ་མིའི་རྣམ་
འདྲེན་ཆེན་པོ། སྐྱབས་མཆོག་ཁྲི་ཆེན་ཆོས་ཀྱི་རྒྱལ་བོའི་ཡང་སྲིད་ཉི་མ་གཞོན་ནུའི་
ཞབས་སྐྱེས་འཇིག་རྟེན་གསུམ་གྱིས་མངོན་པར་མཆོད་པའི་དྲུང་དུ། དད་གསུམ་སོར་
བཅུའི་འདབ་མ་སྤྱི་བོར་བཀོད་དེ་གསོལ་བ་འདེབས་པའི་སྙིང་བོ་ནི། ཇི་སྐད་དུ། ཨེ་
མ་མི་འཇིགས་ཁྲི་ལ་ཞབས་བཀོད་ནས། །ལེགས་པར་བཤད་པ་རྒྱ་མཚོའི་གར་གྱིས་
རོལ། །ས་གསུམ་མྱོས་པའི་དགའ་སྟོན་རྔ་ཡབ་ཀྱིས། །ཐུབ་བསྟན་དུས་ཀྱི་རྫོགས་
ལྡན་བོས་པ་བཞིན། ། ཞེས་ གསུངས་པ་ལྟར། ངེས་པའི་དོན་དུ་སངས་རྒྱས་
ཐམས་ཅད་ཆོས་ཀྱི་སྐུ་གཅིག་བུར་གྱུར་ཏེ། ཡང་དག་པའི་མཐའ་ལ་བསྐལ་བའི་བར་
དུ་མཉམ་པར་འཇོག་པའི་ཏིང་ངེ་འཛིན་ལས་གཡོ་བ་མེད་ཀྱང་དྲང་དོན་ཐུན་མོང་
གདུལ་བྱའི་སྣང་ངོར། སྤྲིན་བྲལ་ནམ་མཁའ་དྭངས་པར་ཟླ་བའི་གཟུགས། །གཅིག་
ལས་རང་འདྲའི་སྣང་བརྙན་མཐའ་ཡས་པ། །རྙོག་བྲལ་རྫིང་བུ་ཀུན་ཏུ་འབད་མེད་
456



རབ
-
༄༅། །མཎ་བཤད་དང་གསུང་བཤད་སོགས་ཀྱི་སྐོར།
པར། །འཆར་བའི་རྣམ་གྲངས་སུས་ཀྱང་བརྗོད་ནུས་མིན། ། ཞེས་གསུངས་པ་
ལྟར། འཕགས་ཡུལ་དུ་པཎ་གྲུབ་དུ་མའི་སྐུའི་རྣམ་པ་དང་། བྷོ་ཊའི་ལྗོངས་སུ་རྒྱུད་
ཆེན་ཀུན་དགའ་དོན་གྲུབ། སྟག་ལུང་གྲགས་པ་འཇམ་དབྱངས་བློ་གྲོས། སློབ་
དཔོན་དམ་ཆོས་རྒྱ་མཚོ་སོགས་དང་། ཁྱད་པར་རང་ཅག་རྣམས་ཀྱི་མེ་ཏོག་ཕོག་པའི་
ལྷ་སྐལ་ཁྲི་ཆེན་རྡོ་རྗེ་འཆང་བློ་གྲོས་རྒྱ་མཚོ་དཔལ་བཟང་བོ་ནས་ཁྲི་ཆེན་བློ་བཟང་
བསྟན་པའི་རྒྱལ་མཚན་གྱི་བར་འཁྲུངས་རབས་གསེར་རིའི་འཕྲེང་བ་ཚར་དུ་དངར་
ཞིང་། ནུབ་ཛ་ཏིའི་དྲི་བསུང་མངོན་པར་འཐུལ་བའི་ལྡིང་ཁང་ནས། ཤར་རྒྱ་མཚོའི་
སྐ་རགས་བཅིངས་པའི་བར་གྱི་འཛིན་མ་ཡོངས་ལ། སངས་རྒྱས་དངོས་སུ་བྱོན་པ་
དང་འདྲ་བའི་མཛད་པ་རླབས་པོ་ཆེས་སྐྱེ་རྒུ་རྣམས་མངོན་མཐོ་དང་ངེས་ལེགས་ཀྱི་
ལམ་ལ་བཀོད་ཅིང་། ཐུགས་བརྩེ་བ་ཆེན་པོས་ལྗོངས་འདི་བསམ་བཞིན་མ་བཏང་
བར་དེ་རིང་རྣམ་པར་དགེ་བའི་ཉིན་འདིར། མཆོག་སྤྲུལ་མཐོང་བ་དོན་ལྡན་སྐྱབས་
མཆོག་ཆོས་ཀྱི་བློ་གྲོས་རྒྱ་མཚོ་ཁྱེད་ཉིད། སྐྱེ་རྒུ་མ་ལུས་པའི་གཙུག་གི་ནོར་བུ་དང༌།
འགྲོ་བའི་སྒྲོན་མེ་འཇིག་རྟེན་གྱི་མིག་གཅིག་བུར་གྱུར་པ་ཡིན་པས། མི་འཇིགས་
སེངྒེའི་ཁྲི་འཕང་མཐོན་པོར་མངའ་གསོལ་བའི་དགའ་སྟོན་རྟེན་འབྲེལ་གྱི་མཛད་སྒོར།
ཁྲི་འབུལ་མཚོན་བྱེད་ཙམ་དུ། རྨ་ལྷོ་ཁུལ་ཡོངས་ཀྱི་ཏང་སྲིད་དམངས་གསུམ་གྱིས་
སྒོར་སྟོང་ཕྲག་གཉིས་དང་། བཟང་གོས་འཐག་འགོ་གཅིག སྣམ་ཕྲུགས་གཅིག་
དང་། བཞེས་ཇ་ལན་ཆུང་། བཀྲ་ཤིས་རྟགས་ཀྱིས་མཚན་པའི་ལྷ་དར་བཅས་ཕུལ་བ་
ལགས་པས། སླད་མའི་ཆར་ཡང་རེ་བའི་སྙིང་བོ་ནི། མགོན་ཁྱོད་བསྐལ་བརྒྱར་མི་
འགྱུར་རྟག་བརྟན་ཞིང་། །ཐུབ་བསྟན་དཔལ་མོ་ཕྱོགས་ཀྱི་མཐར་རྒྱས་ཤིང་། །འགྲོ་
རྣམས་བདེ་སྐྱིད་གར་གྱིས་ཡོངས་རྩེན་པའི། །བཀྲ་ཤིས་རྒྱ་མཚོས་ས་གསུམ་ཁྱབ་པར་
མཛོད། ། ཅེས་གསུངས་པ་ལྟར། གང་གི་ཞབས་ཟུང་རྡོ་རྗེའི་ཁམས་སུ་རྟག་པར་
457



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཞུགས་ནས། ཐུབ་པའི་བསྟན་པ་རིན་པོ་ཆེ་ཕྱོགས་དུས་ཀུན་ཏུ་སྤེལ་བ་དང་། མེས་
པོའི་རྒྱལ་ཁམས་ཆེན་པོ་འདིར་ཡང་། འགྲོ་བའི་བདེ་སྐྱིད་དབྱར་གྱི་ཆུ་མཚོ་རྒྱས་པ་
བཞིན་སྒོ་ཐམས་ཅད་ནས་ཕྱོགས་ཐམས་ཅད་དུ་དར་ཞིང་རྒྱས་ལ་ཡུན་རིང་དུ་གནས་
པའི་ཐུགས་དགོངས་ཟབ་མོ་གནང་བ་དང་། མདོར་ན། ལུང་རྟོགས་རིན་ཐང་མེད་
པའི་འཁོར་ལོ་ཡིས། །ཐུབ་བསྟན་ཡོངས་སུ་རྫོགས་པའི་རྒྱལ་ཐབས་ལ། །དབང་
བསྒྱུར་མཐའ་དབུས་དྲག་ཞན་མ་ལུས་པ། །འཕྲིན་ལས་དོན་ཡོད་ལྕགས་ཀྱུས་དབང་
གྱུར་ཅིག ། ཅེས་པའི་དགོངས་དོན་ལྟར། ཐུགས་དམ་རྡོ་རྗེའི་ར་བ་བརྟན་པོ་ནས་
འདོར་མེད་བརྩེ་བས་གཟིགས་པ་མཁྱེན་མཁྱེན་མཁྱེན་ལགས། །
༄༅། །བརྩི་བཞག་ཆོས་འཕེལ་རྒྱ་མཚོས་ཐུགས་
རྗེ་ཆེན་པོའི་དབང་གནང་སྐབས་
བསྩལ་པའི་མཎ་བཤད།
༄༅ ། །འོ་ལགས་སོ། ། དེ་ཡང་ཇི་སྐད་དུ། བདུད་བཞིའི་གཡུལ་ལས་རྣམ་
པར་རྒྱལ་བ་ཡི། །རྨད་བྱུང་འཕྲིན་ལས་གཟི་འོད་ཕྱོགས་བརྒྱར་འཕྲོ། །མཚན་དཔེའི་
དཔལ་འབར་མཚུངས་མེད་བླ་མ་མཆོག །ཐུབ་དབང་དེ་ཡིས་དགེ་ལེགས་ཆར་དུ་
སྙིལ། ། ཞེས་ གསུངས་པ་ལྟར། སྲིད་ཞིའི་དགེ་མཚན་མཐའ་ དག་མགྲོན་དུ་
འགུགས་པའི་ ལེགས་གསུང་ཚངས་པའི་དབྱངས་ ཀྱི་རོལ་རྩེད་ དང་འགྲོགས་པའི་
བདེན་ཚིག་པདྨ་དཀར་བོའི་ཕྲེང་བ་སྔོན་དུ་བཏང་སྟེ་ཞུ་བ་ནི། ཐེག་པ་ཆེན་པོ་རྒྱུད་བླ་
མ་ལས། ཇི་ལྟར་བཻཌཱུར་ས་གཞི་གཙང་མ་ལ། །ལྷ་དབང་ལུས་ཀྱི་གཟུགས་བརྙན་
458



༄༅ ། །མཎ་བཤད་དང་གསུང་བཤད་སོགས་ཀྱི་སྐོར།
སྣང་བ་ལྟར། །དེ་བཞིན་འགྲོ་སེམས་ས་གཞི་གཙང་མ་ལ། །ཐུབ་པའི་དབང་བོ་སྐུ་ཡི་
གཟུགས་བརྙན་འཆར། ། ཞེས་གསུངས་པ་ལྟར། རབ་འབྱམས་རྒྱལ་བ་མ་ལུས་
པའི་མཁྱེན་བརྩེ་ནུས་པའི་མེ་ཏོག་གི་ཚོམ་བུ། གསང་གསུམ་རྒྱུན་གྱི་འཁོར་ལོའི་རིང་
བསྲེལ་ངོ་མཚར་མཚན་དཔེའི་ཟ་མ་ཏོག་ཏུ་སྤུངས་པའི་ཡེ་ཤེས་ཀྱི་ཕུང་བོ། ལྷར་
བཅས་འགྲོ་བའི་གཙུག་གི་ཅོད་པན་གྱིས་མངོན་པར་བཏུད་པ། རིགས་ཀུན་གྱི་
བདག་པོ་རྡོ་རྗེ་འཆང་ཆེན་པོ་ཉིད་ནི། སྡོང་བོ་བཀོད་པའི་མདོ་ལས་འབྱུང་བ་བཞིན།
སམྦུ་རའི་སྒྲ་དོན་སྤངས་རྟོགས་ཁྱད་པར་དྲུག་ལྡན་གྱི་བྱང་ཆུབ་ཆེན་པོའི་འབྲས་བུ་
འཛིན་པའི་སྤྱོད་ པ་ ཚོགས་ གཉིས་ གཞལ་ བར་ དཀའ་ བའི་ ཕ་རོལ་ ཏུ་ སོན་ཞིང་།
རྫོགས་སྨིན་སྦྱངས་གསུམ་གྱི་སྤྱོད་པ་མཐར་ཕྱིན་ནས། གསང་བ་བསམ་གྱིས་མི་ཁྱབ་
པའི་མཛོད་ལ་འདོད་དགུར་མངའ་བརྙེས་ཏེ། དེད་དཔོན་བྱང་ཆུབ་སེམས་དཔའ་
ནོར་བུའི་ཆར་རྒྱུན་དང་མཚུངས་པར་སྐད་ཅིག་བསྐལ་བར་བྱིན་གྱིས་རློབ་པ་སོགས་
མཛད་བཟང་རྟག་ཁྱབ་འབད་མེད་ལྷུན་གྲུབ་བློ་ཡི་ར་བ་ལས་འགོང་ཞིང༌། ལུས་ཅན་
མཐའ་དག་ཕན་བདེའི་དཔལ་ལ་འགོད་པའི་ཐུགས་དམ་བཞེས་ཏེ། རྒྱལ་བ་རྡོ་རྗེ་
འཆང་ཆེན་པོ་བདག་ཅག་རྣམས་ཀྱི་མགོན་དུ་དགེ་བའི་བཤེས་གཉེན་གྱི་རྣམ་པར་
བྱོན་པར་གསུངས་པ་ནི། གསུམ་ལྡན་རྡོ་རྗེ་འཛིན་པ་ཁོང་རིན་པོ་ཆེ་ཉིད་ལགས་ཏེ།
ང་ཡིན་སྙམ་དུ་ཡིད་བྱོས་ལ། །དེ་ཚེ་དེ་ལ་གུས་པ་བསྐྱེད། ། ཅེས་བཅོམ་ལྡན་
འདས་ཀྱི་ཚད་མའི་གསུང་གིས་ཞལ་གྱིས་བཞེས་པ་ལྟར། མཉམ་མེད་ཐུབ་པའི་
གདུང་འཚོབ་ཆེན་པོ་ཐར་འདོད་ཡོངས་ཀྱི་གཙུག་རྒྱན་རྗེ་བཙུན་ཆོས་འཕེལ་རྒྱ་མཚོ་
དཔལ་བཟང་བོའི་ཞབས་ཟུང་བཀྲ་ཤིས་ཀྱི་རི་མོ་མངོན་པར་བཀྲ་བའི་མདུན་ས་ག་ལ་
བ་དེར། བདག་ཅག་དད་གསུམ་གུས་པ་ཆེན་པོའི་ཐལ་མོ་སྤྱི་བོར་སྦྱར་ཏེ་གསོལ་བ་
འདེབས་པའི་སྙིང་བོ་ནི། གནས་ཕུན་གསུམ་ཚོགས་པ་བླ་མ་སྨྱུང་གནས་པ་ཆེན་པོའི་
459



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འཕགས་མཆོག་གྲུབ་པའི་ངོ་མཚར་སྨན་ལྗོངས། རྣམ་དཀར་དགེ་བ་འཕེལ་བའི་
གནས་འདི་རུ། དུས་ཕུན་སུམ་ཚོགས་པ་བོད་ལུགས་ས་ག་ཟླ་བའི་དུས་ཆེན་སུམ་
འཛོམས་ལ་རབ་གནས་ཀྱི་དབུ་བཙུགས། འཁོར་ཕུན་སུམ་ཚོགས་པ་སྟོན་པའི་འཁོར་
རྣམ་བཞི་ཕྱོགས་མཚུངས་སུ་ཡོད་པའི་སློབ་མའི་ཚོགས་ཀྱིས་བསྐོར་ཞིང་། སྟོན་པ་
ཕུན་སུམ་ཚོགས་པ་རིགས་དང་དཀྱིལ་འཁོར་ཀུན་གྱི་མངའ་བདག་རྡོ་རྗེ་འཆང་ཉིད་
ནས་ཕྱག་ན་པདྨོའི་སྐུར་དངོས་སུ་བཞེངས་ཏེ། ཆོས་ཕུན་སུམ་ཚོགས་པ་གྲུབ་ཆེན་
དཔལ་མོ་བའི་ལུགས་ཀྱི་བཅུ་གཅིག་ཞལ་གྱི་དབང་ལེགས་པར་བསྩལ་བའི་བཀའ་དྲིན་
བསྐྱངས་པ་ནི། སྟོང་གསུམ་གསེར་གྱིས་བཀང་ཡང་གཞལ་བར་ག་ལ་ནུས། འོན་
ཀྱང་མེ་ཏོག་ཆུང་ཡང་ལྷ་རྫས་ཀྱི་དཔེ་ལྟར། དངོས་འབུལ་མཚོན་བྱེད་ཙམ་དུ།
མཎྜལ་སྐུ་གསུང་ཐུགས་རྟེན་གྱིས་ཐོག་དྲངས་ x x x སོགས་འབུལ་ལམ་ཞུ་ལགས་
པས། སླད་མའི་ཆར་ཡང་གསོལ་བ་འདེབས་པའི་སྙིང་བོ་ནི། ཇི་སྐད་དུ། མགོན་
ཁྱོད་བསྐལ་བརྒྱར་མི་འགྱུར་རྟག་བརྟན་ཅིང་། །ཐུབ་བསྟན་དཔལ་མོ་ ཕྱོགས་ ཀྱི་
མཐར་རྒྱས་ཤིང༌། །འགྲོ་རྣམས་བདེ་སྐྱིད་གར་གྱིས་ཡོངས་རྩེན་པའི། །བཀྲ་ཤིས་རྒྱ་
མཚོས་ས་གསུམ་ཁྱབ་པར་མཛོད། ། ཅེས་གསུངས་པ་ལྟར། བླ་མ་རྡོ་རྗེ་འཆང་
ཆེན་པོའི་ཞལ་སྔ་ནས་བསྟན་དང་འགྲོ་བའི་དཔལ་མགོན་དམ་པར་ཞབས་པད་བསྐལ་
བ་རྒྱ་མཚོའི་བར་དུ་བརྟན་ཅིང་། རྣམ་པར་དཀར་བའི་མཛད་འཕྲིན་ཕྱོགས་བཅུར་
རྒྱས་པ་དང༌། བསྟན་པ་རིན་པོ་ཆེ་འཛིན་པའི་དགེ་འདུན་གྱི་སྡེ་རྣམས་ཐུགས་མཐུན་
ཁྲིམས་གཙང་ཞིང་། བཤད་སྒྲུབ་འཁོར་ལོ་གསུམ་གྱི་བྱ་བ་དབྱར་གྱི་ཆུ་མཚོ་བཞིན་
རྒྱས་པར་འགྱུར་བ་དང་། འཇིག་རྟེན་གྱི་ཁམས་ཐམས་ཅད་དུ་ནད་རིམས་འཁྲུགས་
རྩོད་སོགས་མི་མཐུན་པའི་ཚོགས་རྣམས་ཞི་ནས། ཆོས་སྲིད་བདེ་སྐྱིད་རྫོགས་ལྡན་གྱི་
དཔལ་ལ་རྟག་ཏུ་ལོངས་སྤྱོད་པ་དང༌། ཡུལ་འདིར་འཁོད་པའི་གུས་འབངས་རྣམས་
460



༄༅། །མཎ་བཤད་དང་གསུང་བཤད་སོགས་ཀྱི་སྐོར།
ཀྱི་འདི་ཕྱིའི་ལེགས་ཚོགས་དང་། རེ་འབྲས་ཅི་མཆིས་པ་ཐམས་ཅད་ཡིད་སྨོན་ལྟར་
འགྲུབ་ཅིང་། མགོན་པོ་ཁྱོད་ཀྱིས་འབྲལ་མེད་རྗེས་སུ་བཟུང་ནས། མཐར་ཐུག་སྐུ་
བཞི་ཡེ་ཤེས་ལྔ་ལྡན་གྱི་གོ་འཕང་རིང་མིན་མྱུར་དུ་འཐོབ་པའི་སྐྱབས་འཇུག མགོན་
ཁྱོད་ཐུགས་རྗེ་བརྩེ་བའི་ཀློང་ནས་ནམ་ཡང་མི་འདོར་བ་མཁྱེན་མཁྱེན་མཁྱེན་ཞེས་ཞུ་
བ་ལགས་སོ། །
༄༅། །ཤིང་བཟའ་མཆོག་སྤྲུལ་དམ་ཆོས་རྒྱ་མཚོ་
ཁྲིར་འཁོད་སྐབས་གནད་
བའི་མཎ་བཤད།
༄༅། །དེ་ཡང་ཇི་སྐད་དུ། མི་ཤིགས་ གཡུང་དྲུང་ཁམས་སུ་ལྷུན་ཆགས་
པའི། །ངོ་མཚར་སྐུ་གསུམ་དཀྱིལ་འཁོར་ཉིན་མོར་བྱེད། །ཚེ་དབང་གྲུབ་པ་འཆི་
མེད་ལྷ་ཚོགས་ཀྱིས། །དེང་འདིར་དངོས་གྲུབ་སྣང་བའི་སྒོ་ཕྱེས་ཤིག ། ཅེས་བཀྲ་
ཤིས་དགེ་ལེགས་འབུམ་ལྡན་གྱི་སྣང་བ་ཟད་མི་ཤེས་པའི་སྒོ་མོ་བརྒྱ་ཕྲག་ཅིག་ཆར་དབྱེ་
བའི་བདེན་ཚིག་མེ་ཏོག་མནྡ་བའི་ཕྲེང་བ་ལྷག་བསམ་གསེར་གྱི་སྲད་བུ་ལ་བརྒྱུས་ཏེ་
ཕྱོགས་སུ་བཀྲམ་པས་བཀྲ་ཤིས་ཀྱི་ཚིགས་སུ་བཅད་པའི་ཡལ་འདབ་ངོ་མཚར་བས་
ངག་གི་ལམ་ཡངས་པོར་ཕྱེས་ཏེ་ཞུ་བ་ནི། དེ་ཡང་ལྷར་བཅས་འགྲོ་བའི་གཙུག་རྒྱན་
ཆེན་པོ་དམ་པའི་སྐྱེས་རབས་ཀྱི་ཕྲེང་བ་དུ་མར་པཎ་གྲུབ་སྣ་ཚོགས་ཀྱི་སྐྱེ་བ་བཞེས་
ནས། གཞན་ཕན་འཕྲིན་ལས་ཀྱི་འཇུག་པ་དགེ་ལེགས་གྲིབ་བསིལ་སྣུམ་པོའི་ཟོལ་
གྱིས། མཐའ་ཡས་གདུལ་བྱའི་གཙུག་ལ་སྙོམས་པར་བབས་པ། བཀའ་དྲིན་མཚུངས་
461



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མེད་ཤིང་བཟའ་ནོམ་ཆི་ཐུ་མཁན་རིན་པོ་ཆེ་སྐུ་ཕྲེང་བཞི་བའི་མཆོག་སྤྲུལ་མཐོང་བ་
དོན་ལྡན་རྗེ་བློ་བཟང་དམ་ཆོས་རྒྱ་མཚོ་དཔལ་བཟང་བོ་འཇིགས་མེད་སེངྒེའི་ཁྲི་ལ་
མངའ་གསོལ་བས་གོང་མནན་ཏེ། དགེ་ལྡན་བསྟན་པའི་མངའ་བདག་བྲག་སྒོམ་
མཆོག་སྤྲུལ་རིན་པོ་ཆེ་དང་དཔོན་སློབ་ཁྲི་རིན་པོ་ཆེ་ཆོམ་དགེ་སྤྲུལ་བའི་སྐུ་དང་།
འདྲེན་མཆོག་ཤིང་བཟའ་རིན་པོ་ཆེ་སོགས་སྤྲུལ་བའི་སྐྱེས་མཆོག་རྣམས་ཀྱིས་གྲལ་གྱི་
དབུ་བཟུང་། ཆེས་མཐོའི་ཏང་སྲིད་ཀྱི་འགོ་ཁྲིད་རྣམ་པ་དང་སྐུ་རྩ་སྐུ་བདག་རྣམས་
ཀྱིས་གྲལ་གྱི་རྒྱབ་བརྟེན། བསླབ་གསུམ་ག་བུར་གྱི་འཛུམ་ཕྲེང་ཕྱོགས་སུ་དཀྲིགས་
པའི་འཕགས་ཆེན་འདུས་པའི་དཀྱིལ་འཁོར། དགག་སྒྲུབ་ལུང་རིགས་ཀྱི་རླབས་ཕྲེང་
ཕྱོགས་བརྒྱུར་སྤྲོ་བའི་དགེ་འདུན་རིགས་པ་སྨྲ་བ་རྣམས་ཀྱིས་གྲལ་གྱི་ གཞི་བཟུང་།
ཕྱོགས་འདུས་ཀྱི་སྐུ་མགྲོན་རྣམས་ཀྱིས་གྲལ་གྱི་ཟུར་བརྒྱན། དད་གསུམ་མི་འགྱུར་
བའི་རང་མདངས་གཟུགས་ཅན་དུ་ཤར་བའི་སྦྱིན་པའི་བདག་པོ་རྣམས་ཀྱིས་གྲལ་གྱི་
མཐའ་བརྟེན་ཏེ། གངས་དཀར་ལྷུན་གྱིས་གྲུབ་པའི་རི་བོར་ཟླ་ཞུན་ཁུ་བས་ལན་
བརྒྱར་བྱུགས་པ་ལྟ་བུའི་རྣམ་དཀར་དང་སྨོན་ལམ་རྣམ་པར་དག་པའི་སྲད་བུ་ལ།
དམ་ཚིག་གཙང་མའི་དྲི་ངད་ཁོར་ཡུག་ཏུ་འཐུལ་བའི་གསེར་གྱི་མེ་ཏོག་ལུ་གུ་རྒྱུད་དུ་
འབྲེལ་བ་རྣམས་འདི་ལྟར་ལྷན་ཅིག་ཏུ་གདན་འཛོམས་པའི་དབུས་སུ་ཆོས་སྟོན་དང་
འབྲེལ་བར་གང་ཞིག་གླེང་བར་བྱ་ན། གཞི་སྙིང་མེ་ཏོག་གིས་བརྒྱན་པའི་ཞིང་ཁམས་
ཀྱི་དབུས་ན་མི་མཇེད་འཇིག་རྟེན་གྱི་ཁམས་འདི་ཉིད་ཟེའི་འབྲུའི་ཚུལ་དུ་འཁོད་པར།
སློབ་པ་ལམ་གྱི་གནས་སྐབས་སུ་རིགས་ཆོས་གཉིས་ཆར་གྱི་སྐུ་མཆེད་ལུ་གུ་བརྒྱུད་
འབྲེལ་བ་བསྐལ་བ་བཟང་བོའི་རྣམ་འདྲེན་ཉི་མ་སྟོང་རིམ་པར་བྱོན་པའི་ནང་ནས།
སྟོན་པོ་མཉམ་མེད་ཟས་གཙང་གི་སྲས་པོ་དེ་ཉིད་ཀྱིས་ཐུགས་བསྐྱེད་ཀྱི་གོ་ཆ་བཞེས་ཏེ་
ཞིང་འདིའི་འགྲོ་བ་ལ་ཆེད་དུ་སྨོན་ལམ་ཆེན་པོ་ལྔ་བརྒྱ་བཏབ་ནས་ཐུགས་བསྐྱེད།
462



༄༅ ། །མཎ་བཤད་དང་གསུང་བཤད་སོགས་ཀྱི་སྐོར།
པ་
བར་དུ་བྱ་དཀའ་བའི་རྫོགས་སྨིན་སྦྱང་གསུམ་གྱི་སྤྱོད་པ་རླབས་པོ་ཆེ་བསྟར། མཐར་
སྐུ་བཞིའི་གོ་འཕང་མངོན་དུ་གྱུར་པ་ན་སྤྲུལ་བའི་བཀོད་པ་མཁའ་ཁྱབ་ཏུ་སྤྲོས། ཞིང་
འདིར་མཆོག་གི་སྤྲུལ་སྐུའི་རྣམ་པས་འཚང་རྒྱ་ཚུལ་བསྟན་ཏེ། གདུལ་བྱའི་ཁམས་
བཞིན་རྒྱ་ཆེན་པོ་ལ་མོས་པ་རྣམས་ལ་ཆགས་བྲལ་གྱི་རྣམ་པས་ཆོས་ཀྱི་འཁོར་ལོ་བསྐོར་
ཞིང་། ཟབ་མོ་ལ་མོས་པ་རྣམས་ལ་ཆགས་བཅས་ཀྱི་སྤྱོད་པས་ཆོས་ཀྱི་འཁོར་ལོ་བསྐོར་
ནས་མཐོ་རིས་དང་ཐར་བའི་ལམ་ཡངས་པོར་ཕྱེས། བྱམས་འཇམ་དབྱངས་སོགས་
སར་གནས་ཀྱི་ སེམས་དཔའ་ཆེན་པོ་རྣམས་ དང༌། འཕགས་པའི་ གནས་བརྟན་
སོགས་སྤྲུལ་བའི་ཉན་ཐོས་ཆེན་པོ་རྣམས་དང༌། གཏད་རབས་བདུན་དང་། ཤིང་རྟ་
ཆེན་པོ་གཉིས། པཎྜི་ཏ་དང་གྲུབ་ཆེན་བརྒྱད་ཅུ་སོགས་ཀྱིས་འཕགས་ཡུལ་ཆོས་ཀྱི་
སྐྱེད་ཚལ་ལྔ་ལྡན་འོག་མིན་གྱི་ཞིང་དང་འདྲ་བར་བསྒྲུབས་པ་ནི་གཞལ་བར་དཀའ་
བའི་བཀའ་དྲིན་གྱི་གནས་སུ་ཆེ། དེ་ནས་རིང་མོ་ཞིག་ལོན་པ་ན། གངས་རིའི་མེ་
ཏོག་གི་མགོ་ལྕོག་དགུང་དུ་ལྡེམ་པའི་ས་འཛིན་གྱི་རི་བོ་མུ་ཏིག་ཕྲེང་དཀར་ཚར་དུ་
དངར་བས་བསྐོར་བ་ལྟ་བུའི་ཡུལ་གྲུ་བོད་ཡུལ་གདོང་དམར་ཅན་དུ། སྤྲུལ་བའི་ཆོས་
རྒྱལ་ན་རིམ་གྱི་ཐུགས་སྨོན་དང་མཛད་བཟང་དུས་བབས་ཀྱིས་མངོན་དུ་གྱུར་པ་ན།
དང་བོ་བསྟན་པའི་དབུ་བརྙེས། བར་དུ་བསྟན་པའི་སྲོལ་དར། ཐ་མར་བསྟན་པའི་
ཡལ་ག་གྱེས་ཏེ། མ་དག་པའི་ཞིང་ལ་དག་པའི་འཇིག་རྟེན། ཆེར་སྙིགས་ཀྱི་དུས་ལ་
རྫོགས་ལྡན་གྱི་དུས་སྟོན། གནམ་གང་གི་དུས་ལ་ཉ་གང་གི་ཟླ་བ། མཚན་གུང་གི་
དུས་ལ་རྟ་བདུན་གྱི་བདག་པོ་ཤར་བ་ལྟ་བུའི་ཡ་མཚན་མ་ལུས་གཅིག་ཏུ་རྫོགས་ཞིང་།
དགུང་ཉི་ཟླ་སྐར་གསུམ་དང་མཉམ་པའི་མཁན་སློབ་ཆོས་གསུམ། ཀ་ཅོག་ཞང་
གསུམ། རྗེ་འབངས་ཉེར་ལྔ། ལྷ་བཙུན་ཁུ་དབོན། ལོ་ཆེན་ལོ་ཆུང་རྣམ་གཉིས།
མཉམ་མེད་ཇོ་འབྲོམ་ཡབ་སྲས། ས་ཆེན་གོང་མ་རྣམ་ལྔ། བཀའ་བརྒྱུད་མར་མི་
463



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དྭགས་གསུམ། བཀའ་གདམས་སྐུ་མཆེད་རྣམ་གསུམ་སོགས་ཀྱིས་བསྟན་པ་མི་ནུབ་
པའི་རྒྱལ་མཚན་ཅིར་ཡང་བསྒྲེངས་པ་ནི་གཞལ་དུ་མེད་པའི་བཀའ་དྲིན་གྱི་གནས་
ཡིན། ཁྱད་པར་དུ་འཇམ་དཔལ་རྩ་རྒྱུད་སོགས་རྒྱུད་སྡེ་ཆེན་པོ། མདོ་སྡེ་གདམས་
ངག་འབོག་པའི་རྒྱལ་བོ་སོགས་མདོ་སྡེ་ཆེན་པོ། བཀའ་གདམས་གླེགས་བམ་སོགས་
བསྟན་བཅོས་རྩོད་མེད། པདྨའི་བཀའ་ལུང་སོགས་ལུང་བསྟན་འཁྲུལ་མེད་རྣམས་
ལས་ལུང་བསྟན་ཅིང་རྒྱ་ཆེར་བསྔགས་པ། སངས་རྒྱས་ ཐམས་ཅད་ཀྱི་མེས་པོ།
རིགས་གསུམ་གྱི་བདག་པོ་རྒྱལ་བ་འཇམ་དཔལ་སྙིང་བོ། གངས་ཅན་ཚད་མའི་སྟོན་
པ། ཕ་གཅིག་བློ་བཟང་གྲགས་པ་དེ་ཉིད་ཀྱི་མཚན་སྙན་གསར་བའི་ཅོད་པན་སྲིད་
པའི་རྩེ་མོར་གཡོ་ཞིང་། སྡེ་སྣོད་གསུམ་དང་རྒྱུད་སྡེ་བཞིའི་འཆད་ཉན། བསླབ་པ་
གསུམ་དང་རིམ་གཉིས་ཀྱི་ཉམས་ལེན་ཡ་མ་བྲལ་ཞིང་། ལྟ་སྒོམ་སྤྱོད་པའི་ཆ་གང་ལ་
ཡང་འཁྲུལ་བྲལ་དཔྱད་གསུམ་དག་པ་གསེར་སྦྱངས་བཙོ་མའི་རང་བཞིན་དུ་གྱུར་ཏེ།
དཔལ་མཉམ་མེད་རི་བོ་དགེ་ལྡན་པའི་ལུགས་སྲོལ་བླ་ན་མེད་པ་ཤར་རྒྱ་མཚོའི་རླབས་
ཕྲེང་གྱེན་དུ་འཕྱུར་བ་ནས་ནུབ་ཛ་ཏིའི་རྐང་འཐུང་གི་སྙེ་མ་ཕྱོགས་སུ་དུད་པའི་བར་
དགེ་ལྡན་བསྟན་པ་དཀར་འཇམ་ཡུག་གཅིག་ཏུ་ཁྱབ་པར་མཛད་པ་དང༌། ནང་
ཐུགས་ཀྱི་སྲས་གཅིག་མཁས་གྲུབ་སྨྲ་བའི་ཉི་མའི་རྣམ་སྤྲུལ་པཎ་ཆེན་སྣང་བ་མཐའ་
ཡས་སྐུ་ཚེ་ཕྲེང་བརྒྱུད་དང། འཕྲིན་ལས་ནམ་མཁའ་དང་མཉམ་པའི་བུ་ཆེན་བཞིའི་
ཡ་གྱལ་ཐམས་ཅད་མཁྱེན་པ་དགེ་འདུན་གྲུབ་པ་དཔལ་བཟང་བོའི་སྐུ་ཚེ་རིམ་བརྒྱུད་
བཅས་ཀྱིས་དུས་ཀྱི་མཐར་ཡང་མི་ཉམས་དབུ་འཕང་དགུང་དུ་བཏེགས་པས་གསེར་
མདོག་ཅོད་པན་འཛིན་པ་རྣམས་ལ་ཚད་མེད་པའི་བཀའ་དྲིན་གྱི་ཞིང་དུ་ཆེ། ཡང་
སྒོས་རང་ཅག་མདོ་སྨད་ཡངས་པའི་འཇིག་རྟེན་འདིར་ཕན་བདེ་ཟད་མི་ཤེས་པའི་
བཀའ་དྲིན་གྱིས་བསྐྱངས་པ་པཎ་གྲུབ་གནམ་གྱིས་ས་བཀབ་པ་ལྟ་བུ་བྱུང་བ་ལས།
464



༄༅ ། །མཎ་བཤད་དང་གསུང་བཤད་སོགས་ཀྱི་སྐོར།
རང་ཅག་རྣམས་ལ་མེ་ཏོག་ཕོག་པའི་ལྷ་སྐལ་སྐྱབས་མགོན་ཐམས་ཅད་མཁྱེན་པ་ཀུན་
མཁྱེན་བཞད་པའི་རྡོ་རྗེ་ཞེས་མཚན་སྙན་གྱི་དྲི་བསུང་ཕྲ་མོ་ཙམ་ཡང་སྙིང་ལ་གདུང་བ་
སེལ་བའི་བདུད་རྩིར་གྱུར་པ་དེ་ཉིད། ཁྱིམ་བདག་མགོན་མེད་ཟས་སྦྱིན་གཉིས་པ་
རྒྱལ་བོ་ཇུ་ནང་གིས་རྩེ་གཞུང་ནོར་འཛིན་ཡངས་པའི་དགའ་ཚལ་འདིར་གདན་འདྲེན་
ཞུས་ཏེ་དགེ་ལྡན་བཀྲ་ཤིས་གཡས་སུ་འཁྱིལ་བའི་དགོན་སྡེ་ཆེན་པོ་ ཕྱག་འདེབས་
མཛད་དེ་མདོ་སྨད་ལྷོ་བྱང་རྒྱུད་ཀྱི་དགེ་ལྡན་བསྟན་པའི་གདུགས་དཀར་གྱེན་དུ་
བསྒྲེངས་ཤིང་དགོན་མ་ལག་བརྒྱ་ཕྲག་གི་བསྟན་པའི་ཆུ་བོ་ཀུན་ནས་རྒྱས་པའི་བཀའ་
དྲིན་བསྐྱངས་པས། ལྗོངས་འདིའི་གདུལ་བྱ་རྣམས་ལ་ཕྱོགས་བཅུའི་རྒྱལ་བ་སྲས་དང་
བཅས་པ་ལས་ཀྱང་བཀའ་དྲིན་ཆེ་བ་ཡིན། རང་དགོན་བཀྲ་ཤིས་བདེ་ལེགས་འཁྱིལ་
གྱི་དེ་རིང་དགོས་པ་སྐབས་དོན་གྱི་དབང་དུ་བྱས་ན། ཆོས་སྡེ་འདི་ཉིད་ཀྱི་གདན་ས་
འཛིན་པའི་སྐྱེས་ཆེན་དམ་པ་ཡབ་སྲས་བདུན་ལྡན་བཞུགས་པ་ལས་ཤིང་བཟའ་ཆོས་
གྲགས་ཉི་མ་དཔལ་བཟང་བོ་ཞེས་བསྟན་པའི་དཔུང་གཉེན་རྣམ་འདྲེན་བླ་མ་དེ་ཉིད།
ཡུམ་ཤིང་བཟའ་ཨ་ཆོས་རྡོ་རྗེ་འཆང་ཚུལ་ ཁྲིམས་ཕུན་ཚོགས་མཆོག་གི་ཚ་རྒྱུད་དུ་
གཟུགས་སྐུའི་ཉིན་བྱེད་རབ་ཏུ་གསལ་ནས་འཇིག་རྟེན་ཡངས་པའི་རྒྱན་དུ་བལྟམས།
གཞོན་ནུའི་སྐབས་རྡོ་རྗེ་འཆང་ཉིད་ནས། ཆོས་རྗེ་གསེར་ཁང་རིན་པོ་ཆེའི་ཡོངས་
འཛིན་གྱི་རྣམ་སྤྲུལ་དུ་ངོས་འཛིན་གནང་བ་དང༌། ནོམ་ཆི་མཁན་པོའི་གཟེངས་
བསྟོད་བསྩལ་ནས་སེ་ར་དགོན་བཤད་སྒྲུབ་དར་རྒྱས་གླིང་དུ་རྫོངས་བདའ་མཛད་པས།
དགོན་དེའི་ཁྲི་བསྐྱངས་ཤིང་མཛད་འཕྲིན་ཡར་ལྡན་དུ་འཕེལ་བས་བསྟན་འགྲོའི་དོན་
རླབས་ཆེན་བྱུང་། རྣམ་འདྲེན་བླ་མ་དེ་ཉིད་མི་ཡི་གར་ལ་བརྟེན་པའི་སྐུ་ཕྲེང་རིམ་
བརྒྱུད་གཉིས་དང༌། སོག་ཡུལ་སྐྱེ་འགྲོའི་དཔལ་མགོན་དམ་པར་བྱོན་པ་བློ་བཟང་
ཆོས་གྲགས་བསྟན་པའི་ཉི་མ་སྐུ་ཕྲེང་གཅིག་སྟེ། སྐུ་ཕྲེང་བཞིས་དགོན་གོང་འོག་གི་
465



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཤད་སྒྲུབ་ཀྱི་བསྟན་པ་མི་ཉམས་ཡར་རྒྱས་སུ་མཛད་པས་བཀའ་དྲིན་བླ་ན་མ་མཆིས་
པ་བྱུང་། ཁྱད་པར་སྐུ་ཕྲེང་བཞི་བ་མཆོག་གིས་བཀྲ་ཤིས་འཁྱིལ་དུ་ཐུགས་གཉེར་
གནང་ཞིང་ཕྱོགས་ཡས་མས་ཀྱི་ཁྲི་བསྐྱངས་པ་སོགས་རླབས་ཆེན་འཁོར་ལོ་གསུམ་གྱི་
བྱ་བ་ཡར་ལྡན་དུ་བསྐྱངས་པས་བཀའ་དྲིན་གཞལ་དུ་ག་ལ་ནུས། དེ་རིང་རྣམ་འདྲེན་
ཉི་མ་གཞོན་ནུ་ལྷ་ཡུལ་ནས་མི་ཡུལ་དུ་བྱོན་པའི་གཟའ་སྐར་དུས་སྦྱོར་ཕུན་སུམ་ཚོགས་
པའི་ཉིན་འདིར། མཆོག་སྤྲུལ་མཐོང་བ་དོན་ལྡན་སྐུ་ཕྲེང་ལྔ་བ་ཆེན་པོ་ཁོང་ཉིད་
གདན་སའི་ ཁྲིར་ འབྱོར་བའི་ངོ་མཚར་ རྟེན་འབྲེལ་ བཟང་བོའི་མཛད་ པ་ འདིས།
བདག་ཅག་བུ་སློབ་སྦྱིན་བདག་བཅས་ལ། ས་དང་བོ་རབ་ཏུ་དགའ་བར་འཕོས་པ་ལྟ་
བུའི་དགའ་བ་མངོན་པར་བྱས། ཚོགས་ཡོངས་སུ་དགའ་བས་དར་ཕྱར། སྤྲོ་བས་
དུང་བུས། དད་པས་མངོན་པར་བསྟོད་དེ། གསེར་ཞལ་ཟླ་བའི་དཀྱིལ་འཁོར་དངོས་
སུ་མཇལ་བ་ལ། དགའ་སྟོན་འབྲེལ་གྱི་མཛད་སྒོར། གྲྭ་ཚང་དགེ་འདུན་འདུས་སྤྱི་
ཐུན་མོང་ནས་བཀྲ་ཤིས་རྟགས་ཀྱིས་མཚན་པའི་རབ་དཀར་ལྷ་རྫས་དཀར་བོས་ཐོག་
དྲངས། སྐུའི་རྟེན་དུ་རྒྱལ་བ་ཚེ་དཔག་མེད། གསུང་རྟེན་ཚེ་མདོའི་གླེགས་བམ།
ཐུགས་རྟེན་བྱང་ཆུབ་མཆོད་རྟེན། སྣ་ཚོགས་རྡོ་རྗེས་མཚན་པའི་བཞུགས་གདན་ལ་
ཁྲི་རྒྱབ་ཡོལ་འཛོམས་པ། ཞབས་ཕྱགས། སྐུ་འགག སྐུ་ཤམ། སྐུ་གཟན། གོས་
བེར། དབུ་མནབ་པཎ་ཞྭ་སོགས་ན་བཟའ་ཆ་ཚང་། ཕྱག་རྟེན་དུ། གོས་དང༌།
སྣམ་ཕྲུགས། ཟུང་ཇ། འཁོར་དྲུག མཛོ། མཛོ་མོ། འབྲི་གཡག་བཅས་འབུལ་
ལམ་ཞུ་ལགས་པས། །
སླད་མའི་ཆར་ཡང་གསོལ་བ་འདེབས་པའི་སྙིང་བོ་ནི། ཇི་སྐད་དུ། རྒྱལ་དང་
རྒྱལ་བའི་སྲས་ཀུན་གྱི། །མཛད་པ་རང་གི་རྣམ་ཐར་གྱི། །ཆ་ཤས་ལ་ཡང་རྫོགས་པའི་
ལྕིད། །འགྲོ་ལ་བཀའ་དྲིན་ཆར་དུ་སྙིལ། ། ཞེས་ཞུས་པ་ལྟར། མཆོག་སྤྲུལ་རིན་པོ་
++
466



༄༅ ། །མཎ་བཤད་དང་གསུང་བཤད་སོགས་ཀྱི་སྐོར།
ཆེ་ཉིད་ཀྱི་སྐུ་ཚེ་བསྐལ་བ་རྒྱ་མཚོའི་བར་དུ་བརྟན་པ། ཕྱི་ནང་གསང་གསུམ་གྱི་ཡོན་
ཏན། མཁས་བཙུན་བཟང་གསུམ་གྱི་རྣམ་ཐར། འཆད་རྩོད་རྩོམ་གསུམ་གྱི་ལེགས་
མཛད། འཁོར་ལོ་གསུམ་གྱི་མཛད་འཕྲིན། ཁྱད་པར་སྐྱབས་མགོན་མཆོག་གི་བཀའ་
ལུང་། དམ་ཆོས་སྦྱང་ཞིང་དམ་ཚིག་ལྷག་པར་གཙང་། བཤེས་གཉེན་བཟང་བོ་ཞེས་
པའི་དགོངས་བཞེས་མཛད་འཕྲིན་མཆོག་ཏུ་སྤེལ་ནས་བསྟན་འགྲོའི་དོན་རླབས་ཆེན་
ཐུགས་ནས་མི་འདོར་བ་མཁྱེན་མཁྱེན་ཞེས། ངོ་མཚར་བའི་དགའ་སྟོན་གཏམ་གྱི་
ཕྲེང་བ་དང་འབྲེལ་ནས་ཁྲི་འབུལ་དང་སྐྱབས་འཇུག་ཞུས་པ་ལགས་སོ། །
ཅེས་ཤིང་བཟའ་ནོམ་ཆི་ཐུ་མཁན་རིན་པོ་ཆེ་སྐུ་འཕྲེང་བཞི་པའི་མཆོག་སྤྲུལ་མཐོང་བ་དོན་ལྡན་རྗེ་བློ་བཟང་དམ་
ཆོས་རྒྱ་མཚོ་གདན་སའི་ཁྲིར་འབྱོར་སྐབས། ཤིང་བཟའ་སྐྱེ་མིང་བ་སྐལ་བཟང་ཆོས་ཀྱི་རྒྱལ་མཚན་གྱིས་རང་
ཤོག་མདོ་སྔགས་ཆོས་ཀྱི་དགའ་ཚལ་ནས་བྲིས་པ་དགེ ། །
༄༅། །ཨེ་ཝཾ་ཆོས་འཁོར་གླིང་གི་མཁན་ཁྲིའི་
བཤད་པ་ཐར་འདོད་འཇུག་ངོགས་
ཞེས་བྱ་བ་བཞུགས་སོ། །
༄༅ ། །འོ་ལགས་སོ། ། བཀྲ་ ཤིས་གཡང་ཆགས་གཟའ་སྐར་ཕུན་སུམ་
ཚོགས། །ཕྱོགས་བཅུའི་སངས་རྒྱས་མདུན་གྱི་ནམ་མཁར་བྱོན། །ལྷ་རྣམས་ཆར་
འབེབས་དྲང་སྲོང་ཤིས་པ་བརྗོད། །མཉམ་མེད་ཙོང་ཁ་བ་ཡིས་དགེ་ལེགས་སྩོལ། །
ཅེས་དབྱངས་ཅན་འཕང་འགྲོའི་རྒྱུད་མང་གི་སྒྲ་ལས་ཉེ་བར་དྲངས་པའི་ཤིས་བརྗོད་
སྙན་ཚིག་པདྨ་དཀར་བོའི་ཕྲེང་བས་མདུན་བསུས་ཏེ་ཞུ་བ་ནི། དེ་ཡང་ཇི་སྐད་དུ།
མདོ་རྒྱུད་གཞན་དང་བཤད་སྲོལ་མི་འདྲ་བའི། །ཤིང་རྟའི་སྲོལ་ཆེན་དུས་ཀྱི་འཁོར་
467



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལོའི་རྒྱུད། ཅེས་གསུངས་པ་ལྟར། སྣ་ཚོགས་ཞེས་པ་ཆུ་རྟ་ལོར་བཅོམ་ལྡན་འདས་
མངོན་པར་རྫོགས་པར་འཚང་རྒྱས་པའི་ཕྱི་ལོ་ཉི་མ་ཞེས་པ་ཆུ་ལུག་ལོའི་ནག་པ་ཟླ་བའི་
ཉ་ལ་བྱ་རྒོད་ཕུང་བོའི་རིར་ཤེར་ཕྱིན་གྱི་མདོ་སྡེ་རིན་པོ་ཆེ་གསུངས་པ་དང་དུས་མཉམ་
དུ། དཔལ་ལྡན་འབྲས་དཀར་སྤུངས་པའི་མཆོད་རྟེན་ཆེན་པོར། འོག་ཏུ་ཆོས་
དབྱིངས་གསུང་གི་དབང་ཕྱུག་བདེན་དོན་རྣམ་པ་བཅུ་གཉིས་དང་། སྟེང་དུ་དཔལ་
ལྡན་རྒྱུ་སྐར་གྱི་བདག་པོ་དཀྱིལ་འཁོར་རྣམ་པ་བཅུ་དྲུག་པ་སྤྲོ་བར་མཛད་པའི་དཀྱིལ་
འཁོར་གྱི་གཙོ་བོའི་སྐུར་བཞེངས་ཏེ། ཆོས་རྒྱལ་ཟླ་བ་བཟང་བོ་སོགས་བྱང་ཕྱོགས་ཀ་
ལཱ་བའི་ཆོས་ཀྱི་རྒྱལ་བོ་དགུ་བཅུ་གོ་དྲུག་དང༌། གཞན་ཡང་དག་པའི་དཀྱིལ་འཁོར་
བགྲང་ལས་འདས་པ་རྡོ་རྗེ་དབྱིངས་ཀྱི་དཀྱིལ་འཁོར་ཆེན་པོར་དབང་བསྐུར་ཏེ་དུས་ཀྱི་
འཁོར་ལོའི་རྩ་རྒྱུད་གསུངས་པ་དང༌། ཆོས་རྒྱལ་ཟླ་བ་བཟང་བོས་གླེགས་བམ་ལ་བྲིས་
ཏེ་བྱང་ཕྱོགས་ཤམ་བྷ་ལའི་ཞིང་དུ་སྤྱན་དྲངས་ནས། དུས་ཀྱི་འཁོར་ལོའི་བློས་བསླང་
བཞེངས་ཤིང༌། རྒྱུད་ཀྱི་འགྲེལ་བ་སྟོང་ཕྲག་བཅུ་གཉིས་པ་ལེགས་པར་མཛད། དེ་
ནས་རིམ་པར་ལོ་དྲུག་བརྒྱ་འདས་པ་ན། རིགས་ལྡན་རྒྱལ་བོའི་ཐོག་མ་འཇམ་དཔལ་
གྲགས་པ་བྱོན་ནས་ལོ་བརྒྱ་ཕྲག་གི་བར་དུ་རྩ་རྒྱུད་གསུངས་ཤིང༌། ཁྱད་པར་དྲང་སྲོང་
ཉི་མའི་ཤིང་རྟ་ལ་སོགས་པ་རྣམས་སྨིན་པར་བྱ་བའི་དོན་དུ་བསྡུས་པའི་རྒྱུད་རྒྱལ་
གསུངས་པས་རིགས་ལྡན་ཞེས་པའི་མཚན་གྱི་མེ་ཏོག་གསོལ་བ་དང་། དེའི་རྗེས་སུ་
རིགས་ལྡན་པདྨ་དཀར་བོ་ཁྲིར་ཕེབས་ནས་ལོ་བརྒྱར་རྩ་རྒྱུད་དང་བསྡུས་རྒྱུད་གསུངས་
ཤིང་། འགྲེལ་ཆེན་དྲི་མེད་འོད་མཛད་པ་ཡིན་ནོ། ། དེ་ལྟ་བུའི་དུས་ཀྱི་བར་སྐབས་
ཕུན་སུམ་ཚོགས་པ་ཞིག་ཏུ། པཎ་ཆེན་ ཙིལི་བ་དང་། དུས་ཞབས་པ་ཆེ་བ་སོགས་
ཀྱིས་ཤམ་བྷ་ལའི་ཡུལ་གྲུ་ནས། དབུས་འགྱུར་འཕགས་པའི་ཡུལ་དུ་དུས་ཀྱི་འཁོར་
ལོའི་རྣམ་བཞག་དར་བར་མཛད་ཅིང་། ཤྲཱི་བྷ་དྲ་བྷོ་དྷི་དང་། འབྲོ་ལོ་ཙཱ་བ་ཤེས་རབ་
468



དེ༄༅ ། །མཎ་བཤད་དང་གསུང་བཤད་སོགས་ཀྱི་སྐོར།
གྲགས་སོགས་ལོ་ཙཱ་བ་ཉེར་ལྔ་རིམ་པར་བྱོན་པས་འཁོར་ཡུག་གངས་ཀྱི་ར་བས་བསྐོར་
བའི་ཡུལ་ལྗོངས་འདིར་ཡང་དུས་ཀྱི་འཁོར་ལོའི་བསྟན་པ་དར་བར་མཛད་པ་དང་།
ཡང་དུས་འཁོར་རྭ་ལུགས་སུ་གྲགས་པ་ནི། དུས་ཞབས་པ་ཆེ་ཆུང་ནས། མཉྫ་ཀིརྟི།
བལ་བོ་ས་མན་ཏ་ཐི། རྭ་ཆོས་རབ། རྭ་ཡེ་ཤེས་སེངྒེ། རྭ་འབུམ་སེང་། རྗེ་བཙུན་རྒྱ་
ལོ། རོང་བ་ཤེས་རབ་སེངྒེ། བླ་མ་རྡོ་རྗེ་རྒྱལ་མཚན། བུ་སྟོན་རིན་པོ་ཆེ། དེ་ལས་
གོང་གསུམ་བདེ་ཆེན་པ་ཆོས་ཀྱི་དཔལ་བས་དུས་འཁོར་ཚར་བཅུ་བདུན་གསན་ནས་
མཉམ་མེད་ཙོང་ཁ་བ་ཆེན་པོ་ཡབ་སྲས་ལ་རིམ་པར་བརྒྱུད་པ་ཡིན། དེ་ནས་རིམ་པར་
ཀུན་གཟིགས་ལྔ་བ་ཆེན་པོ་ནས་རྩེའི་རྣམ་རྒྱལ་ར་བར་དུས་ཀྱི་འཁོར་ལོའི་ཕྱག་རྒྱུན་
ངོས་གཙང་ཚུགས་པ་ནས། བྱང་ཕྱོགས་མདོ་སྨད་ཀྱི་ལྗོངས་འདིར་ཡང་། བྱང་རྒྱུད་
དང་ལྷོ་རྒྱུད་ཀྱི་ཡུལ་གྲུ་དུ་མར་གདན་ས་ཆེན་པོ་རྣམས་སུ་དུས་ཀྱི་འཁོར་ལོའི་སྒྲུབ་རྒྱུན་
མང་དུ་བྱུང་ནས་དར་རྒྱས་ཆེ་བར་གྱུར་པ་དང་མཚུངས་སུ། རབ་འབྱམས་རྒྱལ་བ་མ་
ལུས་པའི་མཁྱེན་བརྩེ་ནུས་པའི་མེ་ཏོག་གི་ཚོམ་བུ་གསང་གསུམ་རྒྱན་གྱི་འཁོར་ལོའི་
རིང་བསྲེལ་ངོ་མཚར་མཚན་དཔེའི་ཟ་མ་ཏོག་ཏུ་སྤུངས་པའི་ཡེ་ཤེས་ཀྱི་ཕུང་བོ་ལྷར་
བཅས་འཇིག་རྟེན་ཡོངས་ཀྱི་གཙུག་གི་ཅོད་པན་གྱིས་མངོན་པར་བཏུད་པ། ཀུན་
གཟིགས་ཡེ་ཤེས་ཀྱི་ཉི་མ་ཆེན་པོ་སྐྱབས་གཅིག་མཐོང་བ་དོན་ལྡན་ཁྲི་ཆེན་ཆོས་ཀྱི་རྒྱལ་
བོ་དྷ་ཛ་སེང་ཧ་དཔལ་བཟང་བོ་མཆོག་ནས་བསྟན་པ་དང་འགྲོ་བའི་དོན་ཐུགས་ལ་
དགོངས་ཏེ། མདོ་སྨད་ཞྭ་སེར་བསྟན་པའི་འབྱུང་གནས། སྟག་ཚང་དཔལ་གྱི་ལྷ་མོ་
དགའ་ལྡན་བཤད་སྒྲུབ་པད་དཀར་གྲོལ་བའི་གླིང་ཆེན་པོ་ཕྱག་འདེབས་མཛད་དེ།
བྱང་ཕྱོགས་མུན་པའི་གླིང་འདིར་དམ་པའི་ཆོས་ཀྱི་སྣང་བས་ཁྱབ་པར་མཛད་པ་དང་།
དེ་ཡང་མདོ་སྔགས་ཟུང་འབྲེལ་གྱི་བསྟན་པ་ཉིན་མོའི་སྣང་བ་བཞིན་རྒྱས་པར་བྱས་ཏེ།
སྐལ་ལྡན་གྱི་གདུལ་བྱ་རྣམས་རྣམ་བྱང་ཞི་བ་བདུད་རྩིའི་བདེ་ལམ་ཡངས་པོར་སྨིན་
469



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཅིང་གྲོལ་བར་མཛད་པ་ནི། བླ་ན་མེད་པའི་ཕྱག་རྗེས་བསམ་ལས་འདས་པ་ལགས་ལ།
ཡང་སྒོས་སུ། མགོན་པོ་གང་གི་སྐུ་ཕྲེང་བཞི་བ་ཆེན་པོ་དོན་གྱི་སླད་དུ་མཚན་ནས་
སྨོས་ཏེ་མཚན་བརྗོད་པར་དཀའ་བ་སྐྱབས་མགོན་ཐམས་ཅད་མཁྱེན་པ་རྗེ་བཙུན་བློ་
བཟང་བསྟན་འཛིན་སེངྒེ་དཔལ་བཟང་བོ་སྲིད་གསུམ་མཚུངས་པ་མེད་པའི་སྡེས་
དགུང་ལོ་ཉེར་བརྒྱད་བཞེས་པ་རབ་རྒྱལ་ཆུ་ཡོས་ལོར་དཔལ་དུས་ཀྱི་འཁོར་ལོའི་གྲྭ་ཚང་
ཨེ་ཝཾ་ཆོས་འཁོར་གླིང་ཕྱག་འདེབས་མཛད་ཅིང་། འདུས་སྡེ་གསར་འཛུགས་ཀྱི་ཐོག་
མར་བྱིས་པ་ལྟར་འཇུག་གི་དབང་བདུན་དང་། གོང་མ་གོང་ཆེན་སོགས་ཀྱི་དབང་
བཅས་དགྱེས་བཞིན་བསྩལ་ཅིང༌། ཆོས་ཁྲི་བྱིན་གྱིས་བརླབས་ཏེ་དུས་ཀྱི་འཁོར་ལོའི་
མཁན་ཁྲི་གསེར་རིའི་ཕྲེང་བ་ལྟར་རིམ་པར་བྱོན་པ་ཡིན། ད་ལྟ་རང་ཅག་རྣམས་ཀྱི་མེ་
ཏོག་ཕོག་པའི་ལྷ་སྐལ་གཅིག་བུ་སྐྱབས་མགོན་ལྔ་བ་ཆེན་པོ་སྲིད་ཞིའི་གཙུག་རྒྱུན་རྗེ་
བཙུན་བློ་བཟང་རྣམ་རྒྱལ་ལུང་རིགས་སེངྒེ་དཔལ་བཟང་བོ་མཆོག་ནས། ཡང་དར་
བསྟན་པའི་སྐབས་འདིར་དུས་འཁོར་གྲྭ་ཚང་སླར་གསོའི་མཛད་སྒོ་དང་མཐུན་པར་
བཀའ་ལུང་ཉམས་པ་མེད་པའི་རི་མོ་གཙུག་རྒྱན་དུ་སོན་པ་ལ་བརྟེན་ནས། དེ་རིང་
གཟའ་སྐར་འཕྲོད་སྦྱོར་ཕུན་སུམ་ཚོགས་པ་འདི་ལ་ཆོས་ཁྲིར་བཀོད་པའི་ཁྲི་སྟོན་དུ།
དགེ་འདུན་འདུས་པ་རྒྱ་མཚོའི་ཚོགས་ལ། དངོས་འབྱོར་གྱི་འབུལ་བ་བ་སྤུའི་ཉག་མ་
ལྟར་ཕྲ་རུང་། བདག་ཅག་གི་བསོད་ནམས་ཀྱི་ཕུང་བོ་རྫོགས་པའི་ཕྱིར་དང་ལེགས་
ལམ་རྟེན་འབྲེལ་མཚོན་པ་ཙམ་ཡིན་པས། ཐུགས་དགྱེས་པས་སྐྱབས་འཇུག་གནང་
བ་དང་། ཁྱད་པར་དུ་ཞུ་བའི་སྙིང་བོ་ནི། རྒྱལ་དབང་ཡབ་སྲས་དང་སྐྱབས་མགོན་
ཐམས་ཅད་མཁྱེན་པའི་སྐུ་ཚེ་ཞབས་པད་སྲིད་མཐའི་བར་དུ་བརྟན་ཅིང་མཛད་འཕྲིན་
འོད་སྣང་དཀར་པོས་ས་གསུམ་དུ་ཁྱབ་པར་འགྱུར་བ་དང་། ཀུན་མཁྱེན་སྨྲ་བའི་
སེངྒེའི་རིང་ལུགས་ལེགས་གསུང་མཉམ་མེད་ཀུན་བཟང་ཞིང་གི་ཉི་མ་བགྲང་ཡས་བློ་
470



༄༅ ། །མཎ་བཤད་དང་གསུང་བཤད་སོགས་ཀྱི་སྐོར།
གྲོས་མུན་སེལ་དུ་རྟག་པར་འབར་བ། གངས་རིའི་ལྗོངས་ན་གཅིག་བུ་ཟླ་བྲལ་སེངྒེ་
དཀར་མོའི་བརྟུལ་ཞུགས་ཀྱིས་མངོན་པར་རྒྱལ་བ། དཔྱད་གསུམ་རྣམ་དག་འཆད་
རྩོད་རྩོམ་པའི་ང་རོ་མི་འཇིགས་གདོང་ལྔ་འབར་བའི་གད་རྒྱངས་སུ་སྒྲོགས་པ་ལ་མཐུ་
དཔུང་བསྐྱེད་དེ། མཁྱེན་གཏེར་སྨྲ་བའི་ཉི་མ་བློ་བཟང་རྒྱལ་བའི་བཞེད་སྲོལ་གསེར་
ས་ལས་སྦྲམ་གྱི་ལྷུན་པོ་ནམ་ཡང་མི་གཡོ་ངན་རྟོག་རླུང་གི་ཟིལ་གནོན་དུ་འགྱིང་བ་དམ་
པའི་སྐྱེས་བུ་ཇི་སྙེད་མཆིས་པ་རྣམས་སྐུ་ཚེ་བརྟན་ཅིང་མཛད་འཕྲིན་རྒྱས་པ། ཡངས་
པའི་འཇིག་རྟེན་གྱི་ལྗོངས་སུ་དགེ་འདུན་འདུས་པའི་སྡེ་མཆོག་གུར་གུམ་ལྷུན་པོའི་
མཆེད་ཟླར་རྒྱས་ཤིང་། གནས་འདིའི་འདུས་སྡེ་ཐུགས་མཐུན་ཁྲིམས་གཙང་གི་ངོས་
འཁོར་ལོ་གསུམ་གྱི་མཛད་བཟང་ཡར་ངོའི་ཟླ་ལ་འགྲན་པ་དང༌། བདག་ཀྱང་ཆོས་
ཁྲིའི་འཆད་ཉན་གྱི་བྱ་བ་གེགས་མེད་ལྷུན་གྱིས་འགྲུབ་པའི་སྐྱབས་འཇུག བླ་མ་དགེ་
འདུན་ཆོས་སྲུང་དང་བཅས་པས་ཐུགས་དམ་རྡོ་རྗེའི་གུར་ཁང་ནས་འདོར་མེད་བརྩེ་
གཟིགས་གནང་བ་ཐུགས་ལ་དགོངས་རྒྱུ་དང་། གཞན་ཡང༌། ཕུན་སུམ་ཚོགས་པའི་
དགེ་འདུན་པ་རྣམས་ཀྱི་བསྔོ་བའི་མཐུན་འགྱུར་དང་སྨོན་ལམ་གྱི་དབང་བོར་ཐུགས་ལ་
ཞེས་པ་འདི་ནི་ཤིང་བཟའ་སྐལ་བཟང་ཆོས་ཀྱི་རྒྱུན་མཚན་གྱིས་སྦྱར་བའོ། །
༄༅། །ཐོས་པའི་ཕན་ཡོན་བརྗོད་པ་ལེགས་ལམ་
གསལ་བྱེད་ཅེས་བྱ་བ་བཞུགས་སོ། །
༄༅ ། །རྒྱལ་སྲས་ཆེན་པོ་ཞི་བ་ལྷས། དལ་འབྱོར་འདི་ནི་ཤིན་ཏུ་རྙེད་པར་
དཀའ། ། སྐྱེས་བུའི་དོན་སྒྲུབ་ ཐོབ་པར་གྱུར་པ་ལ། །གལ་ཏེ་འདི་ལ་ཕན་པ་མ་
471
ན་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བསྒྲུབས་ན། །ཕྱིས་འདི་ཡང་དག་འབྱོར་བར་ག་ལ་འགྱུར། ། ཞེས་ཚིག་རྐང་དང་
བོས་ད་རེས་ཐོབ་པའི་དལ་འབྱོར་འདི་རྙེད་དཀའ་བར་གསུངས། ཚིག་དེའི་དོན་གོ་
སླ་ཡང༌། རང་རྒྱུད་ལ་བསྐོར་ནས། ངས་ད་རེས་དལ་འབྱོར་གྱི་རྟེན་ལན་གཅིག་ཙམ་
རྙེད་པ་ལས་སླར་འདི་འདྲ་ཡང་ཡང་རྙེད་དཀའ་ཚུལ་སྒོ་སྣ་ཚོགས་ནས་དྲན་ཏེ་སེམས་
སྟེང་ནས་བསམ་དགོས། ད་ལྟ་རྒྱལ་ཁམས་ན་མི་དུང་ཕྱུར་བཅུ་ཕྲག་མང་བོ་ཡོད་གི
སླར་རྙེད་མོད་སྙམ་ན་ཐང་ར། དེ་འདྲ་ཡོད་པས་གོ་མི་ཆོད། དལ་འབྱོར་ཞེས་པའི་
དོན་ཡང་མི་ལུས་བླངས་ཙམ་པ་ཞིག་ལ་གོ་རྒྱུ་མ་རེད། དལ་བ་བརྒྱད་དང་འབྱོར་བ་
བཅུ་ཚང་དགོས། རང་གི་རྒྱུ་བསྒྲུབས་ཡོད་ན་རྙེད་རྒྱུ་རེད་དེ། མེད་ན་དལ་འབྱོར་
ཐོབ་རྒྱུ་དཀའ་བ་སེམས་སྟེང་ལ་བླངས་ནས་གསོན་ཉམས་ཅན་གྱིས་མཉན་དགོས།
དེའི་སྟབས་ཀྱིས་བླ་མ་འཇམ་པའི་དབྱངས་ལ། ཚ་ཕྲུག་ལྷུན་གྲུབ་ཀྱིས། ཆོས་ཕྲན་བུ་
ཞིག་ཨེ་ཡོང་བལྟ་ན་ཅི་བྱེད་དགོས་ཞུས་པས། དལ་འབྱོར་འདི་ནི་ཤིན་ཏུ་རྙེད་པར་
དཀའ། ། ཞེས་སོགས་ཀྱི་ཤོ་ལོ་ཀ་འདི་ཉི་མ་རེ་ལ་བརྒྱ་རེ་སྐྱོར་གསུངས། དོན་རྟག་
པར་ཚིག་དེའི་དོན་ལ་བསམ་བློ་ཐོངས་ཞེས་པའི་དོན་རེད། རང་རེས་བརྒྱ་སྟོང་
བཟླས་ཀྱང༌། དོན་ལ་བསམ་རྒྱུ་གསོན་ཉམས་ཅན་མི་ཡོང་བ་འདིས་སེམས་ལ་ཡར་
སྐྱེད་མི་འོང་བ་རེད། བློ་སྐྱེད་ཞེས་པའང་སྔར་གོ་མ་མྱོང་བ་ཐོས་པའི་དོན་མ་རེད།
དེས་ན་ཤོ་ལོ་ཀ་འདིས་རྒྱུའི་སྒོ་ནས་རྙེད་དཀའ་འཆད་ཅེས་རྒྱལ་ཚབ་རིན་པོ་ཆེས་
གསུངས། ཚིག་རྐང་གཉིས་པའི་སྐྱེས་བུ་ཞེས་པ་འཇིག་རྟེན་ན་དེ་བུ་བཟང་། དེ་བུ་
ཞིག་རེད་ཟེར་བ་ལྟར་སྐྱེས་བུའི་སྐད་དོད་བུ་རུ་ཥ་ཞེས་པ་ནུས་པ་དང་ལྡན་པ་ལ་
འཇུག་པས། ནུས་པ་ཅི་ཡོད་ན་རྟེན་འདིའི་སྟེང་ནས་ཚེ་ཕྱི་མའི་མཐོ་རིས་དང་།
ཉན་རང་དགྲ་བཅོམ་ཙམ་དུ་མ་ཟད། སེམས་སྐད་ཅིག་མ་གཅིག་གིས་རྫོགས་པའི་
སངས་རྒྱས་ཀྱང་སྒྲུབ་ནུས། སེམས་སྐད་ཅིག་མ་གཅིག་གིས་ངན་སོང་ལས་ཐར་
472



༄༅། །མཎ་བཤད་དང་གསུང་བཤད་སོགས་ཀྱི་སྐོར།
ཐབས་མེད་པ་ཞིག་བྱེད་ཀྱང་ནུས་པས། དགེ་སྡིག་གང་བྱེད་ཀྱང་སྟོབས་ཆེ། དེས་ན་
སྐྱེས་བུའི་མངོན་པར་འདོད་པའི་དོན་མངོན་མཐོ་ངེས་ལེགས་སམ་དམ་པའི་ཆོས་
གང་དོན་དུ་གཉེར་ཀྱང་ཚེགས་མེད་པར་སྒྲུབ་ནུས་པའི་རྟེན་ཐོབ་པ་ངོ་ཤེས་དགོས་
པར་བསྟན། ད་ལྟ་འཛམ་གླིང་སྟེང་ནས་བཤད་ན། མིར་སྐྱེས་པའི་དོན་གྱི་མཐོང་
ཚུལ་དང༌། འཇིག་རྟེན་ལྟ་ཚུལ་བཤད་ནི་རེད། དེས་ན་ང་ཚོའི་མིར་སྐྱེས་པའི་དོན་གྱི་
མཐོང་ཚུལ་དེ་འདྲ་ཡིན། འཇིག་རྟེན་པ་ཡིན་ན་ཚེ་འདིའི་དགྲ་འདུལ་གཉེན་སྐྱོང་
དང་། གོ་ས་མཐོ་བ། རྒྱུ་ཕྱུག་པོ་ཡོང་བ། སྡོད་གནས་སྐྱིད་པ། ཚོར་བ་བདེ་བའི་
རིགས་ལ་སྤྱོད་ཅི་ཐུབ་བྱེད་པ་ཁ་རྗེ་དབང་ཐང་འཚོལ་བ་སོགས་བྱས་ནས་མིའི་ལུས་
རྟེན་ལ་སྙིང་བོ་ལེན་པར་རློམ་པ་རེད། ང་ཚོ་ཆོས་པ་ཞིག་ཡིན་ན། སྤྱོད་འཇུག་ལས།
གལ་ཏེ་འདི་ལ་ཕན་པ་སོགས་ཞེས་རྐང་བ་ཕྱི་མ་གཉིས་ཀྱིས་རྟེན་འདིའི་སྟེང་ནས་
གནས་སྐབས་ཀྱི་བདེ་བ་ཙམ་མ་ཡིན་པར་རང་གཞན་ཀུན་ལ་གཏན་དུ་ཕན་པའི་ཆོས་
རྣམ་དག་ཅིག་མྱུར་དུ་མ་བསྒྲུབས་པར། དལ་བའི་རྟེན་བཟང་འདི་ཉིད་ལག་ནས་
ཤོར་ན་སླར་འདི་འདྲ་ལག་ཏུ་ཆུད་པ་དཀའ་སྙམ་དུ་བསམ་དགོས་པ་ལོས་ཤེས། དགེ་
སྦྱོར་ཕྲན་བུ་རེ་ལ་འབད་ཀྱང་སྐྱེད་མི་ཐོན་པ། བསམ་བློ་མ་བཏང་བས་ལན་པ་རེད།
བླ་མ་འཇམ་པའི་དབྱངས་ཀྱིས། འདིའི་རྐང་བ་དང་བོས་རྟེན་འདི་འདྲ་རྙེད་དཀའ་
བས་སྙིང་བོ་ལེན་དགོས་ཞེས་ཆོས་སྒྲུབ་དགོས་པ། རྐང་བ་གཉིས་པས་སྒྲུབ་ནུས་པ།
ཕྱི་མ་གཉིས་ཀྱིས་ཚེ་འདིར་སྒྲུབ་དགོས་པ་དངོས་སུ་བསྟན་ནས། ཚེ་ཚད་མི་ཤེས་པས་
ན་ད་ལྟ་ཉིད་དུ་སྒྲུབ་དགོས་པ་ཤུགས་ལ་བསྟན། དོན་གྱིས་སང་ཉིན་དང་། འཇིག་
རྟེན་ཕྱི་མ་གཉིས་ཀྱི་གང་སྔ་མི་ཤེས་པས། ད་ལྟ་ཉིད་དུ་ཆོས་བྱེད་པར་ཐག་བཅད་པ་
ཡང་ཚང་བས། དལ་འབྱོར་རྙེད་དཀའ་དང་། འཆི་བ་མི་རྟག་པའི་ཆོས་སྐོར་གཉིས་
ཀ་འུབ་ཀྱིས་འདུས་པས་ན། ཞལ་གསལ་བ་དང་། རིགས་པའི་སྒྲུབ་བྱེད་མང་བའི་
ག་
473



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གསུང་ཚིག་འདི་འདྲ་སྐྱོར་སྦྱང་བྱས་ནས་ཡང་ཡང་དཔྱད་དགོས་པར་གསུངས་པ་རེད།
དེ་ལྟར་དལ་འབྱོར་གྱི་མི་ལུས་ཐོབ་ནས་འཆི་བདག་གི་བདུད་ཀྱིས་མ་བཅོམ་པར།
ཆོས་ཁྱད་འཕགས་འདི་འདྲ་ལ་ཐོས་བསམ་བྱེད་རྒྱུ་བྱུང་བས་ལེགས་སྙམ་པའི་དད་པ་
དང་སྤྲོ་བ་བསྐྱེད་ནས་ཆོས་ཉན་དགོས། ཉན་པའི་ཕན་ཡོན་ཡང་། ཐོས་པའི་ཚོམས་
ལས། ཐོས་པས་ཆོས་རྣམས་ཤེས་པར་འགྱུར། །ཐོས་པས་སྡིག་ལས་ ལྡོག་པར་
འགྱུར། །ཐོས་པས་དོན་མ་ཡིན་པ་སྤོང་། །ཐོས་པས་མྱ་ངན་འདས་པ་ཐོབ། །
ཅེས་པའི་རྐང་བ་དང་བོས་ཐོས་པ་བྱས་པས་བླང་དོར་གྱི་གནས་རྣམས་ཤེས་པར་
འགྱུར་ཞེས་སྤྱིར་བསྟན་ནས། ལྷག་མ་གསུམ་སྒྲུབ་ཕྱོགས་ནས་བཤད་ན། བསླབ་པ་
གསུམ་རྒྱུད་ལ་སྐྱེ་བའི་ཕན་ཡོན་སྟོན་ཏེ། འདུལ་བའི་སྡེ་སྣོད་ལ་ཐོས་པ་བྱས་པས་ལྷག་
པ་ཚུལ་ཁྲིམས་ཀྱི་བསླབ་པ་རྒྱུད་ལ་སྐྱེ། མདོ་སྡེའི་སྡེ་སྣོད་ལ་ཐོས་པ་བྱས་པས་ལྷག་པ་
ཏིང་ངེ་འཛིན་གྱི་བསླབ་པ་རྒྱུད་ལ་སྐྱེ། མངོན་པའི་སྡེ་སྣོད་ལ་ཐོས་པ་བྱས་པས་ལྷག་པ་
ཤེས་རབ་ཀྱི་བསླབ་པ་རྒྱུད་ལ་སྐྱེ། དགག་ཕྱོགས་ནས་བཤད་ན། དང་བོ་ལས་ཀྱི་ཀུན་
ནས་ཉོན་མོངས་པ་དང་། གཉིས་པས་ཉོན་མོངས་པའི་ཀུན་ཉོན། གསུམ་པས་སྐྱེ་
བའི་ཀུན་ཉོན་སྤོང་བར་བསྟན་ལ། སྐྱེས་རབས་ལས། གང་ཞིག་ཐོས་པས་ཡིད་ནི་
དད་གྱུར་ནས། ། ཞེས་པ་ནས། རང་གི་ཤས་ཀྱང་དེ་ནི་ཉོ་བའི་རིགས། ། ཞེས་
རྟག་ངུའི་རྣམ་ཐར་བཞིན་དང་། ཐོས་པའི་རྗེས་འཇུག་སྒྲུབ་པ་སྙིང་བོར་བྱེད། །སྐྱེ་
བའི་རྫོང་ལས་ཚེགས་ཆུང་ ཐར་བར་འགྱུར། ། ཞེས་རྟེན་འབྲེལ་ཡན་ལག་བཅུ་
གཉིས་ཀྱི་ནང་གི་བཅུ་གཅིག་པ་སྐྱེ་བ་ནི་འཁོར་བའི་རྫོང་ལྟ་བུ་ཡིན་ལ། མང་དུ་ཐོས་
པའི་དོན་སྒྲུབ་པ་ལ་གཞོལ་བས་དེ་ལས་ཐར་བར་འགྱུར་བའི་དོན་དུ་ཡིན་པར་
གསུངས། ཡང་ཐོས་པའི་རྗེས་འཇུག་སོགས་རྐང་བ་དང་བོས་གསུང་རབ་ལ་ཐོས་པ་
ཚད་ལྡན་བྱས་ན། མཐར་སྒྲུབ་པ་ལ་ངེས་པར་གཞོལ་བ་ཞིག་འོང་བ་དང་། སྐྱེ་བའི་
474



༄༅། །མཎ་བཤད་དང་གསུང་བཤད་སོགས་ཀྱི་སྐོར།
རྫོང་སོགས་རྐང་བ་གཉིས་པས་རྒྱལ་བོའི་ཁྲིམས་ཀྱི་རྫོང་ལས་ཐར་ཅི་ཐུབ་བྱེད་པ་ལྟར།
སྐྱེ་བའི་རྫོང་ལས་ཐར་བ་ལ་འབད་དགོས་པའམ། ཡང་ན་རྫོང་བཙན་པོ་ལ་བརྟེན་
ནས་ཕ་རོལ་གྱི་དཔུང་ཕམ་པར་བྱེད་པ་ལྟར། དལ་འབྱོར་གྱི་སྐྱེ་བ་ལ་བརྟེན་ནས་ཉོན་
མོངས་པའི་དགྲ་ཚེགས་ཆུང་ངུས་ཕམ་པར་ནུས་པའི་དོན་དུ་ཀློང་རྡོལ་བླ་མ་རིན་པོ་
ཆེས་གསུངས་པ་རེད། མགོན་པོ་ཀླུ་སྒྲུབ་དང་དབྱིག་གཉེན་གྱིས་སྡུད་པ་ཞལ་འདོན་
མཛད་པའི་ཉེ་འཁོར་གྱི་ཕུག་རོན་ཤི་ནས་སྐྱེ་བ་དྲན་ཏེ་ཕྱིས་སློབ་དཔོན་ཀླུ་བྱང་དང་།
བློ་བརྟན་དུ་གྱུར་པའི་གཏམ་རྒྱུད་ཡོད་པ་བཞིན་ཡིན། མི་ལ་ལས་ཆོས་ཐོས་ནས་སུ་ལ་
འཆད་ཟེར་བ་ཐོས་པའི་ཕན་ཡོན་མ་ཤེས་པ་རེད། ཕར་འཆད་པ་ཙམ་ལ་བསམ་ན་
དོན་མེད། འཆད་ཉན་ཙམ་དུ་མ་ཟད་རྩོད་པ་དང་འདོན་པ་ཐོས་ན་ཕན་ཡོན་ཡོད་
པས། ཆོས་ཉན་པ་དང་འཛིན་སྐྱོར་སྦྱང་ཀློག་པ་སོགས་གང་གི་སྐབས་སུ་ཡང་ཕན་
ཡོན་དྲན། རང་ལ་འདོན་རྒྱུ་མེད་ཀྱང་ཆོས་སྒྲ་ལྷང་ལྷང་གྲགས་པ་རྣ་བར་ཉན་ནས་
དགའ་སྤྲོ་བསྐྱེད་དགོས། རང་གིས་རྩོད་པའམ་གཞན་གྱིས་རྩོད་པར་ཡིན་མིན་གྱི་
རྟོག་དཔྱོད་ཞུགས་ཏེ་འཐད་མི་འཐད་ཀྱི་དགག་སྒྲུབ་ཀྱི་རིགས་པ་ཡིད་ལ་དྲན་ན་ལོག་
རྟོག་མང་བོ་ཁེགས་འགྲོ། དུས་ཐམས་ཅད་དུ་གསུང་རབ་ཀྱི་དོན་དང་བླང་དོར་གྱི་
གནས་ལ་དཔྱད་པ་ཞུགས་ནས་སྤང་བླང་དང་ཆོས་ཀྱི་འདུ་ཤེས་རྒྱུན་དུ་འཇུག་པ་དེའི་
མིང་ལ་ཆོས་པ་ཟེར། ཀློང་རྡོལ་བླ་མ་རིན་པོ་ཆེས་མཚན་ཉིད་པ་འབྲིང་དང་རི་ཁྲོད་པ་
རབ་གཉིས་མཉམ་གསུངས། དེའི་དོན་ལ་མཁས་པ་སོ་སོས་དོགས་གཅོད་བྱས་ནས།
སྤྱིར་ཐོས་བསམ་སྒོམ་གསུམ་གྱི་གོང་མ་སྒོམ་ཡིན་ཀྱང་། བླང་དོར་གཏན་ལ་འབེབས་
པ་ཡེ་ཤེས་ཀྱི་ཚོགས་དང་ཕྱག་མཆོད་མཎྜལ་སོགས་བསོད་ནམས་ཀྱི་ཚོགས་ཡིན་པས།
དེ་ལ་དགོངས་པ་ཡིན་ཚུལ་གསུངས་ནི་རེད། ཐ་ན་ཁ་དོག་དཀར་དམར་སྤྱི་བྱེ་བྲག་ལྟ་
བུ་ལ་ལེགས་པར་དཔྱད་པས་སྐད་ཅིག་རེ་རེ་ལ་ཡང་རྣམ་མཁྱེན་གྱི་ཉེར་ལེན་མང་བོ་
475



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རང་རྒྱུད་ལ་བསྐྲུན་པས་ན། མཚན་ཉིད་ཀྱི་དཔྱད་པ་འདི་ལྷག་པར་ཕན་ཡོན་ཆེ།
རྣམ་མཁྱེན་དང་སངས་རྒྱས་ཞེས་པའི་སྒྲ་རྣ་བས་ཐོས་པའང་ཤིན་ཏུ་དཀོན་པས་ན།
སོ་སོར་ཐར་བའི་མདོ་ལས། སངས་རྒྱས་ཞེས་བྱའི་སྒྲ་འདི་ཡང་། །འཇིག་རྟེན་དག་
ན་རབ་ཏུ་དཀོན། ། ཞེས་གསུངས་པ་ལྟར་རེད། ཐུགས་སྲས་ངག་དབང་བཀྲ་ཤིས་
པས། དྲུག་སྒྲ་བརྩིས་ཏེ་རྣམ་མཁྱེན་ལན་རེ་བརྗོད་ན་བསྐལ་བ་མང་བོའི་སྡིག་སྒྲིབ་
འདག་པས་སངས་རྒྱས་ཀྱི་མཚན་བརྗོད་པ་ལས་ལྷག རྣམ་མཁྱེན་ཞེས་པ་སངས་རྒྱས་
ཀྱི་སྙིང་བོ་ཡིན་གསུངས། སངས་རྒྱས་ཀྱི་ཐུགས་རྣམ་པ་ཐམས་ཅད་མཁྱེན་པའི་ཡེ་
ཤེས་སྔགས་ཀྱི་གདངས་སུ་ཤར་བ་ལ་སྙིང་བོ་དང་ཉེ་སྙིང་ཟེར། དེ་ལ་བརྗོད་བྱ་དོན་གྱི་
སྙིང་བོ། རྗོད་བྱེད་ཚིག་གི་སྙིང་བོ་གཉིས་སུ་ཕྱེ་བ་རེད། དེ་ལྟར་ཆོས་ཐོས་པ་ལ་ཕན་
ཡོན་དེ་ལྟར་ཡོད་པས་ན། རང་གི་སེམས་རྒྱུད་ཀྱི་ཀུན་སློང་བཅོས་པ་གལ་ཆེ། རྩ་བ་
ཀུན་སློང་བཅོས་ན་ལུས་ངག་སེམས་ཀྱི་རྗེས་འབྲང་ཡིན་པས་དགེ་བ་ལ་བཀོལ་ཐུབ།
བླང་དོར་གྱི་གནས་ཤེས་པའི་ཆེད་ཐོས་བསམ་བྱེད་པས་ན། བླང་དོར་གནས་ལ་ཀུན་
ནས་འཐོམ་པའི་མུན། ། x ཐོས་པ་བྱས་ཏེ་ཆོས་ཀྱི་དོན་ལ་ཚུལ་བཞིན་དུ་སེམས་པ་
དང༌། དེ་ཉིད་སྤྱོད་ལམ་ཀུན་ཏུ་འདྲིས་པར་བྱེད་པ་སྒོམ་ཡིན། སྒོམ་ཞེས་པ་སྒོམ་
ཐག་བརྒྱབ་ནས་འདུག་ག་ལ་དགོས། རྒྱན་ལས། ཡང་དང་ཡང་དུ་ སེམས་པ་
དང་། །འཇལ་དང་ངེས་རྟོགས་སྒོམ་པའི་ལམ། ། ཞེས་མཐོང་ལམ་གྱིས་མངོན་
སུམ་དུ་རྟོགས་ཟིན་ཡང་ཡང་གོམས་པར་བྱེད་པ་ལ་སྒོམ་ལམ་དང༌། གོམས་པའི་ལམ་
ལ་ཡང་སྐབས་འགར་བསྒྱུར་བས་ཡང་ཡང་གོམས་པར་བྱེད་པ་དཔྱད་སྒོམ། སྒོམ་ལ་
དཔྱད་འཇོག་གཉིས་ཡོད་པས་གསུང་རབ་ཐམས་ཅད་འཇོག་སྒོམ་གྱི་རྒྱུར་བརྒྱུད་ནས་
འདུ་མོད་ཀྱང་དངོས་སུ་མི་འདུ། དཔྱད་སྒོམ་གྱི་ནང་དུ་དངོས་སུ་འདུ་ནས་འོང་།
ཉམས་རྟོགས་ཀྱི་གཞི་ཐོས་བསམ་ཡིན་པས། སྒྲ་དོན་གྱི་སྤྱི་ལ་བརྟེན་ནས་འདུས་བྱས་
476



༄༅ ། །མཎ་བཤད་དང་གསུང་བཤད་སོགས་ཀྱི་སྐོར།
རྣམས་སྐད་ཅིག་གིས་འཇིག་པའི་ཚུལ་ལ་སྒོ་སྣ་ཚོགས་ནས་དཔྱད་དེ། མི་རྟག་པའི་
རྣམ་པ་ཡིད་ལ་ཤར་བ་བརྗེད་དུ་མ་བཅུག་པར་སེམས་ངོར་འདྲེས་ནས་བསྡད་པ་ལ་
འཆི་བ་མི་རྟག་པའི་རྟོགས་པ་རྙེད་པ་ཟེར་བ་ཡིན། །
༄༅། །འཆད་རྩོད་རྩོམ་གསུམ་གྱི་རྣམ་གཞག་
ཐར་ལམ་གསལ་བའི་སྣང་བ་ཞེས་
བྱ་བ་བཞུགས་སོ། །
༄༅། །དེ་ཡང་མདོ་ལས། སྡུག་བསྔལ་དག་ནི་ཐམས་ཅད་དང་། །སྒྲིབ་
ཀུན་སེལ་བྱེད་དམ་པའི་ཆོས། ། ཞེས་གསུངས་པ་ལྟར། དམ་པའི་ཆོས་ཞེས་བྱ་བ་
ནི་གང་ཞིག་སྤྱད་ཅིང་ཉམས་སུ་བླངས་ན། སྡུག་བསྔལ་དང་སྒྲིབ་པ་ཐམས་ཅད་ཟད་
པའི་ཐབས་སུ་གྱུར་པ་ལ་གསུངས་ཤིང་། སྤྱིར་ཆོས་ཞེས་པ། རྣམ་བཤད་རིག་པར།
ཆོས་ནི་ཤེས་བྱ་ལམ་དང་ནི། །མྱ་ངན་འདས་དང་ཡིད་ཀྱི་ཡུལ། །བསོད་ནམས་ཚེ་
དང་གསུང་རབ་དང་། །འབྱུང་འགྱུར་ངེས་དང་ཆོས་ལུགས་ལའོ། ། ཞེས་དོན་བཅུ་
ལ་འཇུག་པར་གསུངས་པ་དང་། བཅུ་བ་ཆོས་ལུགས་ལ་འཇུག་པ་ནི་གཤིན་པོ་ལ་
མཚུན་འཐོར་བྱེད་པ་ལ་ཡུལ་ཆོས་སམ་ཡུལ་གྱི་ཆོས་ལུགས་ཞེས་པ་ལྟ་བུ་ཞེས་གསུངས་
ཤིང་། སྤྱིར་ཆོས་ཀྱི་སྐད་དོད་དྷརྨ་ཞེས་པ། འཛིན་པའམ་འཆང་བ་ལ་འཇུག་པས།
འཛིན་པའི་དོན་དུ་བཤད་ཚུལ་ནི། དང་བོ་ཤེས་བྱའི་ཆོས་ནི་རང་གི་མཚན་ཉིད་
འཛིན། གཉིས་པ་ལམ་ཡང་དག་པའི་ལྟ་བ་ནི་ལོག་པར་ལྟ་བའི་གོལ་ས་ལས་འཛིན།
གསུམ་པ་མྱང་འདས་ནི་འཁོར་བར་ལྟུང་བ་ལས་འཛིན། བཞི་བ་ཡུལ་ནི་ཡིད་འཛིན།
477



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལྔ་བ་བསོད་ནམས་ནི་ངན་འགྲོར་འགྲོ་བ་ལས་འཛིན། དྲུག་པ་ཚེ་ནི་རིས་མཐུན་
འཛིན། བདུན་པ་གསུང་རབ་ནི་བརྗོད་དོན་ཕྱིན་ཅི་མ་ལོག་པར་འཛིན། བརྒྱུད་པ་
འབྱུང་འགྱུར་ནི་མ་འོངས་པ་འཛིན། དགུ་བ་ངེས་པ་ནི་བྱ་དགོས་པའི་བྱ་བ་བྱེད་པས་
འཛིན། བཅུ་བ་ཡུལ་ཆོས་ནི་ཡུལ་དང་རིགས་ཀྱི་སྤྱོད་པ་འཛིན་པ་སོགས་སོ། །དམ་
པའི་ཆོས་ལ་དབྱེ་ན། ལུང་རྟོགས་ཀྱི་ཆོས་གཉིས་སུ་དབྱེ་བ་དང༌། གསུམ་དུ་དབྱེ་བ། །
འབྲས་བུའི་ཆོས་འགོག་བདེན། བསྒྲུབ་པའི་ཆོས་ལམ་བདེན། བཤད་པའི་ཆོས་
གསུམ་དུ་དབྱེར་ཡང་རུང་། བཤད་པའི་ཆོས་དང་ལུང་གི་ཆོས་མིང་གི་རྣམ་གྲངས་
ཡིན། ལུང་གི་ཆོས་ལ། ཆོས་རྣམས་ཐམས་ཅད་བཀའ་དང་བསྟན་བཅོས་གཉིས། །
ལེགས་པར་གསུངས་དང་དེ་ཡི་དགོངས་འགྲེལ་བ། ། དེ་ཡི་དབང་གིས་ཐུབ་པའི་
བསྟན་པ་ཡང་། །འཇིག་རྟེན་ཁམས་སུ་ཡུན་རིང་གནས་པར་འགྱུར། ། ཞེས་པ་
ལྟར། བཀའ་དང་བསྟན་བཅོས་གཉིས་ཡོད། བཀའ་ནི་རྒྱུད་བླ་མ་ལས། གང་ཞིག་
དོན་ལྡན་ཆོས་དང་ཉེ་འབྲེལ་ཞིང་། །ཁམས་གསུམ་ཀུན་ལས་ཉོན་མོངས་སྤོང་བྱེད་
གསུང་། །ཞི་བའི་ཕན་ཡོན་སྟོན་པར་མཛད་པ་གང༌། །དེ་ནི་དྲང་སྲོང་གསུང་ཡིན་
ཞེས་པ་ལྟར། ། སྤོབས་པ་བཞི་ལྡན་ལ་དགོངས། ཡང་ན་རིགས་པའི་དབང་ཕྱུག་
གིས། འབྲེལ་བ་དང་ནི་རྗེས་མཐུན་ཐབས། །སྐྱེས་བུའི་དོན་ནི་རྗོད་བྱེད་ངག །
ཞེས་པ་ལྟར། ཁྱད་པར་གསུམ་ལྡན་གྱི་ལུང་ལ་གསུངས་ཡོད། འདིའི་སྤོབས་པ་བཞི་
ལྡན་ཁྱད་པར་གསུམ་ལྡན་ནི་གནད་གཅིག་སྟེ། གང་ཞིག་དོན་ལྡན་ཞེས་པ་དང་།
སྐྱེས་བུའི་དོན་ནི་ཞེས་པ་གཉིས་གནད་གཅིག དེ་བཞིན་དུ་ཆོས་དང་ཉེར་འབྲེལ་ཞིང་
ཞེས་པ་དང་། འབྲེལ་བ་དང་ནི་ཞེས་པ་གཉིས་གནད་གཅིག ཁམས་གསུམ་ཀུན་
ནས་ཉོན་མོངས་སྤོང་བྱེད་གསུང་ཞེས་པ་དང༌། རྗེས་མཐུན་ཐབས་ཞེས་པ་གཉིས་
གནད་གཅིག སྔོན་དུས་སུ་བཀའ་དང་གསུང་རབ་དང་སྡེ་སྣོད་གསུམ་ལ་ཁྱད་པར་མི་
མ་ རང
478



་་་་་
༄༅། །མཎ་བཤད་དང་གསུང་བཤད་སོགས་ཀྱི་སྐོར།
འབྱེད་ཅིང་། ཕྱིས་ཀྱི་མཁས་པ་དག་གིས་སྡེ་སྣོད་ལ་བསྟན་བཅོས་ཀྱང་འཇོག་པར་
བཞེད། དེ་ལྟ་བུའི་བཀའ་ལ་དབྱེ་བ། དུས་ཀྱི་སྒོ་ནས་དབྱེ་བ་འཁོར་ལོ་དང་བོ་བར་
མཐའ་གསུམ་དང༌། བརྗོད་བྱའི་སྒོ་ནས་དྲང་ངེས་གཉིས། རྗོད་བྱེད་ཀྱི་སྒོ་ནས་
གསུང་རབ་ཡན་ལག་བཅུ་གཉིས། གདུལ་བྱའི་སྒོ་ནས་ཐེག་ཆེན་ཐེག་དམན་གྱི་
བཀའ་གཉིས། གཉེན་པོའི་སྒོ་ནས་སྡེ་སྣོད་གསུམ་སྟེ། ལས་འབྲས་ལ་རྨོངས་པའི་
གཉེན་པོར་མདོ་སྡེ། སྤྱོད་པ་མཐའ་གཉིས་སུ་ལྟུང་བའི་གཉེན་པོར་འདུལ་བ། རང་
ལྟ་མཆོག་འཛིན་གྱི་གཉེན་པོར་མངོན་པ་གསུངས་ཤིང་། དེ་ཡང་། མདོ་སྡེའི་སྡེ་སྣོད་
ནས་ལས་འབྲས་གཏན་ལ་དབབ་པ་དང༌། འདུལ་བའི་སྡེ་སྣོད་ནས་ལས་འབྲས་ལ་
སྤང་བླང་བྱ་ཚུལ་གཏན་ལ་ཕབ། མངོན་པའི་སྡེ་སྣོད་ནས་འབེལ་གཏམ་སྟེ། ཚད་
མས་མཚོན་པའི་རྨད་དུ་བྱུང་བའི་དོན་ཅན་གྱི་ཡང་དག་པའི་གཏམ་ལ་མཁས་པར་
བྱེད་ཚུལ་གཏན་ལ་དབབ་པའི་ཕྱིར་དེ་དག་གི་གཉེན་པོར་སོང་བ་ཡིན། བདག་རྐྱེན་
གྱི་སྒོ་ནས་དབྱེ་ན། ཞལ་ནས་གསུངས་པའི་བཀའ་དང་། རྗེས་སུ་གནང་བའི་བཀའ།
བྱིན་གྱིས་བརླབས་པའི་བཀའ་དང་གསུམ། ཞལ་ནས་གསུངས་པ་བདེན་བཞིའི་ཆོས་
འཁོར་ལྟ་བུ། རྗེས་སུ་གནང་བ། སྙིང་རྗེ་པད་དཀར་ལས། བཀའ་བསྡུ་བའི་ཚེ་ཐོག་
མར་འདི་སྐད་བདག་གིས་ཐོས་པ་ལ་སོགས་པས་གླེང་སློང་དང་། བར་དུ་མཚམས་
སྦྱར་གྱི་ཚིག་ཆུགས། མཐའ་མར་བཅོམ་ལྡན་འདས་ཀྱིས་གསུངས་པ་ལ་མངོན་པར་
བསྟོད་དོ་ཞེས་ཆུགས་ཤིག་ཅེས་རྗེས་སུ་གནང་བ་ལྟ་བུ། བྱིན་གྱིས་བརླབས་པ་ལ། སྐུ་
གསུང་ཐུགས་གསུམ་ལས། དང་བོ་སྐུས་བྱིན་གྱིས་བརླབས་པ་ཕྱོགས་བཅུའི་སངས་
རྒྱས་རྣམས་ཀྱིས་ཕྱག་གཡས་པ་བྱང་ཆུབ་སེམས་དཔའ་རྡོ་རྗེ་སྙིང་བོའི་སྤྱི་བོར་བཞག་
མ་ཐག་ཏུ་བྱང་ཆུབ་སེམས་དཔའ་དེས་མདོ་སྡེ་ས་བཅུ་བ་ཐོགས་མེད་དུ་གསུངས་པ་ལྟ་
བུ། གཉིས་པ་གསུང་གིས་བྱིན་གྱིས་བརླབས་པ་བརྒྱད་སྟོང་བ་ལས། རབ་འབྱོར་
479



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བྱང་ཆུབ་སེམས་དཔའ་རྣམས་ཀྱིས་ཕ་རོལ་ཏུ་ཕྱིན་པ་ལས་བརྩམས་ཏེ། ཇི་ལྟར་བྱང་
ཆུབ་སེམས་དཔའ་རྣམས་ངེས་པར་འབྱུང་བར་འགྱུར་བ་དེ་ལྟར་སྤོབས་པ་སྐྱེད་ཅིག་
གསུངས་མ་ཐག་ཏུ་ཚེ་དང་ལྡན་པ་རབ་འབྱོར་གྱིས་ཤེར་ཕྱིན་གྱི་མདོ་གསུངས་པ་ལྟ་བུ།
གསུམ་པ་ཐུགས་ཀྱི་བྱིན་གྱིས་བརླབས་པ་ལ་གསུམ་ལས། དང་བོ་ཐུགས་ཏིང་ངེ་
འཛིན་གྱིས་བྱིན་གྱིས་བརླབས་པ་ནི། སངས་རྒྱས་ཀྱིས་ཟབ་མོ་སྣང་བ་ཞེས་བྱ་བའི་
ཏིང་ངེ་འཛིན་ལ་སྙོམས་པར་ཞུགས་པའི་སྟོབས་ཀྱིས་ཚེ་དང་ལྡན་པ་ཤཱ་རིའི་བུ་དང་
སྤྱན་རས་གཟིགས་གཉིས་ཀྱིས་དྲི་བ་དྲི་ལན་གྱི་ཚུལ་དུ་ཤེས་རབ་སྙིང་བོ་གསུངས་པ་ལྟ་
བུ། གཉིས་པ་ཐུགས་བདེན་པས་བྱིན་གྱིས་བརླབས་པ་ནི། ངེད་གཞན་དོན་དུ་
བསྐལ་ཆེན་གྲངས་མེད་གསུམ་དུ་ཚོགས་གསོག་པར་བྱེད་པ་བདེན་ན་ནམ་མཁའ་
སོགས་ལས་ཀྱང་ཆོས་ཀྱི་སྒྲ་འབྱུང་བར་གྱུར་ཅིག་ཅེས་ཐུགས་ལ་བདེན་པ་བདར་བའི་
སྟོབས་ཀྱིས་ལྗོན་ཤིང་སོགས་ལས་ཆོས་ཀྱི་སྒྲ་བྱུང་བ་ལྟ་བུ། གསུམ་པ་ཐུགས་རྗེས་བྱིན་
གྱིས་བརླབས་པ་ནི། གནོད་སྦྱིན་དང་ལྷ་ཀླུ་སོགས་རང་རང་གི་སྔགས་སྨྲས་པ།
སངས་རྒྱས་ཀྱི་ཐུགས་རྗེས་ནད་ཞི་བ་ལ་སོགས་པའི་ནུས་པ་ཁྱད་པར་ཅན་དུ་བྱིན་གྱིས་
བརླབས་པ་ལྟ་བུ་ཡིན། བསྟན་བཅོས་ནི། འགྲེལ་བྱེད་མཁན་པོ་རྣམས་ཀྱིས་བཀའི་
དགོངས་པ་ལེགས་པར་བཀྲལ་ནས་གསུངས་པ་རྣམས་ཡིན་ཏེ། འཆོས་སྐྱོབ་ཡོན་
ཏན་ཕྱིར་ན་བསྟན་བཅོས་ཏེ། །གཉིས་པོ་འདི་དག་གཞན་གྱི་ལུགས་ལ་མེད། །
ཅེས་པ་ལྟར། འཆོས་སྐྱོབ་ཀྱི་ཡོན་ཏན་གཉིས་དང་ལྡན་པའི་རྗོད་བྱེད་རྣམ་དག་ལ་
བསྟན་བཅོས་ཟེར། ངེས་ཚིག་ནི་མིང་གི་རྒྱུ་མཚན་བརྗོད་པ་སྟེ། འཆོས་སྐྱོབ་གཉིས་
ལྡན་གྱི་རྗོད་བྱེད་རྣམ་དག་ཆོས་ཅན། བསྟན་བཅོས་ཡིན་ཏེ། ཤཱམྦྷ་ཞེས་པའི་ཤཱ་ས་ན་
འཆོས་པ་དང་། ཀྲྀ་ཡ་སྐྱོབ་པ་ལ་འཇུག་པ་གང་ཞིག རྒྱལ་བའི་གསུང་རབ་ཀྱི་ཚིག་
དོན་བསྟན་པའི་སྒོ་ནས་གདུལ་བྱའི་བློ་ཐར་བ་དང་མཐུན་པར་འཆོས་པའི་ཕྱིར་ཞེས་
480



༄༅། །མཎ་བཤད་དང་གསུང་བཤད་སོགས་ཀྱི་སྐོར།
པ་ལྟ་བུའོ། །རབ་དབྱེ་གོ་སླ། བཀའི་དོན་རང་རྒྱུད་དུ་བརྩམས་པ་ནི་ཐོགས་མེད་
ཀྱིས་ས་སྡེ་ལྔའི་སྐབས་སུ་དགོངས་འགྲེལ་གྱི་ཚིག་དོན་གཙོ་བོར་བཤད་པའི་ཕྱིར་བཀའ་
ལ་བརྟེན་ཀྱང་ཚིག་ལ་དངོས་སུ་བཤད་པ་མ་མཛད་པས་བཀའི་དོན་རང་རྒྱུད་དུ་
བརྩམས་པ་ཞེས་བྱ། ཚད་མ་རྣམ་འགྲེལ་ལྟ་བུ་དེ་དོན་གྱིས་འཁོར་ལོ་ཐ་མའི་འགྲེལ་
བར་སོང་ཡང་། ཚིག་དོན་གང་ལ་ཡང་བཤད་པ་དངོས་སུ་མ་བྱས་པའི་ཕྱིར་བཀའ་ལ་
མ་བརྟེན་པ་ཞེས་བྱའོ། །བསྟན་བཅོས་རྣམ་དག་ཡིན་ན། རྒྱལ་བའི་བསྟན་པ་འབའ་
ཞིག་གི་དབང་དུ་བྱས་ནས་བརྩམས་པ་ངེས་པར་དགོས་ཏེ། རྒྱུད་བླ་མ་ལས། གང་
ཞིག་རྒྱལ་བའི་བསྟན་པ་འབའ་ཞིག་གི །དབང་བྱས་རྣམ་གཡེང་མེད་ཡིད་ཅན་གྱིས་
བཤད། །ཐར་བ་ཐོབ་པའི་ལམ་དང་རྗེས་མཐུན་པ། །དེ་ཡང་དྲང་སྲོང་བཀའ་བཞིན་
སྤྱི་བོས་བླངས། ། ཞེས་གསུངས། བསྟན་བཅོས་རྩོམ་པ་བོའི་མཚན་ཉིད་ཡང་།
དབུ་མ་འཇུག་པར། བསྟན་བཅོས་ལས་དཔྱད་རྩོད་ལ་ཆགས་པའི་ཕྱིར། །མ་མཛད་
རྣམ་གྲོལ་ཕྱིར་ནི་དེ་ཉིད་བསྟན། །གལ་ཏེ་དེ་ཉིད་རྣམ་པར་དཔྱད་པ་ན། །གཞན་
གཞུང་འཇིག་པར་འགྱུར་ན་ཉེས་པ་མེད། ། ཅེས་གསུངས་པ་ལྟར་ཡིན་ལ། བསྟན་
པ་ཡང་། སྡིག་པ་ཅི་ཡང་མི་བྱ་ཞིང་། །དགེ་བ་ཕུན་སུམ་ཚོགས་པར་སྤྱད། །རང་གི་
སེམས་ནི་ཡོངས་སུ་འདུལ། །འདི་ནི་སངས་རྒྱས་བསྟན་པ་ཡིན། ། ཞེས་པ་ལྟར།
སྡིག་པ་སྟེ་སེམས་ཅན་ལ་གནོད་འཚེ་སྤོང་བས་རབ་ཏུ་ཕྱེ་ཞིང་། སེམས་རྒྱུད་འདུལ་
བའི་ཐབས་སྟོན་པ་ཡིན་པས། བསྟན་བཅོས་རྣམ་དག་གང་ཡིན་ཐམས་ཅད་ཀྱང་
བརྗོད་བྱ་དེ་དང་མཐུན་པ་ཞིག་དགོས་པའི་ཕྱིར་རོ། །དེས་ན་བཀའ་ལ་བརྟེན་མ་
བརྟེན་ནི་བཀའི་ཚིག་དོན་དངོས་སུ་བཀྲལ་མ་བཀྲལ་ལ་བྱའོ། །དེ་ལྟ་བུའི་བཀའ་དང་
བསྟན་བཅོས་དེ་དག་གི་དགོངས་དོན་ཕྱིན་ཅི་མ་ལོག་པར་མཚན་ཉིད་ཀྱི་རིགས་ལམ་
དྲི་མ་མེད་པས་གཏན་ལ་ཕབ་སྟེ། རྩོད་པས་བརྡར་ཤ་གཅོད་པ་ནི། ཐོས་པ་བྱེད་ཚུལ་
481



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གྱི་ཡང་རྩེ་བླ་ན་མེད་པ་དང་། བཀའ་བསྟན་བཅོས་ཀྱི་དགོངས་དོན་བལྟ་བའི་མིག་རྒྱ་
ཆེ་རུ་འགྲོ་བ། དཔྱད་ གསུམ་ གྱིས་ གཏན་ལ་འབེབས་པའི་ངེས་པ་རྙེད་ཐུབ་པ།
བསྟན་དང་སྟོན་པ་ལ་མི་འགྱུར་བའི་དད་པ་ཐོབ་པ། བསྟན་པ་ཐམས་ཅད་གང་ཟག་
གཅིག་འཚང་རྒྱ་བའི་ལམ་མཆོག་གཅིག་ཏུ་ངེས་ཐུབ་པའི་དགོས་པ་འབྱུང་བ་དང་།
མཚན་ཉིད་རིན་པོ་ཆེ་འདི་ཆོས་འོད་ཟེར་ཅན་ཡིན་པས་ཤེས་བྱ་རིག་པའི་གནས་ཀུན་
ལ་ཁྱབ་ཕྱིར་གང་སྦྱང་ན་སྦྱངས་འབྲས་ཕུལ་བྱུང་ཐོབ་ཐུབ་པ་སོགས་མཚན་ཉིད་ཀྱི་
རྩོད་པ་འདི་བོད་གངས་ཅན་གྱི་རིགས་པ་སྨྲ་བའི་གནས་ཟབ་དགུ་ལས་ཀྱང་། ཡང་
ཟབ་མཐར་ཐུག་ཡིན། དེའི་སྟབས་ཀྱིས། ནམ་གྱི་ཚེ་རྩོད་པའི་དུས། གང་དུ་རྩོད་
པའི་གཞི། ཇི་ལྟར་རྩོད་པའི་ཚུལ། རྩོད་པའི་འབྲས་བུ་བཞི་གསུངས་པ་དང་། དེའི་
ཞར་བྱུང་རྩོད་པའི་ཡན་ལག་ལྔ་གསུངས། ཡན་ལག་ལྔ་ནི། རྩོད་པ་ལ་མཁས་པའི་རྒྱུ།
རྩོད་པ་མཛེས་པའི་རྒྱན། རྩོད་པའི་བསམ་པ། རྩོད་པའི་དཔེ། རྩོད་པའི་དགོས་པ་
དང་ལྔ། རྩོད་པ་ལ་མཁས་པའི་རྒྱུ་ནི། སྐྱེས་ཐོབ་ཀྱི་ཤེས་རབ་ཆེ་ཞིང་སྒྲ་དང་ཚད་མ་
ལ་བློ་སྦྱངས་པ། རང་གཞན་གྱི་གྲུབ་མཐའི་གཞུང་ལུགས་ལ་ལེགས་པར་སྦྱངས་པ་དེ་
ཡིན། རྩོད་པ་མཛེས་པའི་རྒྱན་ནི། བཞིན་གྱི་མདངས་གསལ་ཞིང་ཀུ་ཡངས་ལ་རྣམ་
དཔྱོད་ལྡན་པ། དོན་དང་ལྡན་པ་ངག་སྙན་ཞིང་འཇམ་པ། ཕ་རོལ་བོ་ལ་དམའ་
འབེབ་སུན་འབྱིན་གྱི་ཚིག་མདའ་མི་འཕེན་པ། ལུང་དང་རིགས་པ་གསལ་ལ་རྣོ་བ།
སྒྱིད་ལུག་དང་ང་རྒྱལ་མེད་པ་རྣམས་ཡིན། རྩོད་པའི་བསམ་པ་ནི། རང་གིས་ཀྱང་
དོན་དེ་རྟོགས་པར་འདོད་པའི་གུས་པ་དང་། གཞན་གྱི་ལོག་རྟོག་བསལ་བར་འདོད་
པའི་སྙིང་རྗེ་དང་། ཕ་རོལ་བོ་ལ་ཟབ་མོའི་གནད་འགག་བསྟན་པར་འདོད་པའི་
བྱམས་པ་རྣམས་ཡིན་གསུངས། རྩོད་ པའི་དཔེ་ནི། རང་ གཞན་ གྱི་ གཏི་མུག་
འཇོམས་པའི་འཁོར་ལོ་ལྟ་བུ། སུན་འབྱིན་པའི་ཚིག་གིས་མི་གཡོ་བ་ལྷུན་པོ་འཛིན་ལྟ་
482



༄༅། །མཎ་བཤད་དང་གསུང་བཤད་སོགས་ཀྱི་སྐོར།
བུ། ཚིག་དང་དོན་ལ་མ་རྨོངས་པ་ ཐུབ་པའི་དབང་བོའི་སྲས་ལྟ་བུ་ཞིག་དགོས་
གསུངས། རྩོད་པའི་དགོས་པ་ནི། ཡོད་པ་ལ་མེད་པར་འཛིན་པའི་སྐུར་འདེབས་
དང༌། མེད་པ་ལ་ཡོད་པར་འཛིན་པའི་སྒྲོ་འདོགས་གཉིས་བསལ་ནས་ཡོད་མེད་ཇི་ལྟ་
བ་བཞིན་དུ་འཛིན་པའི་ཆེད་དུའོ་ཞེས་གསུངས་ཡོད། གཞན་ཡང་རྩོད་པ་བྱས་པའི་
འབྲས་བུ་ནི། ཀུན་སློང་དགེ་བའི་རྩིས་མ་ཟིན་པར་ཕ་རོལ་བོ་དམའ་འབེབས་སུན་
འབྱིན་གྱི་རྩོད་པ་ནི་བློ་དང་ལྡན་པ་རྣམས་ཀྱི་ཤིན་ཏུ་འཛེམས་པའི་གནས་ཡིན་ཏེ། བུ་
སྟོན་ ཐམས་ཅད་མཁྱེན་པའི་ ཞལ་ནས། རང་ཉིད་གྲགས་འདོད་ ཕ་རོལ་ དམའ་
འབེབས་འདོད། །གཡོ་སྒྱུའི་རྩོད་པ་ཚིག་རྩུབ་ངན་སེམས་ཅན། །ངག་འཁྱལ་སྣ་
ཚོགས་སྨྲ་ཞིང་གཞན་རྒྱུད་སྲེག །ད་ལྟའི་རྩོད་པ་འདི་ཡང་དམྱལ་བའི་རྒྱུ། ། ཞེས་
གསུངས་པ་ལྟར། ཀུན་སློང་ངན་པ་འདོར་རྒྱུ་གལ་ཆེ། ཁྱད་པར་འཛིན་གྲྭ་ཡར་སོང་
ནས། རང་གི་སེམས་རྒྱུད་རང་གིས་འདུལ་བ་ཞིག་ཡོང་ན་ཐོས་དོན་བསམ་པས་སྒྲོ་
འདོགས་ཆོད་པ་ཡིན་པས། ཀུན་སློང་ངན་པ་གང་ཡིན་དམ་པའི་ཆོས་དང་བསྟུན་
ནས་བྱི་དོར་བྱས་ཏེ། རྒྱལ་བའི་བསྟན་པ་འབའ་ཞིག་ལ་མ་རྟོགས་པ་དང་ལོག་པར་
རྟོག་པའི་དྲི་མ་བསལ་བར་བྱ་བའི་ཕྱིར་རྩོད་པ་བྱས་ན་འབྲས་བུ་ཕུན་སུམ་ཚོགས་པ་
འབྱུང་སྟེ། ཚོམས་ལས། རྒྱལ་དང་ཕ་རོལ་ཕམ་སྤངས་པས། །ཉེ་བར་ཞི་བའི་བདེ་
བ་ཐོབ། ། ཅེས་དང་། དབུ་མ་འཇུག་པར། རང་གི་ལྟ་ལ་ཆགས་དང་དེ་བཞིན་
དུ། །གཞན་གྱི་ལྟ་ལ་འཁྲུག་གང་རྟོག་པ་ཉིད། ། ཅེས་གསུངས་པ་ལྟར། རྣམ་གྲོལ་
ཐོབ་པའི་རྒྱུར་འགྱུར་བ་ཞིག་བྱེད་རྒྱུ་ཤིན་ཏུ་ནས་ཀྱང་གལ་ཆེ་བ་ཡིན། དེ་ལྟར་བཀའ་
པོད་ལྔས་མཚོན་པའི་གཞུང་ལུགས་རྒྱ་མཚོ་ལ་ཐོས་པ་བྱེད་པ་ནི་རྒྱལ་བའི་དམ་ཆོས་
འཛིན་པའི་ཐབས་གཙོ་བོ་ཡིན་ལ། དེའི་སྟེང་དུ་སྔགས་ཕྱོགས་ཀྱི་རྩོད་པ་ལ་སྦྱོར་བ་ནི་
མདོ་སྔགས་ཟུང་འབྲེལ་གྱི་བསྟན་པ་ཚང་ལ་མ་ནོར་བ་ཡིན་པས། བོད་ཡུལ་མ་
483



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཏོགས་པའི་འཛམ་གླིང་རྒྱལ་ཁམས་ཀུན་ཏུའང་དཀོན་པའི་ཚུལ་ཤེས་དགོས་པ་དང་།
དེ་ལྟ་བུའི་བསྟན་པ་རིན་པོ་ཆེ་ལ་ཐོས་བསམ་སྒོམ་པར་བྱས་པའི་ལག་རྗེས་སུ་ཕྱི་རབས་
པའི་གདུལ་བྱ་རྗེས་སུ་འཛིན་པའི་ཆེད་དུ། བསྟན་བཅོས་རྩོམ་པའི་ཡོན་ཏན་དང་
ལྡན་པ་གལ་ཆེ། རྩོམ་པ་བོ་ཡོན་ཏན་གང་དང་ལྡན་དགོས་ཟེར་ན། སྒྲ་ཤེས་ན་དོན་
ལ་མི་རྨོངས་པ་སོགས་མི་རྨོངས་པ་ལྔ་གསུངས་པ་ལྟར། སྒྲ་དང་སྡེབ་སྦྱོར་གཉིས་རྒྱ་
སྐད་ཀྱི་བསྟན་བཅོས་རྩོམ་པ་ལ་ཉེ་བར་མཁོ་ཞིང༌། བསྒྱུར་བའི་ལོ་ཙཱ་བ་ལ་ཡང་ཤིན་
ཏུ་གལ་ཆེ་བ་དང་། སྙན་ངག་དང་མངོན་བརྗོད་གཉིས་བོད་སྐད་ཀྱི་བསྟན་བཅོས་
རྩོམ་པ་ལ་མེད་མི་རུང་བ་མིན་ཀྱང༌། བྱུང་ན་ཕུན་སུམ་ཚོགས་པའི་ཡན་ལག་ཏུ་
གསུངས་པ་ལྟར་ཡིན། རྒྱ་བོད་ཧོར་སོག་གང་དང་གང་གི་སྐད་དུ་བསྟན་བཅོས་རྩོམ་
པ་དང་བསྒྱུར་བ་ལ་དེ་དང་དེའི་སྐད་དང་ཡིག་རིགས་མཐར་ཕྱིན་པར་ཤེས་པ་མེད་དུ་
མི་རུང་བ་དང་། ཁྱད་པར་བོད་རང་གི་བརྡ་གསར་རྙིང་དང་སུམ་རྟགས་ཀྱི་རྣམ་
བཞག་དང་སྨྱུག་ཐོགས་པའི་ལས་ལའང་སྦྱངས་པ་ཐོབ་པ་གཞིར་བཅས་ཀྱི་སྟེང་ནས།
བསྟན་བཅོས་རྩོམ་པའི་དབང་དུ་བཏང་ན། བརྩམ་བྱའི་ཚིག་དོན་ལ་མཁས་པ།
ལྷའི་གནང་བ་ཐོབ་པ། བརྒྱུད་པའི་མན་ངག་ དང་ ལྡན་ པ་ གསུམ་ གལ་ ཆེ་ བར་
གསུངས་པ་དང་། ཡང་ན། རིན་ཆེན་གསུམ་གྱི་གཏམ་གྱི་སྦྱོར་བ་ལས། རིགས་ལམ་
ཕྲ་མོ་འབྱེད་པའི་རྣམ་དཔྱོད་དང༌། །གཞུང་ལུགས་གདམས་པར་ཤར་བའི་ཉམས་
ལེན་དང༌། །ཚིག་སྦྱོར་ཚུལ་ལ་མཁས་པའི་ངག་གི་དཔལ། །ས་སྟེང་འདི་ན་རིན་ཆེན་
རྣམ་གསུམ་སྣང་། ། ཞེས་པ་ལྟར་གྱི་ཡོན་ཏན་གསུམ་གསུམ་ཚང་དགོས་པ་དང༌།
དེ་ཡང་ཀུན་སློང་མ་དག་ན་གཞན་ཕན་ཆུང་བས་བསམ་པ་བཟང་བ་གལ་ཆེ་སྟེ། རྣམ་
པར་གཏན་ལ་དབབ་པ་བསྡུ་བ་ལས། བསྟན་བཅོས་རྩོམ་པའི་རྒྱུའི་ཀུན་སློང་དྲུག
རྩོམ་པ་བོ་ཡོན་ཏན་བཞི་དང་ལྡན་དགོས་པར་བཤད། རྒྱུའི་ཀུན་སློང་དྲུག་ནི། ཆོས་
ར་
484



༄༅། །མཎ་བཤད་དང་གསུང་བཤད་སོགས་ཀྱི་སྐོར།
ཀྱི་དོན་ཀུན་ཏུ་རྒྱས་པར་འགྱུར་རོ་སྙམ་པའི་ཀུན་སློང་། སེམས་ཅན་ཁམས་དང་མོས་
པ་སྣ་ཚོགས་པའི་ཕྱིར་ཁ་ཅིག་གི་དོན་དུ་འགྱུར་རོ་སྙམ་པའི་ཀུན་སློང་། དོན་རྣམ་པར་
དབྱེ་བར་བྱ་བའི་ཕྱིར་རོ་སྙམ་པའི་ཀུན་སློང་། དོན་འཐོར་བ་རྣམས་བསྡུ་བའི་ཕྱིར་
སྙམ་པའི་ཀུན་སློང་། དོན་ཟབ་མོ་རྣམས་གསལ་བར་བྱ་བའི་ཕྱིར་སྙམ་པའི་ཀུན་སློང་།
ཚིག་འབྲུ་མཛེས་པས་མཛེས་པ་བསྐྱེད་པར་བྱའོ་སྙམ་པའི་ཀུན་སློང་བཅས་རྒྱུའི་ཀུན་
སློང་དྲུག་ཚང་དགོས་པ་དང་། རྩོམ་པ་བོའི་ཡོན་ཏན་བཞི་ནི། བདག་འདྲའམ་
བདག་པས་ཡོན་ཏན་ཆུང་བས་བརྩམ་རུང་ན་ངས་རྩོམ་ཅིས་མི་རུང་སྙམ་པའི་ང་རྒྱལ་
མེད་པ། དོན་གང་ལ་རྨོངས་པ་དེ་གསལ་བར་འདོད་པའི་སྙིང་རྗེ། སེམས་ཅན་
རྣམས་ཀྱི་དོན་དེ་བདེ་བླག་ཏུ་ཤེས་པར་འདོད་པའི་བྱམས་པ། བདག་ལ་གཞན་གྱིས་
མཁས་པར་ཡིད་ཆེས་ན་ཅི་མ་རུང་སྙམ་དུ་མི་སྒྲོག་པ་སྟེ་ཡོན་ཏན་བཞི་བོ་དེ་གལ་ཆེ་བ་
ཡིན། མདོར་ན། བསྟན་བཅོས་ལས་དཔྱད་ x x དེ་ཉིད་བསྟན། ། ཞེས་རྩོམ་
ལ་ཆགས་པ་དང་ང་རྒྱལ་མེད་པ་དགོས་པ་དང་། རྣམ་གྲོལ་ཕྱིར་ན་དེ་ཉིད་བསྟན་ཞེས་
སྡུག་བསྔལ་བསལ་འདོད་ཀྱི་སྙིང་རྗེ་དང་། གཞན་ཕན་གྱི་བྱམས་པ། རང་གཞན་གྱི་
རྣམ་པར་གྲོལ་བའི་དགེ་རྩ་བསྐྱེད་པའི་ ཕྱིར་དུ་བསྟན་བཅོས་རྩོམ་པར་གསུངས་པ་
ཡིན། དེའི་ཕྱིར་བྱེད་ལས་ཀྱི་སྒོ་ནས་དབྱེ་ན། རྒྱ་ཆེ་བ་སྡུད་པ་མདོ་སྡེ་རྒྱན། ཟབ་མོ་
འབྱེད་པ་མངོན་རྟོགས་རྒྱན། འཁྲུགས་པ་བསྡེབས་པ་བསླབ་བཏུས་ལྟ་བུ་གསུམ་
གསུངས་པ་དང་། བརྗོད་བྱའི་སྒོ་ནས་བདེན་པ་གཉིས་སྟོན་པ་གཉིས་དང་། བཤད་
བྱའི་སྒོ་ནས་བཀའ་སྤྱིའི་དགོངས་འགྲེལ་དང་། སོ་སོའི་དགོངས་འགྲེལ་གཉིས་སོགས་
གསུངས་པ་ཡིན། རྗོད་བྱེད་གཏན་ལ་དབབ་པ་ གཙོ་བོ་སྒྲའི་བསྟན་བཅོས་ཡིན།
རང་བཞིན་རྐྱེན་རྣམ་འགྱུར་གསུམ་བརྗོད་བྱར་བྱས་ནས་སྟོན་པའི་གཞུང་ཀ་ལཱ་བ་དང་
ཙནྡྲ་བ་སོགས། དེའི་ཡན་ལག་ཏུ་ལྕི་ཡང་དང་པྲསྟུ་འགོད་ཚུལ་སྡེབ་སྦྱོར་གྱི་བསྟན་
485



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཅོས། མིང་གི་རྣམ་གྲངས་དང་། རྟགས་གསུམ་གྱི་དབྱེ་བ་དང་། སྒྲ་གཅིག་དོན་
མང་ལ་འཇུག་ཚུལ་སྟོན་པ་མངོན་བརྗོད་ཀྱི་བསྟན་བཅོས། ཤར་ལྷོའི་འདོད་ཚུལ་མི་
འདྲ་བ་ཚིག་དོན་གཉིས་ཀའི་རྒྱན་དང་། དོན་གྱི་རྒྱན་སོ་ལྔ། བྱ་དཀའ་བ་དང་གབ་
ཚིག་སོགས་ཚིག་གི་རྒྱན་ཏེ་རྒྱུན་གསུམ་གཏན་ལ་དབབ་ནས་སྟོན་པ་སྙན་ངག་གི་
བསྟན་བཅོས། དེ་སྐད་རིགས་དང་སྦྱར་བ་ཟློས་གར་གྱི་བསྟན་བཅོས་སོགས་སོ། །
ཡང་བརྗོད་བྱ་གཏན་ལ་དབབ་པའི་བསྟན་བཅོས་ནི། གཏན་ཚིགས་རིག་པའི་བསྟན་
བཅོས་ཚད་མ་མདོ་སོགས་ལྟ་བུ་འཇོག གཞན་རྗེས་སུ་འཛིན་པའི་བསྟན་བཅོས་བཟོ་
དང་གསོ་བ་གཉིས་ཡིན་པས་གོ་སླ། འཇིག་རྟེན་ལུགས་ཀྱི་བསྟན་བཅོས་དག་ཀྱང་
འདོར་མི་རུང་བའི་སྟབས་ཀྱིས་ཤེས་རབ་བརྒྱ་བ་ལས། མི་ཡི་ཆོས་ལུགས་ལེགས་སྤྱད་
ན། །ལྷ་ཡུལ་བགྲོད་པ་ཐག་མི་རིང་། །ལྷ་དང་མི་ཡི་ཐེམ་སྐས་ལ། །འཛེགས་ན་ཐར་
བ་གམ་ན་འདུག ། ཅེས་པ་ལྟར་ཉམས་སུ་ལེན་ཤེས་ན་ཐར་བ་ཐོབ་པའི་ཐབས་སུ་
འགྲོ་ཚུལ་ཡོད་པར་གསུངས་པ་ཡིན། དེ་ལྟ་བུའི་རིགས་པའི་གཞུང་སྙིང་བོ་ཅན་གྱི་
རྩོམ་པ་གང་བྱེད་ནའང་། རྩོམ་པ་ལེགས་པའི་ཡོན་ཏན་དང་། རྩོམ་པ་ཉེས་པའི་
སྐྱོན་གཉིས་ཡོད། དང་བོ་ནི། བརྩམ་རྒྱུའི་གཞུང་གི་སྤྱི་ཁོག་བཟུང་སྟེ་གཞུང་གཞན་
པའི་ལུང་གིས་ཟུར་བརྒྱན་པ། གཞུང་དེ་དག་གུང་བསྒྲིགས་ནས་ལུང་རིགས་ཀྱི་བརྡར་
ཤ་ལེགས་པར་བཅད་དེ་འགལ་འདུ་དང་ནོར་འཁྲུལ་མེད་པ། བརྗོད་དོན་བརླིང་ཡང་
རྟོགས་སླ་བར་སོང་བ། རྗོད་བྱེད་ཀྱི་ཚིག་སྙན་ངག་གིས་བརྒྱན་པ། ཚིག་གི་སྦྱོར་བ་
འགྲེལ་ཆགས་ཤིང་ཉན་ན་སྙན་པ། ཚིགས་བཅད་རྣམས་ནི་སྡེབ་སྦྱོར་ལེགས་ཤིང་
སྙན་ངག་གིས་བཅིངས་པའམ། འབོལ་རྩོམ་ཡིན་ཀྱང་ཚིག་ལ་མཛེས་རྩལ་ཡོད་པ།
མིང་རྣམས་མངོན་བརྗོད་ཀྱིས་བརྒྱན་པས་ངོ་མཚར་བ། ཚིག་གོང་འོག་མི་ཟློས་ཤིང་
ཕྱི་མ་སྔ་མའི་སྒྲུབ་བྱེད་དུ་འགྲོ་བ། སྡུད་རྒྱུ་མེད་པའི་སོགས་སྒྲས་དབེན་ཞིང་བརྗོད་བྱ་
486



x
༄༅ ། །མཎ་བཤད་དང་གསུང་བཤད་སོགས་ཀྱི་སྐོར།
ཟབ་པ། དོན་དངོས་དང་མཐུན་པར་རྩོམ་ན། མཁས་པ་མགུ་བའི་སྐྱེས་སུ་འགྱུར་
བར་གསུངས་པ་དང་། རྩོམ་པ་ཉེས་པའི་སྐྱོན་ནི། རང་ལུགས་གཞན་ལུགས་འབྱེད་
དཀའ་བ། འདུལ་བའི་ལས་ཆོག་ཆེན་མོ་གསེར་མདོག་རྣམ་རྒྱལ་ལྟ་བུ། ས་བཅད་ཧ་
ཅང་མང་དྲག་པ། ཚད་མ་རིགས་ཐིགས་དང་། རྣམ་ངེས་དར་ཊཱིཀ་ལྟ་བུ་མ་ཡིན་པ།
ཚིག་གི་གཅོད་མཚམས་ཤད་ཀྱིས་མ་བཅད་པ། ཀུན་ལ་མ་གྲགས་པའི་མངོན་བརྗོད་
དང་། གབ་ཚིག་གི་རྒྱུན་འབའ་ཞིག་གིས་བཅིངས་པ། ཡུལ་དུས་དེ་དང་གྲགས་པའི་
ཡུལ་ཕྱོགས་དང་། མི་མིང་བོད་སྐད་དུ་བསྒྱུར་ནས་བྲིས་པ། རྩོམ་པ་བོའི་མཛད་བྱང་
རང་མིང་མི་ སྨོས་པའམ། སྦས་ནས་མིང་མ་གྲགས་པ་ བཅུག་ པ་ སོགས་ སྐྱོན་དུ་
གསུངས་པ་ལྟར་ཡིན་ནོ། །
༄༅། །ཚད་མ་རིག་པའི་འཆད་ཉན་རྟིང་
སྐུལ་གྱི་ཚོགས་གཏམ།
༄༅ ། །དེ་ཡང་སློབ་དཔོན་དབྱིག་གི་གཉེན་པོས། སྟོན་པའི་དམ་ཆོས་རྣམ་
གཉིས་ཏེ། །ལུང་དང་རྟོགས་པའི་བདག་ཉིད་དོ། ། ཞེས་གསུངས། ལུང་རྟོགས་
ཀྱིས་བསྡུས་པའི་སྟོན་པའི་བསྟན་པ་རིན་པོ་ཆེ་རྣམ་པ་གཉིས་ནི། འཇིག་རྟེན་དུ་ཡུན་
རིང་གནས་པའི་ཆ་རྐྱེན་གཙོ་བོ་ནི། འཆད་ཉན་བྱེད་པ་དང་། སྒོམ་སྒྲུབ་བྱེད་པ་
གཉིས་ལ་རག་ལས། དེ་གཉིས་ལས་ཀྱང༌། དང་བོ་འཆད་ཉན་བྱེད་པ་གལ་ཆེ། རྗེ་
ཐམས་ཅད་མཁྱེན་པས། དང་བོ་རྒྱ་ཆེན་ཐོས་པ་མང་དུ་བཙལ། ། ཞེས་ཐོས་
བསམ་བྱེད་པའི་གཞི་ལུང་གི་བསྟན་པ་ནི། འགྲེལ་བ་དང་ནི་རྗེས་མཐུན་ཐབས། །
487



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྐྱེས་བུའི་དོན་ནི་རྗོད་བྱེད་ངག །ཡོངས་བརྟགས་དབང་དུ་བྱས་ཡིན་གྱི། །དེ་ལས་
གཞན་པའི་དབང་བྱས་མིན། ། ཞེས་གསུངས་པ་ལྟར། རྣམ་གྲོལ་དོན་དུ་གཉེར་བ་
རྣམས་ཀྱི་མངོན་པར་འདོད་པའི་དོན་དང༌། དགོས་པ་སྒྲུབ་ནུས་པའི་རྗེས་མཐུན་གྱི་
ཐབས་དམ་པ་དང་། དེ་ཡང་འགྲེལ་ཆགས་སུ་སྟོན་པ་སྟེ། ངག་ཁྱད་པར་གསུམ་ལྡན་
ཞིག་ཡིན་དགོས། དེ་སྐྱོན་མེད་དུ་སྒྲུབ་ཚུལ་ཡང་། དེའི་བརྗོད་བྱའི་དོན་ཐམས་ཅད།
མཐོང་བ་མངོན་གྱུར་སྟོན་པའི་ཚ་ལ་ x ། ཅུང་ཟད་ x ཤིན་ཏུ་ x དཔྱད་གསུམ་གྱི་
དག་ཐེར་དང་། བྱི་དོར་ཡང་ཡང་མཛད་པའི་སྒོ་ནས་སྐྱོན་མེད་དུ་སྒྲུབ་དགོས་ཏེ།
མཐོང་དང་མ་མཐོང་བ་དག་ལ། །རིགས་པས་གྲུབ་དང་གཏན་ཚིག་གིས། །གནོད་
མེད་བསྟན་བཅོས་གང་ཡིན་ཏེ། །གཟུང་བར་བྱ་ཕྱིར་དཔྱོད་འཇུག་འགྱུར། ། ཞེས་
གསུངས། ཡང་ན་བརྗོད་བྱའི་གཙོ་བོ་ཚད་མས་གྲུབ་པར་སྒྲུབ་ནས། དེ་དང་རྩོམ་པ་
བོ་གཅིག་ཡིན་པའི་རྟགས་ཀྱིས་བརྗོད་བྱའི་དོན་ཕལ་བ་སྟོན་པ་སྐྱོན་མེད་དུ་སྒྲུབ་པ་
ཡིན། ཞེས་ཀྱང་གསུངས་ཡོད། དེ་ལྟར་རིགས་ལམ་ཡང་དག་གི་སྒོ་ནས་བརྗོད་བྱའི་
ནང་དོན། བླང་དང་དོར་བྱའི་གནས་རྣམས་རིགས་པ་དྲི་མ་མེད་པ་དང་། རྒྱུ་མཚན་
ཡང་དག་གི་སྒོ་ནས་རིག་པར་བྱེད་པའི་ཐབས་ཀྱི་གཙོ་བོར་གཞུང་པོ་ཏི་ལྔའི་ནང་གི་
ཚད་མ་རིག་པ་གསུངས་པ་ཡིན། བཅོམ་ལྡན་འདས་ཀྱིས་ཆོས་མངོན་པའི་མདོ་ལས།
མིག་གི་རྣམ་པར་ཤེས་པས་སྔོན་པོ་ཤེས་ཀྱི་སྔོན་པོའོ་སྙམ་དུ་མ་ཡིན་ནོ། ། ཞེས་པ་
དང༌། མིག་དང་གཟུགས་ལ་བརྟེན་ནས་མིག་གི་རྣམ་པར་ཤེས་པ་སྐྱེའོ། ། ཞེས་
སོགས་ཀྱིས་དབང་བོའི་མངོན་སུམ་རྐྱེན་གསུམ་དང་བཅས་པ་གསུངས། ཆོས་བཅུ་
བའི་མདོར། དུ་བ་ལས་ནི་མེར་ཤེས་དང་། །ཆུ་སྐྱར་ལས་ནི་ཆུ་ཤེས་ལྟར། །བྱང་
ཆུབ་སེམས་དཔའ་བློ་ལྡན་གྱི། །རིགས་ནི་མཚན་མ་དག་ལས་ཤེས། ། ཞེས་པ་ལྟ་
བུས་འབྲས་རྟགས་དང་། དེ་ལ་བརྟེན་པའི་རྗེས་དཔག་བསྟན། གང་ཅུང་ཟད་སྐྱེ་
488



༄༅ ། །མཎ་བཤད་དང་གསུང་བཤད་སོགས་ཀྱི་སྐོར།
བའི་བདག་ཉིད་ཅན་དེ་ཐམས་ཅད་ནི་འགག་པའི་ཆོས་ཅན་ནོ། ། ཞེས་སོགས་ཀྱིས་
རང་བཞིན་གྱི་རྟགས་དང་། དེ་ཉིད་བརྗོད་པའི་སྒྲུབ་ངག་བསྟན་ལ། ངའམ་ང་དང་
འདྲ་བས་གང་ཟག་གི་ཚོད་གཟུང་གི་ཞེས་གསུངས་པས། སྣང་རུང་མ་དམིགས་པའི་
རྟགས། གང་ཟག་གིས་གང་ཟག་གི་ཚོད་གཟུང་བར་མི་བྱ་ཞེས་སོགས་གསུངས་པས།
མི་སྣང་བའམ། མ་དམིགས་པའི་རྟགས་ གསུངས། སེན་རིང་ གིས་བཅོམ་ལྡན་
འདས་ལ། བདག་ནི་ཐམས་ཅད་མི་བཟོད་དོ། ། ཞེས་གསོལ་བས། གང་གི་མི་
བཟོད་པ་དེ་ཡང་མི་བཟོད་དམ། ཞེས་གསུངས་པས་ཐལ་བ་དང་སུན་འབྱིན་བསྟན།
འདི་ཡོད་ན་འདི་འབྱུང་ཞེས་སོགས་ཀྱིས་འབྲེལ་བ་བསྟན། སྣང་བ་སྐྱེས་པ་ན་མུན་པ་
འགག་པ་ལྟར། གཉེན་པོ་སྐྱེས་པ་ན་སྤང་བྱ་འགག་པར་བསྟན་པས། འགལ་བའི་
རྣམ་བཞག་བསྟན་ཏེ། སྡེ་བདུན་གྱི་བརྗོད་བྱ་ཕལ་ཆེར། བཅོམ་ལྡན་འདས་ཀྱི་
བཀའ་རིན་པོ་ཆེའི་ཚིག་རེ་རེར་སྦྱར་དུ་ཡོད་པར་གསུངས་པ་ལྟར་ཡིན། རྒྱུ་མཚན་
དེའི་ཕྱིར་ན། ཚད་མའི་བསྟན་བཅོས་འདི། ནང་རིག་པ་དང་གཏན་ཚིགས་རིག་
པའི་བསྟན་བཅོས་གཉིས་ལྡན་དུ་གསུངས། ནང་རིག་པའི་བསྟན་བཅོས་ནི། སྤང་
བྱ་མ་རིག་པ་སྤོང་བ་དང༌། གཉེན་པོ་བདག་མེད་རྟོགས་པའི་ཤེས་རབ་བསྐྱེད་པའི་
ཐབས་སྟོན་བྱེད་ཅིག་དང་། གཏན་ཚིགས་རིག་པ་ནི། ཚད་མ་གཉིས་དང་། གཏན་
ཚིགས་སྒྲུབ་པའི་ངག་སུན་འབྱིན་སྟོན་པར་བྱེད་པ་ཙམ་གྱིས་གཏན་ཚིགས་རིག་པར་
བཞག་པ་ཡིན། ཚད་མའང་གང་ཟག་དང་ཆོས་ཀྱི་བདག་མེད་རིགས་པས་གཏན་ལ་
ཕབ་ནས་ལྷག་པ་ཤེས་རབ་ཀྱི་བསླབ་པ་གཙོ་བོར་སྟོན་པའི་བསྟན་ཆོས་སུ་གསུངས་པ་
ལྟར། ཚད་མའི་གཞུང་གི་བརྗོད་བྱ་སྐྱེ་བ་སྔ་ཕྱི་དང་། དགེ་སྡིག་གི་བླང་དོར། ཐར་
བ་དང་ཐམས་ཅད་མཁྱེན་པ་སྒྲུབ་པ། ཕུང་བོ་གཙང་བདེ་བདག་ཏུ་ལྟ་བ་སོགས་སྒྲོ་
འདོགས་པ་དང་བསྐུར་བ་འདེབས་པའི་མཐའ་ ཐམས་ཅད་འགོག་པར་བྱེད་ པའི་
489



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཐབས་རྒྱས་པར་གཞུང་འདིས་གཏན་ལ་འབེབས་པ་ཡིན་པས་ན། ལུང་གི་བསྟན་པ་
དཔྱད་གསུམ་ གྱིས་ དག་ པའི་ ལུང་ གིས་ སྒྲུབ་ པའི་ འཇིགས་ མེད་ སེངྒེའི་ངར་ སྐད་
དབྱིངས་སུ་བསྒྲགས་པའི་སྙིང་སྟོབས་ཕུལ་དུ་བྱུང་བ་འདི་ནི། ནང་བའི་བསྟན་པ་
ལས་ཕྱི་རོལ་ཏུ་གྱུར་པ་གང་ལ་ཡང་རང་གི་བསྟན་པ་ཡང་དག་ཡིན་མིན་དཔྱད་ནས།
ཡང་དག་ཡིན་ན་བླང་བ་དང་། མིན་ན་ང་ལ་གུས་པར་བྱ་བའི་ཕྱིར་འཇུག་པ་མིན་
ཞེས་སྟོན་པའི་སྤོབས་པ་སུ་ལ་ཡོད། ངེད་ཅག་གི་སྟོན་པ་ཐུགས་རྗེ་ཅན་གྱིས། དགེ་
སློང་དག་གམ་མཁས་རྣམས་ཀྱིས། །བསྲེག་བཅད་བརྡར་བའི་གསེར་བཞིན་དུ། །
ལེགས་པར་བརྟག་ལ་ང་ཡི་བཀའ། །བླང་བར་བྱ་ཡི་གུས་ཕྱིར་མིན། ། ཞེས་ཁྱུ་
མཆོག་རླབས་པོ་ཆེའི་གནས་སུ་གསུང་དབྱངས་བསྒྲགས་ཏེ། མུ་སྟེགས་བྱེད་ཀྱི་ལུགས་
ངན་ཐམས་ཅད་ཟིལ་གྱིས་གནོན་པར་མཛད་པ་ཡིན། ད་ལྟ་ཡང་དབྱི་སི་ལིན་ཆོས་པ་
དག་གིས་སྲོག་ཆགས་ཀྱི་སྐེ་བླངས་ནས་ཅི་ཙམ་དམར་གསོད་བྱས་ན་དེ་ཙམ་གྱིས་ཆོས་
སུ་སྨྲ་བ་དང་། ཡེ་ཤུ་མ་ཤུ་ཀའི་ཆོས་སུ། མི་བསད་ན་སྡིག་པ་ཡོད་པ་ལས། སྲོག་
ཆགས་ཁ་ཟས་སུ་གནང་ཕྱིར་སྡིག་པ་མེད་པར་སྨྲ་བ་ལྟ་བུ་ལ་རིགས་པ་ཡང་དག་གིས་
བརྟག་དཔྱད་བྱེད་འཇུག་པའི་སྤོབས་པ་ཡོད་ཨེ་སྲིད། དེ་འདྲ་གཏན་ནས་ཡོད་མི་
སྲིད། འཇིག་རྟེན་ན་ཡང་དག་པའི་ཤེས་རབ་ཀྱིས་བརྟག་དཔྱད་བྱེད་མཁན་ཞིག་
ཡིན་ཕྱིན། བླང་དོར་ལོག་པའི་གནས་སུ་འགྲོ་མི་ནུས་པས་ན། རྗེ་བཙུན་བྱམས་པ་
མགོན་པོས། ཆོས་བཟང་རིག་པའི་རྣམ་དཔྱད་བསམ་པ་ཅན། །རྟག་ཏུ་བདུད་ཀྱིས་
བར་ཆད་བྱེད་པ་མེད། ། ཅེས་གསུངས་ཤིང། དབུ་མ་འཇུག་པར་ཡང་། སོ་སོའི་
སྐྱེ་བོ་རྣམས་ནི་རྟོག་པས་བཅིངས། །མི་རྟོག་རྣལ་འབྱོར་བ་ནི་གྲོལ་འགྱུར་བས། །
རྟོག་རྣམས་ལོག་པར་གྱུར་པ་གང་ཡིན་དེ། །རྣམ་པར་དཔྱོད་པའི་འབྲས་བུར་མཁས་
རྣམས་གསུངས། ། ཞེས་པ་ལྟར་ཡིན། དེ་ལྟར་མུ་སྟེགས་པའི་ཆོས་དུ་མ་དར་ཡོད་
སན་
490



༄༅། །མཎ་བཤད་དང་གསུང་བཤད་སོགས་ཀྱི་སྐོར།
པ་དང་།ཆོས་མེད་པར་སྨྲ་བ་སོགས་སྙིགས་མའི་དུས་འདིར་ལོག་རྟོག་ངན་པའི་རྐྱེན་
ངན་རུ་འཛིངས་པའི་སྐབས། རང་རྒྱུད་ལའང་བྱི་དོར་ལེགས་པོ་བྱ་དགོས་ཏེ། རྗེའི་
ཞལ་ནས། ཕན་མཛད་དེ་ཡི་བསྟན་པའང་སྲིད་པའི་མཐར། །ངན་རྟོག་རླུང་གིས་
རྣམ་པར་མི་གཡོ་ཞིང་། །བསྟན་པའི་ངང་ཚུལ་ཤེས་ནས་སྟོན་པ་ལ། །ཡིད་ཆེས་རྙེད་
པས་རྟག་ཏུ་གང་བར་ཤོག ། ཅེས་པ་ལྟར་སྤྱིར་ཕྱི་རོལ་བ་མེད་པའི་ས་ཕྱོགས་ཡིན་
ན། རང་རྒྱུད་ཀྱི་སྒྲོ་འདོགས་གཅོད་དགོས་མི་དགོས། མི་རྟག་སྡུག་བསྔལ། སྟོང་
བདག་མེད་རྟོགས་པའི་བློ་སྐྱེ་དགོས་མི་དགོས། སྐྱེ་བ་སྔ་ཕྱི་ཡོད་མེད། ལས་འབྲས་ཀྱི་
འབྲེལ་བ། ཐར་བ་དང་ཐམས་ཅད་མཁྱེན་པ་ཡོད་པའི་ངེས་ཤེས་དྲང་དགོས་མི་
དགོས་སོགས་ལེགས་པར་བསམ་དགོས། དེས་ན་ སྒྲོ་འདོགས་ཀུན་བཏགས་མ་
བཀག་ན། མཐོང་ལམ་ཐོབ་པའི་ཐབས་མེད་པས་ཚད་མའི་ལམ་ནས་དྲངས་པའི་
རིགས་ལམ་སྣ་ཚོགས་པ་འདི་ནི། ཁྱབ་མཐས་ཁ་གཅོད་བྱེད་ཙམ་མ་ཡིན་པར། ལུང་
གི་བསྟན་པ་རིགས་པས་གཏན་ལ་ཕབ་ནས། ཚད་མའི་ལམ་ཁྲིད་ལྟར་རྒྱུད་ལ་འབྱུང་
ངེས་པ་བྱས་ཏེ། ཉམས་ལེན་དུ་འཁྱེར་ཤེས་པ་བྱེད་དགོས། ལུང་གི་བསྟན་པའི་
བརྗོད་བྱའི་གཙོ་བོ། མངོན་མཐོ་བདེ་འགྲོའི་གོ་འཕང་དང་། ངེས་ལེགས་ཐར་བ་
དང་ཐམས་ཅད་མཁྱེན་པའི་གོ་འཕང་ཐབས་དང་བཅས་པར་འདུ་བ་ཡིན། དེ་ཡང་
རྒྱུད་ལ་སྐྱེ་བའི་རིམ་པའི་དབང་དུ་བྱས་ན། དང་བོར་མངོན་མཐོ་རྒྱུད་ལ་སྐྱེས་ནས།
ཕྱིས་ངེས་ལེགས་སྐྱེ་བ་ཡིན་ཅིང་། གཙོ་ཕལ་གྱི་དབང་དུ་བྱས་ན། ངེས་ལེགས་གཙོ་
བོ་དང༌། མངོན་མཐོ་ཕལ་བ་ཡིན། ཚད་མས་སྒྲུབ་ན། དང་བོ་ངེས་ལེགས་ཐབས་
དང་བཅས་པ་ཚད་མས་སྒྲུབ་ནས། དེའི་རྗེས་སུ་མངོན་མཐོ་བསྒྲུབ་དགོས་ཏེ། རྣལ་
འགྲེལ་ལས། བླང་དང་དོར་བྱའི་དེ་ཉིད་ནི། ། ཞེས་སོགས་གསུངས། དེའི་ཕྱིར་
བཅོམ་ལྡན་འདས་ཀྱིས་གང་ཟག་གི་བདག་མེད་ཅེས་གསུངས་པ་ལྟར་དུ་མི་བསླུ་བར་
491



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དངོས་སྟོབས་རིགས་པས་སྒྲུབ་པ་ཡིན། དེ་ལྟར་བསྒྲུབས་པས་གང་ཟག་གི་བདག་
འཛིན་ལོག་ཤེས་དང་། དེ་ཟད་པའི་ངེས་ལེགས་ཀྱང་དངོས་སྟོབས་རིགས་པས་
ལེགས་པར་སྒྲུབ་ནུས་པ་ཡིན། ངེས་ལེགས་དེ་ལམ་གང་གིས་ཐོབ་པར་བྱེད་ཅེ་ན།
དངོས་པོ་རྣམས་བདེན་པར་མེད་པ་དང༌། རང་བཞིན་གྱིས་མེད་པར་རྟོགས་པའི་
ལམ་གྱིས་ཐོབ་དགོས། ཡང་སྤྱིར་མངོན་མཐོ་ཞེས་པ། ལྷ་མིའི་གོ་འཕང་ལ་ཟེར་ཞིང་།
དེ་ཡང་དུད་འགྲོ་སོགས་ལས་ཁྱད་པར་འཕགས་པའི་གོ་ས་མཐོན་པོ་ལ་གནས་ནས་
བདེ་བ་ལ་སྤྱོད་པའི་དོན་ཡིན་པས། མངོན་མཐོ་རྟོགས་པ་ལ། དོན་དེ་རྟོགས་དགོས་
པའི་གནད་ཀྱིས་མངོན་མཐོའི་རང་ལྡོག་ཡིད་ཆེས་པའི་རྟགས་ལ་བརྟེན་ནས་སྒྲུབ་
དགོས། འོན་ཀྱང་། ལྷས་སྦྱིན་དང་། མཆོད་སྦྱིན་ལྟ་བུ་མི་ཙམ་ཞིག་མངོན་སུམ་
གྱིས་གྲུབ་པས། དེ་འདྲ་བ་ཡིད་ཆེས་པའི་རྟགས་ལ་བརྟེན་དགོས་པ་མ་ཡིན་གྱི། འོ་
ན་གང་ཞེ་ན། དབུ་མ་འཇུག་པར། མངོན་མཐོའི་རྒྱུ་ནི་ཚུལ་ཁྲིམས་ལས་གཞན་
མེད། ། ཅེས་གསུངས་པ་ལྟར། ལྷ་དང་མིའི་ལུས་རྟེན་བཟང་བོ་དེ་ཉིད། དུད་འགྲོ་
སོགས་ལས་མཐོ་བའི་གོ་ས་ལ་གནས་ནས་བདེ་བ་ལ་སྤྱོད་པ་འདི། རྒྱུ་ཇི་ལྟ་བུ་ཞིག་
ལས་བྱུང་བའི་ཚུལ་དེ་ཤིན་ཏུ་ལྐོག་གྱུར་ཡིན་པས། ལུང་ལ་མ་བརྟེན་པར་རྟོགས་མི་
ནུས་པས། རྣམ་བཤད་ཐར་ལམ་གསལ་བྱེད་དུ། ཕྱི་མའི་མངོན་མཐོ་ཙམ་དངོས་
པོའི་སྟོབས་ཤུགས་ཀྱི་རིགས་པས་གྲུབ་པར་གསུངས་པ་ལ་ཞིབ་ཆ་དགོས། ལུང་གིས་
ཇི་ལྟར་སྒྲུབ་ཅེ་ན། སངས་རྒྱས་ཀྱིས་གཙོ་བོའི་དོན་ངེས་ལེགས་ཇི་ལྟར་གསུངས་པ་
ལྟར་དུ་མི་བསླུ་བར་དངོས་སྟོབས་རིགས་པས་བསྒྲུབ་ནས། དེ་མཐུན་དཔེ་བྱས་ཏེ་
ཕལ་བའི་དོན་མངོན་མཐོ་གསུངས་པའང་མི་བསླུ་བར་སྒྲུབ་པ་ཡིན། གཙོ་བོ་ལུང་གི་
བསྟན་པའི་ཆོས་སྡེ་སྣོད་གསུམ་གྱི་འཆད་ཉན་ཚུལ་བཞིན་དུ་བྱེད་པ་གལ་ཆེ་ཞིང་། དེ་
ཡང་བཀའ་པོད་ཆེན་པོ་ལྔ་ལ་སློབ་གཉེར་རྡོ་རུས་ཐུག་པ་ཞིག་བྱེད་རྒྱུ་དེ། ད་ལྟ་མདོ་
492



༄༅། །མཎ་བཤད་དང་གསུང་བཤད་སོགས་ཀྱི་སྐོར།
དབུས་ཀྱི་གདན་ས་ཆེན་པོ་གང་ཡིན་ཀྱང་། རྒྱལ་བསྟན་རིན་པོ་ཆེ་དར་རྒྱས་སུ་འགྲོ་
བའི་སྲོག་རྩ་ལྟ་བུར་ཐུག་ཡོད། ཁྱད་པར་ཁྲི་ཆེན་ཆོས་ཀྱི་རྒྱལ་བོའི་གདན་ས་ཁྱད་པར་
བ་འདི་ཉིད་དུའང་། ཕུན་ཚོགས་ཡོན་ཏན་མཐར་ཕྱིན་འདུས་སྡེའི་དཔལ། །དགའ་
ལྡན་བཤད་སྒྲུབ་མ་ལུས་འབྱུང་བའི་གནས། ། ཞེས་རྒྱལ་བས་ལུང་བསྟན་པའི་ཁྲི་
ཆེན་ཆོས་ཀྱི་རྒྱལ་བོ་སྐུ་དངོས་ཀྱིས་ཕྱག་འདེབས་མཛད་པའི་ཞྭ་སེར་བསྟན་པའི་འབྱུང་
གནས་ཆོས་གྲྭ་ཆེན་པོ་འདི་ཉིད། གཙོ་བོ་འཆད་ཉན་ཕུན་སུམ་ཚོགས་པའི་སྒོ་ནས་
གྲགས་པའང་ཡིན་པས། བསྟན་པ་ཉམས་ཆག་བྱུང་བའི་སྐབས་འདིར་ཡང་། ལྷ་
ཁང་དང་སྐུ་གསུང་ཐུགས་རྟེན་བཞེངས་ནས་ཉམས་གསོ་བྱེད་པའང་གལ་ཆེ་བ་ཡིན་
ཀྱང་གཙོ་བོ་མ་རེད། གཙོ་བོ་བཀའ་པོད་ལྔའི་འཆད་ཉན་ཡར་རྒྱས་སུ་བཏང་སྟེ།
ཐོས་བསམ་སྒོམ་གསུམ་དང་འཆད་རྩོད་རྩོམ་གསུམ་གྱིས་ཉིན་མཚན་འཁོར་མོ་ཡུག་
འདའ་བར་བྱེད་པ་གལ་ཆེ་སྟེ། འདྲེན་པ་མཆོག་དེས་བསྐལ་བ་དཔག་མེད་ཀྱིས། །
ནན་ཏན་སྙིང་བོར་མཛད་ནས་བསྒྲུབས་པ་འདི། །ཐབས་གང་ཞིག་གིས་འཕེལ་བར་
འགྱུར་སྙམ་པའི། །རྣམ་པར་དཔྱོད་པའི་ཉིན་མཚན་འདའ་བར་ཤོག ། ཅེས་
གསུངས་པ་ལྟར་བྱའོ། །རྟོགས་པའི་བསྟན་པ་ནི། ཐེག་པ་གསུམ་གྱི་ལམ་འབྲས་བུ་
དང་བཅས་པ་ལ་གསུངས། བརྗོད་བྱ་རྟོགས་པའི་བསྟན་པ་ཚད་མས་སྒྲུབ་པའི་སྒོ་
ནས། རྗོད་བྱེད་ལུང་གི་བསྟན་པ་སྐྱོན་མེད་དུ་སྒྲུབ་པ་ཡིན་ལ། བསྟན་པ་སྐྱོན་མེད་
དུ་ཚད་མས་གྲུབ་པ་ཡིན་ན། དེའི་རྟགས་ཀྱིས་སྟོན་པ་ཚད་མའི་སྐྱེས་བུར་བསྒྲུབ་
དགོས། དེས་ན་བསྟན་པའི་དོན་ཚུལ་བཞིན་དུ་སྒྲུབ་པའི་དགེ་འདུན་ཡང་ཕྱིན་ཅི་མ་
ལོག་པར་རིགས་པས་འགྲུབ་པ་ཡིན་། དེ་ལ་ལྐོག་གྱུར་ངེས་བྱེད་ཀྱི་བློ་སྐྱོན་མེད་རྗེས་
དཔག་དང་། མངོན་འགྱུར་ངེས་བྱེད་ཀྱི་བློ་སྐྱོན་མེད་མངོན་སུམ་ཚད་མ་ཡིན་པས།
མངོན་རྗེས་ཀྱི་ཚད་མ་གཉིས་གསུངས། ཚད་མ་རིག་སྒོ་ན་ཡང་། མངོན་སུམ་དང་
=
=
A
ས ས༔
493



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ནི་རྗེས་སུ་དཔག །ལྟར་སྣང་བཅས་པ་བདག་རིག་ཕྱིར། །སྒྲུབ་པ་དང་ནི་སུན་འབྱིན་
ངག །ལྟར་སྣང་བཅས་པ་གཞན་རིག་ཕྱིར། ། ཞེས་པ་བློ་གཞན་གྱི་རྗེས་སུ་འབྲང་
ན་སྒྲུབ་པར་འགྱུར་བས། ལམ་གྱི་གོལ་ས་གཅོད་པའི་ཡན་ལག་ཏུ་མངོན་རྗེས་ལྟར་
སྣང་གཉིས་གསུངས། རང་གིས་ངེས་ནས་གཞན་ལ་རྟོགས་པ་བསྐྱེད་པའི་ཡན་ལག་
ཏུ་མངོན་རྗེས་ལྟར་སྣང་ཕྱི་མ་བཞི་གསུངས། དེ་ཡང་མཐའ་གཅིག་ཏུ་འཛིན་པའི་
ལོག་རྟོག་གི་དཔལ་གཞོམ་པའི་ཕྱིར་དུ་སུན་འབྱིན་བསྟན། མཐའ་གཉིས་སུ་དོགས་
པའི་ཐེ་ཚོམ་བསལ་བའི་ཕྱིར་དུ་སྒྲུབ་ངག་གསུངས་ཤིང༌། གོལ་ས་གཅོད་པའི་ཕྱིར་དུ་
ལྟར་སྣང་གཉིས་གསུངས། བརྗོད་བྱ་ལུང་གི་བསྟན་པ་ལས། དཔེར་ན་བདེན་བཞི་
བསྟན་པའི་ཚུལ་དཔེར་བཞག་ནས་བཤད་ན། བཅོམ་ལྡན་འདས་ཀྱིས། སྡུག་བསྔལ་
ཤེས་པར་བྱ། ཀུན་འབྱུང་སྤང་བར་བྱ་ཞེས་སོགས་བདེན་བཞིའི་གོ་རིམ་བཟློག་ནས་
གསུངས་པ་ལ་དགོས་པ་ཆེ། །
༄༅། །མཐོ་རིམ་ནང་བསྟན་སློབ་གྲྭའི་ཐེངས་
དང་བོའི་མཐར་ཕྱིན་མཛད་སྒོའི་ཐོག་
གནང་བའི་གསུང་བཤད།
༄༅ ། །གོང་ས་ལྷ་མིའི་རྣམ་འདྲེན་ཆེན་པོ་ཀུན་གཟིགས་པཎ་ཆེན་ཐམས་
ཅད་མཁྱེན་པ་དང་། དགའ་གུས་ཀྱི་འགོ་ཁྲིད་རྣམ་པ་དང་། གདན་ཞུས་ཀྱི་སྐུ་
མགྲོན་རྣམ་པ་ལགས།
ཏང་ཀྲུང་དབྱང་དང་རྒྱལ་སྲིད་སྤྱི་ཁྱབ་ཁང་གི་ཐུགས་ཁུར་ཡང་དག་པར་མཛད་
494



༄༅། །མཎ་བཤད་དང་གསུང་བཤད་སོགས་ཀྱི་སྐོར།
པ་དང་། ཀུན་གཟིགས་པཎ་ཆེན་ཐམས་ཅད་མཁྱེན་པ་མཆོག་གི་དབུ་ཁྲིད་གནང་
བའི་འོག ཀྲུང་གོའི་བོད་བརྒྱུད་མཐོ་རིམ་ནང་བསྟན་སློབ་གླིང་གི་ཐེངས་དང་བོའི་
སློབ་མ་ཚོས། རང་རང་གི་སློབ་སྦྱོང་གི་ལས་འགན་ཡོངས་སུ་གྲུབ་སྟེ་རྒྱུགས་ཚད་ཀྱི་
འབྲས་བུ་ལེགས་པོ་ཐོན་ནས། དེ་རིང་སློབ་མཐར་ཕྱིན་པ་ཡིན།
འདི་ནས་ངས་དགེ་རྒན་རྣམ་པའི་ཚབ་བྱས་ནས། སློབ་གྲོགས་ཚོར་བཀྲ་ཤིས་
བདེ་ལེགས་ཞུ་རྒྱུ་ཡིན།
ང་ཚོ་དགེ་རྒན་རྣམས་ཀྱིས་སློབ་གླིང་གི་སློབ་ཁྲིད་ཀྱི་འཆར་གཞི་གོང་ནས་
གནང་བ་ལྟར། སློབ་མ་རྣམས་ལ་བྱང་ཆུབ་ལམ་རིམ་ཆེན་མོ་མཆན་བཞི་མ་དང་
སྦྲགས་པའི་གཟབ་བཤད་རྒྱས་པ་ཆ་ཚང་བྱུང་བ་དང་། གྲུབ་མཐའ་རིན་ཕྲེང་དང་།
ཐུའུ་བཀྭན་གྲུབ་མཐའ། བོད་ཀྱི་བརྡ་སྤྲོད་པ་སུམ་ཅུ་བ་དང་རྟགས་ཀྱི་འཇུག་པའི་
གཟབ་ཁྲིད་དང་། ཆོས་ལུགས་ཀྱི་མིང་གཙོ་བོར་གྱུར་པའི་རྒྱ་ཡིག་གལ་ཆེ་བའི་ཆབ་
སྲིད་དང་བཅས་སློབ་ཁྲིད་གང་རྒྱས་བྱས་པ་ཡིན། སློབ་མ་སྤྲུལ་བའི་སྐུ་རྣམ་པ་ཚོ་རྒྱལ་
གཅེས་ཆོས་གཅེས་དང་སངས་རྒྱས་ཀྱི་བསྟན་པ་རིན་པོ་ཆེ་འཛིན་སྐྱོང་སྤེལ་གསུམ་
དང་། ཐོས་བསམ་སྒོམ་གསུམ་འཆད་རྩོད་རྩོམ་གསུམ་གྱི་སྒོ་ནས་བསྟན་པའི་སྲོག་
ཤིང་འཛིན་ནུས་པར་གསོ་སྐྱོང་གནང་བ་རེད། ང་ཚོའི་བསམ་པ་ལ་སངས་རྒྱས་ཀྱི་
བསྟན་པ་རིན་པོ་ཆེ་འདི་ལ་གསན་སྦྱོང་གནང་བ་དང་། ཞིབ་འཇུག་ལེགས་པོ་ཞིག་
བྱེད་རྒྱུ་བྱུང་ན། མི་རིགས་ཀྱི་རིག་གནས་འདི་རྒྱལ་ཡོངས་ཀྱི་རིག་གནས་བང་མཛོད་
ནང་གི་འཆད་མི་རུང་བའི་གལ་ཆེན་གཅིག་ཡིན་ཕྱིར། མི་རིགས་ཀྱི་རིག་གནས་རྒྱུད་
འཛིན་དང༌། དར་སྤེལ། མི་རིགས་མཐུན་སྒྲིལ་ལ་ཤུགས་སྣོན། མེས་རྒྱལ་གོང་བུ་
གཅིག་གྱུར་ལ་སྲུང་སྐྱོབ། མི་རིགས་སོ་སོའི་རིག་གནས་བརྗེ་རེས་བཅས་ལ་ཕྱོགས་
མཐའ་དག་ནས་ཕན་པ་རྒྱ་ཆེན་པོ་ཡོད་པར་དགོངས་ནས། གོང་རིམ་གྱིས་སློབ་སྦྱོང་
495



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གོ་སྐབས་གནང་བ་འདི་ལ། དགེ་རྒན་རྣམས་ན་སོ་རྒས་པ་དང་གཟུགས་པོ་མི་བདེ་
བ། ནམ་ཟླ་སོགས་འཚེ་བའི་སྐོར་གྱི་དཀའ་ཁག་གང་ལའང་མ་འཛེམས་པར། གོང་
གིས་སྤྲད་པའི་ལས་འགན་ཡོངས་གྲུབ་བྱས་པ་ཡིན། འདི་དག་ཚང་མ་ཡིད་ལ་སྨོན་པ་
བཞིན་དུ་འགྲུབ་པའི་རྩ་བ་ནི། རང་ཅག་རྣམས་ཀྱི་མ་འདྲིས་པའི་མཛའ་བཤེས་ཆེན་
པོ་སྟོན་པ་མཉམ་མེད་ཐུབ་པའི་དབང་བོའི་ གདུང་འཚོབ་གཅིག་བུ་སྐྱབས་མགོན་
ཐམས་ཅད་མཁྱེན་པ་ཀུན་གཟིགས་པཎ་ཆེན་རིན་པོ་ཆེ་མཆོག་གི་ཐུགས་སྨོན་དང་
བཀའ་དྲིན་ལ་བརྟེན་ནས་བྱུང་བ་ཡིན་ལ། ཏང་ཀྲུང་དབྱང་གིས་རླབས་ཆེན་གྱི་རྒྱབ་
སྐྱོར་དང༌། བསམ་གྱིས་མི་ཁྱབ་པའི་ཐུགས་ཁུར་གནང་བ་ལ་བརྟེན་ནས་ཚད་མེད་
པའི་གྲུབ་འབྲས་འདི་དག་བྱུང་བ་ཡིན་པས། ངས་དགེ་རྒན་རྣམ་པའི་ཚབ་བྱས་ཏེ་
སྙིང་ཐག་པ་ནས་བཀའ་དྲིན་ཆེ་ཞུས་པ་ཡིན། ཐེངས་འདིའི་སློབ་མ་སྐུ་ཞབས་སྤྲུལ་
བའི་སྐུ་རྣམ་པ་ཚོ་བོད་སོག་ས་ཁུལ་གྱི་མཚན་སྙན་གྲགས་ཆེ་བའི་བསྟན་པའི་བདག་པོ་
ཤ་སྟག་ཡིན་པས། ཏང་ཀྲུང་དབྱང་དང་ཀུན་གཟིགས་པཎ་ཆེན་མཆོག་གི་དབུ་ཁྲིད་
འོག མི་རིགས་ཀྱི་བླ་སྲོག་ཏུ་གྱུར་པའི་སངས་རྒྱས་ཀྱི་བསྟན་པ་རིན་པོ་ཆེ་སླར་ཡང་
ཞོགས་ཁའི་ཉི་གཞོན་ལྟར། ཡང་དར་བསྟན་པའི་སྐབས་མཚམས་འདིར། སླར་གསོ་
བཟང་བོ་བྱུང་ན། མེས་རྒྱལ་གོང་བུ་གཅིག་གྱུར་དང༌། མི་རིགས་ཀྱི་མཐུན་སྒྲིལ་སྲ་
བརྟན། མི་རིགས་སོ་སོའི་འཕེལ་རྒྱས་ལ་ཕན་པ་ཆེ་སྟབས། དགེ་སློབ་ཚང་མ་ཕྱིར་
ཕེབས་རྗེས་སྒོ་དུ་མ་ནས་ལྟ་ སྤྱོད་གཙང་མའི་མིག་དཔེ་བཟང་བོ་ གནང་རྒྱུ་དང་།
བསྟན་པ་སྤྱི་ལ་ཐུགས་ཁུར། ཕྱོགས་ཞེན་མེད་པར་གྲུབ་མཐའ་སོ་སོའི་འཕེལ་རྒྱས་ལ་
ཐུགས་ཁུར། སངས་རྒྱས་བསྟན་པའི་འདུ་ཤེས་མང་ཚོགས་ཁྲོད་དུ་རྩ་བ་ཚུགས་རྒྱུ།
མང་ཚོགས་ཀྱི་བདེ་སྡུག་ལ་ཐུགས་ཁུར་གནང་རྒྱུ་ངེད་དགེ་རྒན་སོ་སོའི་རེ་བ་ཡིན།
དེས་ན་རྒྱལ་ཁམས་ལ་གཅེས་སེམས། ཆོས་ལུགས་ལ་གཅེས་སེམས། རྒྱལ་ཡོངས་
496



...
....…....་
་
་. "
་
::：
::
་....
......
.....
..
. ་.
རྒྱུས་པའི་སྨོན་འདུན་ཞུ། །
སྐྱབས་མཆོག་ཡབ་སྲས་དང་འགོ་ཁྲིད་རྣམ་པ་བཅས་ཀྱི་སྐུ་ཚེ་བརྟན་ཞིང་མཛད་འཕྲིན་
དགེ་སློབ་ཚང་མས་མཉམ་དུ་འབད་ བརྩོན་བྱེད་རྒྱུའི་རེ་བ་ཡོད། མཇུག་མཐར་
རིགས་སོ་སོའི་མི་དམངས་ཀྱི་ཕན་བདེ། འཛམ་གླིང་ཞི་བདེ་བཅས་ཀྱི་ཆེད་དུ་ང་ཚོ་
༄༅། །མཎ་བཤད་དང་གསུང་བཤད་སོགས་ཀྱི་སྐོར།
497



.
..
等
.
…..
-
-
=.
..
..
.



༄༅། །གུང་ཐང་ཚད་ལ་ཕུལ་བ།
༄༅ ། །རབ་འབྱམས་ཤེས་བྱའི་གནས་ལ་རང་དབང་འབྱོར། །སྲིད་དང་ཞི་
བའི་དཔལ་ལ་འཁོར་ལོས་བསྒྱུར། ། ལྷར་བཅས་སྐྱེ་དགུའི་གཙུག་ན་མངོན་མཐོ་
བ། །འཇམ་དཔལ་དབྱངས་དངོས་ཉི་མ་གཞོན་ནུའི་དྲུང༌། །ཁྱེད་སྐུ་བརྟན་བརྗིད་
རི་རབ་ལྷུན་པོ་ལ། །སྡེ་བཞིའི་ལུང་གི་བང་རིམ་མཐོར་བརྩེགས་ནས། །ཐུགས་དམ་
གཙང་མའི་རྣམ་རྒྱལ་ཁང་བཟང་ཅན། །མི་ནུབ་སྲིད་པའི་རྒྱན་དུ་བཞུགས་ལགས་
སམ། །ཚོགས་ཟུང་ལེགས་བྱས་ཚངས་པའི་ཟུར་ཕུད་དུ། །ཡུན་རིང་བསྟེན་པའི་
གསང་གསུམ་ལྷའི་ཆུ་བོ། །མ་ལུས་འགྲོ་བའི་དྲི་མ་དག་བྱེད་ཕྱིར། །ཐུགས་བསྐྱེད་ཟླ་
གདོང་འཚེར་བའི་མཐོང་ལས་བབས། །གང་ཐུགས་མཁྱེན་པའི་འདབ་སྟོང་འཛུམ་
པའི་རྒྱུར། །འགོག་མེད་རིག་འཕྲུལ་ཟབ་མོ་བདུད་རྩིའི་རོ། །ཡོངས་བཟུང་སྙིང་བོར་
སྨིན་ པའི་ འབྲས་ བུའི་ བཅུད། ། སྤྱོད་ པའི་ རྐང་ དྲུག་ ཉམས་ དགའི་ མགྲིན་ པ་
བཏེགས། །བརྩེ་ཆེན་འོད་འབར་ཟ་མ་ཏོག་གི་མཛོད། །ཤེས་བྱ་ཀུན་གཟིགས་
གཏེར་དུ་སྦས་པའི་འཛུམ། །སྒོ་འཕར་ཡོངས་ཕྱེའི་འོད་སྣང་དཀྱིལ་འཁོར་ནི། །ཕ་
མཐའ་ཡས་པའི་ཕྱོགས་བརྒྱར་རྣམ་པར་གསལ། །ཉིད་ཀྱི་ཞབས་མཐིལ་བཀྲ་ཤིས་
འཁོར་ལོའི་འཛུམ། །ཆུ་བོ་གསེར་ལྡན་འགྲམ་དུ་བཀོད་པའི་ཚེ། །ཆོས་སྡེའི་དགའ་
ཚལ་མུ་ཏིག་སྙེ་མའི་འབྲུ། །ཕོན་པོ་གཡུར་ཟའི་འདབ་སྟོང་ལང་ཚོ་རྫོགས། །རིང་
ནས་དགྱེས་བརྩེའི་གཟིགས་པ་གང་གཱའི་རྒྱུན། །འཛུམ་དཀར་དབུ་འཕྲེང་མེ་ཏོག་
འཐོར་བཞིན་དུ། །ཡིད་མཚོར་བབས་པར་དགའ་རྩེ་ཟླ་བའི་འོད། །ཕོག་ཚེ་སྤུ་ལོང་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཟེགས་མ་མཁའ་ལ་འཐོར། །མི་མཐུན་རྩོད་གླེང་བགྲོད་འཕྲང་འཇིགས་པའི་
ལམ། །མཐུན་སྒྲིལ་གསེར་འོད་ཆགས་པའི་གཞུང་ལམ་དུ། །བསྒྱུར་བའི་ངོ་མཚར་
གཏམ་གྱི་སྤྲིན་རྔའི་གླུ། །སྐལ་བཟང་གདུལ་བྱའི་རྣ་བའི་རྒྱན་དུ་བྱིན། །སླད་མའི་
ཆར་ཡང་ཕེབས་ཚོགས་གང་གཱའི་རྒྱུན། །འཆད་མེད་ལྦུ་བ་དཀར་བོའི་ཕྲེང་དཀྲིགས་
ཏེ། །བདག་ཅག་ཤ་ཞེན་ཆེ་བའི་ཞིང་ས་རུ། །འབེབས་པའི་བརྩེ་གཟིགས་ཐུགས་
དམ་འདོར་མེད་ཞུ། །རྣམ་དཀར་ལས་ཀྱི་བྱ་བ་ཡར་ངོའི་ཟླ། །ལྷག་བསམ་དཀར་
བོའི་འོད་སྣང་འཛིན་པའི་མཐུས། །གང་སྐུའི་ཞབས་པད་ཀུནྡ་མཛེས་པའི་ཚལ། །
རྟག་ཏུ་བཞད་ པའི་རྩེ་དགའ་རྒྱས་གྱུར་ ཅིག ། ། སྐལ་བཟང་ནས་སྤྱི་ལོ་
༡༩༨ ༡ལོའི་ཟླ་༡ ༡པའི་ཚེས་༦ལ། །
༄༅། །སད་སད་སྨྱུང་གནས་པ་རིན་པོ་ཆེས་ཕྱག་
ཡིག་ཕུལ་བའི་ལན་དུ་གནང་བ།
༄༅ ། །མི་འགྱུར་བདེ་བ་མཆོག་གི་མཁའ་དབྱིངས་སུ། །བརྩེ་ཆེན་ཟླ་ཤེལ་
དཀྱིལ་འཁོར་རྫོགས་པ་ཡིས། །གང་འདུལ་སྒྱུ་འཕྲུལ་དྲ་བར་མངོན་བཞེངས་པ། །
ཕྱག་ན་པདྨོའི་རྣལ་འབྱོར་མཆོག་དེས་དྲུང་། །བྱིན་རླབས་སྣང་བས་ཉེར་བསྐྱངས་
སྦྲང་རྩིའི་མཛོད། །འཛིན་པའི་དད་གསུམ་གསེར་གྱི་འདབ་བརྒྱ་བ། །མངོན་བཞད་
ལྷ་མིའི་ དུས་སྟོན་འཛིན་མའི་རྒྱུན། །འཕྲིན་ གསོལ་བུང་ བ་ གཞོན་ནུའི་དབྱངས་
འདིར་གསོན། །གང་གི་མཛད་བཟང་སྙན་པའི་བ་དན་དཀར། །འོག་མིན་གནས་
ཀྱི་མཐོངས་ལ་རྗེས་བསྙེགས་ཤིང་། །འཕྲིན་ལས་མཚར་སྡུག་འབུམ་དུ་བཀྲ་བའི་
རིས། །སྐལ་བཟང་སྐྱེ་བོ་ཡོངས་ཀྱི་སྙིང་ལ་སྨན། །གྲུབ་པའི་ཞིང་ཁམས་འཕགས་
500



༄༅། །ཆབ་ཤོག་དང་སྙན་རྩོམ་སོགས་ཀྱི་སྐོར།
ཡུལ་རྒྱང་རིང་ནས། །ཉམ་ཆུང་བདག་ཅག་ཐུགས་རྗེ་མ་དོར་བའི། །ལྷག་བསམ་
འདབ་སྟོང་འཛུམ་པའི་འོད་ཕྲེང་ཅན། །ཉིད་ཀྱི་བཀའ་དྲིན་གནང་ལ་ཐུགས་རྗེ་
ཞུ། །པེ་ཅིན་མི་རིགས་དོན་བྱེད་མགྲོན་ཁང་ནས། །ཉིད་ཀྱི་གསེར་ཞལ་མཇལ་ཞིང་
གསུང་ཕེབས་པའི། །སྐལ་བཟང་བླ་ན་མེད་པའི་དཔལ་ཐོབ་པ། །ཡང་ཡང་དྲན་པས་
དད་གུས་སྤྲོ་བ་འཕེལ། ། འཚམས་ཞུ། སླར་ཡང་། ཁྱོད་ཐུགས་སྣང་བས་ཉེར་
བསྐྱངས་དགེ་མཚན་ལས། །གང་གི་མཚན་རབ་རྩོད་མེད་ངེས་གསལ་བའི། །དྲི་
བྲལ་བཀའ་ལུང་རིན་ཐང་མེད་པའི་རྒྱུན། །ལག་རྩེར་རེག་པ་ཁྱོད་ལས་ གཞན་མི་
རེ། །བཤད་དང་སྒྲུབ་པའི་གེ་སར་དྲི་བསུང་འབུམ། །མངོན་པར་འཐུལ་བ་མི་ཤིགས་
གཡུང་དྲུང་ཞབས། །རྟག་བརྟན་རྡོ་རྗེའི་ཁམས་སུ་ཡོངས་བཞུགས་ནས། །ལེགས་
མཛད་ནོར་བུའི་འོད་ཟེར་སྟོང་འབར་ཤོག ། ཅེས་གོས་ཆེན་བཅོམ་ལྡན་ཡུག་དང་ལྷ་
རྫས་བཅས། སྤྱི་ལོ་༡༩༩༢ལོའི་ཟླ་༨པའི་ཚེས་༡༥ལ་པེ་ཅིན་མི་རིགས་དོན་བྱེད་མགྲོན་ཁང་ནང་ནས་ཀལྤ་དྷ་
དྲ་དྷརྨ་སྱ་དྷ་ཛ་ནས། །
༄༅། །འབྲོག་མི་བྱམས་པ་བློ་གྲོས་ལ་ཕུལ་བ།
༄༅། །བྱམས་བརྩེའི་ཐུགས་ཀྱི་མཁའ་དབྱིངས་དག་པ་ནས། །བློ་གཏེར་
འཇམ་དབྱངས་དགྱེས་པའི་མདུན་གྲོས་སུ། །འཆད་རྩོད་རྩོམ་པའི་ཉི་འོད་འབུམ་
སྤྲོས་པས། །འགྲོ་བློའི་པད་ཚལ་བཞད་མཛད་གང་དེའི་དྲུང་། །མགོན་པོ་གང་གི་
བཀའ་ལུང་མེ་ཏོག་འཕྲེང་། །མཚར་སྡུག་པདྨའི་གེ་སར་གཡོ་བཞིན་དུ། །བདག་གི་
སྙིམ་པར་ཐོབ་པའི་སྐལ་བཟང་འདིས། །སེམས་ལ་དཔག་ཡས་མངོན་དགའི་ཚོར་བ་
བྱིན། །ཁྱོད་ཐུགས་སྤྱན་རས་འོད་ཞགས་འཁྱིལ་བ་ཡི། ། གཟིགས་སྐྱོང་ག་བུར་
501



AR
་
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འཛགས་པའི་བ་གམ་ན། །མཆོག་སྤྲུལ་དམ་པའི་ཐུགས་བཞེད་སྒྲུབ་པ་སོགས། །
གཞལ་བར་མི་ནུས་བཀའ་དྲིན་སྙིང་ནས་གུས། །དབུས་འགྱུར་ཐུབ་བསྟན་ཆོས་ཀྱི་
དགའ་ཚལ་ནས། །མགོན་ཁྱོད་བརྩེ་བའི་ཐུགས་རྗེས་ཉེར་བཟུང་སྟེ། །མདོ་སྨད་
སྟག་ཚང་དཔལ་གྱི་ཆོས་གྲྭ་རུ། །བློ་བཟང་རྒྱལ་བའི་གདུང་རྟེན་སྐལ་བར་གནང་། །
ཐུགས་དགོངས་ཟབ་མོ་གངས་ཀྱི་རི་སུལ་དུ། །རྣམ་དཔྱོད་རྩལ་ གྱིས་སྙེམས་པའི་
འཕྲོག་བྱེད་དབང་། །མཁའ་ལ་འཕྱོ་བའི་གར་གྱིས་རྣམ་རྩེན་ནས། །ཕུ་ཐག་གཅོད་
པའི་དབུགས་དབྱུང་དཔལ་འདི་བྱིན། །བསླབ་གསུམ་ཡོན་ཏན་མཛོད་བརྙེས་སྒེག་
མོའི་བཞིན། །འོད་ཟེར་བྱེ་བ་བརྒྱས་རྩེན་ཟླ་བའི་ཞལ། །རྣམ་པར་སྲུང་བ་བློ་གྲོས་
རིག་པའི་དབྱིག །མུ་ཏིག་མདངས་འཚེར་རྔ་ཡབ་དཀར་བོ་བསིལ། །ཐུབ་དབང་
བསྟན་པའི་མཚོ་ཆེན་འཁྱིལ་བའི་ཆབ། །མཁྱེན་རབ་འཕྲུལ་གྱིས་བསྲུབས་པ་ལས་
འཁྲུངས་པའི། །བློ་བཟང་རྒྱལ་བའི་ལེགས་བཤད་ཉི་མ་འབུམ། །སྤྲོ་མཛད་མཁས་
དབང་ཁྱོད་ནི་འགྲོ་བའི་སྐྱབས། ། གསང་ གསུམ་ གསེར་ གྱི་འཁོར་ལོ་རྩིབས་སྟོང་
ཅན། །སྡེ་བཞིའི་ཁྱོན་ལ་དབང་བསྒྱུར་ཆོས་ཀྱི་རྗེ། །མི་མཐུན་ཕྱོགས་ལས་རྣམ་པར་
རྒྱལ་བ་ཡི། ། ཆོས་ཚུལ་རྒྱལ་མཚན་མཐོན་པོར་བསྒྲེངས་ལ་གུས། ། མགྲིན་པའི་
ལེགས་བཤད་ཆོས་དུང་བཞད་པའི་དབྱངས། །རྒྱལ་ཀུན་དགྱེས་པའི་ཐུགས་མཚན་
དཔལ་བེའུའི་གྲྭར། །བཟུང་བའི་ལེགས་བྱས་པདྨ་དཀར་བོའི་བཅུད། །གདུལ་བྱ་ར་
ཡིག་གཉིས་པའི་དཔལ་དུ་སྨིན། །མང་དུ་ཐོས་པ་འོ་མའི་མཚོ་ཆེན་དབུས། །རྒྱན་
བཞིའི་གཤོག་དྲུག་བརྟས་པའི་གསེར་གྱི་ཉ། །འཆད་རྩོད་རྩོམ་པའི་རོལ་གར་འཁྱུག་
བཞིན་དུ། །བསྡུ་བ་རྣམ་བཞིས་འགྲོ་དོན་བྱེད་པར་སྨོན། །སྐྱོན་བྲལ་ཚུལ་ཁྲིམས་
དག་པའི་བཅུད་དང་ལྡན། །མ་འཁྲུལ་ལྟ་སྒོམ་སྤྱོད་པའི་ཀ་ལ་ ཤ །མདོ་སྔགས་
བསྟན་པའི་གདུགས་དཀར་འདེགས་པའི་དཔུང༌། །ཕན་བདེའི་རྩ་ལག་རྣམ་ཀུན་
502



༄༅། །ཆབ་ཤོག་དང་སྙན་རྩོམ་སོགས་ཀྱི་སྐོར།
བརྟན་གྱུར་ཅིག །ཁྱེད་ཐུགས་བྱམས་བརྩེའི་ཟླ་འོད་འབུམ་ཕྲག་པ། །སྙིང་གི་ཟེའུ་
འབྲུར་བསྟེན་པའི་གསོལ་འདེབས་རྟེན། །སུམ་རྐང་མཚན་བརྗོད་རྟེན་འབྲེལ་བསྟོད་
པ་སོགས། །དཔེ་ཚན་རྣམ་བཞིའི་མཆོད་སྤྲིན་གཟིགས་མོ་བསྟར། །སླད་ཆར་ཀླུ་ཡི་
གྲངས་ལྡན་ཟླ་བའི་ནང་། །ཁྱོད་ཞལ་ཉིན་བྱེད་དཀྱིལ་འཁོར་མངོན་སུམ་དུ། །སླར་
ཡང་མཇལ་བའི་སྐལ་བཟང་མངོན་གྱུར་ཚེ། །གཡོ་མེད་དགྱེས་བརྩེ་གཟིགས་པའི་
ཐུགས་དགོངས་མཛོད། །འདི་ན་ལས་ཉོན་འཁོར་བའི་ནགས་ཀླུང་ན། །རབ་བྱུང་
བརྟུལ་ཞུགས་ཉམས་པ་ཁྱིམ་པའི་གཟུགས། །སྐལ་བཟང་ཆོས་རྒྱུན་བདག་མིང་ཞུ་
མཆིད་འདིར། །ཐུགས་ཁྲེལ་མི་གནང་སྙིང་རྗེས་བཟོད་བཞེས་དགོངས། །དེ་ལྟའི་ཞུ་
འཕྲིན་དཔྱིད་ཀྱི་ཕོ་ཉ་ཁྱོད། །ཁྱོད་ལ་བྱམས་བརྩེ་གནང་བ་མཆོག་གི་བློ། །བློ་གྲོས་
བདག་ཉིད་མདུན་སར་གུས་པས་ཞུས། །ཞུས་པའི་ལན་ཡང་སྩོལ་བ་མཁྱེན་ཞེས་
གསོལ། ། །
༄༅༅། །བྱམས་པ་འཕྲིན་ལས་ལ་ཕུལ་བ།
༄༅། །བྱམས་ཐུགས་བརྩེ་བ་མཆོག་གི་ཆུ་འཛིན་ལས། །སྨན་རྩིས་རིག་པ་
འཛིན་མཁས་འབྲུག་སྒྲའི་དབྱངས། ། མངོན་ པར་བཞད་ པས་ ས་ཆེན་ རབ་ གཡོ་
བ། །འཕྲིན་ལས་རྣམ་པར་རྒྱལ་བའི་མདུན་ས་ཆེར། །འདྲིས་ཤིང་མཛའ་བ་ཁྱོད་
ཞབས་མཉེས་ཕྱིར་དུ། ། ཚངས་སྲས་རིག་པ་སྙན་དགུར་ཟློས་མིན་ཀྱང་། །ལྷག་
བསམ་ཟླ་དཀར་འཕེལ་བ་ལས་ཐོན་པའི། །དྲང་བོའི་གཏམ་བཟང་ག་བུར་རྒྱུན་འདི་
སྦྲེངས། །གནས་ལྔ་རིག་པ་བསམ་འཕེལ་དབང་གི་ནོར། །ཐུགས་སུ་ཆུད་པ་རྣམ་
503



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དཔྱོད་མཁྱེན་པའི་རྩལ། །སྟོབས་སུ་རྫོགས་པའི་མཁས་དབང་དེད་དཔོན་མཆོག །
མཚན་སྙན་གྲགས་པ་རྒྱ་མཚོའི་མཐའ་ལས་བརྒལ། །སྲིད་ཞིའི་དགེ་མཚན་བཀྲ་ཤིས་
རི་མོ་འབུམ། །མངོན་པར་རྩེན་པ་དབུས་ལྗོངས་དགའ་ཚལ་དུ། །གསོ་རིག་གཞན་
ཕན་བ་གམ་མངོན་མཐོ་བར། །སྨྲ་བའི་ཟླ་བ་ཁྱོད་ཞབས་བཞུགས་ལགས་སམ། །
བོད་ཡུལ་ཚེ་ཡི་རིག་བྱེད་ནོར་བུའི་རྒྱན། །བཻཌཱུར་སྔོན་པོའི་དོ་ཤལ་བཤད་སྒྲུབ་ཀྱི། །
སྣང་བ་སྲིད་དུ་རྫོགས་པའི་རིན་ཆེན་ཕྲེང་། །འཛིན་མཁས་ཁྱོད་ཞབས་འཚོ་གཞེས་
བདེ་ལགས་སམ། །ཁྱོད་ཐུགས་པད་དཀར་འདབ་མ་ཕྱོགས་ཀྱི་མཐར། །བྲིས་པའི་
རྒྱུན་གྱིས་མངོན་འཕྱོར་གཙུག་ལག་མ། །རྙོག་བྲལ་མཁྱེན་རབ་ཁྲུས་ཀྱི་རྫིང་བུ་རུ། །
འཕྲུལ་རྩིས་གར་སྟབས་སྒྱུར་བཞིན་བཞུགས་ལགས་སམ། །ཐུགས་གསང་མི་འགྱུར་
དྲ་བའི་འཇོ་སྒེག་ལ། །འཕྱངས་པའི་ལྗགས་རྩོམ་དྲིལ་བུ་གཡེར་ཁའི་སྒྲ། །སྙན་པར་
འཁྲོལ་བས་མེས་རྒྱལ་དཔྱོད་ལྡན་ཚོགས། །རྣ་བ་སྒྲ་སྡུད་ ཁང་བ་ཉིད་དུ་སྒྲུབ། །
ཁུངས་ལྡན་དམ་པའི་གསུང་གི་སྣང་བའི་ཟེར། །དཔྱད་གསུམ་དཔྱིད་ཀྱི་འདབ་སྟོང་
ཕོན་པོའི་ཁར། །མྱངས་པས་ལེགས་བཤད་མངར་བོའི་རོ་བྲོ་བ། །གཟུར་གནས་
མཁས་ཀུན་ཡིད་རབ་བཅུད་དུ་ལེན། །རྣམ་པར་དགེ་བའི་མཛད་བཟང་ཆུ་རིས་
ཀྱིས། །མཛེས་བྱས་རྙོག་བྲལ་བློ་གྲོས་རྫིང་བུ་ལས། །ཉེ་བར་ཐོན་པའི་ངང་མོའི་
མགྲིན་བཟང་སྐྱེས། །ཡང་ཡང་མངགས་པའི་བཀའ་དྲིན་གཞལ་མ་མཆིས། །བདག་
ཀྱང་གནམ་ལོ་འདི་ཡི་སྤྱི་ཟླའི་ཚེས(༤ ༢༠)། །མེས་རྒྱལ་ལྷོ་རྒྱུད་བསྐོར་ནས་ཁུལ་
འདིར་མཆིས (༦. ༡༨ )། །ཞིང་ཆེན་རྒྱུན་གྲངས་གྲོང་ཁྱེར་ཁྱིམ་( ༡༢)རྣམས་
སུ། །ལྟ་སྐོར་ལེགས་པའི་ངོ་མཚར་བསམ་མི་ཁྱབ། །ཁྱད་པར་ནན་ཧེའི་པོ་ཏཱ་ལ་
སོགས་པའི། །གནའ་བོའི་དགོན་གནས་བཅུ་ཕྲག་དུ་མ་ཡི། །བྱིན་རྟེན་ནོར་བུའི་
བང་བ་རྒྱ་ཕྱེ་ནས། །བྱིན་རླབས་ཞུས་པའི་རེ་འབྲས་ལྷུན་གྱིས་གྲུབ། །ཟླ་མེད་མཁྱེན་
t
504



༄༅ ། །ཆབ་ཤོག་དང་སྙན་རྩོམ་སོགས་ཀྱི་སྐོར།
རབ་ནོར་བུའི་ཞབས་སེན་གདུགས། །གྱེན་དུ་འདེགས་ལ་སྨན་གྱིས་མཁས་དབང་
ཁྱོད། །མི་ཆོས་ཁོར་ཡུག་བསིལ་བའི་གྲིབ་མ་ཅན། །ལེགས་བཤད་གདུལ་བྱའི་ངལ་
གསོར་སྦྱིན་པར་མཛོད། །ཁྱོད་ཞབས་བརྩེ་བའི་འོད་ཞགས་རིང་བོ་ཡིས། །བསུས་
པའི་ངག་རིག་གཏམ་གྱི་པདྨ་དཀར། །གསོ་དཔྱད་དར་འཕེལ་ལོ་རྒྱུས་སྒྲུབས་རྒྱུའི་
འཛུམ། །ཡོངས་གྲོལ་ལུང་ རིགས་སྦྲང་རྩིའི་དགའ་སྟོན་ བཀྱེས། །འཇིགས་བྲལ་
སྤོབས་པའི་རྣམ་དཔྱོད་རྩལ་སྤྲུགས་ནས། །གསོ་རིག་གསར་རྩོམ་ལེགས་བཤད་སྤེལ་
བར་མཛོད། །ལེ་བར་ཁྲི་ཕྲག་ས་ཡིས་བསྐལ་ན་ཡང་། །སྣང་བྱེད་འོད་དང་པདྨའི་
མཛའ་མཐུན་བཞིན། །ཡིད་གཅུགས་གསུང་གླེང་གེ་སར་སྦྲང་རྩིའི་གཏེར། །སྤྱོད་
པའི་དགའ་སྟོན་ནམ་ཡང་ཡལ་མི་འཚལ། །དེ་ལྟའི་ཞུ་འཕྲིན་ངང་བའི་ན་ཆུང་མ། །
རྒྱ་ནག་མཐིལ་ནས་སྔོན་གྱི་ལས་ལམ་བཟུང༌། །ཁྱོད་ཡུལ་རྒྱ་གར་ཆུ་བོ་གངྒཱ་མར། །
ཞུགས་བཞིན་གང་སྐུའི་མདུན་སར་བསྙེགས་ནས་སོང་། ། སྤྱི་ལོ་ ༡༩༨༤ལོའི་
ཟླ་༦པའི་ཚེས་༢༠ལ་རྒྱལ་ས་པེ་ཅིན་གྱི་ལྷ་ཁང་སེར་བོའི་རང་ཤག་སྐྱིད་པའི་དགའ་ཚལ་ནས་ཕུལ། །
9༄༅། །ཀྲུའུ་རིན་ཆབ་སྤེལ་ཚེ་བརྟན་ཕུན་
ཚོགས་ལ་ཕུལ་བ།
༄༅ ། །རྣམ་འདྲེན་ཀུན་གྱི་གསང་གསུམ་མ་ལུས་པ། །རྒྱལ་སྲས་སྒྱུ་འཕྲུལ་དྲ་
བར་མངོན་བཞེངས་པ། །གྲགས་སྙན་འོད་དཀར་ས་གསུམ་ཁོར་ཡུག་ལས། །རྣམ་
པར་རྒྱལ་བ་ངག་དབང་བློ་བཟང་དྲུང༌། །བསོད་ནམས་ཡེ་ཤེས་ཚོགས་རབ་ལེགས་
བྱིན་པའི། །བླ་མེད་ཡོན་ཏན་སྐུ་བཞིའི་རིན་ཆེན་མཛོད། །རིང་ནས་བརྙེས་ཀྱང་
ཐུགས་དམ་གཞན་དབང་གིས། །མཐའ་ཡས་འགྲོ་ཁམས་རྗེས་སུ་ཅིས་ཀྱང་འཇུག །
505



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དབུས་ལྗོངས་ཐུབ་བསྟན་གངས་ཀྱི་རི་བོ་ལས། །བབས་པའི་ལྔ་རིག་བདུད་རྩིའི་
ཟེགས་མ་འབུམ། །འཐུང་བའི་བྱང་རྒྱུད་བློ་གསལ་མེ་ཏོག་འབུམ། །བཤད་སྒྲུབ་
རྒྱན་དུ་བཞད་པ་ཁྱོད་ཀྱི་དྲིན། །འདི་ན་ལུང་རྟོགས་བསྟན་པའི་རྒྱལ་རྔ་འབུམ། །
ཁོར་ཡུག་སྲིད་དུ་བརྡུངས་པའི་དབྱངས་སྙན་པོས། །ཤེས་ལྡན་མ་རིག་གཉིད་ལས་
རབ་བསླངས་ནས། །ཆོས་ཀྱི་རྒྱལ་སྲིད་གྲགས་པའི་བ་དན་བསྒྲེངས། །བོད་ཡུལ་
མཁས་མང་ རལ་ བའི་ ཅོད་ པན་ གྱིས། །ཞབས་ སྐྱེས་ གེ་ སར་ བསྟེན་ པ་ སྨྲ་ བའི་
དབང་། །ཁྱོད་སྐུའི་ཕྲེང་བརྒྱུད་གསེར་གྱི་འཁོར་ལོ་ཆེས། །མདོ་སྨད་ཆོས་ཀྱི་སྲིད་ལ་
དབང་རབ་བསྐུར། །ཁྱོད་ཐུགས་བརྩེ་ཆེན་འཛུམ་དཀར་ཞལ་སྒོ་ལས། །གསུང་གླེང་
དྲི་ཟའི་རྒྱུད་ལས་ཆེས་སྙན་པ། །ཐོས་འཛིན་ལྟེ་བར་འཕོས་པས་སེམས་ཀྱི་ཁམས། །
མི་ཕྱེད་དད་པའི་འོ་མཚོ་མཁའ་ལ་འཕྱུར། །སྡེ་བཞིའི་ཕུན་ཚོགས་གསེར་གྱི་རྒྱལ་
མཚན་ཆེས། །མཛེས་པ་རབ་བྱིན་ནོར་བུའི་བ་གམ་ལས། །རིག་གནས་ལོ་རྒྱུས་
མཛད་སྒོའི་གཏམ་བཟང་འབུམ། །སྤྲོ་འདི་ཁྱེད་སྐུ་མཇལ་བའི་དཔལ་དུ་འཁུམས། །
ཆེད་ཞུ། ང་ཡི་གཉེན་བཤེས་ཁྲོ་ལོ་ཞེས་གྲགས་པ། །ད་ལོའི་སྤྱི་ཟླ་བདུན་པའི་ཚེས་
གཅིག་ཉིན། །འདས་པའི་ཉེན་བརྡ་གློག་འཕྲིན་ལམ་ནས་འབྱོར། །དེ་ཕྱིར་སྐྱབས་
གསོལ་བསྔོ་འབྲེལ་རྟེན་འདི་ཞུ། །དུག་ལྔའི་འདམ་དུ་བྱིངས་པ་ཉམ་ཆུང་བདག །
ཁྱོད་ཀྱི་ཐུགས་དམ་སྲུང་བའི་འཁོར་ལོའི་ལྟོར། །བརྩེ་ཆེན་ཐུགས་རྗེ་ཞགས་པས་ཉེར་
བཅིངས་ནས། །འདོར་མེད་སྐྱབས་འཇུག་གནང་བའང་ཐུགས་དགོངས་མཛོད། །
མདོ་དབུས་ཆོས་ཀྱི་དགའ་ཚལ་ཆེས་མང་བར། །ཉིད་ལ་རེ་ཞུའི་གདུལ་བྱ་འདབ་ལྡན་
འབུམ། །རྣམ་པར་བཞད་ ཕྱིར་ཁྱེད་སྐུ་ཉིན་བྱེད་དབང་། །ཞབས་ཟུང་རྡོ་རྗེའི་
ཁམས་སུ་རྟག་བརྟན་ཤོག །ཞུ་རྟེན་དམངས་སྒོར་ལྔ་ཡི་གྲངས་ལྡན་བཅས། །ཤིང་
བཟའ་སྐལ་བཟང་ཆོས་ཀྱི་རྒྱལ་མཚན་པའི། །མིང་ནས་གུས་པ་ཆེན་པོས་གྱ་དྲུག་
ས
506



༄༅ ། །ཆབ་ཤོག་དང་སྙན་རྩོམ་སོགས་ཀྱི་སྐོར།
ལོའི། །ཟླ་བ་བདུན་པའི་ཡར་ཚེས་བཞི་ལ་ཕུལ། ། བོད་ལྗོངས་སྲིད་གྲོས་རིག་
གནས་ལོ་རྒྱུས་དཔྱད་བཞིའི་ཨུ་ཡོན་ལྷན་ཁང་གི་ཀྲུའུ་རིན་ཆབ་སྤེལ་ཚེ་བརྟན་ཕུན་ཚོགས་ལ། །
༄༅། །སྐལ་བཟང་ཟླ་གྲགས་ལ་གནང་བ།
༄༅ ། །སྲིད་ཞིའི་རྒུད་པའི་གདུང་བ་སེལ་མཛད་ཅིང་། །བཤད་དང་སྒྲུབ་
པས་རྒྱལ་བསྟན་སྤེལ་བའི་མགོན། །འདི་ ཕྱིའི་ལེགས་ཚོགས་འབྱུང་བའི་ གནས་
གཅིག་བུ། །དགེ་བའི་བཤེས་མཛད་རྣམས་ཀྱིས་ཁྱོད་ལ་སྲུངས། །མཆོག་གསུམ་
བྱིན་རླབས་ཐུགས་རྗེ་ཟླ་བའི་འཛུམ། །ངོ་མཚར་འདོད་དགུ་འཇོ་བའི་ཀེ་ཏ་ཀ །སྙིང་
ལ་བཀོད་པའི་གྲགས་དཀར་རླབས་ཀྱི་ཕྲེང༌། །རྒྱ་མཚོའི་མཐའ་ལས་བརྒལ་བ་གང་
དེའི་དྲུང༌། །རྣམ་དཀར་དགེ་ལ་ཕྱོགས་པའི་འདབ་སྟོང་ཁར། །ཡིད་སྨོན་རེ་བའི་
འབྲས་བཟང་དུད་པ་ཡིས། །ཁྱོད་ཡིད་ཤིས་པར་སྒྲུབ་པའི་ཆོ་ག་ལ། །མོས་པའི་དགེ་
བསྙེན་རྒན་པོས་གཏམ་འདི་གླེང་། །དབུས་འགྱུར་ཐོས་བསམ་སྒོམ་པའི་རྩིབས་སྟོང་
བཀྲ། །བག་ཡོད་བསླབ་གསུམ་གོས་བཟང་འཕྱང་འཕྲུལ་ཅན། །བྱམས་བརྩེས་ཚ་
གདུང་སྐྱོབ་པའི་གདུགས་དཀར་བོའི། །བསིལ་གྲིབ་སྣུམ་པོར་བསྟེན་བཞིན་བཞུགས་
ལགས་སམ། །འཕགས་ཡུལ་མ་ལ་ཡ་ཡི་སྐྱེད་ཚལ་ནས། །འཕྲིན་ཡིག་དཔལ་གྱི་ལྗོན་
བཟང་བསྟར་བའི་འབྲས། །བརྙན་དཔར་དཔྱིད་ཀྱི་དྲི་ངད་མ་ཡལ་བར། །ལན་མང་
འབྱོར་བས་ དགའ་ བ་ བརྒྱ་ ཕྲག་ བརྟས། ། ལྷག་ བསམ་ དག་ པ་ ཟླ་ བ་ ཞུན་མའི་
མདངས། །གཅིག་ཏུ་དཀར་བའི་ཕུང་བོ་ཆེས་གཙང་ཡང་། །ན་སོ་རྒས་དང་འདུ་
འཛི་སྣ་མང་བས། །འཕྲིན་ལན་བཏང་རྒྱུ་མ་བྱུང་ཐུགས་མ་ཁྲེལ། །མཁས་མང་
འདུས་སྡེའི་འོ་མཚོ་འཁྱིལ་བ་ལ། །སྦྱང་བརྩོན་ངང་བའི་གཤོག་རླབས་བསྐྱོད་པ་
507



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཡིས། །དགག་སྒྲུབ་རིགས་པའི་ལྷུ་ཕྲེང་རྩེན་པའི་གར། །བསྒྱུར་འདི་ཁྱོད་སྔོན་བསོད་
ནམས་སྐལ་བས་རྙེད། ། འཚམས་འདྲི། ངེད་ཀྱང་མཆོག་གསུམ་ཐུགས་རྗེ་འོད་
ཟེར་གྱིས། །འབྱུང་བཞིའི་འདབ་མར་བ་མོས་རེག་པ་བཀག །བདེ་བའི་གེ་སར་དགེ་
བའི་ཟེའུ་འབྲུ་འཛུམ། །མ་ཉམས་ལེགས་ཚོགས་སྤྱོད་པའི་ཚུལ་དུ་གནས། །ཁྱོད་ནི་
བྱ་བཏང་རི་ཁྲོད་བརྩམས་བྱས་ནས། །རང་ཡུལ་མ་ཆགས་ཆོས་ལ་སྤྱོད་པས་ན། །གྲྭ་
ཚང་རྒྱ་མཚོ་ལྟ་བུ་དེར་ཞུགས་ཏེ། །སློབ་གཉེར་བྱེད་པ་བྱ་བཏང་དེ་ལ་ཟེར། །འཆད་
ཉན་རྩོད་པ་ལས་ལྷག་ཉམས་ལེན་མེད། །ཐོས་བསམ་སྒོམ་པ་གཅིག་ཆར་བྱུང་ལ་
ལྟོས། །བློ་སྣ་མང་བོ་མ་དྲན་ཆོས་ལ་ཞོག །འཇིག་རྟེན་ཆབ་སྲིད་བསམ་པ་དུག་
བཞིན་སྤོངས། །འཇིགས་མེད་སྤོབས་པའི་རྣམ་སད་གཞོན་ནུ་ཁྱོད། །ཕྱོགས་གླང་
ཡབ་སྲས་རྩོད་ངག་ཟློས་པའི་གླུ། །བླངས་ཚེ་ཚད་མའི་ལམ་ཁྲིད་པི་ཝང་དབྱངས། །
སྙན་དགུར་འཁྲོལ་བའི་སྙན་བརྒྱུད་སྙིང་དུ་ཆོངས། །མདོ་རྒྱན་སྦྱར་བའི་ཤེར་ཕྱིན་
སྦས་དོན་གཞུང་། །མངོན་པར་རྟོགས་པའི་མན་ངག་ལམ་རིམ་དུ། །སྦྱར་བའི་ཕར་
ཕྱིན་གཞུང་ལ་སློབ་པ་ནི། །དགེ་བཤེས་འབྱུང་མིན་འདི་ནས་ཤེས་པར་འགྱུར། །
ལྷག་མཐོང་དཀའ་གནད་འབྱེད་པ་དབུ་མའི་གཞུང་། །བདེན་བཞིའི་འཇུག་ལྡོག་
སྟོན་པ་མངོན་པའི་མཛོད། །ཡོན་ཏན་ཐམས་ཅད་གཞི་རྟེན་འདུལ་བ་སྟེ། །དེ་དག་
སྦྱངས་ཤིང་ཉམས་ལེན་གཅིག་ཏུ་སྦྱོར། །བསོད་ནམས་ཀ་བ་མེད་པའི་མཐོངས་
ཡངས་པོར། །ཁྱོད་སྔོན་ལས་ཀྱི་འབྲས་བཟང་སྨིན་པའི་ཆར། །ཡིད་ཀྱི་ཞིང་སར་
བབས་པས་མྱུ་གུ་འཁྲུངས། །གང་བུའི་ལོ་ཏོག་རིང་ནས་སྨིན་པར་མཛོད། །དེ་ལྟའི་
ཞུ་འཕྲིན་ངང་མོ་མཛེས་ལྡན་མ། །རྒྱ་ནག་མཐིལ་ནས་སྔོན་གྱི་ལས་ལམ་བཟུང༌། །
ཁྱོད་ཡུལ་རྒྱ་གར་ཆུ་བོ་གངྒཱ་རུ། །ཞུགས་བཞིན་ང་ཡི་གཏམ་འདི་ཁྱེར་ནས་ཐལ། །
སླད་མའི་ཆར་ཡང་བླ་མ་མཆོག་གསུམ་ལ། །མི་ཕྱེད་དད་པས་གསོལ་འདེབས་སྐྱབས་
508



༄༅། །ཆབ་ཤོག་དང་སྙན་རྩོམ་སོགས་ཀྱི་སྐོར།
ཞུ་ཞིང་། །ཁྱོད་ཡིད་ལེགས་སྨོན་ལྷུན་གྱིས་འགྲུབ་པ་ལ། །བར་ཆད་མཚན་མ་ཞི་བའི་
སྨོན་འདུན་ཞུ། ། ། ཞེས་ཤཱཀྱའི་དགེ་བསྙེན་སྐལ་བཟང་ཆོས་ཀྱི་རྒྱལ་མཚན་པས།
བོད་རབ་གནས་མེ་གླང་ལོའི་ཟླ་ལྔ་བའི་ཚེས་ཉེར་བདུན་ཉིན་ནམ་སྤྱི་ལོ་༡༩༩༧ལོའི་ཟླ་༧ཚེས་༡ལ། །
༄༅། །སྟོད་ཚོགས་དབང་བསྒྱུར་ལ་ཕུལ་བ།
༄༅ ། །མཁྱེན་དང་བརྩེ་བའི་འདྲེན་བྱེད་སྟོང་ལྡན་ཞིང་། །རྣམ་སད་གཞོན་
ནུའི་ཚོགས་ཀྱི་རལ་བའི་རྒྱན། །འཆི་མེད་བདུད་རྩིའི་དཔལ་ལ་དབང་བསྒྱུར་བ། །ས་
དབང་ཡོངས་འདུའི་བདག་པོ་རྒྱལ་གྱུར་ཅིག །གསར་བརྗེའི་འཕྲིན་ལས་འོད་དཀར་
དང་འགྲོགས་པའི། ། གང་གི་ཐུགས་སྟོབས་ཡོངས་གང་ཟླ་རྒྱུས་སྙིང་། །འགྲོ་བའི་
གཉེན་དང་ཕན་བདེའི་དཔལ་གྱུར་པ། །དཔའ་བོ་ཁྱོད་ནི་དམངས་སེམས་ཀུན་དའི་
གཉེན། །ལེགས་བྱས་བསོད་ནམས་བརྒྱ་ལས་ཉེར་འཁྲུངས་པའི། །གཟུགས་སྐུའི་
ལྗོན་ཤིང་མི་འགྱུར་སེམས་ཀྱི་ཁམས། །བརྒྱད་ཅུར་སོན་པའི་རྟེན་འབྲེལ་བཀྲ་ཤིས་
གླུས། །རྫོགས་ལྡན་གསར་བའི་བུང་བ་མགྲོན་དུ་བསུ། །མཆོག་གི་ཐུགས་བཞེད་
བཟང་བོ་རྟ་བདུན་གྱིས། །དྲངས་པའི་དེང་བཞིའི་ཉི་མ་འོད་པོ་ཆེས། །རྩེ་འབལ་
འཛིན་མའི་སྡེ་ཆེན་པདྨོའི་ཚལ། །རྣམ་པར་བཞད་པའི་རྩེ་དགའ་རྒྱས་གྱུར་ཅིག །དེ་
ལྟར་དགའ་གུས་ཟླ་འོད་ལེགས་འཁྱུད་པའི། །ངག་རིག་ གཏམ་གྱི་ཀུནྡའི་ཆུན་པོ་
འདི། །སྙིམ་པར་ཐོགས་པ་ཀལྤ་བྷ་དྲའི་མིང་། །དེ་ཡིས་ཕུལ་བའི་དགའ་སྟོན་འདི་
བཞེས་ཤིག ། རབ་བྱུང་བཅུ་དྲུག་པའི་ ཤིང་བྱི་ལོའི་ཟླ་གཅིག་པའི་ཚེས་ གཅིག་སྤྱི་ ལོ་
༡༩༩༤ལོའི་ཟླ་༡ཚེས་༢༩ལ་བྲིས། །
509



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༄༅༅། །གྲྭ་སར་སློབ་གཉེར་བྱེད་མཁན་
ཞིག་ལ་གནང་བ།
༄༅ ། །གང་ཐུགས་མཁྱེན་རབ་འཇའ་སྤྲིན་དཀྲིགས་པའི་ཀློང་། །གནས་ལྔ་
རིག་པ་ཟླ་བ་ཞུན་མའི་བཅུད། །ཐུགས་རྗེ་ཆར་གྱིས་འགྲོ་རྣམས་སྨིན་མཛད་རྗེ། །
ཡོངས་འཛིན་བླ་མའི་ཞབས་རྡུལ་སྤྱི་བོས་བསྟེན། །རྒྱལ་ཀུན་ཐུགས་རྗེ་སྙིང་སྟོབས་
དཀར་བོའི་ཆ། །ཡོངས་སུ་རྫོགས་པ་ བློ་བཟང་འཇམ་དཔལ་ གྱི། །དྲི་མེད་རིང་
ལུགས་གསེར་སྦྱངས་བཙོ་མའི་བསྟན། །སྤེལ་བའི་ཐུགས་སྨོན་བཞེས་པ་གང་དེའི་
དྲུང་། །འདི་ན་བག་མེད་འཁོར་བའི་ནགས་ཀླུང་དུ། །ལྟར་སྣང་སྒྱུ་མའི་རོལ་བར་
ཞེན་པ་ཡི། །སྒྲོན་མེའི་འོད་ཆགས་ཕྱེ་མ་ལེབ་བཞིན་དུ། །མི་ཚེ་དོན་མེད་སྐྱེལ་དེས་
མཆིད་འདི་གསོལ། །ཁྱོད་ཡིད་འདབ་སྟོང་སྙེ་མ་དུད་པའི་རྩེར། །ལེགས་འཐུང་དམ་
པའི་ཞལ་གདམས་སྦྲང་རྩིའི་བཅུད། །འཐུང་བའི་བློ་གསལ་བུང་བ་གཞོན་ནུའི་
གྲྭར། །མངོན་འཕགས་སྐལ་བ་བཟང་བོ་ཁྱོད་ཉིད་ཙམ། །མང་དུ་ཐོས་པ་རིན་ཆེན་
དབྱིག་གི་ཕྲེང་། །ཚུལ་གསུམ་དཔྱད་འཇོག་སྙིམ་པ་ཟུང་དག་གིས། །དད་པའི་རྒྱལ་
མཚན་རྩེ་ལ་བཀོད་པའི་མཐུས། །དོན་གཉིས་དགའ་སྟོན་མྱོང་བ་ཁྱོད་དུ་ངེས། །
མཆོག་གསུམ་ཐུགས་རྗེ་རལ་ཀླུང་ལས་བབས་པའི། །ཐུབ་བསྟན་བཤད་སྒྲུབ་ཛ་ཧུའི་
བུ་མོའི་རྒྱུན། །མ་ལུས་འགྲོ་བའི་མོས་བློ་རྒྱ་མཚོ་ཆེར། །འཇུག་པའི་འཕྲིན་ལས་སྤྲོ་ལ་
བདག་ཡིད་གུས། །ལེགས་པའི་སྐྱེས་འཕྲིན་ཁྱོད་ཡོན་བཟང་བོའི་རིས། །བདག་སྙིང་
ཤེས་བྱའི་ཡུལ་གྱི་འཁོར་ལོ་མར། །ངོ་མཚར་པིར་གྱིས་བྲིས་པའི་ཚུལ་དེ་ཡི། །མཛའ་
510



༄༅། །ཆབ་ཤོག་དང་སྙན་རྩོམ་སོགས་ཀྱི་སྐོར།
བ་སྙིང་ལ་བཅུག་ནས་གཏམ་འདི་སྤྲོ། །སེམས་ཉིད་བསྒྲིབས་པའི་མེ་ལོང་གཡའ་སྤྲིན་
ལ། །ཚོགས་གཉིས་དྲི་བཞོན་བྱི་དོར་ལེགས་བྱས་ནས། །ཐུན་མོང་ལམ་གྱིས་སེམས་
རྒྱུད་ལེགས་སྦྱངས་ཏེ། །ཟབ་མོའི་རང་ཞལ་མཐོང་བའི་སྣོད་རུང་མཛོད། །གཉིས་
མེད་ཐུགས་མངའ་སྟོན་པ་མཆོག་དེ་ཡིས། །སྟོང་བ་ཞི་བ་སྐྱེ་བ་མེད་པ་ཡི། །ཚུལ་དེ་
མ་ཤེས་འཁོར་བར་འཁྱམ་འགྱུར་ཕྱིར། །ཡུལ་དང་ཡུལ་ཅན་རྣམ་ཐར་སྒོ་གསུམ་
བསྟན། །ཐུབ་བསྟན་ཤིང་རྟའི་སྲོལ་ཕྱེ་གྲུབ་མཐའ་ལ། །རང་སྐྱ་ཐུབ་པའི་དོན་གྱིས་
སྟོང་བ་ཞིག །བྱེ་བྲག་སྨྲ་བའི་གཞུང་ལ་གྲགས་པ་དང༌། །གཞན་དབང་དེ་ལ་ཀུན་
ནས་བཏགས་པའི་བདག །ཡོངས་གྲུབ་ཉིད་ཀྱིས་བཀག་པ་རྣམ་རིག་པ། །དོན་དེ་
རང་གི་སྟེང་ནས་མ་གྲུབ་ཀྱང་། །བློ་ཡིས་ཕར་བཏགས་ཙམ་ལས་མེད་པ་ནི། །དབུ་
མ་རང་རྒྱུད་ གཉིས་ ལ་ གྲགས་ པ་ དང༌། །རང་མཚན་ གྱིས་ ཀྱང་ གྲུབ་ པ་དེར་མི་
འདོད། །ཐལ་འགྱུར་བ་ཡིས་དཔྱད་ན་དངོས་སྒྱུར་གཏོགས། །གཟུང་དང་འཛིན་
པའི་རྣམ་རྟོག་མི་ དམིགས་ཤིང༌། །སྣང་བཞིན་སྟོང་ལ་སྟོང་བཞིན་སྣང་བ་ཡི། །
ཚུགས་ཐུབ་ཙམ་གྱི་བདག་གིས་སྟོང་བཞིན་དུ། །མི་བསླུ་བ་ཡི་བློ་ལ་ངེས་པ་ནི། །
མཐའ་གཉིས་བྲལ་བའི་དོན་དམ་སྟོང་བ་ཉིད། །བདག་དེ་བདེན་པས་སྟོང་བར་
རྟོགས་པ་ནི། །དཔྱད་འཇོག་སྤེལ་བའི་ཏིང་འཛིན་ལེགས་བསྒོམས་ན། །རྗེ་ཡི་ལྟ་བ་
དྲི་མ་མེད་པའི་ལམ། །རང་གི་བློ་ངོར་འཕེལ་བ་ཡིན་ཏེ་དཔྱིད། །རིགས་པ་དྲི་མ་མེད་
པས་གཏན་ལ་ཕོབས། །གཙུག་གི་ཟླ་བ་དྷུ་ཏཱིར་འཁྱུད་པ་ཡི། །སྤྲུལ་བའི་འཁོར་ལོར་
གཏུམ་མོས་དུས་བཏབ་ཚེ། །ལྷན་སྐྱེས་དགའ་བས་མྱོས་པའི་རྡོ་རྗེའི་རིགས། །
གཅིག་ཏུ་འཆར་བའི་རྣལ་འབྱོར་དེ་ལ་བརྩོན། །ཕྲ་བའི་སྲོག་འཛིན་འབྱུང་འཇུག་
གནས་པ་གསུམ། །སྙིང་བོར་བཟླས་པ་རྡོ་རྗེ་གསུམ་གྱི་གདངས། །སྙིང་གི་མདུད་རྒྱ་
གྲོལ་བའི་དཔྱིད་སྨིན་ཚེ། །དཀར་དམར་ཉི་ཟླའི་ཐིག་ལེ་འཕྲོ་འདུ་ལས། །དྲི་བྲལ་
511



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཉུག་མའི་རླུང་སེམས་དྭངས་ཤེལ་འོད། །འཇའ་འོད་རྣམ་ལྔ་དཀྲིགས་པའི་བདེ་
སྟོང་ཚོན། །ཟུང་དུ་འཇུག་ལས་ལོངས་སྤྱོད་རྫོགས་པའི་སྐུར། །ཅི་དགར་བཞེངས་
འདི་གསང་བ་ཆེན་པོའི་ལམ། །འཇིག་རྟེན་བསོད་ནམས་གློག་འགྱུའི་སྣང་བ་རུ། །
ཉམ་ཆུང་སྲོག་གི་མེ་ཏོག་ཡུན་ཐུང་འདིར། །བཤད་སྒྲུབ་ཉམས་ལེན་གེ་སར་དགོད་
པའི་འཛུམ། །རིམ་གཉིས་སྦྲང་རྩིའི་དགའ་སྟོན་འབྱེད་པར་ཤོག །
༄༅། །སྟག་ཚ་མཆོག་སྤྲུལ་ལ་གནང་བ།
༄༅། །མཁྱེན་པའི་སྤྱན་ལྡན་ཉི་མ་བརྒྱ་བའི་སྐུ། །ལེགས་བཤད་གདོང་ལྔའི་
སྒྲ་དབྱངས་སྒྲོགས་པའི་གསུང་། །ཐུགས་རྗེ་སྤངས་རྟོགས་ཡོན་ཏན་ཆེར་འཕགས་
པ། །སྟག་ཚ་ཆོས་རྗེ་མཆོག་གི་སྐུ་དྲུང་དུ། །འཇིགས་བྲལ་ཤེས་བྱའི་གནས་ལྔ་མཁྱེན་
པའི་ཀློང་། །ལུང་རིགས་གློག་འོད་འབུམ་གྱི་དྲ་བ་འགྱུ། །ལེགས་བཤད་ཀླུང་བརྒྱ་
འཁྱིལ་བའི་དཔྱིད་གྱུར་པ། །རིག་པའི་ཆར་ཆེན་འབེབ་མཛད་གང་དེར་བསྔགས། །
རྟེན་འབྱུང་སྒྱུ་མ་བརྩེན་པའི་ཟློས་གར་ལ། །འབྱམས་པའི་ཆོས་ཚུལ་སྐྱོང་བ་བཏུད་
འོས་ཀྱང་། །ལྷན་སྐྱེས་བསུང་ཞིམ་འཐུལ་བའི་པད་གཞོན་ལྟར། །ཁྱེད་སྐུའི་ལང་ཚོ་
བད་ཀྱིས་ནོངས་མ་གྱུར། །མཐུ་ལྡན་བསྟན་འཛིན་གོང་མའི་པད་ཁྲིའི་སྟེང་། །ཅི་
དགར་བརྩེན་པའི་སྐུ་མཆོག་དབང་གི་རྒྱལ། །ཆོས་སྲིད་དཔལ་གྱི་གཟི་འོད་ཆེར་
འབར་ཞིང་། །ལྗོངས་འདིའི་སྐྱེ་དགུའི་མགོན་དུ་བཞུགས་སུ་གསོལ། །ཁྱེད་ཐུགས་
ཟླ་བ་ནོར་བུའི་མེ་ལོང་ངོར། །ཆོས་སྲིད་འབྱོར་བའི་རབ་རྒྱས་སྤྱོད་པ་ཀུན། །སྦས་
པའི་བརྟུལ་ཞུགས་ཡོངས་བཟུང་འོད་སྣང་དཀར། །བཞད་པའི་དཔལ་འདི་ལྷ་མིའི་
512



༄༅ ། །ཆབ་ཤོག་དང་སྙན་རྩོམ་སོགས་ཀྱི་སྐོར།
ཡུལ་ན་སྙན། །ཁྱད་པར་བཀྲ་ཤིས་ཆོས་བཟང་ཆོས་གྲྭར་ཆེར། །ཐོས་བསམ་སྒོམ་
པའི་འཆད་ཉན་གོང་འཕེལ་ཞིང་། །དགེ་ལྡན་ལུགས་བཟང་གཙང་མའི་འོད་སྣང་
གིས། །ལྗོངས་འདིའི་སྐྱེ་དགུའི་ཡིད་མུན་སེལ་བར་མཛོད། །སླད་ཆར་ཁྱོད་ཞལ་
མངོན་དུ་མཇལ་བའི་ཚེ། །འདས་བྱོན་གཏམ་གྱི་ལོ་རྒྱུས་རི་མོ་ཞིག །ཤེལ་དཀར་
རྩིག་ལྡེབ་ངོས་ལ་ཚོན་རིས་ཀྱིས། །མ་བྲིས་སེམས་ཀྱི་རི་མོ་གཏེར་དུ་བརྡོལ། །
སྐལ་བཟང་ནས་སྤྱི་ལོ་༡༩༨༣ལོའི་ཟླ་༢པའི་ཚེས་༡ ༡ལ། །
ནན་
༄༅། །ཆུ་ངོགས་གཏམ་རྒྱུད་བོད་ཡིག་ཏུ་སྒྱུར་
བ་བོ་བློ་གྲོས་ལ་གནང་བ།
༄༅ ། །བརྩེ་ཆེན་ཟླ་ཤེལ་སྟོང་གིས་ཉེར་སྦྱངས་པའི། །རྣམ་དཔྱོད་ཤེས་རབ་
ཆུ་གཏེར་འཕེལ་བའི་རླབས། །རིས་མེད་ཕྱོགས་སུ་གཡོ་བ་མཁས་པའི་དབང༌། །
གང་གི་ ཕྱག་སོར་པད་དཀར་འཛུམ་པའི་དྲུང༌། །མཛའ་བཤེས་གཙང་བོ་དྭངས་
བསིལ་ཆབ་ཀྱི་ཀླུང་། །རྩེ་དགའི་ལྷུ་ཕྲེང་དོ་ཤལ་འགྲེམས་བཞིན་པར། །མྱུར་རྒྱུག་ཀྱ་
ཀྱུའི་འགྲོས་ཀྱིས་གྲོགས་གནས་སུ། །བཞུར་བཞིན་གང་སྐུའི་གནས་ཚུལ་སྒྲོགས་པ་
གསོན། །དེང་ཆར་ཁྱེད་སྐུ་ལྕག་ཕྲན་མཛེས་པའི་རྩེར། །ཤེས་བྱའི་འཛུམ་ཞལ་མེ་
ཏོག་དགོད་པ་ལ། །བསིལ་བའི་ཟེར་གྱིས་ཉེར་འཚེས་མ་གོས་པར། །གཞན་ཕན་
འབྲས་བུ་སྨིན་ཞིང་བཞུགས་ལགས་སམ། །གསར་སྐྱེས་བྱ་དངོས་པདྨའི་སྡོང་བུ་
ལ། །ལེགས་སྐྱོང་དཔལ་གྱི་ཡལ་འདབ་རྒྱས་པ་ཅན། །རྣམ་གཡེང་འདམ་གྱི་སྐྱོན་
དེས་གོས་མིན་པར། །ཞབས་འདེགས་ལས་བྱའི་འབྲས་བཟང་སྨིན་ལགས་སམ། །
513



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཁྱོད་ཐུགས་ཀུན་གསལ་མཛེས་མའི་བཞིན་རས་ལ། །གནས་ལྔ་རིག་པའི་འོད་སྟོང་
སྤྱན་གྱི་དཀྱུས། །ཤེས་རྟོག་འཁྱོག་པོའི་སྣང་མཛོད་ལྕགས་ཀྱུ་ཡིས། །གསར་བརྗེའི་
འོད་སྣང་འགུགས་བཞིན་བཞུགས་ལགས་སམ། །མངར་བའི་དཔལ་སྟེར་འཕྲིན་ཡིག་
རོ་བརྒྱ་བ། །གསར་སྐྱེས་སྦྲང་རྩིའི་བཅུད་ཀྱི་ཉིང་ཁུ་ཅན། །འཆལ་གཏམ་མྱོས་བྱེད་
རྫས་ཀྱིས་མ་བསླད་པ། །བདག་ཡིད་རྐང་དྲུག་མཛོད་ཀྱི་གླེགས་བུ་རྨད། །ཁྱོད་
ཐུགས་མཁྱེན་པའི་འོ་མའི་མཚོ་ཆེན་ལས། །ལེགས་འཁྲུངས་ལྗོན་པའི་སྐྱེས་བཟང་
ཡོངས་འདུའི་ཚལ། །རྩེ་དགའ་ངོ་མཚར་འདབ་མ་བརྒྱས་རྩེན་ཞིང་། །མ་སྨད་
གྲགས་པའི་འབྲས་བུ་གཡུར་ཟ་ལྡེམ། །བརྩེ་ཆེན་ཆུ་འཛིན་འཁྲིགས་པའི་བ་གམ་
ལས། །དགའ་སྐྱིད་སྣང་བས་ཡོངས་གང་དབྱར་རྔའི་སྒྲས། །བདག་ཡིད་རེ་བའི་
འབྲས་བཟང་གཙུག་ཕུད་ཅན། །སྨིན་པའི་དགའ་སྟོན་རྣམ་བཀྲའི་གཤོག་རླབས་
ངོམ། །ཁྱོད་ཐུགས་སྤྲིན་བྲལ་མཁའ་ཡི་ཀློང་ཡངས་པོར། །ཤེས་བྱའི་དཀྱིལ་འཁོར་ཆ་
ཤས་ཡོངས་རྫོགས་ཤིང༌། །མུ་ཏིག་འོད་དཀར་རླབས་ཕྲེང་བཞད་པའི་ཚེ། །ཕན་
བདེའི་ག་བུར་གསར་བའི་ཐིགས་པ་འཛགས། །བདག་ནི་ཡིད་དགའི་འཛུམ་ཞལ་འོ་
མཚོའི་རླབས། །ཀྲུའུ་ཞིའི་དགོངས་བཅུད་རྒྱ་མཚོའི་འཇིངས་ཟབ་པ། །ངོམས་མེད་
ལེགས་འཐུང་སྙིང་རུས་དཔའ་བསྐྱེད་དེ། །སྐོམ་པའི་གདུང་བ་སེལ་བའི་གསོས་སུ་
སྨིན། །དེང་ཆར་དཔྱིད་ཀྱི་དཔལ་ཡོན་མངལ་ཁུར་ལས། །འབུམ་ལྡན་པདྨ་བཞད་
པའི་མཚར་སྡུག་ཅན། །རིན་ཆེན་འཕྱང་འཕྲུལ་མཛེས་པའི་ཟེ་འབྲུའི་ནོར། །མངར་
བའི་དྲི་བསུང་ཕྱོགས་བརྒྱར་ལན་ཚར་གཡོ། །དཔལ་དཀྱིལ་མཛེས་སྡུག་ཡུལ་གྱི་ལྟེ་བ་
རུ། །མི་འཇིགས་དམ་བཅའ་རྫོགས་པའི་ཕོ་བྲང་རྩེར། །དཔལ་ལྡན་ཕྱོགས་ལས་
རྣམ་པར་རྒྱལ་བ་ཡི། །དགེ་མཚན་འབུམ་ཕྲག་བཀོད་པའི་ཏོག་ལྟར་མཛེས། །མི་
བཞིའི་མུན་པ་འཐིབས་པའི་ཆབ་རོམ་རྐང་། ། གཞོམ་པའི་འོད་སྟོང་ཟེར་བརྒྱའི་
514



༄༅། །ཆབ་ཤོག་དང་སྙན་རྩོམ་སོགས་ཀྱི་སྐོར།
ཞགས་པ་ཅན། །ཤར་བའི་མོད་ལ་གསེར་ལྡན་འཛིན་མའི་གཞིར། །གཟི་བྱིན་སྣང་
བ་ཆེས་ཆེར་ལྷམ་མེར་འབར། ། རྨད་ བྱུང་ མཛེས་ སྡུག་ འཇིག་ རྟེན་ ཡངས་ པའི་
ངོས། །དྲེགས་པའི་ངོ་མཚར་འབུམ་ལྡན་རི་མོའི་གར། ། བློ་གསལ་ཡིད་མཁར་
བསྒྱུར་བའི་གཏམ་གྱི་དཔྱ། །ལོ་རྒྱུས་ཟོང་གིས་བསྒྲུབས་ཏེ་ཁྱོད་སྐལ་བྱིན། །ལེགས་
བསྒྱུར་སྐད་ཀྱི་རྒྱ་མཚོའི་འཇིངས་རིམ་ལས། །ཆུ་ངོགས་གཏམ་རྒྱུད་གཙང་བོའི་ཆབ་
ཀྱི་ཀླུང༌། །འོང་བའི་དེབ་ཚོམ་དལ་འགྲོའི་ཛ་ན་མོ། །ཤེས་ལྡན་དགའ་མར་བསུ་ལ་
རིང་ནས་མགུ། །ཁྱོད་སྐུའི་འཕྲིན་བཟང་དགའ་ཚལ་ལས་འོང་བའི། །གསོ་རིག་ལྗོན་
པའི་རྩིབས་སྟོང་དཀོན་པའི་ནོར། །མུ་ཏིག་གོས་ཅན་སྨན་རྫས་ཐོབ་ངེས་ཞེས། །ངོ༌
མཚར་གཏམ་ གྱི་ ཨུཏྤལ་རྣ་རྒྱན་ སྤུད། །དེ་ ཕྱིར་ ཟིལ་མངར་ བཅུད་ ཀྱིས་ ལེགས་
གཏམས་པའི། །ཟེའུ་འབྲུ་རབ་ལྡེམ་ད་བྱིད་སྦྲང་རྩིའི་གཏེར། །འཐུང་འདོད་བུང་
བའི་འཕུར་ལྡིང་རོལ་བའི་གར། །བསྒྱུར་ལ་རྔམ་པའི་ཚུལ་གྱིས་བསྐྱར་ཞུ་གསོལ། །
སླད་མའི་ཆར་ཡང་ཕེབས་ཚོགས་གངྒཱའི་རྒྱུན། །ཆད་མེད་རྒྱ་མཚོ་འཕེལ་བར་བཞུར་
བ་ལས། །བདག་བློ་རིག་པའི་སྐྱོགས་ཀྱིས་ཉེར་བཅུས་ཏེ། །སྐོམ་པའི་གདུང་སེལ་
གསོས་སུ་སྨིན་པར་ཞུ། །དེ་ལྟའི་ཞུ་འཕྲིན་ངང་བའི་ན་ཆུང་མ། །རབ་དཀར་ཤོག་
བུའི་འདབ་གཤོག་མཁར་བསྐྱོད་དེ། །མགྲིན་ཚིག་སྙན་པའི་དབྱངས་ཆུང་འཐེན་
བཞིན་དུ། །པེ་ཅིན་ཡུལ་གྱི་ཁྱོད་དྲུང་མདུན་སར་བསྙེགས། །
515



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༄༅། །ལྷ་མོ་སྐྱབས་ལ་གནང་བ།
༄༅། །ངག་དབང་དབྱངས་ལྡན་སྙན་ཚིག་རིག་པའི་ནོར། །ཁྱོད་ཐུགས་
ཤེས་བྱའི་མཛོད་དུ་གཏམས་པ་ལས། །བགྲང་ཡས་གདུལ་བྱར་ཤེས་བྱའི་དངོས་གྲུབ་
ཆར། །འབེབ་མཛད་དེ་བཱི་ཤ་ར་ཎཾ གྱི་དྲུང༌། །རྩེ་དགའི་འོ་མཚོ་འཁྱིལ་བ་ལས་
འཁྲུངས་པའི། །ལྷག་བསམ་མེ་ཏོག་འཛུམ་ལྡན་གེ་སར་ཅན། །སོར་བཅུ་སྙིམ་པའི་
རྒྱུན་དུ་ལེགས་བཀོད་པ། །མངོན་པར་བརྒྱུད་དེ་གུས་པས་ཕྱག་བྱས་གསོལ། །
བྱམས་བརྩེ་བསེར་བུས་བསྐྱོད་པའི་ལེགས་གསུང་གི །སྙན་པའི་དབྱངས་ཀུན་རྫོགས་
པའི་རོལ་མོ་མཆོག །མཁས་ཁྱོད་ངག་ལ་འཁྱུད་པའི་རྩེ་དགའ་ལས། །བསྟོད་པ་ཅོ་
གའི་གདངས་སྙན་སྲིད་དུ་གྲགས། །སྡེབ་ལེགས་རྩོམ་པའི་རིན་ཆེན་རྒྱན་མཛེས་
ཤིང༌། །ཉམས་དང་འགྱུར་བག་སྟོང་གི་ཡིད་འཕྲོག་གཟུགས། །ལེགས་བཤད་གཏམ་
གྱི་རྫ་རྔ་འཁྲོལ་བ་ཅན། །བསྟོད་ཚིག་ངོ་མཚར་སྒེག་མོ་གར་གྱིས་བྲེལ། །འདོད་པའི་
རེ་བ་ཀུན་སྐྱོང་དབྱར་གྱི་མཚོར། །འཁུ་ ལྡན་ཆོས་སྲིད་ འཁྲི་ ཤིང་ བརྒྱས་བརྩེན་
པའི། །འཕྲིན་ལས་གཡས་འཁྱིལ་ཀླུང་ཆེན་འདེགས་བཟོད་པ། །ནོར་འཛིན་དཔལ་
མོ་འདི་ཡང་སྐལ་བ་བཟང་། །ལྔ་རིག་ཉིན་བྱེད་འོད་ཟེར་འཛུམ་པའི་རླབས། །སློབ་
མང་ཡིད་ལ་འཕོས་པའི་འདབ་སྟོང་རྒྱུ། །རྫོགས་པར་གྲོལ་བའི་དགེ་མཚན་དཔྱིད་ཀྱི་
དཔལ། །མི་རབས་ཕྲེང་བ་ཀུན་ཏུ་མཛེས་གྱུར་ཅིག ། སྐལ་བཟང་ནས་
༡༩༨༥. ༡. ༢ལ། །
516



༄༅། །ཆབ་ཤོག་དང་སྙན་རྩོམ་སོགས་ཀྱི་སྐོར།
༄༅། །སྨན་པ་ཚེ་བཀྲ་ལ་གནང་བ།
༄༅། །གསོ་དཔྱད་འཛུམ་དཀར་སྣང་བ་བརྩེན་པའི་གཟིས། །ལུས་ཅན་
ནད་སེལ་མངོན་དགའིདཔལ་སྟེར་བ། །ཚེ་རིག་བཀྲ་བའི་འདབ་སྟོང་ཕོན་པོ་ཅན། །
དགེ་ལེགས་སྦུབས་བརྒྱ་གྲོལ་བའི་མདུན་ས་རུ། །འཛམ་བུ་རྐང་ཐུང་རྒྱས་པའི་ནོར་
འཛིན་མར། །གསེར་འོད་རྒྱ་ཕིབས་ལྡེམ་པའི་གྲོང་ཁྱེར་ན། །ཐུབ་བསྟན་མྱ་ངན་
མེད་པའི་དགའ་ཚལ་དུ། །དམ་པའི་ཆོས་ཀྱི་འཚོ་བ་རོལ་བཞིན་མཆིས། །འདིར་
སྣང་རྒྱུ་མའི་རོལ་བ་བསམ་འདས་པར། །མི་རྟག་སྒྱུ་མའི་ཁུར་གྱིས་ཡོངས་དུབ་
ཀྱང་། །རྐྱེན་ངན་ལམ་དུ་བསྒྱུར་པའི་གྲོགས་པོ་ཁྱོད། །མི་འགྱུར་དད་པ་བརྟན་པའི་
རང་བཞིན་ངོམ། །དེས་ན་ཁྱོད་ཡོན་སྙིང་སྟོབས་ཉམས་མེད་གཏེར། །སྐྱེ་དགུའི་
སྡུག་བསྔལ་གཞིལ་བའི་གསོ་དཔྱད་ལ། །གཅིག་ཏུ་སྦྱོར་བའི་མཐུ་སྟོབས་མི་དམན་
ཕྱིར། །ཨེ་མ་བུ་ཁྱོད་བསྔགས་པའི་གནས་སུ་མཐོ། ། ༡༩༨༨ ལོ་ཟླ་ ༡ཚེས་
༡༨ ཉིན་ནས། །
༄༅། །འཕྲིན་ཡིག་གཞོན་ནུའི་ཡིད་ཀྱི་མཛེས་རྒྱན།
༄༅། །དཔྲལ་བའི་མིག་དང་ཁོག་པའི་སྙིང་འདྲ་བའི། །བརྩེ་བའི་བུ་དང་བུ་
མོ་ཁྱོད་གཉིས་ལ། །ཨ་ཕའི་སེམས་ཀྱི་ཀུན་རྟོག་རི་མོའི་གཟུགས། །ངོ་མཚར་ཡི་གེའི་
ལམ་ནས་བསྒྱུར་འདིར་གཟིགས། །བདག་ཀྱང་སྲིད་ཀྱི་བྱ་བ་སྣ་མང་བས། །དངོས་
517



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འབེབ་བྱེད་དང་ཚོགས་འདུ་སྣ་ཚོགས་རྐྱེན། །འཕྲིན་ལན་གཏོང་བ་འགྱངས་རིང་
གྱུར་དེ་ལ། །ཡིད་ནས་སྐྱོ་བ་མ་མཛད་བརྩེ་ལྡན་བུ། །འཕྲིན་བཟང་རྣམ་དཔྱོད་
འབུམ་གྱི་རི་མོ་ཅན། །བགྲང་དུ་མི་སྤོབས་ནང་དོན་སྤོས་ཀྱི་གླང་། །སྒྲེག་པའི་བསུང་
ཞིམ་དྲི་ངད་ཡོངས་གང་བ། །ཡིད་ཀྱི་གདུང་སེལ་དཔྱིད་དུ་ལག་སོར་སྨིན། །རིག་
པའི་དགོངས་བཅུད་རྒྱ་མཚོའི་འཇིངས་ཟབ་པ། །བུ་ཁྱོད་ངོམས་མེད་ལེགས་འཐུང་
དཔའ་བསྐྱེད་དེ། །བུ་མོའི་སློབ་སྦྱོང་སྐུལ་མ་ལེགས་མཛད་ནས། །ཕན་ཚུན་རོགས་
རམ་བྱེད་ཚེ་གློ་བ་དགའ། །ཁྱོད་ཟུང་ལྗོན་པའི་ལྕག་ཕྲན་རྣམ་ཕྲ་བ། །སེམས་ཞུམ་མི་
མངའ་གཙང་མའི་བསྐྱངས་སེམས་ཀྱིས། ། རིག་པའི་དགའ་ཚལ་སློབ་གྲྭར་གཉོར་
བྱས་པས། །ཡོན་ཏན་ལྗོན་པའི་རྩིབས་སྟོང་རྫོགས་ལ་རེ། །སྐྱེད་བསྲིང་ཡུར་གྱིས་
བརླན་པའི་མྱུ་གུ་ཅན། །དཀའ་སྤྱད་བབས་ཆགས་སྤྱོད་པའི་རྣམ་དཔྱོད་རྩལ། །ཚང་
ཚིང་མཛའ་ བོར་ འཐམས་པའི་ དྲ་ བ་ན། ། མཛེས་ པ་ རབ་བྱིན་སྙེ་ མ་ གཡུར་ ཟ་
མཛོད། །གངས་ཀྱི་རི་བོའི་མུ་ཁྱུད་མཛེས་པའི་སར། །བསོད་ནམས་དཔག་བསམ་
རྒྱས་པའི་ལྡིང་ཁང་ན། །ཡ་རབས་མཛངས་མའི་སྤྱོད་བཟང་མེ་ཏོག་ཕྲེང་། །རྣམ་
པར་བཀྲ་འདི་དཔྱོད་ལྡན་ལུགས་སུ་ཟུངས། །རིག་བྱེད་རྔ་ཡབ་གཡོ་བའི་འཕུར་ལྡིང་
གིས། །མ་རྟོགས་རྡུལ་ཕྲན་བསལ་བའི་ཆོ་འཕྲུལ་ཅན། །བཟུང་ལ་མཁས་དགུའི་ཡིད་
རབ་གཟུགས་བཀོད་པའི། །སྦྱང་བརྩོན་གོམ་པའི་བརྟུལ་ཞུགས་བསྙེག་པར་མཛོད། །
ཁྱོད་ཟུང་སྣང་བྱེད་བུང་བའི་འབབ་སྟེགས་སུ། །དམངས་སྒོར་འབྱོར་བའི་གྲངས་ཀྱིས་
བརྒྱན་པ་འདི། །སྟོང་མིག་སེམས་ཀྱི་མཚོན་པ་གསལ་བའི་ཕྱིར། །ཕ་སྐད་ཚིག་ཏུ་སྤེལ་
ནས་སྐྱེས་སུ་སྤྲད། །དེ་སྐད་ལྷག་བསམ་བརྩེ་བས་རབ་བསྡམས་པའི། །འཆི་མེད་
དཀར་མཛེས་ གཡས་འཁྱིལ་དུང་ གི་དབྱངས། །སྙན་པར་སྒྲོགས་འདི་རྨོངས་པའི་
གཉིད་སངས་པའི། །དཔྱིད་དུ་རྣམ་པར་བརྩེན་པའི་དཔལ་དུ་སྤྲིངས། །
518



༄༅ ། །ཆབ་ཤོག་དང་སྙན་རྩོམ་སོགས་ཀྱི་སྐོར།
༄༅། །ཐུ་མེད་གསེར་ཁྲི་ཐུགས་ཐག་བཅད་
པའི་བརྡ་ཁྱབ།
༄༅ ། །ཕྱོགས་བཅུའི་རྒྱལ་བ་ཀུན་གྱི་མཁྱེན་བརྩེ་ནུས་གསུམ་གྱི་ངོ་བོ་རིགས་
གསུམ་སྒྱུ་མའི་རྣམ་རོལ་ཤར་ཙོང་ཁ་བ་བློ་བཟང་གྲགས་པའི་དཔལ་གྱི་གདན་ས་སྤྲུལ་
བའི་སྐུ་འབུམ་བྱམས་པ་གླིང་གི་གསེར་སྡོང་སྲིད་གསུམ་རྣམ་རྒྱལ་གྱི་མདུན་ས་ག་ལ་བ་
དེར། མར་མེའི་ཕྲེང་བ་དང་མཆོད་པ་སྣ་ཚོགས་སྤྲོས་ཏེ། བླ་སྤྲུལ་དུ་མ་དང་དགེ་
འདུན་འདུས་པ་མང་བོ། དགོན་སྡེའི་སྐུ་ཚབ་བཅས་ཀྱིས་སྐྱབས་གསོལ་བདེན་བདར་
བཅས་གསོལ་བ་རྩེ་གཅིག་བཏབ་སྟེ། འཇམ་མགོན་རྒྱལ་བའི་རྒྱལ་ཚབ་དམ་པ་ཐུ་
མེད་གསེར་ཁྲི་རིན་པོ་ཆེ་སྐུ་ཕྲེང་ལྔ་བའི་ཡང་སྲིད་ཞིང་ཆེན་གཉིས་ཀྱི་ནང་དུ་བཙལ་
བའི་མཚན་བྱང་རྣམས་ཐུགས་བརྟག་གི་ཟན་རིལ་དངོས་སུ་བསྒྱུར་བ་ལས། ཀན་
སུའི་ཨ་འཁོར་ཕྱོགས་ཀྱི་ཁྱ་དགེ་ཝ་དམར་ཞང་གི་མཐའ་གཙང་སྡེ་བའི་ཕ་མིང་ཏིང་
འཛིན་སྐྱབས་དང་མ་མིང་སྐལ་བཟང་མཚོ་གཉིས་ཀྱི་སྲས། གྲྭ་རིགས་ཤིང་སྦྲུལ་ལོ་བ་
དགུང་གྲངས་སུམ་ཅུ་བ་ཚུལ་ཁྲིམས་རྒྱ་མཚོ་ཞེས་པ་ལ་བབས་འདུག མཚན་བྱང་འདི་
གོང་མའི་ལུང་བསྟན་དང་ཡང་མཐུན་པ་བྱུང་བས། རང་ཅག་རྣམས་ཡིད་ཆེས་ཀྱི་ས་
ལ་བཀོད་འདུག་པས་ན། ཡང་སྲིད་འཁྲུལ་མེད་དུ་ངེས་པ་རྙེད་པ་ལགས་པས། རང་
དགོན་དགེ་ལྡན་བཤད་སྒྲུབ་དར་རྒྱས་གླིང་དང་། མ་དགོན་དོན་གྲུབ་རབ་བརྟན་
གླིང་། ལྷ་འབངས་བྲག་དམར་ཨ་རྨོག་སྡེ་བ་དང་། མཚོ་གཞིས་ཐུ་མེད་ཐོར་གོད།
སྐུ་ཉེ་དང་སྐུ་རྩེ་གདུང་བདག་གི་སྐོར་བཅས་ལ་བཀྲ་ཤིས་རྟེན་འབྲེལ་འཛོམས་པའི་
519



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བརྡ་ཁྱབ་གོ་བར་བྱེད་པའི་ཡི་གེ་འདི་ནི། ༧ ཤིང་བཟའ་སྐྱེ་མིང་བ་སྐལ་བཟང་ཆོས་ཀྱི་
རྒྱལ་མཚན་ གྱིས་ལུམྦིའི་དགའ་ཚལ་ གཉིས་པ་སྐུ་འབུམ་བྱམས་པ་གླིང་དུ། རབ་
གནས་ཤིང་ཕག་བཤོལ་ཟླ་བརྒྱད་པ་གཉིས་པའི་རབ་ཚེས་ཉི་ཤུ་ལ་བྲིས་པ་དགེའོ། །
༄༅། །ཡར་ཞུའི་ཡི་གེ
༄༅། །རྨ་ལྷོ་རྫོང་ལཱ་ཁ་དགོན་གྱི་གསེར་ཁྲི་རིན་པོ་ཆེའི་ཡང་སྲིད་བཙལ་རྒྱུར།
ཏང་སྲིད་རིམ་པ་གོང་མར་ཡང་ཡང་ཡར་ཞུ་བགྱིས་པ། ད་ལྟ་མངོན་གྱུར་བྱུང་སྟེ་ཆོག་
མཆན་གནང་བས། ཆོས་དད་མང་ཚོགས་ཀྱིས་དགའ་བསུ་དང་བཀའ་དྲིན་ཞུ་བཞིན་
ཡོད། དེས་ན་ཁོ་ཚོའི་རེ་བ་ལྟར། ང་ཚོས་དེའི་ཕྱོགས་ལ་བྱ་བ་མགོ་རྩོམ་བཞིན་
འདུག་པས། སྐབས་རིམ་གསུམ་ཕྱེས་ཡོད། གཅིག སྐུ་སྐྱེ་བཙལ་ཕྱོགས། གཉིས།
ལོ་ཚད་ཇི་འདྲ་ཡིན་པའི་མཚན་ཐོ་བསྡུ་ཕྱོགས། གསུམ། སྐུ་འབུམ་གསེར་སྡོང་ཆེན་
མོའི་མདུན་ནས་ཟན་བསྒྲིལ་ ཏེ་ ཐག་ གཅོད་ པ་ དངོས་ དང་ གསུམ་ཡོད་ པ་ ལས།
གཅིག་སྐུ་བཙལ་ཕྱོགས་ལ་ཐུ་མེད་གསེར་ཁྲི་སྐུ་གོང་མ་སྐུ་མ་འདས་སྔོན་ཙམ་ཞིག་ལ།
མཚན་ལམ་འགའ་རྨིས་པ་དེབ་ཆུང་ཟིན་ཐོར་བཀོད་པ་ལས། དཔྱད་གཞི་ཅན་
གཅིག་བྱུང་བ་ནི། མདང་གསུམ་ཨ་མདོར་བཞུད་པ་རྨིས། །ཤར་ཕྱོགས་རྒྱ་ནག་ཡུལ་
དང་ཉེ་བའི་སར། །ཨ་ཡིག་ལས་འཁྲུངས་སྡེ་ལ་འདུག་པ་རྨིས། །མེ་ཏོག་དམར་བོས་
ས་གཞི་མཛེས་པ་རྨིས། ། ཞེས་གསུངས་ཡོད་པ། རང་ཞིང་ལུང་བསྟན་དུ་གོ་བས་
ན། མཚན་ཐོ་བསྡུ་བའི་སྡེ་སྒྲིག་པ་ནི། མཚོ་བྱང་ཆིས་ལེན་རྫོང་ཨ་རིག མཚོ་ལྷོའི་
ཞིན་ཧེའི་ཨ་ཚོགས། ཧོང་ནན་ཧི་ནན་རྫོང་ཨ་རིག ཀན་སུའུ་ཅོ་ནེ་རྫོང་ཨ་འཁོར་
520



༄༅། །ཆབ་ཤོག་དང་སྙན་རྩོམ་སོགས་ཀྱི་སྐོར།
བཅས་སུ་བསྡུས་ན་ལེགས་པའི་ཟན་བབས་པས། ཞིང་ཆེན་མི་གཅིག་པ་ནང་དུ་འདུ་
སྟབས། གོང་རིམ་ནས་ཆོག་མཆན་གནང་བར་ཞུ། ཤིང་བཟའ་སྐལ་བཟང་
ཆོས་ཀྱི་རྒྱལ་མཚན་གྱིས་༡༩༩༥. ༡༠. ༤. བྲིས། །
༄༅། །གུང་ཐང་བསྟན་པའི་དབང་ཕྱུག་
མཆོག་ལ་ཕུལ་བ།
༄༅ ། །རྒྱལ་བ་ཀུན་གྱི་ཡབ་གཅིག་མི་ཡི་གར་གྱིས་རྣམ་པར་རོལ་བ་རིགས་ཀུན་
ཁྱབ་བདག་རྡོ་རྗེ་འཆང་ཆེན་པོ་སྐྱབས་རྗེ་འཇིགས་མེད་བསྟན་པའི་དབང་ཕྱུག་ཕྱོགས་ལས་
རྣམ་པར་རྒྱལ་བའི་སྡེ་དཔལ་བཟང་བོའི་ཞབས་སྟེགས་གསེར་གྱི་ཁྲི་འཕང་མངོན་པར་མཐོ་
བའི་མདུན་དྲུང་དུ། གཙང་པཎྜི་ཏ་མཆོག་གིས་དབུ་ཁྲིད་ནས་བདག་ཅག་སྒར་གྲོང་ཡོངས་
ཀྱིས་གུས་པ་ཆེན་པོས་གསོལ་བ་འདེབས་སྙིང་༧ཞྭ་སེར་བསྟན་པའི་མཛེས་རྒྱུན་ལཱ་ཁ་ཏ་ལེ་
ཧོ་ཐོག་ཐུ་སྐུ་ཕྲེང་དྲུག་པ་བློ་བཟང་བྱམས་པ་ཐུབ་བསྟན་རབ་རྒྱས་རྒྱ་མཚོ་མཆོག་གི་ཡང་
སྲིད་ཁྲི་ལ་མྱུར་བྱོན་གྱི་ཆེད་དུ། ཁོང་གི་སྤྲུལ་སྐུ་བཙལ་ཕྱོགས་དང༌། ཐུགས་བརྟག་མྱུར་
གཅོད་ཀྱི་བཀའ་དྲིན་བརྩེ་གཟིགས་གནང་རྒྱུ་མཁྱེན་མཁྱེན་ཞེས་གསོལ་འདེབས་དགོངས་
ཞུའི་རྟེན་དུ། བཀྲ་ཤིས་པའི་ལྷ་རྫས་ཀྱིས་ཐོག་དྲངས་ཏེ། སྐུ་རྟེན་ཐུབ་སྐུ་ལི་མ། གསུང་
རྟེན་ལམ་རིམ་ཆེན་མོ། ཐུགས་རྟེན་བྱང་ཆུབ་མཆོད་རྟེན། ན་བཟའི་རྟེན་སྣམ་ཕྲུགས་
དང་། གོས་སེར་བོ་ཁ་བརྒྱུད། དམངས་སྒོར་ལྔ་སྟོང་བཅས། །
གཙང་དགོན་དོན་གྲུབ་རབ་བརྟན་གླིང་དང་། ལཱ་ཁ་དགོན་དགའ་ལྡན་
བཤད་སྒྲུབ་དར་རྒྱས་གླིང་། བྲག་དམར་ཞང་། ཉིན་མཐའ་ཞང་། རྨ་ལྷོ་རྫོང་བཅས་
ཀྱི་འདུས་སྤྱི་ཐུན་མོངས་ནས། ༡༩༩༢ལོར་བོད་ཆུ་བྱ་ལོའི་ཟླ་༡༠ཚེས་༥ལ། །
521



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༄༅༅། །རིག་གནས་ཕོ་བྲང་གི་སྒོ་འབྱེད་ཤིས་ཚིག
ནང་ མ
༄༅ ། །འོ་དེ་ཡང་། གནམ་ལ་བཀྲ་ཤིས་ཉི་ཟླ་ཟུང་འབྲེལ་ཤར། །བར་སྣང་
བཀྲ་ཤིས་གཟའ་སྐར་ལྷག་པར་རྒྱུ། །ས་ལ་བཀྲ་ཤིས་མཆོད་ཡོན་ཟུང་དུ་འབྲེལ། །
ཐམས་ཅད་བཀྲ་ཤིས་བདེ་ཞིང་ལེགས་པར་ཤོག ། ཅེས་གནམ་ལ་ཉི་ཟླ་ཟུང་གཅིག་
དང༌། ས་ལ་མཆོད་ཡོན་ཟུང་འབྲེལ་གྱི་དཔེ་ལྟར། དེ་ཡང་འཛམ་གླིང་སྤྱི་ཟླ་དགུ་བའི་
ཚེས་བཅུ་བཞི་དང་ཀྲུང་ལུགས་ཧོར་ཟླ་བརྒྱད་པའི་ཚེས་བཞིའི་ཉི་མ་འདི་བོད་སོག་གི་
ཕུན་སུམ་ཚོགས་པའི་དུས་ཚེས་དགེ་ཞིང་ལེགས་པ་ཞིག་ཡིན། གཟའ་སྐར་དུས་ཚེས་
བཟང་བོ་འདི་ལ་བསྟན་པའི་སྦྱིན་བདག་སའི་ཚངས་པ་ཆེན་པོ་ཐོར་གོད་ཧོ་ཤོད་དེ།
ད་ལྟ་མདོ་གསུམ་ཞང་དཔོན་འབངས་སྡེ་བཅས་ཀྱིས་ཕུན་སུམ་ཚོགས་པའི་མཆོད་པ་
ཆེན་པོ་སྦྱར་ཏེ། བཀྲ་ཤིས་བདེ་ལེགས་འཁྱིལ་བའི་གླིང་གི་ཆོས་སྡེའི་གནས་གཞི་ཕུན་
སུམ་ཚོགས་པ་འདི་རུ། རིག་གནས་ཕོ་བྲང་བདེ་སྐྱིད་དགའ་བའི་གླིང་གསར་བསྐྲུན་
བྱས་ཏེ་རྣམ་པར་རྒྱལ་བའི་ངང་གྲུབ་ནས། དེ་རིང་སྒོ་འབྱེད་པའི་རྟེན་འབྲེལ་ཕུན་
སུམ་ཚོགས་པ་མངོན་དུ་གྱུར་པ་ཡིན་པས། སྒོ་འབྱེད་པའི་རྟེན་འབྲེལ་རྩོམ་ལུགས་
འདི་འཛམ་གླིང་རྒྱལ་སྤྱིའི་དར་སྲོལ་ཡིན་ལ། མེས་པོའི་རྒྱལ་ཁབ་ཀྱི་རྟེན་འབྲེལ་
ལུགས་སྲོལ་ཞིག་དང་། དམ་པའི་ཆོས་ཀྱི་སྒོ་མོ་བརྒྱ་ཕྲག་གཅིག་ཆར་འབྱེད་པའི་བཀྲ་
ཤིས་རྟེན་འབྲེལ་ཞིག་ཀྱང་རེད། དེས་ན་ངའི་བླ་ན་མེད་པའི་མཆོག་གསུམ་སྤྱི་བོའི་
རྒྱན་དུ་བཀོད་དེ། དད་གུས་མེ་ཏོག་སིལ་མའི་ཕྲེང་བ་མདུན་དུ་འཐོར་ཞིང་། རྒྱལ་བ་
ཉི་མའི་གཉེན་གྱིས་བཀྲ་ཤིས་པའི་ཚིག་བརྗོད་པས་སྔོན་བསུས་ཏེ་ད་ལྟ་སྒོ་འབྱེད་རྒྱུ་
522



༄༅ ། །ཆབ་ཤོག་དང་སྙན་རྩོམ་སོགས་ཀྱི་སྐོར།
ཡིན། ཉིན་མོ་བདེ་ལེགས་མཚན་བདེ་ལེགས། །ཉི་མའི་གུང་ཡང་བདེ་ལེགས་ཤིང་། །
ཉིན་མཚན་རྟག་ཏུ་བདེ་ལེགས་པའི། །དཀོན་མཆོག་གསུམ་གྱི་བཀྲ་ཤིས་ཤོག །
༄༅། །གཅན་ཚ་མ་ཎི་ལེགས་གྲུབ་བྱུང་བའི་རྟེན་
འབྲེལ་ཞུ་ཚིག་བཀྲ་ཤིས་འོད་འབར་
ཞེས་བྱ་བ་བཞུགས་སོ། །
༄༅། །བརྩེ་ཆེན་ཁོར་ཡུག་རི་བོས་ཡོངས་བསྡམས་ཤིང་། །རྨད་བྱུང་ཚོགས་
གཉིས་རྒྱ་མཚོ་འཁྱིལ་བའི་ལྟོར། །ངོ་མཚར་སྐུ་ བཞིའི་བང་རིམ་མངོན་འཕགས་
པ། །ཐུབ་དབང་ས་འཛིན་ལྷུན་པོས་དགེ་ལེགས་སྩོལ། །རབ་འབྱམས་རྒྱལ་ཀུན་
ཐུགས་རྗེ་ཟླ་བའི་འཛུམ། །བསིལ་ལྡན་ཞིང་འདིར་གཅིག་ཏུ་བསྡུས་པའི་མགོན། །
ཤར་ཕྱོགས་རིག་པའི་དཔའ་བོ་ཆོས་ཀྱི་རྗེ། །དོན་གྲུབ་རིན་ཆེན་ཞབས་རྡུལ་སྤྱི་བོས་
བསྟེན། །མཐའ་ཡས་འགྲོ་བའི་གདུང་སེལ་སྐྱབས་ཀྱི་ཕུལ། །ཐུབ་བསྟན་གདུགས་
དཀར་མཁའ་ཁྱབ་གྲིབ་བསིལ་ཅན། །དུས་མཐར་གྱེན་དུ་འདེགས་མཁས་ཆོས་རྗེ་
བ། །འཇིག་རྟེན་ལྷ་མིར་བཅས་པས་མཆོད་འོས་གྱུར། །གང་གི་དགོངས་ཟབ་མ་ལ་
ཡ་ཡི་ལྗོན། །སྐྱེ་དགུའི་བསོད་ནམས་དྲི་བཞོན་གྱིས་བསྐུལ་ཏེ། །འཕྲིན་ལས་བསུང་
ཞིམ་ཕྱོགས་བརྒྱར་ཡོངས་སྤྲོས་པས། ། བློ་བཟང་རིང་ལུགས་འཛམ་གླིང་ཁྱོན་དུ་
ཁྱབ། །ཁྱོད་སྐུའི་མཛད་བཟང་པད་དཀར་བཞད་པའི་ཚལ། །བཤད་སྒྲུབ་འོ་མའི་
མཚོ་ཆེན་རབ་སྤེལ་བས། །ཆོས་རྗེ་དགྱེས་འཛུམ་ཉིན་བྱེད་རེས་མོས་ཀྱིས། །འཕྲོ་བ་
ས་འདིར་ཉི་ཟླའི་མིང་གིས་བརྗོད། །བརྩེ་ཆེན་ལྷ་ལམ་ཁྱབ་པ་ཐུགས་རྗེའི་སྤྲིན། །
523



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཕྱག་རྟེན་དབྱར་རྔ་བཞད་པའི་ལྡིང་ཁང་ནས། །བྱིན་རླབས་བདུད་རྩིའི་གྲུ་ཆར་
ལེགས་ཕབས་པས། །འགྲོ་ཁམས་གཤོང་བུར་བརླན་པའི་རྫིང་བུ་བསྐྱིལ། །སྐབས་
གཅིག་རྐྱེན་ངན་མུན་པས་བསྒྲིབས་གྱུར་ཀྱང་། །དད་ལྡན་མི་ཤིགས་སྙིང་གི་ཟེའུ་འབྲུ་
ལ། །གཞོམ་མེད་དཀྱིལ་འཁོར་རྫོགས་པའི་རང་སྣང་ལས། །རྟེན་མཆོག་སྲུང་བའི་
སྙིང་སྟོབས་གཞལ་ལས་འདས། །འདི་ན་གང་དག་གཅན་ཚ་མ་ཎི་ཞེས་གྲགས་རབ་
དགའི་སྐྱེད་ཚལ་དུ། །ཡང་དར་བསྟན་པའི་དུས་བབས་དཔྱིད་ཀྱི་ཕོ་ཉའི་ལང་ཚོ་
འཛུམ་པའི་སྐབས། །ཆོས་རྗེའི་ཕྱག་འཁོར་ནང་བཞུགས་རིན་ཆེན་བ་གམ་བརྩེགས་
པའི་གནྡྷོ་ལ། །ངོ་མཚར་ལེགས་བཞེངས་ཚུལ་དེས་འགྲོ་རྣམས་ཡིད་ལ་དགའ་བ་ཅིས་
མི་སྐྱེ། །དེ་ཡང་ཁྱབ་བདག་དཔལ་ལྡན་བླ་མ་མཆོག །ཛྙཱ་ན་ས་རའི་ཐུགས་བསྐྱེད་
ནམ་མཁའི་ནོར། །མཛད་འཕྲིན་སྣང་བ་རྒྱས་པའི་གཟི་བྱིན་གྱིས། །རྟེན་བཞེངས་
པད་ཚལ་བཞད་འདིའི་མཐའ་མི་དཔོག །ཆོས་རྗེའི་གསུང་གིས་དབུགས་དབྱུང་
མཆོད་སྡོང་འདིར། ། ཕྱི་རོལ་རྒྱལ་མཚན་མཐོན་པོའི་ལྕོག་གིས་མཛེས། ། ཕྱོགས་
མཚམས་བུམ་བཟང་དཔལ་བེའུ་པདྨའི་རིས། །སྟེང་དུ་རྒྱ་ཕིབས་རིན་ཆེན་གདུགས་
བཞིན་བཀྲ། །ནང་དུ་ལྷུ་ཕྲེང་གསེར་ཉས་རབ་བརྒྱན་པའི། །འཆད་མེད་ཉལ་འགྲོའི་
རྒྱུན་གྱིས་ཉེར་བསྐུལ་བ། །ཡིག་དྲུག་ཆོས་ཀྱི་འཁོར་ལོའི་རང་སྒྲ་ནི། །གཡས་འཁྱིལ་
དུང་གི་དབྱངས་བཞིན་སྙན་པར་གྲགས། །དེ་ལྟར་རྟེན་དང་བརྟེན་པར་བཅས་པ་
ལ། །མི་ཕྱེད་དད་པའི་ཡིད་ཀྱིས་གསོལ་བཏབ་མཐུས། །མཁའ་མཉམ་འགྲོ་བའི་
སྡུག་ཀུན་ཉེར་ཞི་ནས། །གཏན་བདེ་བླ་ན་མེད་པའི་ས་འཐོབ་ཤོག །བླ་མ་མཆོག་
གསུམ་ཡི་དམ་སྲུང་མར་བཅས། །དམ་ལྡན་དྲེགས་པའི་དཔུང་ཚོགས་འཁོར་བཅས་
ཀྱིས། །གཡེལ་མེད་བསྲུང་སྐྱོབ་འཕྲིན་ལས་ལེགས་མཛད་ནས། །བསྟན་དང་བསྟན་
ཅེས་རྟེན་འབྲེལ་ཞུ་ཚིག་བཀྲ་ ཤིས་འོད་འབར་
524



༄༅ ། །ཆབ་ཤོག་དང་སྙན་རྩོམ་སོགས་ཀྱི་སྐོར།
ཞེས་བྱ་བ་འདི་ནི་གཅན་ཚ་མ་ཎིའི་ལྷ་ཁང་རྟེན་བཞེངས་ལེགས་གྲུབ་བྱུང་བའི་རབ་གནས་དུས་སྟོན་ཐོག་རྟེན་
འབྲེལ་ཞུ་ཚིག་ཙམ་དུ་ཀལྤ་བྷ་དྲ་དྷརྨ་སྱ་དྷ་ཛས་རབ་བརྒྱན་མེ་འབྲུག་ཟླ་བ་དགུ་བའི་ཚེས་ཉེར་གཉིས་ཉིན་གཙང་
དགོན་དོན་གྲུབ་རབ་བརྟན་གླིང་ནས་ཤར་མར་སྤེལ་བ་ལགས་སོ། །
༄༅། །སྟག་ཚང་ལྷ་མོའི་གདན་རབས་ཁ་སྐོང་
པད་དཀར་ཟེའུ་འབྲུའི་མཆོད་
བརྗོད་དང་མཇུག་རྩོམ།
མཆོད་བརྗོད།
༄༅། །གསེར་གྱི་ལྷུན་པོར་ཉིན་བྱེད་འབུམ་གྱི་འོད། །ཀུན་ནས་འཁྱུད་པ་ཇི་
བཞིན་མཛེས་པའི་སྐུ། །ལྷར་བཅས་འཇིག་རྟེན་ཀུན་ན་མཚུངས་མེད་པ། །མཉམ་
མེད་ཤཱཀྱའི་རྒྱལ་བོས་དགེ་ལེགས་སྩོལ། །བློ་ཆེན་རྒྱལ་བའི་གསང་གསུམ་ཡེ་ཤེས་
གར། །བཟང་བོའི་འཕྲིན་ལས་གྲགས་པའི་འོད་སྟོང་ཅན། །མཁའ་ཁྱབ་སྐྱེ་དགུའི་
དཔུང་གཉེན་ཙོང་ཁ་བ། །མི་ཕྱེད་དད་པས་གཙུག་གི་རྒྱུན་དུ་བསྟེན། །ཕུན་ཚོགས་
ཕྱོགས་ལས་རྣམ་རྒྱལ་ཤར་རིའི་སྤོར། །ལུང་རྟོགས་བཤད་སྒྲུབ་དགེ་མཚན་ཉིན་བྱེད་
དབང་། །འཛམ་གླིང་མཛེས་པའི་རྒྱུན་དུ་འདྲེན་མཁས་པ། །དཔལ་ལྡན་སྨྲ་བའི་
སེངྒེས་རིང་དུ་སྐྱོངས། ། བློ་གཏེར་ཀུན་བཟང་དགྱེས་པའི་ཡེ་ཤེས་ཀྱིས། །ཕྱོགས་
ལས་རྣམ་པར་རྒྱལ་ བའི་ དགེ་མཚན་ཅན། །ལུང་ རིགས་ གསེར་ གྱི་ཁྲི་ལ་མངོན་
འགྱིངས་པའི། །མཆོག་སྤྲུལ་སྨྲ་བའི་སེངྒེར་གུས་པས་འདུད། །དཔལ་གྱི་ལྷ་མོའི་
འབྲང་རྒྱུས་རི་བོའི་ལྟོར། །ཆོས་སྲིད་རྣམ་པར་རྒྱས་པའི་རླབས་ཀྱི་ཕྲེང་། །མངོན་
525



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འཕགས་ཐུབ་བསྟན་འོག་མིན་དག་པའི་ཞིང་། །ས་ལ་འཕོས་པའི་སྟག་ཚང་ཆོས་ཀྱི་
སྡེ། །སྲས་བཅས་རྒྱལ་བའི་འཕྲིན་ལས་ཆུ་ཀླུང་འབུམ། །སྐལ་བཟང་ལེགས་བྱས་ཁོར་
ཡུག་རི་བོའི་ཁོངས། །མངོན་པར་འཁྱིལ་བ་དགའ་ལྡན་བཤད་སྒྲུབ་ཀྱི། །པད་དཀར་
ལྷུན་པོར་གྲོལ་བའི་ཆོས་གླིང་རྨད། །
མཇུག་རྩོམ།
འདིར་སྨྲས་པ།
ཚོགས་གཉིས་རྒྱ་མཚོའི་འཇིངས་ལས་ཉེར་ཐོན་པའི། །སྟོབས་བཅུའི་ཆ་ཤས་
ཡོངས་རྫོགས་འོད་དཀར་དབང་། །རྣམ་འདྲེན་སྨྲ་བའི་ཟླ་བ་མཁར་འཕགས་པ། །
སྐྱབས་གཅིག་ཁྲི་ཆེན་བཀའ་དྲིན་གཞལ་ནུས་སུ། །བློ་བཟང་རྒྱལ་བའི་ཆོས་ཀྱི་དགའ་
ཚལ་དུ། །དགེ་ལྡན་བཤད་སྒྲུབ་ཡོངས་འདུའི་ལྗོན་པ་ཆེ། །མཛད་འཕྲིན་དྲོད་ཀྱིས་
ཉེར་བསྐྱངས་པདྨ་དཀར། །ལྷུག་པར་གྲོལ་བའི་བསུང་ཞིམ་མཁའ་ལ་ཁྱབ། །ཨེ་མ་
སྐྱེ་དགུའི་ཕན་བདེའི་ཉིན་བྱེད་དབང༌། །རྒྱལ་བསྟན་ཡང་སྙིང་གསེར་མདོག་ཅོད་
པན་ལུགས། །སྐབས་གཅིག་ཉེར་འཚེའི་སྤྲིན་གྱིས་བསྒྲིབས་བྱས་ཀྱང་། །ཡང་དར་
བསྟན་པའི་མཁའ་ལ་སླར་ཡང་གསལ། །སྐྱབས་མཆོག་ཁྲི་ཆེན་ཆོས་ཀྱི་རྒྱལ་བོ་ཡི། །
ཐུགས་རྗེ་ཟླ་སྣང་འབུམ་གྱིས་ཉེར་བསྐྲུན་པའི། །དགའ་བ་བརྒྱ་ལྡན་བཤད་སྒྲུབ་པད་
དཀར་འབུམ། །བཞད་པའི་དགེ་མཚན་སྲིད་འདིའི་རྒྱན་དུ་ངོམ། །རྒྱལ་ཀུན་མཁྱེན་
བརྩེའི་མེ་ལོང་ངོས་ཡངས་པོར། །ཀུན་ལ་སྙོམས་པ་ཐུགས་རྗེ་ཟླ་བའི་རིས། །མཛེས་
པར་འཁྱུད་པ་རྩེ་དགའི་འོད་ཞགས་འབུམ། །ཡོངས་བཟུང་མངོན་པར་དགྱེས་པའི་མདུན་
ས་རྨད། །བཤད་སྒྲུབ་པདྨ་དཀར་བོའི་གླིང་མཆོག་གི །ལེགས་མཛད་གསེར་གྱི་མེ་ཏོག་
526



༄༅ ། །ཆབ་ཤོག་དང་སྙན་རྩོམ་སོགས་ཀྱི་སྐོར།
ཕོན་པོའི་འཕྲུལ། །ལེགས་བཤད་ཟླ་ཤེལ་མེ་ལོང་ལ་འཕོས་པས། །མཉན་པར་དཔྱོད་
ལྡན་དགྱེས་པ་ཅིས་མི་བསྐྱེད། །མཆོག་གསུམ་ཀུན་འདུས་མེ་ཏོག་ཕོག་པའི་ལྷ། །ཁྲི་ཆེན་
ཡབ་སྲས་མི་ཤིགས་བསྐལ་བརྒྱའི་བར། །ཞབས་ བརྟན་མཚུངས་མེད་མཛད་འཕྲིན་
གདུགས་དཀར་བོ། །མི་ནུབ་སྲིད་པའི་རྒྱན་དུ་བསྒྲེང་བར་ཤོག །ཡེ་ཤེས་སྒྱུ་འཕྲུལ་ཞིང་
འདིའི་ངོ་མཚར་བའི། །རྟེན་དང་བརྟེན་པའི་བྱུང་བ་ཆེ་ལོང་ཞིག །རང་གཞན་མི་ཕྱེད་
དད་པའི་གསོས་སྨན་དུ། །འགྱུར་སྙམ་སེམས་ཀྱིས་ངལ་བ་འདི་བྱས་སོ། །
༄༅། །རྟགས་བརྒྱད་དང་སྦྱར་བའི་སྙན་རྩོམ་
ངོ་མཚར་དཔྱིད་ཀྱི་སྒེག་མོའི་
གླུ་དབྱངས།
༄༅ ། །རྒྱལ་ཀུན་མཁྱེན་པའི་ཡེ་ཤེས་ཆུ་ཀླུང་འབུམ། །ངོ་མཚར་གསང་
གསུམ་རྒྱ་མཚོར་འཁྱིལ་བ་ལས། །ལེགས་འཁྲུངས་དབྱངས་ཀྱི་དཔལ་མོ་མཚར་སྡུག་
མ། །ཚངས་སྲས་ལྷ་མོ་བདག་སྙིང་ཁབ་ཏུ་རོལ། །མི་འཇིགས་གསང་གསུམ་རྩིབས་
སྟོང་རབ་རྫོགས་ཤིང་། ། སྲིད་ཞིའི་གཙུག་ན་ལྷམ་མེར་མངོན་འཕགས་པ། །ངོ༌
མཚར་འདོད་འབྱུང་ཆོས་ཀྱི་གདུགས་དཀར་བོ། །མེ་ཏོག་ཕོག་པའི་བླ་མ་ལྷ་ཡིས་
སྐྱོངས། །སྤངས་དང་རྟོགས་པའི་ཡོན་ཏན་བདུད་རྩིའི་མཚོ། །ཐུགས་རྗེ་བུམ་བཟང་
གཅིག་ཏུ་ཡོངས་འཁྱིལ་ཞིང་། །རྣམ་བཞིའི་འཕྲིན་ལས་ཀླུང་བརྒྱུར་སྤྲོ་བའི་བདག །
སྐྱབས་གསུམ་ངོ་བོ་ཁྱོད་ཞབས་གཙུག་ཏུ་བསྟེན། །སྲིད་ཞིའི་འཇིགས་པའི་གཡུལ་ངོ་
འཇོམས་པ་ཡི། །རྣམ་དག་ཐར་བའི་རྒྱལ་མཚན་སྒྲེང་མཁས་པ། །བཀའ་དྲིན་ཆེ་
527



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བའི་ཡོངས་འཛིན་བཤེས་རྣམས་ཀྱིས། །འབྲལ་མེད་བརྩེ་བ་ཆེན་པོས་རྗེས་འཛིན་
མཛོད། །ལུང་རྟོགས་འོ་མའི་རྒྱ་མཚོ་འཁྱིལ་བའི་ཀླུང་། །བཤད་སྒྲུབ་རྣམ་དཔྱོད་
འཁྱུག་པའི་གསེར་གྱི་ཉ། །དགག་སྒྲུབ་རོལ་བ་འབུམ་གྱིས་བརྩེན་པའི་གར། །རྣམ་
དཀར་དོན་གཉིས་སྒྲུབ་པའི་གྲོགས་སུ་ལྷམ། །དྲན་དབང་སྙིང་གི་པདྨའི་ཟེའུ་འབྲུ་
ལ། །མཆོག་གསུམ་བྱིན་རླབས་ཉི་འོད་འབུམ་ཕྲག་པ། །ལེགས་པར་བསྟེན་པའི་
མཆོག་སྦྱིན་ནམ་མཁའ་མཛོད། །འཛད་མེད་དགེ་མཚན་བྱེ་བས་སྐྱོང་གྱུར་ཅིག །
ལྷག་བསམ་སྙིང་རྗེ་ཟླ་བ་དཀར་བོའི་མདངས། །སྡེ་བཞིའི་རྫོགས་ལྡན་གཡས་སུ་
འཁྱིལ་བའི་འཛུམ། །མི་དམན་མཛད་བཟང་རླབས་ཆེན་དུང་གི་སྒྲས། །སྲིད་གསུམ་
འཇིག་རྟེན་སྙན་པའི་དབྱངས་ཀྱིས་བསུ། །ཐུགས་གསང་མི་འགྱུར་དཔལ་གྱི་བེའུ་ཡི་
གྲྭར། །བདེན་གཉིས་ཆོས་ཀུན་དོན་དམ་རོ་གཅིག་ཏུ། །གཟིགས་པའི་བདེ་སྟོང་
མཉམ་པ་ཉིད་ཀྱི་ཐུགས། །གཡོ་མེད་ཕྱག་རྒྱ་ཆེན་པོས་དགྱེས་གྱུར་ཅིག །གཞན་
ཕན་ཁུར་འཁྱེར་ལྷག་བསམ་ལྟེ་བ་ལ། །ཕྱིན་དྲུག་བསྡུ་བཞིའི་རྩིབས་སྟོང་རབ་བཀྲ་
ཞིང་། །སྡེ་བཞིའི་མུ་ཁྱུད་ཟླུམ་པོས་ཡོངས་བསྐོར་བ། །ཆོས་ཀྱི་འཁོར་ལོ་སྲིད་པའི་
རྒྱན་དུ་ངོམ། །རྒྱལ་བའི་འཕྲིན་ལས་མུ་ཏིག་དཀར་བོའི་འཛུམ། །སྲིད་ཞིའི་མུན་པ་
འཕྲོག་ལ་མཐུ་བཙན་པས། །ཡང་དར་བསྟན་པའི་འདབ་སྟོང་བཞད་པའི་དཔལ། །
སྐྱོང་བའི་དུས་སྟོན་ཡལ་བར་མ་གྱུར་ཅེས། །རང་དོན་ལ་གུས་རེ་བའི་བསེར་བུ་
ཡིས། །གདུང་སེམས་མ་ལ་ཡ་ཚལ་བསྐྱོད་པ་ལས། །སྙིང་ལ་སིམ་པ་སྟེར་བའི་སྐལ་
བཟང་དཔལ། །སྤྱོད་པའི་བསུང་ཞིམ་འཐུལ་བ་ཁེགས་མ་གྱུར། །གངས་ལྗོངས་རྣམ་
པར་དགེ་བའི་ཞིང་ཁམས་ལ། །ལུང་རྟོགས་བཤད་སྒྲུབ་ཆུ་ཀླུང་འབུམ་འཁྱིལ་ཞིང་། །
མཁས་གྲུབ་གདེངས་ཅན་བདག་པོ་རྟག་རོལ་བའི། །མདོ་དབུས་ཆོས་ཀྱི་རྒྱལ་མཚན་
ཅིས་མི་མཛེས། །མི་དམན་བསོད་ནམས་ནམ་མཁའ་རབ་ཡངས་མར། །དམ་ཆོས་
ན
528



སང
༄༅། །ཆབ་ཤོག་དང་སྙན་རྩོམ་སོགས་ཀྱི་སྐོར།
རྫོགས་ལྡན་སྤྲིན་གྱི་བླ་རེ་ནི། །བསིལ་ལྡན་ཡངས་པའི་ཁྱོན་ཀུན་བྲེས་པ་ལས། །ཕན་
བདེའི་མེ་ཏོག་ཆར་བ་སྙོམས་པར་བབས། །སྲིད་ཞིའི་ཕུན་ཚོགས་དགེ་མཚན་དྲི་
བསུང་འབུམ། །སྤྲོ་མཛད་བཤེས་གཉེན་མི་ཤིགས་པདྨོའི་ཞབས། །གཞར་ཡང་མི་
འདོར་བྱིན་རླབས་ནོར་བུའི་མཛོད། །སྤྱོད་པའི་ཐུགས་བསྐྱེད་དུས་ལས་ཡོལ་མི་
འཚལ། །དེ་ཕྱིར་ཚེ་རབས་འདི་དང་གཞན་དུ་ཡང་། །མ་དད་སྙོག་མ་བྲལ་བའི་ཡིད་
མཚོ་རུ། །བླ་མའི་ཡོན་ཏན་དྲན་པའི་ཟླ་སྣང་འབུམ། །དགེ་མཚན་ཉམས་པ་མེད་
པས་མཛེས་གྱུར་ཅིག །བོད་བརྒྱུད་རྒྱ་བརྒྱུད་ནང་བསྟན་ཉི་ཟླ་ཟུང༌། །གྲགས་པའི་
དབྱངས་སྙན་ཆོས་ཀྱི་རྔ་བོ་ཆེ། །གླིང་བཞིའི་མཁའ་ལ་ཅིར་ཡང་བརྡུང་བ་ལ། །མེས་
པོས་རྣ་བ་བརྒྱད་དུ་སྤྲུལ་ནས་ཉན། །མཆོག་གསུམ་ཐུགས་རྗེ་བདུད་རྩིའི་བཅུད་ལེན་
དང༌། །དད་ལྡན་བསོད་ནམས་ཉི་འོད་ཟུང་འབྲེལ་གྱིས། །ལེགས་བསྐྱངས་ཕན་
བདེའི་དྲི་བསུང་ཡིད་འོང་བ། །ཐུབ་བསྟན་འདབ་བརྒྱའི་ཚལ་རབ་ཅིས་མི་རྒྱས། །ངོ་
མཚར་དགེ་བའི་ས་བོན་ལས་འཁྲུངས་པའི། །འགྲོ་མང་ཆོས་ལ་ཕྱོགས་པ་མྱུ་གུའི་
འབྲས། །བསོད་ནམས་ནོར་འཛིན་ཕང་བར་ཤོང་མིན་ཞེས། །འཇིག་རྟེན་བསྐྲུན་
མཁས་མེས་ པོའི་ བློ་ ཡང་ འགྱོད། ། གསར་ སྐྱེས་དེང་ རབས་ སྣང་ བའི་ འོད་ ཟེར་
གྱིས། །དབུལ་ཕོངས་དཀའ་སྡུག་མུན་པའི་དཔུང་བཅོམ་ནས། །ནོར་འཛིན་དགའ་
མའི་བཞིན་རས་པད་མ་ལ། །རྫོགས་ལྡན་ལང་ཚོའི་དཔལ་བྱིན་ཅིས་མི་མཚར། །
ཆོས་སྲིད་རྩིབས་སྟོང་རྫོགས་པའི་ཤིང་རྟ་ལ། །དོན་གཉིས་རིན་ཆེན་ཕུན་ཚོགས་ནོར་
བུའི་དཔྱ། །འདྲེན་པའི་ཐུགས་སྟོབས་ཟླ་མེད་མཆོག་རྣམས་ཀྱིས། །བསྟན་འགྲོའི་
ཕན་བདེ་འགྲུབ་པའི་ཐུགས་སྨོན་ཞུ། ། ཞེས་པ་འདི་ནི་ཤིང་བཟའ་སྐལ་བཟང་ཆོས་ཀྱི་
རྒྱལ་མཚན་དུ་འབོད་པས་སྦྱར་བའོ། །
529



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༄༅། །ནུབ་བྱང་མི་རིགས་སློབ་གླིང་ལ་གནང་བ།
༄༅ ། །ནུབ་བྱང་མི་རིགས་སློབ་གྲྭ་ཆེན་མོ་རུ། །ལྟ་སྐོར་སློབ་སྦྱངས་བྱས་
པའི་དགེ་མཚན་མཐུས། །བདག་ཡིད་རབ་དགའི་ཟློས་གར་ཡོངས་རྩེན་ཞིང་། །ཞུ་
མཆིད་ངག་རིག་གླུ་ཡི་དབྱངས་འདི་ཐལ། །གསར་བརྗེས་འཕྲིན་ལས་སྐྱ་རེངས་ཀྱིས་
བསུས་པའི། །མི་རིགས་རིག་གནས་འོད་ཟེར་རླབས་ཕྲེང་ཅན། །གསར་འཁྲུངས་
གཞོན་ནུའི་ཉི་མ་འོད་པོ་ཆེ། །ཡངས་པའི་འཇིག་རྟེན་མཁའ་ལ་བརྗིད་ལྡན་ཤར། །
རྣམ་དཔྱོད་འགྱུར་བག་སྟོང་གི་ཀུ་མུ་ད། །གསར་སྐྱེས་ཤེས་ཡོན་རོ་ལྡན་སྦྲང་རྩིའི་
བཅུད། །སློབ་གསོའི་ཟླ་འོད་འཛུམ་པའི་རླབས་ཀྱི་མདས། །བཞད་པས་ཡིད་དགའི་
འདབ་མ་ཅིས་མི་གྲོལ། །བློ་གསལ་ཡིད་ཀྱི་རྩེ་དགའི་རྒྱལ་མཚན་རྩེར། །རིག་པའི་
འདོད་འཇོ་བསམ་འཕེལ་དབང་གི་ནོར། །བཀོད་ནས་རིས་མེད་སྐྱེ་དགུའི་རེ་སྐོང་
བའི། །ངོ་མཚར་རྫོགས་ལྡན་དཔལ་ཡོན་འདི་ན་རྨད། །རིག་པ་དྲི་མེད་ཟླ་བ་ནོར་
བུའི་ཁམས། །ཆུ་ཟླའི་སྣང་བརྙན་རོལ་བར་ཤར་བའི་གཟུགས། །འབུམ་ཕྲག་མཁའ་
དབྱིངས་ལམ་དུ་རྒྱུ་བའི་འཕྲུལ། །ཡིད་སེམས་སྣང་བ་དགའ་བའི་གར་དུ་རྩེན། །
གང་ཐུགས་མཁྱེན་པའི་འདབ་སྟོང་འཛུམ་པའི་རླབས། །འགོག་མེད་རིག་འཕྲུལ་ཟབ་
མོ་བདུད་རྩིའི་རོ། །ཡོངས་བཟུང་སྙིང་བོར་སྨིན་པའི་འབྲས་བུའི་བཅུད། །སྤྱོད་པའི་
རྐང་དྲུག་ཉམས་དགའི་མགྲིན་པ་བཏེགས། །བརྩེ་ཆེན་འོད་འབར་ཟ་མ་ཏོག་གི་
མཛོད། །ཤེས་བྱ་ཀུན་གཟིགས་གཏེར་དུ་སྦས་པའི་འཛུམ། །སྒོ་འཕར་ཡོངས་ཕྱེའི་
འོད་སྣང་དཀྱིལ་འཁོར་ནི། །ཕ་མཐའ་ཡས་པའི་ཕྱོགས་བརྒྱར་རྣམ་པར་གསལ། །
530



༄༅། །ཆབ་ཤོག་དང་སྙན་རྩོམ་སོགས་ཀྱི་སྐོར།
སློབ་ཚོགས་ཐུགས་ཀྱི་སྤྲིན་རུམ་ཕང་བ་ལས། །མཁྱེན་རབ་ཟླ་ཤེལ་ནོར་བུ་བསྲུབས་
པའི་ཆབ། །སྦྱང་ཡོན་བདུད་རྩིའི་གྲུ་ཆར་བསྙིལ་བ་ལ། །བདག་གི་སྙིང་ནས་ཡིད་
དགའི་རྦ་རླབས་འཕྱུར། །འདི་ན་གསན་སྦྱོང་པདྨའི་དགའ་ཚལ་ཆེར། །གསར་
འཁྲུངས་རིག་བྱེད་ལང་ཚོས་དྲེགས་པ་མོའི། །ཟབ་གསང་སྙན་འགྱུར་མགྲིན་གླུས་
བདག་ཡིད་མཚོར། །མཛའ་བའི་གོ་སྐབས་འབྱེད་འདི་ཨེ་མ་མཚར། །
༄༅། །ཀྲུང་གོའི་བོད་ཀྱི་ཤེས་རིག་ཞིབ་འཇུག་
ལྟེ་གནས་ལ་གནང་བ།།
༄༅ ། །འཇིག་ རྟེན་ ཤེས་བྱའི་མུན་སེལ་སྒྲོན་མེ་དང་། ། ཁམས་ གསུམ་ སྐྱེ་
འགྲོའི་གདུང་སེལ་བདུད་རྩི་མཆོག །བཀའ་ཡི་དགོངས་འགྲེལ་བསྟན་བཅོས་འགྱུར་རོ་
ཅོག །ངོ་མཚར་གསུང་གི་དབང་ཕྱུག་པར་དེ་རྨད། །འདི་ནི་མེས་རྒྱལ་རིག་གནས་ཆ་
གཅིག་དང༌། །འཛམ་གླིང་ཤེས་བྱའི་གཏེར་མཛོད་གྲས་གཅིག་ཡིན། །ཏང་སྲིད་རྒྱལ་
ཇུས་གནམ་གྱི་ཤེད་མོང་གིས། །ལེགས་འགྲུབ་རྒྱལ་ཁ་ཐོབ་པའི་ཡིད་ཆེས་ཡོད། །རྒྱ་
ཁྱབ་མཁས་པ་རྣམས་ཀྱིས་གཟིགས་བདེ་ཞིང་། །འཛམ་གླིང་དཔེ་དེབ་བཟོ་དབྱིབས་
གཅིག་འདྲར་བྱུང༌། །དུས་རབས་འདི་ལ་དགོས་གལ་མང་མཐོང་ཕྱིར། །ལྷག་བསམ་
ཅན་རྣམས་བཀའ་དྲིན་མི་ཞུ་སུ། ། རྒྱལ་སའི་བོད་ཀྱི་ཤེས་རིག་ཞིབ་འཇུག་ལྟེ་གནས་ནས་
བསྟན་འགྱུར་དཔེ་བསྐྲུན་གྱི་ལས་ཀ་འགོ་བཟུང་ནས་དབུ་དུམ་པར་བསྐྲུན་བྱས་སྐབས། སྤྱི་ལོ་ ༡༩༩༥ལོའི་ཟླ་
༣པའི་ཚེས་༡༢ལ་མི་དམངས་ཚོགས་ཁང་ཆེན་མོའི་ནང་ནས་ཚོགས་འདུ་གཟབ་རྒྱས་འཚོགས་ཏེ་རྟེན་འབྲེལ་ཞུ་
སྐབས་རང་མོས་ཀྱིས་བྲིས་པའོ། ། ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱིས་ཕུལ། །
531



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༄༅། །བརྩི་བཞག་ཆོས་འཕེལ་རྒྱ་མཚོ་
ལ་གནང་བ།
༄༅ ། །དགེ་ལྡན་བསྟན་པའི་ནོར་བུའི་ཁྲི་འཕང་རྩེར། །ལུང་རྟོགས་ཆོས་ཀྱི་
སྲིད་ལ་དབང་འབྱོར་ཞིང་། །ཐུགས་རྗེས་གཞན་ཕན་པད་ཚལ་འཕེལ་བའི་གཉེན། །
ངེས་དོན་ཉིན་མོར་བྱེད་པ་ཁྱོད་ལས་སུ། །དོན་གྲུབ་རབ་བརྟན་གླིང་གི་ཆོས་སྲིད་
ཀྱི། །རྒྱལ་ཐབས་བླ་ན་མེད་པའི་ཁུར་བཟུང་སྟེ། །ཞིང་འདིར་རྫོགས་ལྡན་དགའ་
སྟོན་སྤེལ་མཛད་པ། །ལུས་ཅན་རྒྱ་མཚོའི་གཉེན་ཁྱོད་ལོ་ སར་ཞུ། །ཁྱོད་ཞབས་
འཇིགས་མེད་མི་འགྱུར་རྡོ་རྗེའི་ཁམས། །མཐའ་ཡས་གདུལ་བྱའི་གཙུག་ཏུ་མངོན་
འཕགས་ནས། །སྲིད་གསུམ་མཚུངས་མེད་རིན་ཆེན་གཙུག་བཀོད་དེ། །དམ་ཆོས་
ཆར་གྱིས་འགྲོ་ཀུན་ཚིམ་པར་མཛོད། །བརྩེ་ཆེན་སྤྱན་སྟོང་བགྲོད་པའི་འོད་ཞགས་
ཀྱིས། །ལྔ་བདོའི་འགྲོ་ལ་མཛའ་བ་མ་བཏང་བར། །ཐུགས་བསྐྱེད་གོ་ཆ་བཙན་པོའི་
འཕྲུལ་རྩེད་ཀྱིས། །ཐར་བ་བླ་མེད་སྒོ་བརྒྱ་འབྱེད་པར་གསོལ། །དེ་ལྟར་རྩེ་གཞུང་
སྨན་ལྗོངས་བེ་ལྕེ་རུ། །ལོ་གསར་དགའ་སྟོན་བཀྲ་ཤིས་འབུམ་འབྱེད་པར། །ལག་
པད་སྙིང་གའི་ཚལ་དུ་ཉེར་ཟུམ་སྟེ། །སྐུ་ཚེ་བརྟན་ཅིང་མཛད་འཕྲིན་རྒྱས་ ཕྱིར་
ཕུལ། ། ཅེས་རབ་གནས་ཆུ་ཕག་ལོའི་ལོ་གསར་ཚེས་གཅིག་ཉིན་བརྩི་བཞག་ཆོས་འཕེལ་རིན་
པོ་ཆེ་དང་མཉམ་དུ་ལོ་སར་ལ་རོལ་སྐབས་སུ་གུས་པས་ཕུལ། །
532



༄༅། །ཆབ་ཤོག་དང་སྙན་རྩོམ་སོགས་ཀྱི་སྐོར།
༄༅། །སྟག་ཚ་ཆོས་རྗེའི་རྣམ་ཐར་གྱི་
དབུའི་ཚིགས་བཅད།
༄༅། །འཇིགས་མེད་སྟོབས་བཅུའི་ཡེ་ ཤེས་སྒྱུ་འཕྲུལ་གར། ། བློ་བཟང་
བསྟན་པའི་སྣང་བྱེད་འགྲོ་བའི་མགོན། །ཕྱོགས་ལས་རྣམ་རྒྱལ་སྟག་ཚ་ཆོས་ཀྱི་རྗེ། །
མཚན་ལྡན་བླ་མ་མཆོག་ཁྱོད་སྲིད་ཞིའི་རྒྱན། །ཐུགས་བསྐྱེད་འཛིན་མའི་ལྟོ་བར་
ཡོངས་འཁྱིལ་རྨད་བྱུང་ཚོགས་གཉིས་རྒྱ་མཚོའི་འཇིངས་ལས་ལེགས་འཁྲུངས་ཤིང་། །
སྤངས་དང་རྟོགས་པའི་འོད་ཟེར་སྟོང་འབར་ལུང་རྟོགས་ཆོས་ཀྱི་རྒྱལ་སྲིད་དཀྱིལ་
འཁོར་མངོན་འཕགས་པ། །རྣམ་འདྲེན་རྒྱུ་སྐར་བྱེ་བའི་དབུས་གནས་སྙིང་སྟོབས་
པད་དཀར་ལྟར་བསྔགས་ལུས་ཅན་ཀུནྡའི་གཉེན། །མཚན་དཔེ་རི་དྭགས་མཚན་
མས་ཡོངས་མཛེས་ཐུབ་དབང་སྨྲ་བའི་ཟླ་བ་སྲིད་ཞིའི་གཙུག་ན་རྒྱལ། །རྒྱལ་ཀུན་
མཁྱེན་པའི་ རང་ གཟུགས་ གུར་ གུམ་ གསར་ བའི་ མཛེས་ ཞལ་ བཅུ་ དྲུག་ ལང་ ཚོ་
འབར། །ཀུན་རྨོངས་སྲོག་ལ་རྔམ་པའི་གར་བྱེད་ཡེ་ཤེས་འོད་ལྔའི་རལ་གྲི་མཁའ་ལ་
འཕྱར། །ཟབ་མོ་རྟེན་འབྱུང་གཏམ་གྱིས་འགྲོ་ཀུན་མ་རིག་གཉིད་ལས་སློང་མཁས་
རྒྱལ་སྲས་ཚུལ། །ཅིར་ཡང་བསྒྱུར་མཛད་ཡབ་གཅིག་འཇམ་པའི་རྡོ་རྗེས་བདག་བློའི་
རྨོངས་པའི་མུན་པ་སོལ། །ཆུ་སྐྱེས་འདབ་སྟོང་ལྟེ་བར་རྗེས་ཆགས་ཉམས་ཀྱིས་ཙོག་
བུར་བཞུགས། །ཟླ་གཞོན་བྱེ་བའི་སྐུ་མངའ་ཟུར་མིག་ཡོན་པོས་ཀུན་ཡིད་འཕྲོག །
མཉེན་ལྕུགས་སོར་རྩེས་རྒྱུད་མང་དབྱངས་སྙན་སྒྲོགས་པའི་རྩེད་འཇོ་མཁན། །ངག་
དབང་ལྷ་མོ་བདག་མགྲིན་པད་མཚོར་དགྱེས་པས་རྩེན་པར་མཛོད། །ཐུགས་བསྐྱེད་
533



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འོད་ཀྱི་དྲ་བས་ཡོངས་བསྡམས་འཇམ་དཔལ་སྒྱུ་འཕྲུལ་དཀྱིལ་འཁོར་རྫོགས། །མཛད་
བཟང་གཙང་མའི་སྣང་བ་འབུམ་གྱིས་ས་གསུམ་རྨོངས་མུན་མཐར་བྱེད་ཅིང་། །
ཡོངས་རྫོགས་ཐུབ་བསྟན་གླིང་བཞིའི་ཁྱོན་ལ་མདོ་དང་སྔགས་ཀྱི་ཆོས་ཚུལ་གྱིས། །
དབང་བསྒྱུར་བློ་བཟང་རྒྱལ་བའི་ཉིན་བྱེད་འཇིག་རྟེན་འགྲོ་འདིའི་བསླུ་མེད་སྐྱབས། །
དུས་གསུམ་ཕྱོགས་བཅུའི་རྒྱལ་བ་ཐམས་ཅད་ཀྱི། །མཁྱེན་བརྩེའི་ཆུ་འཛིན་མཁའ་ལ་
འཁྲིགས་པ་ལས། །གསང་གསུམ་བཀོད་པ་རྨད་བྱུང་གྲུ་ཆར་རྒྱུན། །དུས་གཅིག་
འཇོ་བ་ཟུང་འཇུག་སྒྱུ་མའི་འཕྲུལ། །འཇམ་དབྱངས་ཀུན་གཟིགས་ཐུགས་རྗེའི་སྒྱུ་
འཕྲུལ་གར། །གནས་བརྟན་ཡན་ལག་འབྱུང་དང་གཞོན་ནུས་གསོས། །དཱ་རི་ཀ་བ་
སྣང་སྲིད་ཟིལ་གནོན་སོགས། །མཚུངས་མེད་སྐྱེས་ཕྲེང་བཞེས་ལ་གུས་པས་འདུད། །
རྒྱལ་ཀུན་མཁྱེན་པའི་གསང་མཛོད་ཡོངས་བཟུང་ནས། །ཐུགས་རྗེའི་ཕྱག་ཡངས་
འགྲོ་ལ་ཉེར་བསྐྱངས་ཏེ། །ཕན་བདེའི་རིན་ཆེན་སྩོལ་མཛད་བསྟན་པའི་བདག །
པཎ་གྲུབ་སྐུ་ཡི་ཕྲེང་བའང་བསམ་མི་ཁྱབ། །སྨོན་ལམ་རིན་ཆེན་རྡུལ་མང་བརྩེགས་
པའི་སྤོ། །མི་འཇིགས་རྣམ་བཞིའི་བང་རིམ་མངོན་འཕགས་ཤིང་། ། ལྷུན་གྲུབ་
མཛད་བཟང་ཉི་ཟླའི་རྩེ་དགའ་ཅན། །བཤེས་གཉེན་རི་དབང་ལྷུན་པོ་ལྗོངས་འདིའི་
མགོན། །བདེ་སྟོང་མཉམ་སྦྱོར་འཆི་མེད་ལྡིང་ཁང་དུ། །གཉིས་ལྡན་དག་པ་ཟུང་དུ་
འཇུག་པ་ཡི། །སྐུ་བཞིའི་དངོས་གྲུབ་མཆོག་གི་སར་གཤེགས་པ། །ཐར་བའི་ས་བོན་
སྦྱིན་མཛད་གྲུབ་དབང་རྗེ། །དྲི་མེད་བསླབ་ཁྲིམས་གཙང་མའི་བཅུད་རྫོགས་ཤིང་། །
མདོ་སྔགས་བསྟན་པའི་ཡལ་འདབ་རྒྱས་པའི་རྩེར། །གསེར་ཞུན་ཅོད་པན་རིང་
ལུགས་པད་དཀར་ཚལ། །རྒྱས་མཛད་ཚོགས་གཉིས་རྒྱ་མཚོའི་བཀའ་དྲིན་ཅན། །བློ་
བཟང་ཐུབ་བསྟན་ནམ་མཁའ་མཛོད་ཡངས་སུ། །ཐུགས་བསྐྱེད་ཆུ་འཛིན་འཁྲིགས་
པའི་རྩེ་དགའ་ལས། །དམ་པའི་ཆོས་ཀྱི་སྦྲང་ཆར་སིལ་མའི་ཆབ། །འབེབ་མཛད་
534



པ
བ
****
༄༅ ། །ཆབ་ཤོག་དང་སྙན་རྩོམ་སོགས་ཀྱི་སྐོར།
རྒྱལ་བ་རྒྱ་མཚོའི་མགོན་དེ་བསྔགས། །འཇིགས་མེད་མཁྱེན་པའི་མེ་ལོང་གཙང་མར་
ངག་གི་དབང་ཕྱུག་འཇམ་དཔལ་རྡོ་རྗེའི་སྒྱུ་འཕྲུལ་གར་གྱིས་རྩེན། །བློ་བཟང་ཐུབ་པ་
མཆོག་གི་ལུང་རྟོགས་བསྟན་པའི་ཁྲི་ལ་མངོན་བཀོད་ཆོས་ཀྱི་རྒྱལ་སྲིད་དབང་རབ་
འབྱོར། །མཚུངས་མེད་མཛད་འཕྲིན་ཉིན་བྱེད་ཟེར་བརྒྱས་སྲིད་ཞིའི་རྒུད་པ་རྨོངས་
མུན་མ་ལུས་འཇོམས་པའི་འདྲེན་པ་ཆེ། །ལུས་ཅན་རྒྱ་མཚོའི་གཉེན་གཅིག་ཁྱབ་
བདག་བླ་མ་བདག་སྙིང་ཟེ་འབྲུའི་རྒྱན་དུ་རྟག་བཞུགས་མཛོད། །མི་འཇིགས་སྤངས་
རྟོགས་ནམ་མཁའ་མཛོད་ཀྱི་གཞལ་མེད་ཁང་བཟང་དུ། །རྒྱལ་བསྟན་སྲིད་ལ་དབང་
བསྒྱུར་རྫོགས་ལྡན་གསར་བར་འདྲེན་པའི་གཉེན། །ཆོས་ཀྱི་རྒྱལ་མཚན་སྲིད་པའི་རྩེ་
མོར་སྒྲེང་མཁས་སྐྱབས་ཀྱི་རྗེ། །མཆོག་གསུམ་ངོ་བོ་ཁྱོད་ཉིད་ཡངས་པའི་སྐྱེ་འགྲོའི་
གཙུག་ཏུ་མཆོད། །དཔལ་ལྡན་ཐུབ་པའི་གསང་གསུམ་མཁའ་དབྱིངས་ལ། །ལྗོངས་
འདིའི་བསྟན་འགྲོར་དགོངས་པའི་ཟླ་གཞོན་འཛུམ། །ལེགས་བཤད་ཀུནྡའི་ཚལ་རབ་
འབྱེད་མཛད་པ། །མཆོག་སྤྲུལ་གདུལ་བྱ་རྒྱ་མཚོའི་མགོན་དེ་བསྔགས། །མཁྱེན་བརྩེ་
ཉི་ཟླ་ཟུང་ གི་ སྤྱན་ གྱིས་གཟིགས། །འགྲོ་ ལ་ བུ་ གཅིག་ ལྟར་ བརྩེས་ གཞན་དོན་
གཞོལ། །དཔག་བསམ་ཤིང་བཞིན་སྐྱེ་འགྲོའི་རེ་བ་སྐོང་། །མ་ལྟར་བརྩེ་བ་ཁྱེད་ནི་
སྲིད་ཞིའི་མིག །ནམ་མ བས་གར་ཁྱབ་ཆོས་དབྱིངས་དེ་ཙམ་པ། །གང་གི་གསང་
གསུམ་བཀོད་པའང་དེ་བཞིན་ཏེ། །སེམས་ཅན་རྣམས་ཀྱི་ལས་དབང་བསོད་ནམས་
མཐའ། །གང་གི་འཕྲིན་ལས་འཇུག་པའང་དེ་ཙམ་མོ། །མི་ཤིགས་རླུང་སེམས་ལས་
གྲུབ་རྡོ་རྗེའི་སྐུ། །གཞོམ་མེད་གསུང་གདངས་འབྱུང་འཇུག་རྩོལ་བ་བྲལ། །རྟོག་མེད་
བདེ་ཆེན་ཡེ་ཤེས་ཐུགས་མངའ་བ། །གང་ གི་རྣམ་ཐར་ གཏམ་འདིའི་གླེང་གཞི་
ཡིན། །དུས་མཐར་དགེ་ལྡན་བསྟན་པའི་གདུགས་དཀར་མཐོར་འདེགས་བླ་མེད་
དཔུང་བ་བརྟན་པོའི་མཐུ་དཔལ་མངོན་པར་རྫོགས། །སྐལ་བཟང་གདུལ་བྱའི་མཁའ་
སྒྲ
535



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ་
ས༔
ལ་འཕྲིན་ལས་ཉི་ཟླའི་རྩེ་དགས་གཞན་དོན་ཕུན་ཚོགས་ལྷུར་ལེན་མཛད། །རིས་མེད་
འགྲོ་ལ་བྱམས་བརྩེའི་གཟིགས་པ་མཆོག་གི་ཐར་བའི་ལམ་བཟང་འདྲེན་མཛད་དཔའ་
བོ་ཆེ། །གང་གི་རྣམ་ཐར་ངོ་མཚར་འདོད་འཇོ་རྒྱ་མཚོའི་འཇིངས་བཞིན་ཟབ་པ་དྲན་
པའི་ཡུལ་ལས་འདས། །དེ་ལྟའི་ གསང་གསུམ་མཛད་བཟང་རྒྱ་མཚོ་ཆེ། །ཟབ་
ཡངས་གཏིང་མཐའ་དཔག་པར་འདི་ཙམ་ཞེས། །རྒྱལ་སྲས་ཐོས་སྒྲོགས་བསེ་རུའི་
ཚོགས་རྣམས་ཀྱི། །བློ་གྲོས་ར་བའི་ཡུལ་ལས་འགོངས་གྱུར་ན། །ཡོན་ཏན་ཕུང་བོ་
ཟད་པ་མེད་པའི་མཛོད། །ས་དང་ལྷུན་པོ་རྒྱ་མཚོའི་རྗེས་འགྲོ་བ། །འཆིང་བ་ཀུན་
ལྡན་ཚུར་མཐོང་བདག་འདྲའི་བློས། །བརྗོད་པའི་ངལ་བ་བསྟེན་ཀྱང་ག་ལ་ནུས། །
འོན་ཀྱང་དད་གུས་ཤུགས་དྲག་མེས་བཞུས་པའི། །ཡིད་ཀྱི་ཆུ་མཚོ་ཁོལ་བ་བསྐྱིལ་
བཟོད་ཅིང་། །གདུང་སེལ་སྤོབས་པའི་ལྷག་བསམ་ཀུ་ཤའི་རྩེས། །ཆ་ཙམ་དང་བའི་
མཁའ་དབྱིངས་ཁྱབ་པར་སྤྲོ། །ཉེས་སྤྱོད་དྲི་བྲལ་སྲས་བཅས་རྒྱལ་བ་དགྱེས་པའི་
གཏམ། །མཁས་རྒུའི་ཡིད་འཕྲོག་ངོ་མཚར་ཚིག་གི་འདོད་པ་འཇོ། །གསང་གསུམ་
མཛད་པའི་རྣམ་ཐར་གྲགས་སྙན་མེ་ཏོག་འཛུམ། །ཕྱོགས་ཀྱི་སྐྱེད་ཚལ་འགེངས་འདི་
སྐལ་ལྡན་འཇུག་ངོགས་ཡིན། །
༄༅། །རབ་ཏུ་བྱུང་བའི་རྟེན་འབྲེལ་དགའ་སྟོན།
*
་
༄༅ ། །འཇིགས་མེད་ལུང་རྟོགས་གཏེར་མཛོད་ རིན་ཆེན་ནོར། །འཛམ་
བུའི་རྒྱལ་མཚན་སྲིད་པའི་རྩེར་བཀོད་དེ། །ཡིད་བཞིན་འདོད་འཇོའི་བྱིན་རླབས་
ཆར་ཆེན་པོ། །ཁྱོད་ཡིད་དགའ་ཚལ་ཞིང་དུ་བསྙིལ་བར་མཛོད། །དཔལ་སྟུག་རྣམ་
536



༄༅ ། །ཆབ་ཤོག་དང་སྙན་རྩོམ་སོགས་ཀྱི་སྐོར།
འདྲེན་བྱེ་བས་ཡོངས་བསྔགས་པ། །སྨྲ་བའི་ཉི་མ་ཤཱཀྱ་སེངྒེ་ཡི། །བསྟན་ལ་རབ་ཏུ་
བྱུང་ཞིང་རྗེས་ཞུགས་པ། །ལྷར་བཅས་འཇིག་རྟེན་དཀོན་པའི་བྱ་བ་ཐོབ། །འདྲེན་
པ་མཆོག་དེས་དཔག་མེད་བསྐལ་བའི་སྔོན། །ཐུགས་བསྐྱེད་དབང་གིས་ཐུབ་པའི་
ལུགས་བཟང་འདིར། །མདོ་དང་སྔགས་ཀྱི་བསྟན་པ་དྲི་མེད་པ། །མཇལ་བའི་སྐལ་
བ་འདི་ཡང་ཉིན་སྐར་ཙམ། །བསྟན་དང་སྟོན་པའི་ངང་ཚུལ་ཤེས་པ་ཡི། །ཡིད་ཆེས་
གཡོ་མེད་རང་བཞིན་སེམས་ཀྱི་ཁམས། །བརྟན་པོའི་ངང་ནས་བསླབ་ཁྲིམས་བསྲུང་
བ་ལ། །འབད་པས་ཉིན་མཚན་འཁོར་ཡུག་འདའ་བར་མཛོད། །ཚེ་འདིར་མེ་ཏོག་
ཕོག་པའི་ལྷ་སྐལ་མཆོག །སྐྱབས་གསུམ་ངོ་བོ་རྩ་བའི་བླ་མ་རྗེ། །དད་པའི་རྒྱལ་
མཚན་རྩེ་རུ་ལེགས་བཀོད་ནས། །མ་ནོར་རྟེན་འབྲེལ་རྩ་བ་ཚུགས་པར་མཛོད། །
སྡིག་གྲོགས་ཡིན་ཞེས་རྭ་ཅན་མི་འབྱུང་བས། །ཡིན་མིན་འབྱེད་པའི་རྣམ་དཔྱོད་བློ་
གྲོས་དང༌། །བསྟན་ལ་གཅིག་ཏུ་དཀར་བའི་ལྷག་བསམ་གྱིས། །བླང་དོར་གནས་ལ་
ལྟ་བའི་མིག་འབྱེད་མཛད། ། དབུ་ཕར་མཛོད་འདུལ་ ཚད་མའི་ཆུ་མཚོ་ ལས། །
ལེགས་འཁྲུངས་ ཤེས་བྱའི་ ཟླ་བ་ནོར་བུ་ ཆེ། ། བློ་ བཟང་ རིང་ ལུགས་ ཟེར་བརྒྱའི་
གདེངས་ཀའི་གཟིས། །ཁྱོད་ཡིད་རྨོངས་པའི་མུན་པ་གཞིལ་བར་མཛོད། །མཆོག་
གསུམ་བྱིན་རླབས་ཟླ་འོད་འབུམ་ཕྲག་དག །སྙིང་གི་ཟེའུ་འབྲུར་བསྟེན་པའི་མོད་ཉིད་
ལ། །ཆོས་སྤྱོད་དགེ་བའི་ཀུ་མུད་རབ་བཞད་ཅིང་། །ཕན་བདེའི་སྦྲང་རྩིར་རྟག་ཏུ་
སྤྱོད་གྱུར་ཅིག །རང་སེམས་ཟླ་ཤེལ་མེ་ལོང་གཟུགས་བརྙན་དུ། །ཤར་བའི་ངོ་མཚར་
གཏམ་གྱི་མཆོད་པའི་སྤྲིན། །ཁྱེད་ཡིད་དགྱེས་བསྐྱེད་དགའ་སྟོན་འདི་བཞེས་ནས། །
ཆོས་ཀྱི་རྩེ་དགའ་རྟག་ཏུ་རྒྱས་གྱུར་ཅིག ། ཅེས་རབ་ཏུ་བྱུང་བའི་རྟེན་འབྲེལ་དགའ་
སྟོན་འདི་ནི། སྐལ་བཟང་ཆོས་ཀྱི་རྒྱལ་མཚན་གྱིས་སྦྱར་བ་དགེའོ། ། ༡༩༨༠ ༡༡. ༡. ལ། །
་
......…：： ་ ་
་ ་:་:: ......
. ", ".་ ：: .：..
" .
་
་
537



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༄༅། །འཇིགས་མེད་མཐུན་གྲོགས་ལ་བཀྲ་ཤིས་
པའི་རྟེན་འབྲེལ་ཞུ་ཚིག
ན
མ
༄༅ ། །རབ་འབྱམས་ཤེས་བྱའི་གནས་ལ་རང་དབང་འབྱོར། །སྲིད་དང་ཞི་
བའི་དཔལ་ལ་འཁོར་ལོས་བསྒྱུར། ། ལྷར་བཅས་སྐྱེ་དགུའི་གཙུག་ན་མངོན་མཐོ་
བ། །རྗེ་བཙུན་ཆོས་གཅེས་བདག་ཉིད་ཕྱག་གི་གནས། །ཐུབ་གསུང་མདོ་རྒྱུད་རྒྱ་
མཚོའི་དབུས་གནས་ཤིང༌། །ལུང་རྟོགས་བསྟན་པའི་ཀླུ་དབང་གཙུག་ནོར་ལས། །
མི་འཇིགས་བཞི་ལྡན་དྲི་མེད་ནོར་བུའི་དཔྱ། །ཁྱོད་ཀྱིས་སྤྱི་བོར་བླངས་ལ་མི་བསྔགས་
སུ། །ངེས་འབྱུང་བསམ་པའི་གསེར་ལྡན་གཤོང་བུ་ལ། །ཚུལ་ཁྲིམས་གཙང་མའི་མྱུ་
གུ་རབ་སྨིན་ཞིང་། །བག་ཆགས་འདབ་སྟོང་བཞད་པའི་དྲི་བསུང་འཐུལ། །བསྟན་
པའི་སྒོར་ཞུགས་ངལ་གསོར་བྱིན་པ་སྙམ། །ཐུབ་པ་ཆེན་པོའི་ཚུལ་ཁྲིམས་གངྒཱའི་
རྒྱུན། །འཛུམ་དཀར་ལྷུ་འཕྲེང་མེ་ཏོག་འཐོར་བཞིན་དུ། །ཡིད་མཚོར་བབས་དང་
དགའ་རྩེ་ཟླ་བའི་འོད། །ཕོག་ཚེ་སྤུ་ལོང་ཟེགས་མ་མཁའ་ལ་འཐོར། །མཐའ་ཡས་
ཞིང་གི་འཇིག་རྟེན་ཕུན་ཚོགས་ཀུན། །གཅིག་ཏུ་བསྡུས་ཀྱང་དོ་ཟླར་མི་འོང་ལ། །
གཟུགས་སུ་གྲུབ་ཚེ་སྤྲིན་ལམ་འགེངས་སྙམ་སེམས། །ཨེ་མ་ཁྱེད་ཉིད་སྐལ་བ་ཤིན་ཏུ་
བཟང་། །མི་ལུས་རིན་ཆེན་གསེར་གྱི་གྲུར་ཞུགས་ནས། །མཁྱེན་རབ་བ་དན་དཀར་
བོ་རབ་བསྐྱོད་དེ། །སྡུག་བསྔལ་རྒྱ་མཚོའི་ཕ་མཐར་ཉེར་བགྲོད་ཅིང་། །རྣམ་གྲོལ་སྐུ་
གསུམ་གླིང་དུ་ཕྱིན་པར་སྨོན། ། བཀྲ་ཤིས་པའི་ལྷ་རྫས་བཅས་སྐལ་བཟང་ནས། །
538



༽༄༅། །ཚབ་ཤོག་དང་སྙན་རྩོམ་སོགས་ཀྱི་སྐོར།
༄༅། །གཅན་ཚ་རྫོང་བོད་སྨན་ཁང་དབུ་
བརྙེས་པའི་མཛད་སྒོར་
གནང་བ།
་
...
༄༅ ། །སྤྱི་ལོ་༡༩༨༦ལོའི་ཟླ་༡༢པའི་ཚེས་༡༦ཉིན་ནམ་བོད་མེ་སྟག་ལོའི་ཟླ་
༡༡པའི་ཚེས་ ༡༥ལ་གཅན་ཚ་རྫོང་དམངས་སྒྲུབ་བོད་སྨན་ཁང་དབུ་བརྙེས་པའི་
མཛད་སྒོ་དམ་པར།
དགེ་མཚན་ལི་ཤིའི་སྙེ་མ་གསར་བའི་རྩེར། །ལེགས་པར་འཁྲུངས་པའི་རྟེན་
འབྱུང་ཉི་མའི་སྒྲོན། །འཕྲོད་བསྟེན་འོད་ཀྱི་དར་འཕེལ་བྱེ་བ་བརྒྱའི། །ཆོས་ཉིད་ཡ་
མཚན་དམ་པས་འགྲོ་འདི་སྲུངས། །གསར་འཁྲུངས་ཚེ་ རིག་རྣམ་རྒྱལ་སྐྱེད་ཚལ་
དུ། །གསོ་དཔྱད་མཛེས་པའི་མེ་ཏོག་རབ་བཞད་པའི། །གཞན་ཕན་འབྲས་བཟང་
ཁུར་གྱིས་དུད་པ་འདི། །སྐྱེ་དགུའི་གདུང་སེལ་གསོས་སུ་སྨིན་གྱུར་ཅིག །མེས་པོའི་
གསོ་རིག་ དགོངས་བཅུད་ནོར་བུའི་མཛོད། །སྲོག་འཚོའི་ལག་ལེན་སྒོ་བརྒྱ་ཕྱེ་བ་
ཡིས། །ལུས་ཅན་ནད་ཀྱིས་གདུང་བ་རབ་ཞི་ཞིང་། །སྐྱེ་འགྲོའི་ཚེ་ཡི་ཉེར་འཚོར་
འཕེལ་གྱུར་ཅིག །
539་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༄༅། །སྙན་རྩོམ་ཐོར་བུའི་སྐོར།
༄༅ ། །དཔལ་སྟུག་རྣམ་འདྲེན་བྱེ་བས་ཡོངས་བསྔགས་བློ་བཟང་འཇམ་
དཔལ་བསྟན། །ཕྱོགས་ལས་རྣམ་རྒྱལ་ལུང་རིགས་དབྱར་རྔ་སྒྲོགས་པའི་རྩེ་དགའ་
འཛིན། །དགའ་བ་བརྒྱ་ལྡན་བཤད་སྒྲུབ་པདྨ་དཀར་བོའི་འཛུམ་གྲོལ་བ། །མཚན་
ལྡན་མཁས་མང་སྨྲ་བའི་སེངྒེ་བརྩེན་པའི་གླིང་འདི་རྨད། ། ཅེས་པ་འདི་ནི་སྟག་
ཚང་ལྷ་མོའི་འདུ་ཁང་གི་སྒོ་རྒྱན་དུ་སྤེལ་བའོ། །
༈ བཀྲ་ ཤིས་ སྐུ་ གསུམ་རྒྱུན་ གྱི་ འཁོར་ ལོའི་མཛོད། ། ལུང་རྟོགས་དམ་
ཆོས་བདེ་ལེགས་ཉིན་བྱེད་དབང་། །འཕྲིན་ལས་གཟི་འོད་འཁྱིལ་བའི་མདུན་ ས་
ཆེ། །འཛམ་གླིང་མཆོད་སྡོང་བླ་ན་མེད་འདི་རྒྱལ། ། ཞེས་པ་འདི་ཤིང་བཟའ་
དགོན་བཀྲ་ཤིས་བདེ་ལེགས་འཁྱིལ་གླིང་གི་འདུ་ཁང་སྒོ་རྒྱུན་དུ་སྤེལ།
༈ ཚུལ་གནས་ཐོས་བསམ་སྒོམ་པའི་ཉིན་བྱེད་ཀྱིས། །འགྲོ་བའི་བདེ་སྐྱིད་
པད་ཚལ་བཞད་པའི་ཚེ། །སྐལ་བཟང་བུང་བ་དགའ་བའི་གླུ་དབྱངས་ཀྱིས། །མགྲིན་
རྔ་རྡུང་ཞིང་མངོན་པར་བརྩེན་པའི་གླིང༌། ། ཞེས་པ་འདི་ཡང་རིག་གནས་ཕོ་བྲང་གི་
སྒོ་རྒྱུན་དུ་སྤེལ་བའོ། །
༈ ངོ་མཚར་གཏེར་མཛོད་དགེ་བཅུ་ཚང་བའི་ཞིང་། །སྐྱེས་སྦྱངས་དཔག་
བསམ་གསར་འཁྲུངས་ལྗོན་པའི་རྩེར། །རིག་སློབ་ཁུར་གྱིས་དུད་པ་འཛམ་བུའི་
འབྲས། །ཤེས་ཡོན་ཀུན་དགའི་གཏམ་བཟང་འཕྲིན་དུ་སྒྲོགས། །གླིང་ཡུལ་པད་
དཀར་སྐྱེད་ཚལ་རབ་ཡངས་པོར། ། སྦྱོང་བརྩོན་ ཉིན་བྱེད་དཔལ་ནི་ལེགས་བྱིན་
ཅིང་། །རིག་པའི་རྣམ་དཔྱོད་དགེ་མཚན་བྱེ་བ་བརྒྱས། །ས་འདི་མུན་པའི་གཡུལ་
540



༄༅ ། །ཆབ་ཤོག་དང་སྙན་རྩོམ་སོགས་ཀྱི་སྐོར།
ལས་རྣམ་རྒྱལ་བྱས། །བོད་ཀྱི་རིག་གནས་མི་རབས་མི་རྒྱུད་དུ། །འཛིན་མཁས་དགེ་
སློབ་པདྨའི་གེ་སར་རར། །རིག་རྩལ་ཚན་རིག་ཡར་རྒྱས་སྦྲང་རྩིའི་ཟས། ། ཉིན་
བཞིན་སྤྱོད་པར་འབོད་ཅེས་གྲོས་སུ་གདམས། ། ཞེས་རང་ཡུལ་ཨ་སྐྱིད་ཕྱུགས་
རའི་སློབ་ཆུང་ལ་ལྟ་སྐོར་བྱས་པས་ཡི་རངས་ཏེ། ཤིང་བཟའ་སྐལ་བཟང་ཆོས་ཀྱི་རྒྱལ་མཚན་པས་བསྔགས་སྐུལ་
གྱི་ཚིག་འདི་ཞུས་སོ། ། བོད་རབ་གནས་མེ་གླང་ལོའི་ཟླ་༦ཚེས་༢༣སྤྱི་ལོ་ ༡༩༩༧ལོའི་ཟླ་༧ཚེས་༢༧ཉིན། །
སརྦ་མངྒ་ལཾ། །
༈ ཡངས་པའི་མཁའ་ལ་ཉི་ཟླ་སྐར་གསུམ་ཤར། །དེ་ཡིས་འོད་ཀྱིས་གླིང་
བཞིའི་མུན་པ་སེལ། །སྐྱེ་རྒུའི་བདེ་སྐྱིད་པདྨ་དཀར་བོའི་ཚལ། །རྟག་ཏུ་བཞད་པའི་
རྩེ་དགའ་རྒྱས་གྱུར་ཅིག ། ཅེས་པ་འདི་ནི་ཡུམ་བདེ་ཆེན་དབང་མོ་དགུང་གྲངས་སོ་ལྔ་
བཞེས་པའི་འཁྲུངས་སྐར་ལ། ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱིས་ཕུལ། །
༈ དབྱར་མེ་ཏོག་ལང་ཚོ་རྒྱས་པའི་དུས། །ན་གཞོན་ནུའི་འཛུམ་སྲོལ་བཞད་
པའི་སྐབས། །ཆོས་དོན་མེད་རྩེད་མོའི་སྤྱོད་པ་བྱས། །ད་ན་སོ་རྒྱས་པའི་དུས་འདི་
ལ། །ཕན་ཚུན་ལ་བཟང་དང་བྱམས་སེམས་ཀྱིས། །ཚེ་གང་བོར་འདའ་བའི་ཚུལ་
འདི་ལ། །ཁྱོད་སེམས་ཕུགས་ཞེ་ནས་བྱ་ར་མཛོད། །ངེད་དམར་ཆུང་སེམས་ལ་ཚིག་
འདི་བཅང་། །ཁྱེད་ཐུགས་གཞུང་གསེར་གྱི་གཤོང་བུ་ལ། །ངའི་ཚིག་འདི་བརྗེད་མེད་
རྟག་ཏུ་ཟུངས། ། ཞེས་པ་འདི་ཡང་ཤིང་བཟའ་སྐལ་བཟང་ཆོས་རྒྱན་གྱིས་ཆུང་དུས་ཀྱི་རྩེད་
གྲོགས་དགེ་སློང་བློ་བཟང་དོན་གྲུབ་ལ་རྩེད་འཇོའི་ཚུལ་དུ་བྲིས་པའོ། ། །
༈ བརྩེ་ཐུགས་དཀྱིལ་འཁོར་རྫོགས་པའི་འོད་དཀར་ཅན། །མཛད་འཕྲིན་
གསེར་འོད་ དྲ་བ་ འབུམ་ འགྱུ་བའི། །ཡེ་ཤེས་སྒྱུ་འཕྲུལ་ འོད་ ཡངས་འབར་བའི་
གཟིས། །དགེ་མཚན་ཀུན་ད་བཞད་མཛད་མགོན་དེས་སྐྱོངས། །འཁོར་ལོས་སྒྱུར་བ་
གསེར་མདོག་ཅན་དེ་ཡིས། །དེ་བཞིན་གཤེགས་པ་གསེར་བཟང་འོད་ཀྱི་དྲུང༌། །
གཞན་ཕན་རླབས་ཆེན་སེམས་མཆོག་ཉིད་བཟུང་བ། །རྒྱལ་བའི་རྒྱལ་ཚབ་མི་ཕམ་
བྱ
541



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མགོན་ལ་འདུད། །ཁྱོད་ནི་སྔོན་ཚེ་བསྐལ་བ་གྲངས་མེད་དུས། །དགེ་སློང་བློ་གྲོས་
བརྟན་པར་གྱུར་པའི་དུས། །འགྲོ་མང་ཐར་བར་བྱམས་པའི་ཏིང་འཛིན་གྱིས། །
བཀོད་པའི་དགའ་སྟོན་དེང་འདིར་གསལ་གྱུར་ཅིག །ཡིད་འོང་ནོར་འཛིན་དགའ་
མའི་ལྟེ་བ་ལས། །འོངས་པའི་རྣམ་བཀྲ་མཛེས་པ་དགའ་བའི་ཚལ། །འདབ་ལྡན་
སྤང་རྒྱུན་ཕྲ་མོ་ ཅི་མཆིས་པ། ། གུས་པས་མཆོད་འབུལ་སྡིག་ལྟུང་ཀུན་བཤགས་
ཤིང་། །རྗེས་སུ་ཡི་རང་བསྐུལ་ཞིང་གསོལ་བཏབ་ནས། །འདིའི་མཚོན་དགེ་ཚོགས་
ཟླ་ལྟར་དཀར་བ་དེས། །འགྲོ་ཀུན་རིང་མིན་སྐུ་བཞིའི་གོ་འཕང་མཆོག །མྱུར་དུ་
མངོན་དུ་འགྱུར་བའི་རྒྱུ་རུ་བསྔོ། ། ཞེས་པ་འདི་ནི་སྐུ་ཞབས་གོང་མས་སྤང་རྒྱན་མེ་ཏོག་
བྱམས་མགོན་ལ་ཕུལ་ན་བྱམས་པའི་ཞིང་དུ་སྐྱེ་བར་བཀས་གནང་བ་ལྟར། ཞིང་བོ་བློ་བཟང་ཆོས་གྲགས་ཀྱི་
འདོད་མོས་བཞིན་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱིས་རང་ལོ་བཅུ་གསུམ་ཐོག་མཛོད་དགེ་ཨ་སྐྱིད་དུ་
སྦྱར་བའོ། །
༈ ཐུབ་བསྟན་རིན་ཆེན་གསེར་གྱི་ཁང་བཟང་དུ། །པཎ་ཆེན་སྨྲ་བའི་ཉི་མ་
ཆེན་པོ་ཡིས། །ཞལ་མཇལ་གསུང་གི་སྣང་བ་ལེགས་བསྩལ་པའི། །ཡ་མཚན་རྟེན་
འབྲེལ་གཙུག་ན་མེ་ཏོག་འཛུམ། ། ཞེས་པ་འདི་ནི་སྨན་པ་ཚེ་བཀྲ་ལ་ཟླ་ ༡༡པའི་ཚེས་
༡༠ཉིན་བྲིས་ནས་གནང་། །
༈ ཕུལ་བྱུང་མཁྱེན་རབ་གསེར་གྱི་པདྨོའི་འཛུམ། །རྣམ་པར་གྲོལ་བའི་གེ་
སར་སྟོང་ལྡན་ཞལ། །བཞད་པའི་ཡོན་ཏན་སེམས་མཆོག་བདུད་རྩིའི་གཏེར། །
འགྲེལ་མཛད་མཁས་རྣམས་བཀའ་དྲིན་སྙིང་ནས་གུས། །བརྩེ་ཆེན་འོད་འབར་ཟ་མ་
ཏོག་གི་མཛོད། །ཤེས་བྱ་ཀུན་གསལ་གཏེར་དུ་སྦས་པའི་འཛུམ། །སྒོ་འཕར་ཡོངས་
ཕྱེ་འོད་སྣང་དཀྱིལ་འཁོར་ནི། །ཕ་མཐའ་ཡས་པའི་ཕྱོགས་བརྒྱར་རྣམ་པར་མཛེས། །
ཞེས་པ་འདི་ཆོས་སྐྱོང་སྐྱབས་ལ་གནང་།
༈ སྲས་མཆོག་གནས་བཟང་ནོར་བུའི་གདན་སྟེང་ནས། །མེ་ཏོག་མཛེས་མོ་
542



༄༅། །ཆབ་ཤོག་དང་སྙན་རྩོམ་སོགས་ཀྱི་སྐོར།
༣
འདི་ལྟར་བཞད་པ་བཟང་། །མིག་གིས་མཐོང་བ་ཙམ་ནས་བདག་ཡིད་འཕྲོག །
སེམས་ཅན་སྨོན་པའི་ཡུལ་གྱི་ཞིང་ས་འདིར། །སྐྱེ་བོ་ཐམས་ཅད་སྐྱེ་བའི་སྨོན་པ་ཞུ། །
ཞེས་པ་འདི་སྲས་མཆོག་གི་ལབ་རྩེ་སྟོད་སྐབས་སྦྱར་བའོ། །
༈ ཟླ་ ཆེན་ བརྩེགས་ པའི་ ས་ འཛིན་ ལ། ། ཚེ་ རིང་ གངས་ ལྷའི་ མེ་ ཏོག་
འཛུམ། །བཀྲ་ཤིས་གེ་སར་བཞད་པའི་དཔལ། །བདག་པོའི་བསོད་ནམས་ཞིང་དུ་
འཁྲུངས། །བསོད་ནམས་བཀྲ་ ཤིས་ལྡན་པའི་བློ། །ཕན་ཚུན་རྒྱུར་གྱུར་སྐལ་བ་
བཟང་། །བདུད་རྩིའི་དཔལ་གྱི་ཆུ་རྒྱུན་གྱིས། །ལུས་ཅན་ཚེ་རིང་ནད་མེད་བྱེད། ། །
ཞེས་པ་ཞིན་ཀྲིག་ཀྲང་གནང་། །
༈ རྣམ་མང་རྐང་གདུབ་འཁྲོལ་བའི་སིལ་སྒྲ་ཡིས། །འཛིན་མའི་རྡུལ་ཕྲན་
བསྐྱོད་པའི་རྩེ་དགའ་ལ། །རིང་དུ་ཆགས་པའི་བཞིན་རས་དམར་བའི་མདངས། །
གསལ་བའི་ངོ་མཚར་རྒྱུད་མང་གླུ་ཡིས་མཆོད། །རྒྱུ་བོ་སྔོན་པོའི་དོ་ར་མཛེས་པ་རུ། །
ཕུན་ཚོགས་བདེ་ལྡན་ཁང་བཟང་བརྒྱས་རྩེན་པའི། །བྱམས་ཐུགས་བརྩེ་བརྡ་རབ་
སྣང་འདུས་ཁྱིམ་དུ། །གཟི་ལྡན་བ་མོ་གཞོན་མཛེས་རྒྱན་དུ་ལྷམ། །ས་ཕྱོགས་ཀུན་ཏུ་
མེ་ཏོག་ཁྲ་ཆིལ་བཞད། །ལྗོན་ཤིང་འབྲས་བུའི་སྙེ་མ་གཡུར་དུ་ཟ། །ཐེམ་ཞིང་རྐ་ཆུས་
རི་ཀླུང་ཀུན་ཏུ་བརྒྱན། །ཡུལ་ལྗོངས་མཛེས་པའི་སྙན་པ་རིང་ནས་གྲགས། །དཔལ་
འབྱོར་ལོ་མའི་རྒྱ་མཚོ་འཕྱུར་བའི་རླབས། །འཁུ་ལྡན་ཆབ་སྲིད་འཁྲི་ཤིང་བརྒྱས་རྩེན་
པའི། །འཕྲིན་ལས་གཡས་འཁྱིལ་ཀླུང་ཆེན་འདེགས་བཟོད་པ། །ནོར་འཛིན་དཔལ་
མོ་འདི་ཡང་སྐལ་བ་བཟང་། ། ཞེས་པ་འདི་སློབ་གསོའི་ལྡུམ་རྭ་ལ་བསྔགས་པའོ། ། །
༈ མེས་རྒྱལ་ལྷོ་མཐའི་མཛེས་ལྗོངས་ས་ཡི་གཞིར། །ཧང་ཀྲིག་གྲོང་ཁྱེར་ཡུལ་
གྱི་ནུབ་ངོས་སུ། །མཛེས་སྡུག་འཛུགས་སྐྲུན་གསར་བ་འཛུམ་པའི་རླབས། །ལྷན་
ཅིག་བརྩེགས་པ་དཔལ་ཡོན་བྱེ་བའི་ཁྱིམ། །ཅང་ཏི་ཞིན་གྱི་རི་ལུང་ཉམས་དགའ་
བར། །ང་ཚོའི་དགའ་གུས་ཆེ་བའི་ཀློག་ཙོང་ལིས། །ཁོང་གི་འཛུབ་སྟོན་འོག་ནས་
543



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གསར་སྐྱེས་པའི། །སྙན་པའི་གྲགས་པ་མཐོ་བའི་ཆུ་མཛོད་བསྐྲུན། ། ལྗོན་པའི་
རྩིབས་སྟོང་ཕོན་པོ་གཡུར་ཟ་ཞིང་། །ལྷུན་སྡུག་རི་བོའི་ཁོང་གསེང་རྣམ་བཀྲ་བར། །
གནམ་སྔོན་བཞུས་འདྲའི་ཞིས་ངན་གཙང་བོའི་ཆབ། །ཡོངས་འཁྲིལ་རྫིང་བུ་མཛེས་
པའི་ཀླུང་ཆེན་པོར། །ང་ཚོ་མཚོ་སྔོན་ལྟ་གཟིགས་ཚོགས་པ་ཀུན། ། གྲུ་གཟིངས་
ཞུགས་ནས་འཁོར་ཡུག་རབ་བགྲོད་དེ། །འཛུགས་སྐྲུན་འཕེལ་བར་ལྟ་སྐོར་བྱས་ནས་
སུ། །དགའ་སྐྱིད་སྣང་བ་ཡོངས་བཞད་སྤྲོ་བ་འཕེལ། ། ཞེས་པ་འདི་ཡང་ལྷོ་
མཐའི་མཛེས་ལྗོངས་ལ་བསྔགས་པའོ། ། །
༈ མཐུ་ནུས་གནམ་ལྕགས་ཐོག་གི་སེར་ཆེན་འབེབས། །འཇིགས་པའི་ཞལ་
གདངས་གངས་རིའི་མཆེ་བ་ག ཚིགས། །ཉི་ཟླའི་སྡང་མིག་གཟི་བརྗིད་ཚ་ཚ་འཕྲོ། །
དགྲ་དཔུང་ཕྱེ་མར་འཐག་ལ་ཕྱག་འཚལ་བསྟོད། །གནམ་སའི་དཀྱིལ་འཁོར་ཀུན་ན་
ཉེར་མཛེས་པའི། །ཕྱོགས་ལས་རྣམ་རྒྱལ་གླིང་དཀར་སྟོད་ཀྱི་ལྗོངས། །འཆི་མེད་ཡུལ་
གྲུ་ས་ལ་འཕོས་པ་བཞིན། །མཚར་སྡུག་ལྡུམ་རའི་མཚོ་གླིང་ཡུལ་གྲུ་བྱུང༌། །བར་དུ་
གླིང་རྗེ་ གེ་ སར་ བཞུགས་ པའི་ དུས། ། སེང་ སྟག་ ཨ་ དོམ་ ལ་ སོགས་ དཔའ་ རྟུལ་
ཚོགས། །དཔའ་མཛངས་བློ་གྲོས་ལྡན་པས་ཡུལ་ཁམས་གང་། །སྟོབས་ལྡན་སྲེད་
མེད་བུ་ལ་འགྲན་པ་མཆིས། །སྔོན་དུས་མདོ་ཁམས་གླིང་འདིའི་ལྟེ་བ་རུ། །བོད་ཀྱི་
མེས་པོ་རན་འཕང་མི་རྣམས་ཀྱིས། །རྒྱ་བོད་འཐབ་པའི་ཇུ་ཞགས་སྒྲིག་པའི་དུས། །
ཁྲི་སྲོང་རྗེ་ཡིས་དམག་རུས་ས་སྟེང་བཟུང་། །འཇིགས་རུང་རྟ་མཆོག་ཁྲོས་པ་མི་ཡི་
གར། །བསྒྱུར་མཛད་གླིང་རྗེ་གེ་སར་རྒྱལ་བོ་ཡིས། །རྨར་ཁམས་ཕྱོགས་ནས་ཡུལ་
འདིར་དབང་བསྒྱུར་ཞིང་། །བཞུགས་པའི་ཚུལ་ལས་གླིང་དཀར་སྟོད་ཅེས་གྲགས། །
ཁྲབ་རྨོག་འཁོར་གསུམ་དཔའ་བོའི་ཆས་ཀྱིས་སྤྲས། །ཉི་ཟླའི་སྡང་མིག་གཟི་འོད་ཚ་ཚ་
འཕྲོ། །དགྲ་བགེགས་སྲོག་ལ་རྔམ་པའི་མཆེ་བ་གཙིགས། །བདུད་སྡེ་སྟོང་གི་གཤེད་
མ་ཁྱོད་མིན་སུ། །མི་བཟད་རྣོ་ངར་དྲག་པོའི་མཚོན་ཐོགས་ཤིང་། །འཇིགས་པ་བརྒྱ་
544



༄༅། །ཆབ་ཤོག་དང་སྙན་རྩོམ་སོགས་ཀྱི་སྐོར།
བ་འཁྱུགས་ བཞིན་དགྲ་བོའི་ སར། ། རྒྱུགས་ནས་ ཐལ་ བའི་ རྡུལ་ དུ་བརླགས་པ་
དང་། །ཕས་རྒོལ་སྲོག་སྙིང་འཁྱེར་བ་ཁྱོད་ལས་གང་། ། ཞེས་པ་འདི་ནི་མཛོད་
དགེ་གླིང་དཀར་སྟོད་ལ་བསྔགས་པའོ། ། ། །
ཀ ་་་་་་
,
" ་ བ ་
545
