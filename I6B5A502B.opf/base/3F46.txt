༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1AC242
ImageGroup:
ISBN:
12PD17762
9787105130276
LCCN:
n/a
Title:
རྗེ་བཙུན་ཤིང་བཟའ་པཎྜི་ཏ་སྐལ་བཟང་ཆོས་ཀྱི་རྒྱལ་མཚན་དཔལ་བཟང་པོའི་གསུང་འབུམ།
rje btsun shing bza' paN+Di ta skal bzang chos kyi rgyal mtshan dpal
|bzang po'i gsung 'bum/
Author:
n/a
n/a
n/a;1-8 V.
Descriptor:
Original Publication:
Place:
Publisher:
pe cin/
mi rigs dpe skrun khang /
2014
Date:
Volume:
Total Volumes:
TBRC Pages:
Introductory Pages:
n/a
n/a
Text Pages:
Scanning Information:
Scanned at Tibetan Buddhist Resource Center, Southwest University of Nationalities,
Chengdu, China.



༄༅།།རྗེ་བཙུན་ཤིང་བཟའ་པཎྜི་ཏ་སྐལ་བཟང་
ཆོས་ཀྱི་རྒྱལ་མཚན་དཔལ་བཟང་པོའི་
གསུང་འབུམ་བཞུགས་སོ།།
པོད་བརྒྱད་པ། །
རིགས་དཔེ་སྐྲུན་ཁང་།



༄༅།།རྗེ་བཙུན་ཤིང་བཟའ་པཎྜི་ཏ་སྐལ་བཟང་
ཆོས་ཀྱི་རྒྱལ་མཚན་དཔལ་བཟང་པོའི་
གསུང་འབུམ་བཞུགས་སོ།།
པོད་བརྒྱད་པ།
མི་རིགས་དཔེ་སྐྲུན་ཁང་།



རྗེ་སྐལ་བཟང་ཆོས་ཀྱི་རྒྱལ་མཚན་ལ་ན་མོ།



དཀར་ཆག
• • • • • • • 31
བཀའ་བརྒྱུད་པ་སྤྱིའི་བྱུང་ཚུལ། ..…….…..….
བྱེ་བྲག་བཀའ་བརྒྱུད་ཆེ་བཞི་ཆུང་བརྒྱུད་ཞར་བྱུང་དང་
བཅས་པ་བྱུང་ཚུལ།
ཞི་བྱེད་པ་དང་དེའི་ཕྱོགས་གཏོགས་གཅོད་ལུགས་ཀྱི་
ཆོས་བརྒྱུད་བྱུང་ཚུལ།
དཔལ་ལྡན་ས་སྐྱ་བའི་ཆོས་བརྒྱུད་བྱུང་ཚུལ།
...... ... 105
ཇོ་ནང་བའི་ཆོས་བརྒྱུད་བྱུང་ཚུལ། ..…..
རི་བོ་དགེ་ལྡན་པའི་ལུགས་ཀྱི་བསྟན་པ་བྱུང་ཚུལ། ....
ཞར་བྱུང་བོད་གནའ་རབས་ཀྱི་ཆོས་བརྒྱུད་བྱུང་ཚུལ། .........……..
སོག་ཡུལ་དུ་བསྟན་པ་དར་ཚུལ་ལས་ཧོར་ཆོས་རྒྱལ་གྱི་
རབས་བྱུང་ཚུལ། ..….………..…………………………………………. • .………...
ཧོར་ཡུལ་དུ་བསྟན་པ་དར་ཚུལ། ..……..
• • • • • • •...........
• • • •..…... 385



༄༅། །འཕགས་པའི་ཡུལ་ནས་བོད་དང་ཧོར་གྱི་ཡུལ་དུ་
བསྟན་པ་དར་ཚུལ་གྱི་རྣམ་གཞག་མདོ་ཙམ་
བརྗོད་པ་པད་དཀར་ཕྲེང་མཛེས་
ཞེས་བྱ་བ་བཞུགས་སོ། །
སྨད་ཆ།
བཀའ་བརྒྱུད་པ་སྤྱིའི་བྱུང་ཚུལ།
༄༅ ། །གསུམ་པ། བཀའ་བརྒྱུད་པ་སྤྱིའི་བྱུང་ཚུལ་བཤད་པ་ནི། མར་མི་
དྭགས་གསུམ་ནས་བརྒྱུད་པ་སྟེ། སྤྱིར་བཀའ་བརྒྱུད་པ་ཞེས་གྲགས་པའི་གདགས་གཞི་
ནི་སྒྲུབ་པའི་བཀའ་བབས་ཀྱི་ཁྱད་པར་ལས་བཀའ་བརྒྱུད་ཅེས་ཡོངས་སུ་གྲགས་པ་
འཐད་དེ། བཀའ་བབས་ཀྱི་གདམས་པའི་བརྒྱུད་འཛིན་ཡིན་པས་དེ་སྐད་དུ་གྲགས་སོ། །
དེ་ཡང་སྒྲུབ་པའི་བཀའ་བབས་བྱུང་ཚུལ་ལ། རྙིང་མ་བཀའ་གདམས་ལས་
འབྲས་བཀའ་བརྒྱུད་པ། །ཤངས་པ་ཞི་བྱེད་སྦྱོར་དྲུག་བསྙེན་སྒྲུབ་སྟེ། །སྒྲུབ་བརྒྱུད་
འཛིན་པའི་ཤིང་རྟ་ཆེ་བརྒྱད་དོ། ། ཞེས་སྒྲུབ་བརྒྱུད་འཛིན་པའི་ཤིང་རྟ་ཆེན་པོ་
བརྒྱད་དང༌། ཡང་། ཆོས་བློན་ཐོན་མི་བེ་རོ་སྐ་ཅོག་ཞང་། །གནུབས་ཆེན་རིན་
བཟང་རྔོག་ལོ་ས་སྐྱ་བ། །བུ་སྟོན་བཤད་རྒྱུན་འདེགས་པའི་ཀ་ཆེན་བཅུ། ། ཞེས་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཤད་རྒྱུན་འཛིན་པའི་ཤིང་རྟ་ཆེན་པོ་བཅུའམ་ཀ་ཆེན་བཅུ་སྟེ། བཤད་སྒྲུབ་འཛིན་
པའི་ཤིང་རྟ་ཆེན་པོ་བཅོ་བརྒྱད་དུ་གྲགས་ལ། དེ་ཡང་དགེ་ལྡན་པ་ནི་བཀའ་གདམས་
གསར་མ་ཡིན་པས། བཀའ་གདམས་ཀྱི་ཁོངས་སུ་འདུ་བས་ན་བོད་ཡུལ་བསྟན་པའི་
བཤད་སྒྲུབ་ཀྱི་བཀའ་སྲོལ་ཕལ་ཆེར་ནི། དེ་བཅོ་བརྒྱད་ཀྱི་ནང་དུ་འདུ་ཞིང་། མཐར་
ཐུག་གི་གནད་ལ་མི་གཅིག་པ་མེད་ཀྱང་། གདམས་ངག་ཕོག་ཚུལ་གྱིས་ཆོས་བརྒྱུད་མི་
གཅིག་པ་བྱུང་བ་ལས། མར་བ་བཀའ་བརྒྱུད་ཅེས་གྲགས་པ་ནི། རྒྱལ་བ་རྡོ་རྗེ་འཆང་
ནས་གྲུབ་ཆེན་ཏེ་ལོ་བ་དང༌། དཔལ་ནཱ་རོ་བའི་བར་དུ་བྱོན་པའི་བཀའ་བབས་ཀྱི་
གདམས་པ་རྣམས་ལྷོ་བྲག་མར་བ་རིན་པོ་ཆེར་མངའ་བས། དེའི་ཆོས་བརྒྱུད་འཛིན་
པ་རྣམས་ལ་བཀའ་བརྒྱུད་པ་ཞེས་གྲགས་ཤིང་། ཕྱིས་སུ་བཀའ་བརྒྱུད་མང་དུ་གྱེས་
པས་དྭགས་པོ་བཀའ་བརྒྱུད་དུའང་གྲགས་སོ། ། བཀའ་བབས་ཀྱི་གདམས་པ་བྱོན་
ཚུལ་ནི། ཏི་ལོ་བ་ལ་བཀའ་བབས་བཞིའི་གདམས་པ་མངའ་སྟེ། ༡ རྡོ་རྗེ་འཆང་།
རྒྱལ་བོ་ཨིནྡྲ་བྷཱུ་ཏི། ཀླུ་ལས་གྱུར་པའི་རྣལ་འབྱོར་མ། ས་བདག་བི་སུ་ཀཝ། ས་ར་ཧ།
ཀླུ་སྒྲུབ་ཞབས། ཏི་ལོ་བ་སྟེ་གསང་འདུས་དང༌། གདན་བཞི་དང༌། ཆོས་དྲུག་གི་སྒྱུ་
ལུས་དང་། འཕོ་བ་གྲོང་འཇུག་གི་བཀའ་བབས་དང༌། ༢ རྡོ་རྗེ་འཆང་། ཡེ་ཤེས་
ཀྱི་མཁའ་འགྲོ་མ། ཀུ་ཀུ་རི་བ། ཙརྱ་བ། ཏེ་ལོ་བ་སྟེ། མ་ཧཱ་མ་ཡ་དང་། ཆོས་དྲུག་
གི་རྨི་ལམ་གྱི་བཀའ་བབས་དང་། ༣ རྡོ་རྗེ་འཆང་། ཕྱག་ན་རྡོ་རྗེ། ཨཱི་ཧེ་རུ་ཀ
བྷི་ན་བཛྲ། ཝ་བ་བ། ཏིལ་བརྡུང་ཞབས་ཏེ་བདེ་མཆོག་སོགས་མ་རྒྱུད་མཐའ་དག་
དང༌། ཆོས་དྲུག་གི་འོད་གསལ་གྱི་བཀའ་བབས་དང༌། ༤ རྡོ་རྗེ་འཆང་། ཕྱག་ན་
རྡོ་རྗེ། ཡན་ལག་མེད་པའི་རྡོ་རྗེ། པདྨ་བཛྲ། ཌཱ་ཀི་མ་སྐལ་བ་བཟང་མོ། ཏེ་ལོ་བ་སྟེ་
དགྱེས་པ་རྡོ་རྗེ་ཆོས་དྲུག་གི་གཏུམ་མོའི་བཀའ་བབས་རྣམས་སོ། ། རིང་བརྒྱུད་ཀྱི་
བཀའ་བབས་འདི་ལ་ཅུང་ཟད་མི་འདྲ་བ་མཆིས་ཀྱང་། རྗེ་རང་བྱུང་རྡོ་རྗེ་བའི་ཞལ་



།
༄༅ ། །བོད་སོག་ཆོས་འབྱུང་གི་སྨད་ཆ།
ནས། རྡོ་རྗེ་འཆང་ཆེན་པོས་གསང་བའི་བདག་པོ་ལ་སོགས་པའི་བྱང་ཆུབ་སེམས་
དཔའ་རྣམས་ལ་གསུངས། དེ་རྣམས་ནས་བཀའ་བཞི་བརྒྱུད་པའི་བླ་མ་རྣམས་ལ་
བརྒྱུད་དེ་ཀླུ་སྒྲུབ། ཨརྱ་དེ་བ། ཟླ་བ་གྲགས་པ། མ་ཏཾ་གི་རྣམས་ལྷོའི་བརྒྱུད་པའོ། །
ལྕི་བ། བཱི་ན་བ། ལྭ་བ་བ། ཨིནྡྲ་བྷཱུ་ཏི་རྣམས་ནུབ་ཀྱི་བརྒྱུད་པའོ། ། ལུ་ཨི་བ།
ཌེངྒི་བ། དཱ་རི་ཀ་བ། སུ་ཁ་དྷ་རི་རྣམས་བྱང་གི་བརྒྱུད་པའོ། ། སུ་ཁ་མ་ཧཱ་སིདྡྷི།
ཐང་ལོ་བ། ཤིང་ལོ་བ། ཀཎ་རི་བ་རྣམས་ནི་ཤར་གྱི་བརྒྱུད་པ་སྟེ་ཞེས་གསུངས། ཉེ་
བརྒྱུད་ཀྱི་དབང་དུ་བྱས་ན་ཏེ་ལོ་བ་ནི་རྒྱལ་བ་རྡོ་རྗེ་འཆང་དངོས་ལས་རྒྱུད་སྡེ་བཞིའི་
གདམས་པ་གསན་ཞིང་། རྡོ་རྗེ་རྣལ་འབྱོར་མ་ལས་སྙན་བརྒྱུད་ནོར་བུ་སྐོར་གསུམ་
སོགས་གསན་ནས་འགྲོ་དོན་བསྐྱངས་ཤིང་། སྐུ་ལུས་མ་སྤངས་པར་མཁའ་སྤྱོད་ཀྱི་
གནས་སུ་གཤེགས། སློབ་དཔོན་ཏི་ལོ་བ་ཆེན་པོ་དེ་ལ་དཔལ་ནཱ་རོ་བ་ཆེན་པོས་
གསན། ནཱ་རོ་བ་ནི་ཁ་ཆེར་ནཱ་རོཏྟ་མ་སྟེ་མི་མཆོག་ཅེས་པའི་རིགས་སུ་འཁྲུངས་པས་
ནཱ་རོ་ཏ་བ་ཞེས་གྲགས། ཆུང་ངུའི་དུས་ནས་རིག་པའི་གནས་ལ་མཆོག་ཏུ་མཁས།
ཡུལ་དབུས་སུ་མཁན་པོ་ཡེ་ཤེས་འོད་ལས་རབ་བྱུང་མཛད་ནས་མཚན་སྙན་གྲགས་
བཟང་བོར་བཏགས། མདོ་སྔགས་ཀུན་ལ་སྦྱངས་པ་མཐར་ཕྱིན་ནས་པཎྜི་ཏ་ཆེན་
པོར་གྱུར། ནཱ་ལེནྡྲའི་བྱང་སྒོ་སྲུང་བ་མཛད། མུ་སྟེགས་པ་དུ་མ་ཚར་བཅད་པས་
དཔལ་འཇིགས་མེད་གྲགས་པ་ཞེས་བསྔགས་པར་མཛད། སློབ་དཔོན་ཆེན་པོ་ཏི་ལོ་
བ་ཚུལ་བཞིན་དུ་བསྟེན་ནས་དཀའ་ཆེན་བཅུ་གཉིས་སྤྱད་དེ་བླ་མ་མཉེས་པར་བྱས།
མཐར་ཚིག་དང་བརྡ་ལ་བརྟེན་ནས་དབང་བཞི་རྫོགས་པར་མནོས་ཤིང་། གསང་
སྔགས་ཀྱི་གདམས་ངག་མ་ལུས་པ་མངའ་བརྙེས་ཏེ་གྲུབ་པའི་སར་གཤེགས་པའི་རྣམ་
ཐར་ནི་འཕགས་བོད་ཀུན་ལ་ཡོངས་སུ་གྲགས་པ་ལྟར་ཡིན། སློབ་མ་ཤཱནྟི་བ་སོགས་སྒོ་
སྲུང་གི་པཎྜི་ཏ་རྣམས་དང་། ཇོ་བོ་ཨ་ཏི་ཤ་སོགས་བསྟན་པའི་བདག་པོ་མང་བོ་དང༌།



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཤད་རྒྱུད་འཛིན་པ་ལ་ཕ་རྒྱུད་ལ་མཁས་པ་བཞི། མ་རྒྱུད་ལ་མཁས་པ་བཞི། དངོས་
གྲུབ་ཐོབ་པའི་སློབ་མ་བཞི་སོགས་བྱུང་། བོད་ཀྱི་ལྷོ་བྲག་མར་བ་ཆོས་ཀྱི་བློ་གྲོས་པ་
འཕགས་ཡུལ་དུ་ཡང་ཡང་བྱོན་ནས། པཎ་ཆེན་ནཱ་རོ་བ་ཆེན་པོ་དངོས་དང་འཇའ་
ལུས་གཉིས་ཀར་མཇལ་ནས་ཆོས་དྲུག་གི་གདམས་པ་མནོས་པས་བྱིན་རླབས་ཅན་གྱི་
བཀའ་བརྒྱུད་བྱུང་བ་ཡིན་ནོ། ། དེ་ཡང་དཔལ་མཉམ་མེད་མར་བ་ཆོས་ཀྱི་བློ་གྲོས་
དང་། ཐུགས་ཀྱི་སྲས་མཆོག་མི་ལ་བཞད་པའི་རྡོ་རྗེ། ཡང་སློབ་བཀའ་ཕྱག་ཆུ་བོ་
གཅིག་འདྲེས་ཀྱི་མཛོད་འཛིན་རྗེ་སྒམ་པོ་བ་གསུམ་ནི་བཀའ་བརྒྱུད་གོང་མ་རྣམ་
གསུམ་ཞེས་སྒྲུབ་བརྒྱུད་བསྟན་པའི་བདག་པོ་ཡིན་ལ། བཀའ་བརྒྱུད་ཆེ་བཞི་ཆུང་
བརྒྱད་ཐམས་ཅད་ཀྱང་འདི་གསུམ་གྱི་བརྒྱུད་འཛིན་གསེར་རིའི་ཕྲེང་ཚོགས་ལྟར་
འཕེལ་བ་ཡིན་ནོ། །
དེ་ཡང་བཀའ་བརྒྱུད་བསྟན་པའི་སྲོལ་འབྱེད་ཆེན་པོ་བྱང་ཆུབ་སེམས་དཔའ་བློ་
གྲོས་རིན་ཆེན་གྱི་རྣམ་འཕྲུལ་རྗེ་ལྷོ་བྲག་མར་བ་རིན་པོ་ཆེ་ནི། ལྷོ་བྲག་ཆུ་ཁྱེར་དུ།
ཡབ་མར་བ་དབང་ཕྱུག་འོད་ཟེར་དང༌། ཡུམ་སྐལ་ལྡན་སྐྱིད་གཉིས་ཀྱི་སྲས་སུ་རབ་
བྱུང་མ་ཚུགས་གོང་གི་ཆུ་བྱི་ ( ༡༠ ༡༢ ) ལ་འཁྲུངས་ཏེ་མཚན་ཆོས་ཀྱི་བློ་གྲོས་ཞེས་
བཏགས་ཤིང་། ཆུང་ངུའི་དུས་ནས་སློབ་དཔོན་ཀླུ་བརྒྱད་པ་ལས་འབྲི་ཀློག་ལེགས་
པར་བསླབས། དགུང་ལོ་བཅོ་ལྔའི་དུས་ཡབ་ཀྱིས་འབྲོག་མིའི་རྩར་བརྫངས་ནས་ལོ་ཙཱ་
བྱང་བར་བསླབས་རྗེས། བལ་བོར་གཉོས་ཁ་རག་པ་དང་ལྷན་དུ་བྱོན་ནས། བལ་བོ་
ཕམ་མཐིང་བའམ་བལ་བོ་སྤྱི་ཐེར་བ་རྣམ་རྒྱལ་དབང་བོའི་སྡེ་ལ་གདན་བཞིའི་བཤད་
བཀའ་ཞུས། སྒྲ་ཚད་སྨན་དཔྱད་སོགས་ཞར་ལ་བསླབས་པས་མཁས་པར་གྱུར་ཅིང་།
ལོ་གསུམ་ནས་བལ་བོ་བརྗེ་དང་འགྲོགས་ནས་ལྗོངས་མེ་ཏོག་རྒྱས་པར་རྗེ་ནཱ་རོ་བའི་
དྲུང་དུ་བསྐྱལ། དགེ་ཚུལ་ཤེས་རབ་སེངྒེས་ཞུ་སྣ་མཛད། ཚོགས་དང་མཎྜལ་ཕུལ་



༄༅ ། །བོད་སོག་ཆོས་འབྱུང་གི་སྨད་ཆ།
ནས་ཞུས་པས། ཐོག་མར་དགྱེས་པ་རྡོ་རྗེའི་དབང་བསྐུར་སྐབས། དཀྱིལ་འཁོར་
མངོན་སུམ་དུ་སྤྲུལ་ནས། བུ་མར་བ། དབང་ནི་ལྷ་དང་བླ་མ་གང་ལ་ཞུ་འདེམས་
ཤིག་གསུངས་པས། བླ་མ་ལ་ཕྱིས་སུ་ཞུ་རུང་སྙམ་ནས། ད་རེས་ལྷ་མངོན་སུམ་ལ་ཞུ་
ཞུས་པས། དཀྱིལ་འཁོར་ཐུགས་ཀར་བསྡུས་ཏེ། བྱིན་རླབས་ཀྱི་རྩ་བ་བླ་མ་ཡིན།
ཁྱོད་ཀྱིས་བླ་མ་ལས་ཡི་དམ་འདམ་པས་མི་རྒྱུད་ཀྱིས་ཕན་མི་ཐོགས་ཆོས་བརྒྱུད་ཆུ་བོའི་
གཞུང་ལྟར་རིང་བ་འབྱུང་བར་ལུང་བསྟན། དབང་དོན་གྱི་ཡེ་ཤེས་ངོ་འཕྲོད། དེ་
ནས་པུ་ཧ་རིར་བྱོན་ནས་རྡོ་རྗེ་གུར་དང་། རྒྱུད་བརྟག་གཉིས། སཾ་བུ་ཊ་གསུམ་གྱི་
བཤད་བཀའ་དང་། དབང་ལུང་མན་ངག་རྫོགས་རིམ་དང་བཅས་པ། བསྲེ་འཕོ་
གནད་ཀྱི་གདམས་པ་དང་། དཔལ་གདན་བཞི་དང་། མ་ཧཱ་མཱ་ཡ་སོགས་དང་།
གུར་གྱི་མགོན་པོ་དུ་སོལ་མ་དང་བཅས་པ་གནང་། དེ་ནས་གཉོས་ལོ་དང་འཕྲལ་ནས་
འདུས་པ་ཞུ་བར་བསྐུལ་ནས། བླ་མ་ལ་ཞུས་པས། ནུབ་ཕྱོགས་ལཀྵེ་ཏྲའི་དགོན་པར་
ཡེ་ཤེས་སྙིང་བོ་བཞུགས་པས་དེ་ལ་ཞུས་གསུངས་པ་ལྟར་སོང་ནས་ཞུས་པས། འདུས་
པ་འཕགས་སྐོར་གྱི་དབང་དང་རྒྱུད་འགྲེལ་མན་ངག་དང་བཅས་པ་གསན་ནས་བླ་
མའི་དྲུང་དུ་ཚུར་འཁོར་བ་དང་། ཁ་ཆེའི་པཎྜི་ཏ་ཛྙཱ་ན་ཨཱ་ཀ་ར་སིདྷི་ཞེས་བྱ་བ་དེ་
གསང་འདུས་ཞུ་བར་བྱོན་པ་དང་འགྲིགས་ནས་གསོལ་བ་བཏབ་པ། དེ་དང་ལྷན་
ཅིག་དབང་རྒྱུད་མན་ངག་བཤད་པ་བཅས་ཚང་བར་གསན། འགོས་ལོའི་དེབ་སྔོན་
དུའང་སླར་ནཱ་རོ་བའི་དྲུང་དུ་བྱོན་ནས་སྒྲོན་མ་གསལ་བའི་བཤད་པ་ལེགས་པར་
གསན་ཞེས་ཟླ་བའི་སྒྲོན་གསལ་གསན་པར་གསུངས་ཡོད། །
ཡང་བླ་མ་ལ་མ་རྒྱུད་མ་ཧཱ་མཱ་ཡ་གནང་བར་ཞུས་པས། བླ་མའི་ཞལ་ནས། ལྷོ་
ཕྱོགས་དུག་མཚོ་ཁོལ་མའི་གླིང་ལ་པཎྜི་ཏ་ཞི་བ་བཟང་བོ་བྱ་བ་མ་རྒྱུད་ཀྱི་བདག་པོ་ཞིག་
ཡོད། དེ་ལ་ཞུ་རུ་སོང་ཞེས་བཀའ་གནང་བ་ལྟར་སོང་ནས་མཇལ་ཏེ་གསོལ་བ་བཏབ་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པས། མ་ཧཱ་མཱ་ཡའི་དབང་དང་རྒྱུད་ཀྱི་བཤད་པ་སྒྲུབ་ཐབས་རྣལ་འབྱོར་གསུམ་
སོགས་མན་ངག་ཀུན་གནང་སྟེ་ཕྱག་སྤྱི་བོར་བཞག་ནས་བྱིན་གྱིས་བརླབས། དེ་ནས་
ཕྱིར་བྱོན་པས་ཕུ་ལ་ཧ་རིའི་དགོན་པར་ཇོ་བོ་ནཱ་རོ་བ་ཆེན་པོའི་དྲུང་དུ་མཇལ་ནས་སྔར་
ལས་བཤད་པ་ཟབ་རྒྱས་ཆེ་བ་སོགས་མན་ངག་མང་དུ་གསན། དེ་ནས་རྗེ་བཙུན་མི་
ཏྲི་བའི་སྙན་པ་གསན་པ་དང་། བླ་མས་ཀྱང་གནང་སྟེ་རྒྱ་གར་ཤར་ཕྱོགས་སུ་ཕྱིན།
རི་བོ་མེ་འབར་གྱི་དགོན་པར་ཤནྟི་བའི་སློབ་མ་མི་ཏྲི་བ་དང་མཇལ་ནས་རྗེས་སུ་བཟུང༌།
འཇམ་དཔལ་མཚན་བརྗོད་ཀྱི་རྣམ་བཤད་དང་། ཕྱག་རྒྱ་ཆེན་པོའི་ གདམས་པ་
རྣམས་ཞུས། དགྱེས་པ་རྡོ་རྗེའི་དབང་རྒྱུད་མན་ངག་དང་བཅས་པ་གནང་། སྟོང་
ཉིད་ཀྱི་ལྟ་བ་དེ་ལ་བརྟེན་ནས་རྟོགས། མཁའ་འགྲོ་མ་ཆུ་ཤིང་གི་སྙེ་མ་ཅན་བྱ་བ་དང་
མཇལ་ནས་གསོལ་བ་བཏབ་པས། གསང་གདན་ལེའུ་དང་བོའི་རྣལ་འབྱོར་ནམ་
མཁའི་དབང་བསྐུར་དང་། རྩ་བའི་དཀྱིལ་འཁོར་གྱི་དབང་དང་གསང་ལྡན་གྱི་སྐོར་
གནང་། དེ་ནས་ནཱ་རོ་བའི་ཞབས་དྲུང་དུ་འཁོད་སྐབས། བླ་མས་ལུང་བསྟན་ཏེ་དུར་
ཁྲོད་སོ་ས་གླིང་དུ་བྱོན་ནས་རྣལ་འབྱོར་མ་མི་རུས་ཀྱི་རྒྱན་ཅན་ལ་གདན་བཞི་རྫོགས་
པར་ཞུས། བླ་མ་ནཱ་རོ་བ་ཆེན་པོ་ལ་གདན་བཞིའི་དབང་རྒྱུད་ཟབ་ཁྲིད་མཐའ་རྒྱས་སུ་
ཞུས་ཤིང་། ཀྱེ་རྡོ་ རྗེའི་ དབང་ རང་ཡང་ ལན་བདུན་ཞུས་པར་ གསུངས་ པ་ དང་།
གཞན་ཡང་གཤེད་སྐོར་རྣམས་དང་། སྒྲོལ་མ་འབྱུང་བ། མི་གཡོ་བླ་མེད། སེམས་
འགྲེལ་སྐོར་གསུམ་སོགས་རྒྱུད་སྡེ་རྒྱ་མཚོའི་དབང་རྒྱུན་གསན་ནས་མན་ངག་གིས་
ཐུགས་ཀྱི་གཏེར་མཛོད་ཡོངས་སུ་གཏམས། དེ་ནས་བླ་མའི་ཞལ་ལས་དུར་ཁྲོད་སོ་ས་
གླིང་དུ་ཚོགས་འཁོར་ལ་སོང་དང་ཌཱ་ཀི་མས་རྗེས་སུ་འཛིན་པར་འགྱུར་གསུངས་པ་
ལྟར་བྱོན་པས། རྗེ་བཙུན་རྡོ་རྗེ་རྣལ་འབྱོར་མ་མི་མོའི་རྣམ་པར་མཇལ། ཤེལ་གྱི་གྲི་
གུག་གིས་ཐུགས་ཀ་ཕྱེས་ཏེ། ཨཊྚ་སྔགས་ཀྱི་འཁོར་ལོ་བསྟན་ནས་བརྡ་བཞིའི་དབང་



༄༅། །བོད་སོག་ཆོས་འབྱུང་གི་སྨད་ཆ།
བསྐུར་ཐོབ་པའི་སྐལ་བ་མངོན་དུ་གྱུར། དེ་ནས་རྡོ་རྗེ་གདན་དུ་སངས་རྒྱས་ཀྱི་ཚེམས་
མཆེ་བ་མཇལ་བར་སོང་ཞིག་དང་དོན་ཆེན་པོ་འབྱུང་བར་གསུངས་པ་ལྟར་བྱོན་པས།
ཚེམས་སྒྲོམ་གྱི་ནང་དུ་སྔར་མེད་པའི་ཏཱ་ལའི་ལོ་མ་ལ་ལི་ཁྲིས་སེང་ག་ལའི་ཡི་གེར་བྲིས་
པའི་རྡོ་རྗེ་རྣལ་འབྱོར་མའི་སྒྲུབ་ཐབས་འདུག་པ་མཐོང་བ་ན་མཁའ་འགྲོས་གནང་བར་
གོ་ནས། དཀོན་གཉེར་ལ་བསླངས་ཏེ་བོད་དུ་སྤྱན་དྲངས་ནས་ཕྱིས་བོད་སྐད་དུ་
བསྒྱུར་བ་ནི་ད་ལྟའི་སྒྲུབ་ཐབས་འདི་ཡིན་པར་གསུངས། དེ་ལྟར་པཎ་ཆེན་ནཱ་རོ་བ་
ཆེན་པོས་གཙོས། མི་ཏྲི་བ་དང་རྣམ་གཉིས་ཚུལ་བཞིན་དུ་བསྟེན་ནས་མཉེས་པར་
བྱས་ཤིང་། གཞན་ཡང་མངོན་ཤེས་གྲུབ་རྟགས་བརྙེས་པའི་བླ་མ་བཅུ་གསུམ། ཆོས་
སྨོན་ལམ་གྱི་འབྲེལ་ཐོགས་བཅུ་གསུམ། ཁྱད་པར་གྱི་གྲུབ་ཐོབ་ཞལ་ལྔ་སོགས་མཇལ་
ནས་མཐའ་ཡས་པའི་གདམས་པ་གསན། དེ་ནས་བོད་དུ་གསེར་འཚོལ་ལ་ཕེབས་
ནས་བལ་ཡུལ་དུ་འབྱོར་སྐབས་ཆུ་རྒྱས་པས་ཕྱག་དཔེ་འགའ་ཞིག་ཆུར་ཤོར་བས་ཕྱིར་
རྒྱ་གར་དུ་ལྡོག་པས། ནཱ་རོ་བས་ཁྱོད་ཀྱིས་བོད་ནས་གསེར་ལེན་པ་ལས་ཆོས་ཀྱི་སྒོ་
འདོགས་གཅོད་དུ་འོང་བ་དགའ་གསུངས། སྔར་མ་ཐོས་པའི་གདམས་པ་མང་བོ་
གནང་ནས་ལོ་གཅིག་བཞུགས་པས། རྒྱུད་སྒྲུབ་ཐབས་དང་བཅས་པའི་རྒྱ་དཔེ་རྣམས་
ལ་དོགས་གཅོད་དང་གཞི་འགྱུར་མཛད། དེ་ལྟར་རྒྱ་གར་དུ་ལོ་བདུན། ཕར་ཚུར་དུ་
ལོ་ལྔ་སྟེ་ཁྱོན་ལོ་བཅུ་གཉིས་འགོར། དེ་ནས་བླ་མ་གཉོས་ལོ་ཙཱ་བོད་དུ་ཆས་པས་རྗེ་
མར་བས་ཡང་རྒྱ་དཔེ་རྒྱབ་ཏུ་བསྣམས་ནས་ཕེབས་པས། ལོ་ཙཱ་བས་ཁོང་གི་ཞབས་ཕྱི་
ཨ་ཙཱ་ར་ཞིག་ལ་རྒྱུ་དཔེ་སོགས་ཁུར་བཅུག གསེར་ཕྲན་ཚེགས་ཀྱང་སྐྱི་འགྲུལ་བྱས་
ནས་རྣམ་གཉིས་སྡེབ་སྟེ་བྱོན་པ་ཡིན། དེ་ནས་སྐྱེར་ཕུར་ཀློག་སྐྱ་ཆེན་པོ་འདས་པའི་
ཇོ་སྲས་ཤེས་རབ་བརྩེགས་ཀྱིས་རྗེ་མར་བའི་ཞབས་ཏོག་ཞུས་ཏེ་དེར་མ་ཧཱ་མཱ་ཡའི་ཆོས་
བཙུགས། རང་ཡུལ་དུ་ལྷོ་ལ་ཡག་གི་བ་ཝ་བ་ཅན་སོགས་སློབ་མ་མང་བོར་གསང་བ་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འདུས་པ་ལ་སོགས་པའི་ཆོས་སྐོར་གནང༌། དེ་དུས་བྱང་ན་མ་རའི་གསེར་ཁ་བརྡོལ་བ་
དང་ཐུག དེར་ལྷ་གཡག་དཀར་བོ་ཞིག་ཤི་བའི་རོ་ལ་གྲོང་འཇུག་མཛད་པས་ཐམས་
ཅད་ངོ་མཚར་ནས་དད་པར་བྱས། གསེར་མང་དུ་རྙེད་ནས་བླ་མ་རྣམས་ལ་གཏིང་
རག་གི་ཆེད་རྒྱ་གར་དུ་བྱོན། དེ་དུས་ནཱ་རོ་བ་སྤྱོད་པ་ལ་གཤེགས་པའི་སྐབས་ཡིན་
ཀྱང་མཇལ་ཏེ། བདེ་མཆོག་ལཱུ་ནག་དྲིལ་གསུམ་ལང་ཀ་རྒྱལ་བ་བཟང་བོའི་ལུགས་
སོགས་རྩ་རྒྱུད་ཀྱི་ལུགས་སྲོལ་མི་འདྲ་བ་དུ་མ་དང་། གཞན་ཡང་། ཀུན་སྤྱོད་དང་ཨ་
བྷི་དྷ་ནའི་སྐོར་སོགས་དང༌། འདུས་པ་ཞབས་ལུགས་དང་། གཤེད་སྐོར་སོགས་སྔར་
མ་ཞུས་པའི་ཆོས་འཕྲོ་རྣམས་ཞུས། ཞུས་ཟིན་པ་རྣམས་ཀྱི་དཔེ་བྲིས་ནས་བོད་དུ་འགྲོ་
བའི་གནང་བ་ཞུས་པ་ན། ནཱ་རོ་བའི་ཞལ་ནས་ལོ་ཙཱ་བ་ཁྱོད་ཏེ་ལོ་བ་ཆེན་པོས་ལུང་
བསྟན་པ་ཡིན། བྱང་ཕྱོགས་ཁ་བ་ཅན་དུ་འགྲོ་བའི་དོན་རྒྱ་ཆེན་པོ་འབྱུང་ཞེས་
གསུངས། སླར་རྒྱ་གར་དུ་ལན་གཅིག་ཤོག་གསུངས་པ་ལྟར། ཐེངས་གཅིག་སྤྱན་
སྔར་ཡོང་བའི་དམ་བཅའ་ཕུལ། བླ་མི་ཏྲི་བ་ལས་ཀྱང་། དགྱེས་རྡོར་དང་། བདེ་
མཆོག་ཕག་མོ། སངས་རྒྱས་ཐོད་པ་ལྷ་ཉེར་ལྔ་བ་དང་དགུ་བ་སོགས་གསན། སྔར་
གསན་པ་རྣམས་ལ་དོགས་གཅོད་དང་འགྱུར་བཅོས་མཛད་ཏེ་གཏན་ལ་ཕབ། བླ་མ་
རྣམས་ལ་གཏང་རག་དང་ཐོན་ཕྱག་ཕུལ་ནས་བོད་དུ་བྱོན། མེས་རྔོག་མཚུར་སྟོན་
སོགས་རྗེས་སུ་བཟུང་ནས། གསང་བ་འདུས་པ་དང་དགྱེས་རྡོར། མ་ཧཱ་མཱ་ཡ། བདེ་
མཆོག་སོགས་ཀྱི་དབང་རྒྱུད་བཤད་མན་ངག་སྒྲུབ་ཐབས་བཅས་གནང་། འཕན་ཡུལ་
ནས་བྱང་འདམ་གྱི་བར་ཕེབས་ནས་སྐལ་ལྡན་གྱི་གདུལ་བྱ་རྣམས་སྨིན་པར་མཛད།
དེ་ནས་རེ་ཞིག་ན་ནམ་གྱི་ཐོ་རངས་ཞིག་ཏུ། མནལ་ལམ་ལ་མཁའ་འགྲོ་མ་རུས་པའི་
རྒྱུན་ལྡན་བཞིས་མགྲིན་གཅིག་ཏུ། ཏི་ལོའི་ལུང་བསྟན་ནཱ་རོའི་བུ། །ལྷུན་གྲུབ་ཆོས་
ཀྱི་བློ་གྲོས་ཁྱོད། །བུཤྲཱི་ཧ་རིའི་དགོན་པ་ན། །རྣལ་འབྱོར་དབང་ཕྱུག་ནཱ་རོ་བ། །སྐྱེ་
A



ཅི
༄༅། །བོད་སོག་ཆོས་འབྱུང་གི་སྨད་ཆ།
བ་མེད་པའི་དབྱིངས་སུ་ཡལ། །ཁྱེད་བཞུད་ན་ངེད་དང་འགྲོགས་པར་གཤེགས། །
ཞེས་བསྐུལ་བས་འབྱོན་པར་ཐུགས་ཐག་བཅད། རང་ཡུལ་དུ་བྱོན་ནས་གསེར་སྲང་
ཉིས་བརྒྱ་དང་ལྔ་བཅུ་བསྣམས་ནས་མང་ཡུལ་དུ་འབྱོར་བ་དང༌། ཇོ་བོ་ཆེན་པོར་
མཇལ་ནས་ཆོས་འབྲེལ་ཞུས་ཤིང་། བླ་མ་ནཱ་རོ་བ་མཇལ་བར་འགྲོ་ཞུས་པས། ཇོ་
བོས་ན་ནིང་གི་ལོ་གསར་གྱི་ཉ་ལ་མཁའ་སྤྱོད་དུ་གཤེགས་ཟིན་པས། ངེད་ཀྱི་ལོ་ཙཱ་
བྱས་ན་ནཱ་རོའི་ཆོས་ཐམས་ཅད་ངས་ཐོབ་པ་ཡིན་གསུངས་པས། མར་བས་བླ་མ་ལན་
གཅིག་མཇལ་བའི་དམ་བཅའ་ཕུལ་ཡོད་ཞུས་པས། འོ་ན་ཁྱོད་སྐལ་བ་དང་ལྡན་པ་
ཞིག་ཏུ་འདུག་པས་གསོལ་བ་ཐོབ་དང་མཇལ་བར་ངེས་སོ་ཞེས་ལུང་བསྟན་པས།
བལ་ཡུལ་དུ་ཕེབས་ནས་ཕམ་མཐིང་བ་དང་མཇལ། ཚོགས་འཁོར་མཛད་པས་བླ་མ་
མཁའ་སྤྱོད་དུ་གཤེགས་ཟིན། ཁྱོད་ལོ་གཅིག་གིས་འཕྱི་ཟེར། དེ་ནས་རྒྱ་གར་དུ་བྱོན་
ནས་དགེ་ཚུལ་དང་མཇལ། ལོ་རྒྱུས་རྣམས་ཞིབ་ཏུ་དྲིས་པས། བླ་མ་མཁའ་སྤྱོད་དུ་
གཤེགས་ཁར། ཁྱེད་ཅིས་ཀྱང་སླེབས་འོང་བས། འདི་གཏོད་ཅིག་གསུངས་ཞེས་བྱིན་
རྟེན་འགའ་ཞིག་གཏད། ནཱ་རོ་བ་འཚོལ་བའི་འདོད་པ་ཆེན་པོ་སྐྱེས་པ་ན། དགེ་ཚུལ་
དེས། བླ་མའི་ཐུགས་རྗེ་དང་། སློབ་མའི་མོས་གུས་ལ་བརྟེན་བླ་མ་མཇལ་ཐུབ་པ་
འོང་ཞེས་དབུགས་དབྱུང་། དེ་ནས་རྗེ་མི་ཏྲི་བ་དང་། པྲ་ཛཱ་རཀྟི་ཏ། ཛྙཱ་ནཱ་ཀ་ར།
ཨཱ་ཀ་ར་སིདྡྷི། ཛ་ཡ་ཀ་ར། ར་རི་བ་རྣམས་མཇལ། ཚོགས་འཁོར་ཕུལ་ནས་གསོལ་
བ་བཏབ་པས་བླ་མ་མཇལ་བར་ལུང་བསྟན། གཞན་ཡང་དཔལ་ནག་པོ་ཤནྟི་བྷ་དྲ་
དང༌། དཔལ་ཡེ་ཤེས་སྙིང་བོས་ཀྱང་ནཱ་རོ་མཇལ་བར་ལུང་བསྟན་པས། མྱུར་བར་
མཇལ་ལོ་སྙམ་པའི་སྤྲོ་བ་བྱུང་། དེ་ནས་གསོལ་བ་བཏབ་པས་འཇའ་ཚོན་གྱི་རྣམ་པ་
སྣང་བ་སོགས་མཇལ་ཡང་སྐུའི་རྗེས་མ་སླེབས་པར་ཡལ། དེར་ཐོད་པ་རྣམ་སྣང་གིས་
གང་བ་བདུད་རྩིར་བྱིན་གྱིས་བརླབས་པ་ཞིག་འདུག་པ་གསོལ་བས་ཏིང་འཛིན་དཔག་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཏུ་མེད་པ་བརྙེས། དེ་ནས་གསོལ་བ་བཏབ་པས་ཌཱ་མ་རུའི་སྒྲ་དང་བཅས་ཏེ་ནཱ་རོ་བ་
མངོན་སུམ་དུ་བྱོན་ཏེ་ས་ལ་བབས། མཎྜལ་ཕུལ་ནས་གསོལ་བ་བཏབ་པས་གསེར་
རྣམས་དང་བོར་མ་བཞེས། ནན་གྱིས་ཞུས་པས། དཀོན་མཆོག་མཆོད་གསུངས་
ནས་གསེར་གཏོར་བ་ན། འཕངས་སྙམ་པ་ན་སླར་ཡང་གསེར་ཚང་མ་ཕྱིར་གནང་སྟེ།
འདི་ཐམས་ཅད་གསེར་གླིང་ངོ་གསུངས་པས་ས་གཞི་ཐམས་ཅད་གསེར་དུ་སོང་། ཉ་
ཁོག་ཞིག་ཡོད་པ་ཚལ་བ་མང་བོ་བྱས་པས། བཟའ་བཅའི་རིགས་སྣ་དྲུག་ཅུར་སོང་།
དེས་ཚོགས་འཁོར་མཛད་པས་དཔལ་དགྱེས་པ་རྡོ་རྗེ་དང་། འཁོར་ལོ་སྡོམ་པའི་
དབང་བསྐུར་བས་དབང་གི་ཡེ་ཤེས་པ་ཇི་ལྟ་བ་བཞིན་འཁྲུངས། དེར་ཟླ་བ་གསུམ་དུ་
བཞུགས་ཞེས་གྲགས། དེ་ནས་མངའ་བདག་མི་ཏྲི་བ་སོགས་ལ་ཕྱི་ཕྱག་མཛད་ཅིང་།
གསེར་ལྷག་མ་རྣམས་བྱང་ཆུབ་ཆེན་པོ་སོགས་ལ་མཆོད་པ་མཛད། དེ་ནས་བོད་དུ་
བྱོན། ཡང་ཡུལ་གླང་བོ་མཁར་དུ་ཟུར་བན་གཙུག་ཏོར་དང་། སྟོན་པ་རྒྱལ་རྒྱལ་གྱིས་
དབང་དང་གདམས་པ་ཞུས། ཉང་སྟོད་སྟག་ཚང་དུ་མེས་སྟོན་ཆེན་པོས་བསུས། དེ་
ནས་ལྷོ་བྲག་ཏུ་ཕེབས། བདག་མེད་མ་བཙུན་མོར་བླངས། གཞན་ཕྱག་རྒྱ་མ་རྡོ་བ་
བརྒྱད་ཙམ་ ཤིག་ཡོད་པར་གྲགས་ཏེ། ཀྱི་ རྡོར་ལྷ་མོ་དགུ་དང་སྦྱོར་བ་ཡིན་པར་
གསུངས། དར་མ་མདོ་སྡེ་ སོགས་སྲས་མིང་སྲིང་དགུ་འཁྲུངས་པའི་ཚུལ་བསྟན།
སྐབས་དེ་ཙམ་ཤིག་ནས་རྗེ་བཙུན་མི་ལས་དཔལ་མར་བ་ཆེན་པོ་ཞབས་པད་དུ་
བསྙེགས་ཏེ་རྗེས་སུ་བཟུང་བར་མཛད། རྗེ་མངའ་བདག་མར་བ་རིན་པོ་ཆེ་ནས་བོད་
དུ་ཐལ་འགྱུར་བ་དང་མཐུན་པའི་ཕྱག་རྒྱ་ཆེན་པོའི་མིང་ཅན་གྱི་ལྟ་བ་དང་ནཱ་རོའི་ཆོས་
དྲུག་སོགས་དར་བར་མཛད་ནས། སྐལ་ལྡན་གྱི་སློབ་མ་གྲུབ་པ་བརྙེས་པ་བསམ་གྱིས་
མི་ཁྱབ་པར་མཆིས་པ་ལས། ཁྱད་པར་དུ་རྔོག་ཆོས་སྐུ་རྡོ་རྗེ་ལ་དགྱེས་རྡོར། རྡོ་རྗེ་
གུར། མ་ཧཱ་མཱ་ཡ། གདན་བཞི་རྩ་བཤད་འགྲེལ་བ་མན་ངག་དང་བཅས་པ་གནང་།
10



༄༅ ། །བོད་སོག་ཆོས་འབྱུང་གི་སྨད་ཆ།
：
རྗེས་ཀྱི་བརྒྱུད་པ་བདུན་ཚུན་རྡོ་རྗེ་དྲིལ་བུ་འཛིན་ཤེས་པས་ཆོག་པ་ཁོ་བོ་རང་གིས་བྱིན་
གྱིས་བརླབས་པ་ཡིན་གསུངས། མེས་སྟོན་ཚོན་པོ་ལ། བདེ་དགྱེས་གསང་གསུམ།
མ་ཧཱ་མཱ་ཡ། སངས་རྒྱས་ཐོད་པ་མན་ངག་དང་བཅས་པ་གནང་། དོལ་གྱི་མཚུར་
སྟོན་དབང་ངེ་ལ་འདུས་པ་ལུགས་གསུམ་དང་རྩ་རྒྱུད་སྒྲོན་གསལ། རྒྱུད་ཕྱི་མ་རྩ་
འགྲེལ། བསྐྱེད་རྫོགས་ཀྱི་མན་ངག དགྱེས་རྡོར་སོགས་གནང་། འདི་གསུམ་ལ་
བཤད་རྒྱུན་མུ་ཏིག་སྟར་ལ་རྒྱུས་པ་ལྟ་བུའི་བཀའ་བབས། གཞན་ཡང་དོལ་བ་གག་
སྟོན་ལ་སྒྱུ་ལུས་ཀྱི་བཀའ་བབས། གྲའི་མི་ཆུང་ལ་འཕོ་བའི་བཀའ་བབས། ཆུང་གོང་
དཔལ་ལེན་ལ་རིམ་ལྔའི་བཀའ་བབས། དགེ་བཤེས་ཁེ་གད་ལ་གཞུང་བཤད་ཀྱི་བཀའ་
བབས་པས་ཐུགས་ཀྱི་སྲས་བཞི་ཞེས་གྲགས། གཞན་ཡང་སློབ་མ་བུ་ཆེན་བཅུ་ཞེས་བྱ་
བ་བྱུང་སྟེ། མཇལ་བ་ལ་སྔ་བའི་ཀློག་སྐྱ་འབྱུང་གནས་རྒྱལ་མཚན། བྱང་ཙམ་ལུང་གི་
མར་བ་མགོ་ཡགས། རྔོག་གཞུང་བ། མཚུར་དབང་ངེ། མེས་ཚོན་པོ། ལྷ་རྗེ་སེ་
རིངས། རྒྱ་སྟོན་ཞིག་པོ། མར་བ་བྱ་སེ་བ། མྱང་སྒོམ་སྤང་ལྟག རྗེ་བཙུན་མི་ལ་
རྣམས་སོ། ། དེ་རྣམས་ལས་རྔོག་ཆོས་རྡོར། མཚུར་དབང་ངེ། མེས་ཚོན་པོ། མི་
ལ་རས་པ་བཞི་ལ་ཀ་ཆེན་བཞི་ཡང་ཟེར་བས། རྔོག་ཆོས་རྡོར་གྱིས་རྒྱུད་འགྲེལ་འགའ་
ལ་གཤར་སྦྱང་མཛད་པ་གཟིགས་པས། ནཱ་རོའི་རྒྱན་དྲུག་དང་། ཐུགས་དམ་པདྨ་རཱ་
ག་དགང་གཟར་བླུགས། རྒྱུད་འགྲེལ་གྱི་དཔེ་རྣམས་གཏད་དེ་བཤད་རྒྱུད་ཀྱི་བཀའ་
གཏད་ནས་བཤད་པའི་སྒོ་ནས་འགྲོ་དོན་གྱིས་ཤིག་གསུངས། མཚུར་སྟོན་གྱིས་འཕོ་
བ་བསྒོམས་པས། འཕོ་བའི་མན་ངག་དང་། ནཱ་རོའི་དབུ་ལོ། ཕྱག་སེན། བདུད་རྩི་
རིལ་བུ། རིགས་ལྔའི་དབུ་རྒྱན་རྣམས་གནང་ནས་འཕོ་བའི་བཀའ་བབས་ཏུ་ལུང་
བསྟན། མེས་སྟོན་གྱིས་འོད་གསལ་བསྒོམས་པས། འོད་གསལ་གྱི་གདམས་པ་དང་།
ནཱ་རོའི་རྡོ་རྗེ་དྲིལ་བུ། ཌཱ་མ་རུ། ཉ་ཕྱིས་ཀྱི་ཐོད་གཟུགས་རྣམས་གནང་ནས་གཙོ་བོ་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྒྱུ
རྫོ
སུ་
འོད་གསལ་གྱི་བཀའ་གཏད། རྗེ་མི་ལས་གཏུམ་མོ་སྒོམ་པས། གཏུམ་མོ་སོགས་ཆོས་
དྲུག་གི་གདམས་པ་དང༌། མི་ཏྲིའི་དབུ་ཞྭ། ནཱ་རོའི་ན་བཟའ་རྣམས་གནང་ནས་
གཡའ་རི་དང་གངས་ཁྲོད་དུ་རྩེ་གཅིག་ཏུ་སྒྲུབ་པའི་རྒྱལ་མཚན་ཚུགས་ཤིག་ཅེས་པའི་
བཀའ་བསྩལ་ཏོ། །
གཙོ་མོའི་སྲས་སུ་དར་མ་མདོ་སྡེ་འཁྲུངས་ནས། རྒྱུད་མན་ངག་དང་བཅས་པ་
ལ་སྦྱངས་པ་ཆེ་ཞིང་གྲོང་འཇུག་གི་བཀའ་བབས་ཡིན་ནའང༌། དགུང་ལོ་ཉེར་གཅིག་
པར་རྟས་བརྡབས་ནས་དབུ་ཆག བོད་དུ་གདུལ་བྱ་མེད་པས་གྲོང་འཇུག་ནུབ། པཎ་
ཆེན་ནཱ་རོ་བས་སྲས་རྒྱུད་ཀྱིས་ཕན་མི་ཐོགས་པར་གསུངས་པའི་ལུང་བསྟན་བྱུང་བ་
ལྟར་རོ། །
དེ་ལྟར་རྩོད་མེད་ཀྱི་གྲུབ་པའི་དབང་ཕྱུག་ཆེན་པོ་འདི་ཉིད་ནི་གསང་གསུམ་གྱི་
ཡོན་ཏན་ཀློང་དུ་གྱུར་ཅིང༌། དེ་ཁོ་ན་ཉིད་ཀྱི་རྟོགས་པ་ཆུ་བོའི་རྒྱུན་གྱི་རྣལ་འབྱོར་དང་
ལྡན་ཡང་། ཐ་མལ་བ་རྣམས་ཀྱིས་མཐོང་བར་བུ་སྨད་ལ་བསྲེལ་བ། ཡུལ་མི་རྣམས་
དང་འཐབ་པ། མཁར་ལས་དང་ཞིང་ལས་འབའ་ཞིག་མཛད་པར་སྣང༌། སྐལ་བ་
དང་ལྡན་པ་རྣམས་ཀྱི་མིག་ལམ་དུ་སྤྲུལ་བའི་ རྟགས་མཚན་སྣ་ཚོགས་བྱུང་ཞིང་།
མཁྱེན་པའི་གཟིགས་པ་མཐའ་ལས་འདས་པ་ཨཱི་ཧེ་རུ་ཀའི་རྣམ་སྤྲུལ་ སོགས་སུ་
གསུངས་པ་བཞིན་བསམ་གྱིས་མི་ཁྱབ་སྟེ། སྐུ་འདའ་བར་ཉེ་བ་དགུང་ལོ་བརྒྱད་ཅུ་རྩ་
བརྒྱད་པ་མེ་ཡོས་ཀྱི་ལོའི་རྟ་ཟླ་བའི་ཡར་ཚེས་གསུམ་གྱི་ནམ་ལངས་པའི་ཚེ་གྲྭ་སློབ་
རྣམས་བསྡུས་ཏེ། མཎྜལ་དང་ཚོགས་ཀྱི་འཁོར་ལོ་རྒྱ་ཆེན་མཛོད་ལ་མོས་གུས་ཀྱིས་
གསོལ་བ་ཐོབ་དང༌། སངས་རྒྱས་བྱང་སེམས་ཡི་དམ་ལྷ་ཚོགས་དཔའ་བོ་དང་རྣལ་
འབྱོར་མ་ཆོས་སྐྱོང་སྲུང་མའི་ཚོགས་ནམ་མཁའ་ཁྱབ་པར་བྱོན་ཏེ་ཁོ་བོ་དང་དབྱེར་
མེད་དུ་འདུག་པར་གསུངས། དེ་ནས་མཆོད་པ་དང་མཎྜལ་ཚོགས་ཀྱི་འཁོར་ལོ་ཕུལ་



༄༅། །བོད་སོག་ཆོས་འབྱུང་གི་སྨད་ཆ།
བ་དེའི་ཚེ། རྗེ་བཙུན་མར་བ་རིན་པོ་ཆེ་ཡུད་ཙམ་ཏིང་ངེ་འཛིན་ལ་བཞུགས་པའི་ཚུལ་
བསྟན་པའི་ ཐུགས་ཀ་ནས་འོད་ཟེར་དཀར་བོ་གཅིག་མཐུན་སྣང་དུ་བྱུང་། ཡུམ་
བདག་མེད་མའི་ཐུགས་ཀར་ཐིམ། བདག་མེད་མ་འོད་ཀྱི་གོང་བུར་གྱུར་ཏེ་རྗེ་བཙུན་
གྱི་ཐུགས་ཀར་བསྟིམ་པའི་མོད་ལ། སྐུའི་སྤྱི་བོའི་ཚངས་བུག་གི་ཐད་ཀྱི་རུས་པ་ཟུར་
གསུམ་པ་སྐྲ་དང་བཅས་པ་ཞིག་ཚེག་སྒྲ་དང་བཅས་ཏེ་འདོམ་གང་ཙམ་དུ་འཕར་བ་
དེར་གནས་ཐམས་ཅད་ཀྱིས་མཐོང་ཞིང་། འོད་ཀྱི་གོང་བུ་ཟླ་བའི་དཀྱིལ་འཁོར་ལྟ་བུ་
ཞིག་སྐར་མདའ་བཞིན་ནམ་མཁར་སོང་བ་ཕྱི་རོལ་ན་ཡོད་པས་ཀྱང་མཐོང་བས་ཀུན་
ཡ་མཚན་ཞིང་། ལྷོ་བྲག་ལུང་བར་འཇའ་འོད་ཀྱིས་གང་བས། སྔར་སྐུ་བཞུགས་པའི་
དུས་སུ་ཁ་ཟེར་བ་དང་ཚེར་མི་དད་པ་ཐམས་ཅད་ཀྱང་མིག་མཆི་མས་གང་ནས་དད་པ་
ཐོབ་ཅིང་། མཐོང་བ་དང་། ཐོས་པ་དང་། དྲན་པ་ཐམས་ཅད་ཀྱང་བླ་ན་མེད་པའི་
ཐར་བའི་ས་བོན་ཁྱད་པར་ཅན་བསྐྲུན་པར་མཛད་དོ། །
ཁོང་གིས་གསང་སྔགས་གསར་མའི་འགྱུར་མཛད་པ་བསམ་གྱིས་མི་ཁྱབ་ཅིང་།
གསུང་རྩོམ་གྱི་རིམ་པའང་། གསང་འདུས་འགྲེལ་བ། བཀའ་ཡང་དག་པའི་ཚད་མ།
བདེ་མཆོག་རྫོགས་རིམ། སྙན་བརྒྱུད་ཤོག་དྲིལ་མ། དགྱེས་རྡོར་སྤྱི་དོན། འབུམ་
ཆུང་ཉི་མ། དགྱེས་རྡོར་ལེའུ་དང་པོའི་ཊིཀྐ གུར་གྱི་མན་ངག་སྲོག་ཤིང་། ཆོས་དྲུག་
བཀའ་དཔེ་མ། ཚིགས་སུ་བཅད་པ་བརྒྱད་པ། ཨེ་ཝཾ་གྱི་མན་ངག ཨཊྚའི་བསྲུང་
འཁོར། མ་ཡའི་ལྷག་ཆུང༌། རྡོ་རྗེ་གདན་བཞིའི་སྒྲུབ་ཐབས། མཐུ་ཆུང་ཕྱིར་བཟློག
ལས་རྒྱུའི་ཆོས་བཅོ་ལྔ་སོགས་ལས་ཕྲན་ཚེགས་ཀྱི་སྐོར། བཀའ་སྲུང་དུད་སོལ་མའི་
སྒྲུབ་ཕྲིན། མགུར་དབྱངས་དང༌། བསླབ་བྱ་སོགས་མང་དུ་ཡོད་དོ། །
གོང་གསལ་གྱི་ཀ་ཆེན་བཞི་ལས། ལྷོའི་ཀ་བ་རྔོག་སྟོན་ཆོས་སྐུ་རྡོ་རྗེ་ནི་དབུས་
ཀྱི་ལྷོ་ཕྱོགས་གཞུང་རི་བོ་ཞེས་པར་སྐུ་འཁྲུངས་ཤིང་། རྗེ་མར་བ་ཆེན་པོ་བསྟེན་ནས་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
A
མན་ངག་མང་དུ་གསན་ཞིང་ཀྱི་རྡོ་རྗེ་སོགས་དཀྱིལ་འཁོར་དྲུག་དང༌། སྨྲ་ཏིའི་ལུགས་
ཀྱི་འཇམ་དཔལ་གསང་ལྡན་ཏེ་རྔོག་དཀྱིལ་བདུན་ཉམས་སུ་བཞེས། གཞུང་རི་བོ་
ཁྱུང་ལྡིང་དུ་སྒྲུབ་པ་མཛད་པས་ཡེ་ཤེས་ཀྱི་སྐུ་བརྙེས་ཏེ་མཁའ་སྤྱོད་དུ་གཤེགས། སློབ་
མ་རིགས་སྲས་རྔོག་ཞེ་སྡང་རྡོ་རྗེ་དང་། ཐུགས་སྲས་རམ་རྩི་ཅན། ས་ཝ་པ་ཅན།
རྫོག་མུན་པ་ཅན། སུམ་པ་ཕོད་ཀ་ཅན་དང་བཞི་སོགས་བྱུང་བ་ལས་རྔོག་གི་བཀའ་
བརྒྱུད་ཡོངས་སུ་གྱེས་སོ། ། །
ཤར་གྱི་ཀ་ཆེན་མཚུར་སྟོན་དབང་གི་རྡོ་རྗེ་ནི། དོལ་མདར་མཚུར་གྱི་རིགས་སུ་
འཁྲུངས། གསང་བ་འདུས་པའི་སྐོར་ལ་མཁས་པ་བཙལ་ནས་ལྷོ་བྲག་མར་བའི་སྙན་
པ་གསན་ཏེ་གྲོ་བོ་ལུང་དུ་བྱོན། བླ་མའི་བཀའ་ལྟར་སྐུ་དགྲ་མར་བ་མོན་ནག་བཏུལ།
ཕྱིས་མར་བ་རིན་པོ་ཆེ་དོལ་དུ་སྤྱན་དྲངས་ཤིང་འདུས་པའི་རྒྱུད་མན་ངག་རྫོགས་པར་
གསན། དེ་ལ་སློབ་མའི་གཙོ་བོ་ ཁམས་པ་རོ་མཉམ་རྡོ་རྗེ། ཁོན་གད་ པ་ ཀིརྟི།
མཆིམས་སྟོན་བསོད་ནམས་རྒྱལ་མཚན་དང་གསུམ་བྱོན། ཁོན་གད་པ་ཀིརྟི་ནི་སྒྱུ་མ་
ལྟ་བུའི་ཏིང་འཛིན་མཐར་ཕྱིན་ཞིང༌། དེ་ནས་རིམ་པར་བྱང་ཁ་བ་བསོད་ནམས་རིན་
ཆེན་ལ་བརྒྱུད། དེ་ནས་ཐུར་ལ་བ་ཚུལ་ཁྲིམས་སྐྱབས། དེས་ཐང་དཔེ་བ་འཕགས་པ་
སྐྱབས། དེས་གསེར་ལྡིང་བ་གཞོན་ནུ་འོད། དེས་ཀུན་མཁྱེན་ཆོས་སྐུ་འོད་ཟེར།
དེས་ཀུན་མཁྱེན་འཕགས་འོད། དེས་བུ་སྟོན་རིན་པོ་ཆེ་ལ་གནང་། བུ་སྟོན་ནས།
དཔལ་ལྡན་བླ་མ་དམ་པ་དང་། ཤར་བ་ཡེ་ཤེས་རྒྱ་མཚོ་གཉིས་ཀྱིས་རིམ་ལྔའི་ཁྲིད་
ལུགས་གསན་ནས་དཔལ་ལྡན་ས་སྐྱ་བ་རྣམས་ལ་དེང་དུས་བར་དུ་བྱུང་། ཡང་ཀུན་
མཁྱེན་བུ་སྟོན་གྱི་དངོས་སློབ། རྗེ་རེད་མདའ་བ་ཆེན་པོ་དང་དེ་ལས་རྗེ་ཙོང་ཁ་བས་
གསན་ཏེ་ད་ལྟའི་བར་དུ་བྱུང་བ་འདིའོ། །
ནུབ་ཀྱི་ཀ་ཆེན་གཙང་རོང་གི་མེས་སྟོན་ཆེན་པོ་ནི། མྱང་སྟོད་སྟག་ཚལ་དུ་
ཅི
14



༄༅། །བོད་སོག་ཆོས་འབྱུང་གི་སྨད་ཆ།
འཁྲུངས། མཚན་བསོད་ནམས་རྒྱལ་མཚན་ཟེར། གནས་གཞི་དོ་བཏབ། རྗེ་མར་
བ་ལ་འབུལ་ཆེན་ལན་གསུམ་མཛད་ནས་མ་ཧཱ་མཱ་ཡ་སོགས་གདམས་ངག་མཐའ་ཡས་
པ་གནང་། དགྱེས་བདེ་གསང་གསུམ་མཱ་ཡ་ཐོད་པ་རྣམས་ལ་བཤད་གྲྭ་བཙུགས།
སློབ་མ་སྐུ་སྲས་མེས་ཀུན་པོ་སོགས་དང་། ཐུགས་སྲས་ཞང་བསོད་ནམས་མཁར་
སོགས་ལས་གདམས་པ་རིམ་པར་བརྒྱུད་ཅིང་ཕྱིས་སུ་ཀུན་མཁྱེན་ཆོས་སྐུ་འོད་ཟེར་
ནས་མར་རྔོག་གཉིས་ཀྱི་དགོངས་པ་གཅིག་ཏུ་སྦྱར་བའི་བསྟན་བཅོས་མཛད་དེ་ཇོ་
ནང་ཕྱོགས་སུའང་གསང་སྔགས་བསྟན་པའི་སྣང་བ་དཀར་བོ་རྒྱས་པར་མཛད་དོ། །
མར་བའི་ཐུགས་སྲས་ཀྱི་གཙོ་བོ་མི་ལ་བཞད་པའི་རྡོ་རྗེ་ནི་བྱང་གི་ཀ་ཆེན་ཡིན་
ལ། སྒྲུབ་བརྒྱུད་ཀྱི་བཀའ་བབས་ཆེན་པོ་དང་བཀའ་བརྒྱུད་གོང་མ་རྣམ་གསུམ་གྱི་
གཉིས་པའང་ཡིན། རྣལ་འབྱོར་གྱི་དབང་ཕྱུག་ཆེན་པོ་དེ་ནི་གུང་ཐང་དུ་ཡབ་ཁྱུང་བོ་
མི་ལ་ཤེས་རབ་རྒྱལ་མཚན་དང་། ཡུམ་མྱང་ཚ་དཀར་རྒྱན་གྱི་སྲས་སུ་རབ་བྱུང་དང་
བོའི་ལྕགས་འབྲུག་( ༡༠༤༠)ལོར་སྐུ་བལྟམས། ཡབ་ཀྱིས་བུ་སྐྱེས་པ་ཐོས་ནས་
དགའ་བས་མཚན་ཐོས་པ་དགའ་ཞེས་བཏགས། རྗེ་བཙུན་སྐུ་ཆུང་ངུའི་དུས་ནས་
ཡབ་འདས་པས། ཡུམ་ཁུ་བོའི་ཆུང་མ་བྱེད་དགོས་ཟེར་བ་ལ་མ་མཉན་པས། ཁུ་བོ་
དང་ཨ་ནེས་ནོར་གཞིས་འཕྲོགས་ཏེ་བགོས། གཞོན་དུས་མའི་ཁ་ལ་མཉན་ནས།
གཉགས་གཡུང་སྟོན་ཁྲོ་རྒྱལ་དང༌། གཙང་རོང་གི་ལྷ་རྗེ་སྣུབས་ཆུང་བ་གཉིས་ལ་མཐུ་
དང་སེར་བའི་གདམས་པ་ཞུས་ནས། ཡུལ་ གྱི་དགྲ་རྣམས་གནས་ཁང་རྡིབ་ནས་
བསད་ཅིང་ཡུལ་མིས་སྡང་བ་ལ་སེར་བ་ཕབས་པས་ཨ་བོ་མཐུ་ཆེན་དུ་གྲགས་ཤིང་། རྩྭ་
ཤིང་ཀུན་མེད་པར་བྱས་ནས་དགྲ་བཏུལ་ཀྱང་། ཕྱིས་སུ་འགྱོད་ནས་ཆོས་བྱེད་འདོད་
དེ། བླ་མ་གཉགས་ཀྱིས་ཀྱང་གནང་སྟེ་མཐུན་རྐྱེན་སྦྱར་ནས་རོང་སྟོན་ལྷ་དགའི་
མདུན་དུ་མངགས། རྫོགས་ཆེན་གསན་ཡང་རྒྱུད་ཐོག་ཏུ་མ་ཁེལ། དེའི་ཚེ་བླ་མའི་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཞལ་ནས། ཁྱོད་ལྷོ་བྲག་གྲོ་བོ་ལུང་དགོན་དུ་གྲུབ་པའི་དབང་ཕྱུག་ལྷོ་བྲག་མར་བ་
བཞུགས་པས་དེ་དང་ལས་ཀྱི་འབྲེལ་བ་འདུག་ པས་ དེར་ སོང་ཞིག་ གསུངས་ནས་
མངགས། རྗེ་མར་བ་ལ་ཡང་མཚན་ལམ་དུ་ནཱ་རོ་བ་བྱོན་ཏེ་བཻ་ཌཱུརྱའི་རྡོ་རྗེ་དྲི་མས་
ཅུང་ཟད་གོས་པ་ཞིག་དང༌། གསེར་བུམ་བདུད་རྩིའི་གང་བ་ཞིག་གནང་ནས་རྡོ་རྗེ་
འདིའི་དྲི་མ་ཁྲུས་ལ་རྒྱལ་མཚན་གྱི་རྩེ་ལ་ཕྱོར་ཅིག་གསུངས་པ་ལྟར་བྱས་པས་འོད་ཀྱིས་
འཛམ་གླིང་ཁྱབ་པའི་ལྟས་གཟིགས། ཡུམ་བདག་མེད་མ་ལ་ཡང༌། ཨོ་རྒྱན་གྱི་བུད་
མེད་གཉིས་ཀྱིས་ཤེལ་གྱི་མཆོད་རྟེན་དྲི་མས་ཅུང་ཟད་གོས་པ་ཞིག་ཁྱེར་བྱུང་བ་ཁྲུས་
བྱས་ཏེ་རི་རྩེར་བསྐྱལ་ནས་ཐམས་ཅད་ཀྱིས་ཕྱག་མཆོད་བྱེད་པ། མཆོད་རྟེན་དེ་ལས་
ཉི་ཟླ་ལྟ་བུའི་འོད་སྣང་ཆེན་པོ་དང་མཆོད་རྟེན་དེ་འདྲ་མང་བོ་འཕྲོས་ཏེ་རི་རྩེ་ཀུན་གང་
བའི་དཀོན་གཉེར་བུད་མེད་ཀྱིས་བྱེད་པ་ཞིག་རྨི་ལམ་དུ་བྱུང་ནས་ནངས་པར། བླ་མ་
མར་བ་ལ་ཞུས་པས། ཐུགས་དགྱེས་ཏེ་དེ་རིང་སློབ་མ་དེ་འབྱུང་གི་བསུ་བར་འགྲོ་
དགོས་གསུངས། སློབ་མ་ཡོང་ཕྱོགས་སུ་ཕེབས་ཏེ་ང་རྒྱལ་མི་སྐྱེ་བའི་ཕྱིར་ཕྲུ་སློག་པ་
ལྟར་མཛད་ནས་བསུས། མི་ལ་མཐུ་ཆེན་གྱིས་མཇལ་སྣ་བཅོལ་བས། ཕྲུ་འདི་སློག་
ཆང་འདི་འཐུངས་གསུངས་པ་ལྟར་ཕྲུ་སློག་སྟེ་བཀའི་ཐོག་མ་བསྒྲུབས། ཆང་ལྷག་མ་
མེད་པར་གསོལ་བས་གདམས་ངག་གི་སྣོད་དུ་རུང་བར་དགོངས། བདག་ལ་སྟོད་
ནས་འོང་བའི་མི་སྡིག་པོ་ཆེ་ཞིག་ལགས་པས་ལུས་ངག་ཡིད་གསུམ་འབུལ། ལྟོ་གོས་
ཆོས་གསུམ་ཡང་ཞུ་ཚེ་འདིར་འཚང་རྒྱ་བ་ཞིག་ཐུགས་རྗེས་འཛིན་པར་ཞུས་པས། བླ་
མས་གདམས་ངག་ང་རང་ལ་ཡོད། སངས་རྒྱ་མི་རྒྱ་ཁྱོད་རང་གི་སྙིང་རུས་ལ་རག་ལས་
གསུངས། དེ་ནས་སྡིག་པ་བྱང་བའི་ཆེད་དུ། སྐུ་མཁར་ཟླུམ་པོ། སོག་ཀ ཟླ་གམ།
གྲུ་བཞི་རྣམས་བརྩིགས་ཤིང་བཤིག་པ་ཐམས་ཅད་ལ། མི་ལ་རང་མིན་པས་རྡོ་གང་
ཡང་སྐྱེལ་རོགས་མེད་པས་རྒྱབ་ལ་སྒལ་མིག་དང་། ཡན་ལག་ཐམས་ཅད་རྨ་དང་སེར་



༄༅། །བོད་སོག་ཆོས་འབྱུང་གི་སྨད་ཆ།
ནསe
ཀར་སོང་ནས་ན་ཚ་མྱོང་། དེའི་བར་ལ་རྔོག་མེས་མཚུར་སོགས་དབང་གསན་པ་ལ་
བྱོན་པའི་དབང་གྲལ་དུ་འཚངས་པས་གྲལ་ནས་བཏོན་ཏེ་ཕྱག་འབེབས་འཆི་ལ་གཏུག་
པ་གནང༌། དུས་རྒྱུན་དུའང་རྐྱེན་ཕྲ་མོ་རེ་ལའང་བསྙད་བཏགས་ནས་བཀའ་བཀྱོན་
དང་ཕྱག་འབེབས་མཛད། ཡིད་ཆད་ཆེན་པོ་ཐེངས་བདུན་སོང་ཡང་དད་པ་སྐད་ཅིག་
ཀྱང་མ་ལོག ཚེ་འདིར་སངས་རྒྱས་པ་ཞིག་མ་བྱུང་ན་འགྲོ་ས་དམྱལ་བ་ལས་མེད་པས་
བླ་མས་ཅི་གསུང་བསྒྲུབས་ཏེ་མཉེས་པ་བྱ་དགོས་བསམ། དེ་དུས་ཡུམ་བདག་མེད་
མས་སྙིང་རྗེས་མ་བཟོད་ནས། བླ་མའི་ཕྱག་ཐམ་བཏབ་པའི་ཡིག་རྫུས་ཞིག་བསྐུར་ཏེ་
བླ་མ་རྔོག་པའི་དྲུང་དུ་བརྫངས། རྔོག་པས་ཆོས་གནང་བ་རྣམས་གཡེང་མེད་དུ་སྒོམ་
རུང༌། བླ་མ་མར་བས་བཀའ་མ་གྲོལ་བས་མྱོང་བ་མ་སྐྱེས། དེར་མར་བའི་སྲས་ཆེ་
འདོན་གྱི་སྐབས་བླ་མ་རྔོག་པའི་ཕྱག་ཕྱིར་མི་ལའང་ཡོང་། སྐབས་དེར་བླ་མའི་ཞལ་
ནས། ཆོས་སྐུ་རྡོ་རྗེ་ཟེར་བའི་མ་བཅོལ་བ་བདག་བྱེད་མཁན་ཁྱོད་ཀྱིས་མཐུ་ཆེན་ལ་
དབང་དང་གདམས་ངག་སྟོན་པའི་རྒྱུ་མཚན་ཅི་ཡིན་གསུངས། བླ་མ་རྔོག་པ་སྐྲག་སྟེ་
ཕྱག་ཕུལ་ནས་བླ་མ་རིན་པོ་ཆེས་ཕྱག་ཐམ་ཡི་གེ་བཅས་གནང་བྱུང་བས་བཀའ་སྒྲུབ་པ་
ལགས་ཞུས་པས། མཐུ་ཆེན་ཁྱོད་ལ་སུས་བསྐུར་གསུངས། མཐུ་ཆེན་འཇིགས་སྐྲག་
སྐད་མི་ཐོན་པ་ལྟ་བུ་བྱུང་སྟེ། བདག་ལ་ཡུམ་གྱིས་གནང་བ་ལགས་ཞུས་པས། ཧར་
གྱིས་བཞེངས་ཏེ་ཡུམ་ལ་ཡང་བཀའ་བཀྱོན་གནང༌། རྔོག་ཆོས་རྡོར་ཟེར་བའི་མ་
བརྩོལ་བ་བྱེད་མཁན་ནཱ་རོའི་སྐུ་རྒྱན་སོགས་ངའི་རྟེན་རྣམས་ཀྱང་ད་ལྟ་རང་ལོངས་
ཤོག་གསུངས། དབུ་བཏུམ་ནས་བཞུགས་པ་ལ། དེ་མ་ཐག་བླ་མ་རྔོག་པ་རྟེན་རྣམས་
ལེན་པར་ཆས། མཐུ་ཆེན་གྱིས་བདག་སྡིག་སྒྲིབ་ཆེ་བའི་ཞོར་ལ་བླ་མ་དང་ཡུམ་ལ་ཡང་
འོ་བརྒྱལ་འདི་འདྲ་བྱུང་། ད་ལམ་གྱི་ལུས་འདི་ཆོས་མི་ཐོབ་པའི་ཁར་ཉེས་པ་མང་དུ་
གསོག་པས་ང་ལྕེབས་ནས་འཆི། ཕྱི་མར་མར་བའི་མདུན་ནས་ཆོས་ཐོབ་པའི་མི་ལུས་
གམ་
17



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཤིག་སྐྱེ་བར་བླ་མ་རྔོག་པས་ཐུགས་རྗེ་གཟིགས་ཞུས་ནས་ལྕེབས་པར་བརྩམ་པ་ན། བླ་
མ་རྔོག་པས། ཕུང་བོ་སངས་རྒྱས་ཀྱི་བདག་ཉིད་ཡིན་པས་བརྙས་ན་རྩ་ལྟུང་ཕོག
མདོ་ལུགས་ལ་སྲོག་གཅོད་ཀྱི་སྡིག་པ་ཡོད་ཅེས་ཞལ་ཏ་གནང་བའི་བར་ལ། བླ་མ་མར་
བ་དགོངས་པ་ལས་བཞེངས་ཏེ་ཐུགས་ཞི་བའི་ངང་ནས། བླ་མ་རྔོག་པ་སོགས་གར་
སོང་གསུངས་པས། ཡུམ་གྱིས་རྒྱུ་མཚན་ཇི་བཞིན་ཞུས་པས། གསང་སྔགས་ཀྱི་སློབ་
མ་ཞེས་པ་དེ་འདྲ་ཞིག་དགོས་པས། ངའི་བུ་སློབ་རྣམས་སྙིང་རྗེ་བས་བོས་ཤོག་
གསུངས། བླ་མ་རྔོག་པས་མཐུ་ཆེན་ཕྱིན་ཨེ་ཆོག་ཞུར་བཅུག་པས། ད་རེས་འབོད་
པའི་མགྲོན་གྱི་གཙོ་བོ་མཐུ་ཆེན་ཡིན་པས་བདག་མེད་མ་སོང་ལ་བོས་ཤོག་གསུངས།
བླ་མའི་དྲུང་དུ་སླེབས་པ་ན། བུ་ཆེན་དེར་ཡོད་ཀུན་ཀྱང་འཛོམ་འདུག དེའི་ཚེ་བླ་
མའི་ཞལ་ནས། བརྟག་ན་རང་རེ་ཀུན་ལ་སྐྱོན་མེད། ངས་ནི་མཐུ་ཆེན་གྱི་སྡིག་པ་
སྦྱོང་བའི་ཐབས་སུ་སྡུག་གཏོང་བ་མ་གཏོགས་རང་འདོད་ཀྱི་མཁར་ལས་ཡིན་ན་ཞི་
བའི་སྒོ་ནས་བཅོལ་བས་ཆོག་པས་ང་བདེན། བདག་མེད་མ་སྤྱིར་བུད་མེད་སེམས་
ཆུང་། ཁྱད་པར་སྙིང་རྗེ་ཆེ་བས་ཁོ་ལ་སྙིང་རྗེ་ནས་ཡིག་རྫུས་བསྐུར། རྔོག་གིས་ཡི་གེ་
ལྟར་བྱེད་པ་བདེན་ཏེ། རྟེན་རྣམས་འདིར་རེ་ཞིག་སྐྱོལ་དང་ཕྱིས་ཁྱེད་རང་ལ་སྟེར་བ་
ཡིན། མཐུ་ཆེན་ནི་ཆོས་ཀྱི་འདོད་པས་གདུང་བས་ཆོས་ཅི་ཐོབ་ཀྱི་ཐབས་བྱེད་པས་
བདེན། འདི་ག་རྣམ་པ་ཅི་སྣང་རུང་ངོ་བོ་བྱང་ཆུབ་ཀྱི་ལམ་དུ་འགྲོ་བས། བུ་སློབ་
ལས་དང་བོ་བ་རྣམས་དད་པ་མ་ལོག ལར་བུ་འདི་ལ་ཡིད་ཆད་ཆེན་པོ་ལན་དགུ་
ཐོངས་ན་ལམ་ལྷག་མ་མེད་པར་སངས་རྒྱ་བ་ཡིན་ཏེ། དེ་ལྟར་མ་བྱུང་བས་སྡིག་སྒྲིབ་
ཀྱི་ལྷག་མ་ཅུང་ཟད་ཅིག་ལུས་པ་བདག་མེད་མ་བློ་ཆུང་བས་ལན་པས། ད་དུང་དཀའ་
བ་ཅུང་ཟད་སྤྱོད་དགོས། འདི་ངས་སྐལ་བ་དང་ལྡན་པར་ཤེས་ནས་ཕྲུ་སློག་པའི་ཟོལ་
གྱིས་འདི་བསུ་རུ་ཕྱིན་པ་ཡིན་གསུངས། ཚོགས་གྲལ་དེ་ཉིད་དུ་སྐྲ་བཅད། ལུས་



༄༅། །བོད་སོག་ཆོས་འབྱུང་གི་སྨད་ཆ།
་བ
འག
བསྒྱུར། མཚན་ལམ་དུ་ནཱ་རོས་བཏགས་པ་བཞིན་རྡོ་རྗེ་རྒྱལ་མཚན་ཞེས་གནང་།
དགེ་བསྙེན་དང་། བྱང་སེམས་ཀྱི་སྡོམ་པ་དང་བསླབ་བྱ་གནང་སྟེ། ནང་མཆོད་ཀྱི་ཀ་
པཱ་ལར་བྱིན་རླབས་མཛད་པས། ནང་མཆོད་ཁ་དོག་ལྔ་ལྡན་དུ་ཁོལ་བ་ཀུན་གྱིས་
དངོས་སུ་མཐོང་། ཐོག་མར་བླ་མ་ཡི་དམ་མཆོད། དེ་ནས་བླ་མ་རང་གིས་བཞེས།
དེ་ནས་མཐུ་ཆེན་ལ་གནང་བྱུང་བ་ལྷག་མ་མ་ལུས་པར་འཐུང་བས། བླ་མའི་ཞལ་ནས་
རྟེན་འབྲེལ་བཟང་། སང་ནས་དབང་བསྐུར་བྱ་གསུངས། དེ་ནས་མཐུ་ཆེན་དགའ་
དྲགས་པའི་ངང་ནས་ངུ་ཤོར། སང་ནས་བདེ་མཆོག་ལྷ་དྲུག་ཅུ་རྩ་གཉིས་པའི་དབང་
བསྐུར་ཏེ་དཀྱིལ་འཁོར་བསྟན་པའི་ཚེ། དེར་དཀྱིལ་འཁོར་བཞེངས་པ་ནི་མཚོན་བྱེད་
དཔེའི་དཀྱིལ་འཁོར་ཡིན། མཚོན་བྱ་དོན་གྱི་དཀྱིལ་འཁོར་འདི་ཞེས་བར་སྣང་ལ་
དཔལ་འཁོར་ལོ་སྡོམ་པ་དྲུག་ཅུ་རྩ་གཉིས་ཀྱི་དཀྱིལ་འཁོར་རྟེན་དང་བརྟེན་པར་བཅས་
ཕྲ་ལམ་མེར་མངོན་སུམ་དུ་བཞུགས་པ་བསྟན་ནས་མཇལ། གསང་མཚན་བཞད་
པའི་རྡོ་རྗེར་བཏགས། རྒྱུད་ཀྱི་བཤད་པ་དང་ལུང་མན་ངག་ ཕྱག་ལེན་ཚང་བར་
གནང་། ཁྱོད་ང་ལ་བླ་མ་མཁའ་འགྲོས་གནང་བའི་སློབ་མར་བྱུང་བས། ཁྱོད་ཀྱི་སྡིག་
སྒྲིབ་སྦྱང་ཕྱིར་ཞི་རྒྱས་དབང་དྲག་གི་མཁར་ལས་དང་དབང་གྲལ་ནས་བཏོན་པ་སོགས་
ཡིད་ཆད་མང་བོ་བཏང་བ་ལ་ལོག་ལྟ་མ་སྐྱེས་པ་དེས། ཁྱོད་ཀྱི་བུ་རྒྱུད་ལ་དད་བརྩོན་
ཤེས་རབ་སྙིང་རྗེ་ཆེ་ཞིང་། དཀའ་སྤྱད་འདོད་ཆུང་གིས་རི་ལ་སྒོམ་སྲན་ཆེ་བ། མཚན་
ལྡན་གྱི་བླ་མ་ཤ་སྟག་འབྱུང་བས་བཀའ་བརྒྱུད་ཀྱི་བསྟན་པ་ཡར་ངོའི་ཟླ་བ་ལྟར་རྒྱས་
པར་འགྱུར་བ་ཡིན་པས་དགའ་བར་གྱིས་ཞེས་ལུང་བསྟན་དབུགས་དབྱུང་མཛད། དེ་
ནས་རིམ་པར་དགྱེས་རྡོ་རྗེ། མ་ཧཱ་མཱ་ཡ། གདན་བཞི། སངས་ རྒྱས་ ཐོད་པ།
གསང་བ་འདུས་པ་སོགས། དེ་དག་གི་རྒྱུད་དང་འགྲེལ་བ། དབང་དང་སྒྲུབ་ཐབས།
རིམ་གཉིས་ཀྱི་དོན་མཐར་ཐུག་སྟོན་པའི་སྙིང་བོའི་སྐོར། ཁྱད་པར་དུ་བསྲེ་འཕོའི་
19



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གནད་ཀྱི་མཚམས་སྦྱོར་ལ་དམར་ཁྲིད་མཛད། ལྷོ་བྲག་སྟག་ཉའི་བྲག་ལ་སྒོམ་དུ་
བཅུག ཟླ་བཅུ་གཅིག་ན་བླ་མ་ལ་རྟོགས་པ་ཕུལ་བས་མཉེས། ཡང་སྔར་བཞིན་སྒོམ་
པས་རྨི་ལམ་དུ་མཁའ་འགྲོ་མས་ཆོས་དྲུག་གི་གདམས་པ་འདུག་ཀྱང་གྲོང་འཇུག་གི་
གདམས་ངག་མི་འདུག་པས་ཞུས་ཤིག་གསུངས་པས། ལུང་བསྟན་དང་བར་ཆད་གང་
ཡིན་མི་ཤེས་པས་བླ་མའི་དྲུང་དུ་ཕྱིན་ནས་ཞུས་པས། བླ་མ་ནཱ་རོ་བ་འཚོལ་བར་བྱོན་
ཁ་དང་འཕྲད་ནས་ཐུགས་ལ་བཞེས། རྗེ་མར་བས་ནཱ་རོ་བཙལ་ནས་མཇལ་ཏེ་འཕོ་བ་
གྲོང་འཇུག་ཞུས་པས། ནཱ་རོ་ཆེན་པོའི་ཞལ་ནས། འདི་ཁྱོད་རང་ལ་དྲན་ནམ་ལུང་
བསྟན་བྱུང་གསུངས་པ་ལ། བདག་ལ་སློབ་མ་ཐོས་པ་དགའ་བྱ་བ་ཡོད་པ་དེ་ལ་ལུང་
བསྟན་བྱུང་བས་ཞུས་པ་ལགས་ཞེས་གསོལ་བས། ནཱ་རོ་ཆེན་པོས་ཕྱག་གཉིས་སྤྱི་བོར་
ཐལ་མོ་སྦྱར་ཏེ། བྱང་ཕྱོགས་མུན་པའི་སྨག་རུམ་ན། །གངས་ལ་ཉི་མ་ཤར་འདྲ་
བའི། །ཐོས་པ་དགའ་ཞེས་བྱ་བ་ཡི། །སྐྱེས་བུ་དེ་ལ་ཕྱག་འཚལ་ལོ། ། ཞེས་དབུ་
གུག་པ་ལན་གསུམ་མཛད་པས་རྩི་ཤིང་རྣམས་ ཀྱང་བོད་ ཕྱོགས་སུ་མགོ་ གུག་པར་
གྲགས། དེ་ནས་བླ་མ་མར་བ་བོད་དུ་བྱོན་པ་དང་མཇལ་ནས་ཚོགས་འཁོར་མཛད་
པས། བླ་མ་དགྱེས་རྡོར་ལྷ་དགུར་དངོས་སུ་མཇལ་བ་དང༌། བླ་མའི་སྐུ་དྲུང་དུ་ཚར་
གཅོད་ལ་ལོ་བཞི། རྗེས་འཛིན་མཛད་ནས་ལོ་གཉིས་དང་ཟླ་བ་བརྒྱད་བཞུགས། དེ་
ནས་ལན་གཅིག་ཡུལ་དུ་འགྲོ་བར་ཞུས་པས། ད་འགྲོ་ནའང་གཏོང་བས་ཆོག རང་
རེ་ཕ་བུ་ཚེ་འདིར་མི་འཕྲད་ཀྱང་ཁྱོད་ཀྱིས་སངས་རྒྱས་ཀྱི་བསྟན་པ་དང་། སྒྲུབ་བརྒྱུད་
ཀྱི་བསྟན་པ་དར་རྒྱས་སུ་བྱེད་པ་ཡིན་གསུངས། བླ་མས་དཀྱིལ་འཁོར་བཞེངས།
ཡུམ་གྱིས་མཆོད་པ་བཤམས་ནས། མཁའ་འགྲོ་སྙན་བརྒྱུད་ཀྱི་རྨི་ལམ་བརྡའི་དབང་
དང༌། གྲོལ་ལམ་གྱི་གདམས་ངག་གཞན་ལ་མ་གྲགས་པའི་ཆིག་བརྒྱུད་རྣམས་ནཱ་རོའི་
ལུང་བསྟན་ལྟར་བྱིན་པ་ཡིན། བརྒྱུད་པ་བཅུ་གསུམ་མ་རྫོགས་ཀྱི་བར་ཆིག་བརྒྱུད་ཀྱི་
པ
པ་ག༔
པ
20



༄༅ ། །བོད་སོག་ཆོས་འབྱུང་གི་སྨད་ཆ།
རྒྱུས་ཐོབ་ནས་བྱིན། ཁྱོད་ཀྱི་སྒྲུབ་པའི་མཆོད་པ་དང་། སྙིང་རུས་ལ་མགུ་བ་ཡིན་པས་
སྒྲུབ་པའི་རྒྱལ་མཚན་འཛུགས་དགོས་པས། ལ་སྟོད་རྒྱལ་གྱི་ཤྲཱི་དང་། གངས་ཏི་སེ།
ཡུལ་ཉེར་བཞིའི་གོ་དཱ་ཝ་རི་ལ་ཕྱི་གངས་ར་ཡིན་པས་དེ་དང༌། ཕལ་བོ་ཆེར་ལུང་
བསྟན་པའི་གནས་མང་ཡུལ་གྱི་རི་བོ་དཔལ་འབར་དང་བལ་ཡུལ་གྱི་ཡོལ་མོ་གངས་ར་
གཉིས་དང་། ཞིང་སྐྱོང་གི་མཁའ་འགྲོའི་གནས་བྲིན་གྱི་ཆུ་བར་དང་། དེ་ཝི་ཀོ་ཊིའི་
གནས་ཙཱ་རི་སོགས་སུ་སྒྲུབ་པ་གྱིས། སྡུག་ཐུག་པའི་དུས་སུ་འདི་ལ་ལྟོས་གསུངས་ནས་
ཤོག་དྲིལ་ཐམ་ཅན་གསུམ་གནང་། ཕྱག་སྤྱི་བོར་བཞག་ནས་སྨོན་ལམ་མཛད་དེ་ཡུལ་
དུ་ལོག ལམ་དུ་བླ་མ་རྔོག་ལ་ཕྱག་སྐྱེལ་དུ་བྱོན། དེ་ནས་ཞག་གསུམ་ལ་ཡུལ་དུ་བྱོན་
པས་སྐྱོ་ཤས་ཆེར་སྐྱེས་ཏེ། རིམ་གྱིས་བྲག་དཀར་རྟ་སོར་བྱོན། འཚོ་བ་ཕྱེའི་དྲི་ཙམ་
ཡོད་པ་ལོ་གསུམ། ཅི་ཡང་མེད་པ་ཟུ་རང་གི་ཚོད་མ་ལ་བརྟེན་པ་ལོ་དྲུག་སྟེ་ལོ་དགུའི་
བར་དུ་འབད་པ་ཆེན་པོས་སྒྲུབ་པ་མཛད་པས། སྒོམ་གེགས་བྱུང་ཚེ་བླ་མའི་ཤོག་དྲིལ་
ལ་བལྟས་པས་སྐྱོན་འཛིན་ཡོན་ཏན་དུ་ངོ་འཕྲོད། གསང་གནས་ཀྱི་རྩ་མདུད་གྲོལ།
ས་དང་བོ་དང་གཉིས་པ་ནོན། རླུང་ལ་རང་དབང་ཐོབ། དེ་ཁོ་ན་ཉིད་ཀྱི་ཡེ་ཤེས་
ཤར། ལ་ཕྱིར་བྱོན་ནས་སྙིང་གི་རྩ་མདུད་གྲོལ། ས་དྲུག་པ་ནོན། ལིང་བ་བྲག་ཏུ་
དབུ་མའི་མར་སྣར་མེ་རླུང་ཚུད་པའི་རྟེན་འབྲེལ་བྲག་སྲིན་མོའི་ཆོ་འཕྲུལ་སྣང་བ་དང་།
ཆུ་བར་དུ་བཀྲ་ཤིས་ཚེ་རིང་མས་བསམ་གཏན་གྱི་དྲོད་ཉུལ་ཕྱིར་ཆོ་འཕྲུལ་བསྟན་པས།
བདེན་ཚིག་དང་ ཕྱག་རྒྱ་ གཉན་པོས་ཟིལ་འོག་ཏུ་མནན་པས་སྲོག་སྙིང་ཕུལ་ནས་
བཀའ་འབངས་བགྱིད་པར་ཁས་བླངས། བཀའ་གསང་སྙན་བརྒྱུད་ཀྱི་གདམས་པ་
རྣམས་གཉེར་དུ་གཏད། རྗེ་བཙུན་གྱི་ལས་ཀྱི་ཕྱག་རྒྱུར་བཞེས། མགྲིན་པ་ལོངས་
སྤྱོད་ཀྱི་འཁོར་ལོ་དྭངས་མས་གང་བས་ས་བརྒྱད་པའི་རྟོགས་པ་བརྙེས། གངས་ཏི་
སེར་བྱོན་ནས་ནཱ་རོ་བོན་ཆུང་སོགས་ཀྱང་རྫུ་འཕྲུལ་གྱིས་བཏུལ། རྗེ་བཙུན་ཆེན་པོ་ཚེ་
བ་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཅིག་ལུས་གཅིག་གིས་སྐུ་བཞི་ཡེ་ཤེས་ལྔའི་བདག་ཉིད་ཁྱབ་བདག་རྡོ་རྗེ་འཆང་ཆེན་
པོའི་གོ་འཕང་བརྙེས་ཏེ། སྒྲུབ་བརྒྱུད་རིན་པོ་ཆེའི་བསྟན་པ་ཡོངས་རྫོགས་མཉམ་མེད་
སྒམ་པོ་བ་ལ་གཏད་དེ། དགུང་ལོ་གྱ་བཞི་བཞེས་པའི་ཆུ་ཡོས་ཀྱི་དགུ་བའི་བཅུ་གཉིས་
ལ་མཁའ་སྤྱོད་དུ་བྱོན་པའོ། ། ཁོང་གི་བཀའ་འབུམ་བདེ་མཆོག་གི་རྒྱུད་འགྲེལ་དང༌།
བསྐྱེད་རྫོགས་ཀྱི་མན་ངག་ཟིན་བྲིས། དབུ་མ་ཡང་དག་པར་བརྗོད་པ་སོགས་ཀྱི་
བསྟན་བཅོས་འགའ་ཤས་དང༌། མི་དང་མི་མ་ཡིན་གྱི་སློབ་ཚོགས་ལ་གདམས་པའི་
མགུར་སོགས་བཞུགས་སོ། ། སློབ་མ་ཐུགས་སྲས་བརྒྱད་ནི། ཉི་མ་ལྟ་བུའི་མཉམ་
མེད་དྭགས་པོ་བ། ཟླ་བ་ལྟ་བུའི་གུང་ཐང་གི་རས་ཆུང་རྡོ་རྗེ་གྲགས་པ། རྒྱུ་སྐར་ལྟ་བུ་
ལ། ལྕེམ་ལུང་གི་ངན་རྫོང་སྟོན་པ་བྱང་ཆུབ་རྒྱལ་བོ། རྒྱལ་ཁྲོམ་སྨད་ཀྱི་རས་པ་ཞི་བ་
འོད། མདོ་བཀྲའི་སེ་བན་རས་པ། གཉི་ཤང་གི་ཁྱིར་རས་པ། མུས་ཀྱི་འབྲི་སྒོམ་
རས་པ། རག་མའི་རས་པ་སངས་རྒྱས་སྐྱབས་ཏེ་བརྒྱད། ཡང་གཤེན་སྒོམ་རས་པ་
སོགས་ཉེ་བའི་སྲས་བཅུ་གསུམ། མཚོ་ལྔའི་རས་ཆུང་མ་སོགས་སྲིང་མོ་བཞི། ས་ལམ་
མཐར་ཕྱིན་པའི་རྣལ་འབྱོར་ཕོ་མོ་ཉེར་ལྔ། རྫི་བོ་རས་པ་སོགས་སྐར་ཕྲན་ལྟ་བུའི་
རྟོགས་ལྡན་ཕྱིར་མི་ལྡོག་པ་བརྒྱ། ལམ་ལ་དྲོད་ཐོབ་པའི་སྐྱེས་ཆེན་བརྒྱ་རྩ་བརྒྱད། བྱ་
བཏང་སྒོམ་ཆེན་ཕོ་མོ་ལམ་སྣ་ཟིན་པ་སྟོང་རྩ་གཅིག་ཆོས་འབྲེལ་ཐོབ་པའི་སྐྱེ་བོ་གྲངས་
ལས་འདས་པ་རྣམས་དང་། ཡང་མི་མིན་གྱི་སློབ་མ་ཚེ་རིང་མཆེད་ལྔ་དང་ལིང་བ་བྲག་
སྲིན་མོ་སོགས་དཀར་ཕྱོགས་སྐྱོང་བ་དུ་མ་བྱུང་ངོ༌། །།
རྗེ་བཙུན་མི་ལ་བཞད་པའི་རྡོ་རྗེའི་ཉི་མ་ལྟ་བུའི་ཐུགས་སྲས་ཆེན་པོ་བཀའ་
བརྒྱུད་གོང་མ་རྣམ་གསུམ་གྱི་གསུམ་པ། རྗེ་སྒམ་པོ་བའམ། མཉམ་མེད་དྭགས་པོ་ལྷ་
རྗེ་ཟླ་འོད་གཞོན་ནུ་ནི། སྔོན་བྱུང་བ་འདས་པའི་དུས་སུ་བྱང་ཆུབ་སེམས་དཔའ་མེ་
ཏོག་ཟླ་མཛེས་སུ་གྱུར་ཅིང་། བདག་ཅག་གི་སྟོན་པའི་དུས་སུ། མདོ་ཏིང་ངེ་འཛིན་
ར
22



༄༅། །བོད་སོག་ཆོས་འབྱུང་གི་སྨད་ཆ།
རྒྱལ་བོ་ཞུ་བ་བོ་བྱང་ཆུབ་སེམས་དཔའ་ཟླ་འོད་གཞོན་ནུའི་སྐུའི་སྐྱེ་བ་བཞེས་པ་ནི།
མདོ་ཏིང་ངེ་འཛིན་རྒྱལ་བོ་དང༌། སྙིང་རྗེ་པདྨ་དཀར་བོའི་མདོར་ལུང་བསྟན་པ་
བཞིན་ཡིན་ལ། སྐྱེས་བུ་ཆེན་པོ་དེ་ཉིད་འཁྲུངས་པའི་ཡུལ་ནི། གཉལ་དུ་ཡབ་སྙི་བ་
རྒྱལ་བོ་དང་། ཡུམ་ཤེས་རབ་མོ་ཚེ་ལྕམ་གཉིས་ཀྱི་སྲས་སུ་རབ་བྱུང་དང་བོའི་ས་ལུག་
(༡༤༧༩)ལོར་སྐུ་འཁྲུངས། མཚན་དར་མ་གྲགས་ཞེས་གསོལ། ཆུང་དུས་ནས་རྒྱ་
གར་མཁས་པ་སྐྱེ་མེད་སོགས་བསྟེན་ནས་ཡི་གེ་སྒྲ་རྩིས་སོགས་རིག་པའི་གནས་ལ་
མཁས་པར་བསླབས། དགེ་བཤེས་ཤ་ར་བ་སོགས་བསྟེན་ནས། ལམ་སྒྲོན་དང་རྒྱུད་
བླ་མ་སོགས་གཞུང་མང་བོར་ཐོས་བསམ་མཛད། ལྷག་པར་དུ་བོད་ཀྱི་སྨན་པ་མཁས་
པ་བི་ཇི་ལ་སོགས་པ་གསོ་རིག་སྨན་གྱི་སློབ་དཔོན་སུམ་ཅུ་ཙམ་བསྟེན་ནས་བསྟན་
བཅོས་ཡན་ལག་བརྒྱད་པ་སོགས་གསན་ནས་ཉེར་དྲུག་བར་དུ་སྨན་གྱིས་འགྲོ་དོན་
མཛད། བུད་མེད་ཁབ་ཏུ་བཞེས། གསོ་དཔྱད་ཀྱི་སློབ་མ་ཞང་སྨན་ནག་པ་དང་།
གྲུམ་པ་ལྷ་རྗེ་སོགས་མཁས་པ་མང་དུ་བྱུང༌། གསོ་དཔྱད་ལག་ལེན་གྱི་ཡིག་ཆ་རྩོམ་
གནང་མཛད། བདག་ཉིད་ཆེན་པོ་འདིའི་ཡུམ་དང་སྲས་བཅས་གྲོངས་པའི་རྐྱེན་བྱས་
འཁོར་བའི་བྱ་བ་སྙིང་བོ་མེད་པར་གཟིགས་ནས་རབ་ཏུ་བྱུང༌། གནས་གཞི་བོར་ནས་
དྭགས་པོའི་ཕྱོགས་སུ་བྱོན། དགུང་ལོ་ཉེར་དྲུག་པར། མར་ཡུལ་བ་བློ་ལྡན་ཤེས་རབ་
ཀྱིས་མཁན་པོ་དང་། ཞང་ཞུང་བ་ཤེས་རབ་སྙིང་བོས་ལས་སློབ། མི་ལའི་སློབ་མ་ཡིད་
བདེ་བ་བྱང་ཆུབ་སེམས་དཔས་གསང་སྟོན་གནང་སྟེ་དགེ་འདུན་གྲངས་ཚང་བའི་
དབུས་སུ་ ཆིག་རྫོགས་སུ་བསྙེན་པར་རྫོགས། མཚན་བསོད་ནམས་རིན་ཆེན་དུ་
བཏགས། འདུལ་ཁྲིམས་གཙང་བའི་ཚད་དུ་བརྩི། མཁན་སློབ་གཉིས་ལས་འདུལ་བ་
མདོ་རྩ་སོགས་གསན། དགེ་བཤེས་སྙུག་རུམ་པ་ལས་བྱང་སེམས་ཀྱི་སྡོམ་པ་མནོས།
ཁོང་དང་དགེ་བཤེས་ལྕགས་རི་བ་དང་། གོང་དཀར་བ་ལས་སྤྱོད་འཇུག་ཆེན་མོ།



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དབུ་མ་རིགས་ཚོགས་དང་། བྱམས་ཆོས་སོགས་མང་དུ་གསན་པ་དང་། བྱ་འདུལ་
འཛིན་པ་ལས་འདུལ་བའི་སྡེ་སྣོད། མདོ་ཏིང་འཛིན་རྒྱལ་བོ། ས་སྡེ་ལྔ། ཐེག་བསྡུས་
སོགས་གཞུང་མང་དུ་གསན། དགེ་བཤེས་རྒྱ་ཡོན་བདག་ལས་ལོ་གསུམ་ལ་བཀའ་
གདམས་གསན་ནས་ལམ་གྱི་རིམ་པའི་རྟོགས་པ་འཁྲུངས། མགོན་པོ་གྲི་གུག་མའི་
བྱིན་རླབས་མན་ངག་གསན་ནས་ཞལ་གཟིགས་ཐོབ། ས་ཐོབ་པའི་ངོ་མཚར་ཅན་གྱི་
ལྟས་དཔག་ཏུ་མེད་པ་བྱུང་། དགེ་བཤེས་ཟངས་དཀར་བ་ལས། བདེ་མཆོག་གི་
དབང་དང་སྙན་བརྒྱུད་དུ་མ། མཁན་པོ་མར་ཡུལ་བ་ལས་ཇོ་བོ་རྗེའི་ལུགས་ཀྱི་བདེ་
མཆོག་ལཱུ་ཨི་བ་དང་། ཕག་མོ་རིན་ཆེན་བརྒྱད་སྐོར་སོགས་ཀྱི་དབང་དང་རྒྱུད་ཀྱི་སྐོར་
དང༌། ཁྱད་པར་ཡོ་ག་དང་འཁོར་ལོ་བདེ་མཆོག་པའི་རྒྱུད་སྒྲུབ་ཐབས་དང་བཅས་པ་
གསན། དེ་ནས་རང་ཡུལ་དུ་བྱོན་ཞིང་སྒོམ་ནས་བཞུགས་པའི་ཚེ། ཉེ་ལོགས་ན་སྤྲང་
བོ་གསུམ་འདུག་པས། དེ་གསུམ་གྱིས་ཡིད་སྨོན་སྣ་ཚོགས་བྱེད་པ་ལས། ཆེ་བས།
ཡིད་སྨོན་བྱེད་ན་མི་ལ་རས་པ་བྱེད། ལུས་ལ་གོས་མི་དགོས། འཚོ་བ་མཁའ་འགྲོས་
འདྲེན། ནམ་མཁར་བྱ་ལྟར་འབྱོན་བཞུད་བྱེད། སྐྱེ་ཤི་འཇིག་པ་མེད་པ་དེ་ཡིན་ན་
དགའ་བ་ལ་ཟེར་བས། མི་ལའི་མཚན་ཐོས་པས་དད་པར་གྱུར་ཏེ་དྲུང་དུ་འགྲོ་འདོད་
བྱུང་། བརྟག་པ་རྨི་ལམ་ཡང་ལེགས་པས། ཕྱི་ཉིན་ལམ་དུ་ཆས་ཏེ། དབུ་རུའི་བླ་མ་
རྣམས་ལ་ཕྱག་སྐྱེལ་དུ་བྱོན། བླ་མ་རྒྱ་ལྕགས་རི་བ་དང་རྒྱ་ཡོན་བདག་ལ་ཞུས་པས།
རྣལ་འབྱོར་བ་དེ་གྲུབ་ཐོབ་ཅིག་ཡིན། གདམས་ངག་མ་ལུས་པ་ཞུས་ལ་ལོ་གཅིག་ལས་
མ་འགོར་བར་ཆོས་ཀྱི་སྐྱེལ་མ་ཁྱེར་ལ་ཤོག་གསུངས་ནས། ལམ་རྒྱག་གི་གསེར་ཡང་
གནང༌། སྤྱན་སྔ་བ་ལ་ཞུས་པས། ཅིས་ཀྱང་འགྲོ་ན་ངེད་ཀྱི་རྟགས་མ་དོར་བར་ཤོག་
གསུངས། སྙུག་རུམ་པས་ཀྱང་སླར་འོང་དགོས་པའི་བཀའ་གནང་། དེ་ནས་འགོང་
སྟོན་ལམ་གྲོགས་ལ་ཁྲིད་དེ་སོང་། སང་སླེབ་ཟེར་བར་སྙུང་གཞི་དྲག་པོ་ཞིག་བྱུང་ཡང་།



༄༅ ། །བོད་སོག་ཆོས་འབྱུང་གི་སྨད་ཆ།
བླ་མ་ལ་གསོལ་བ་བཏབ་པས་ནད་ལས་གྲོལ། འབྱོར་ཉིན་རྗེ་མི་ལ་རས་པས། དབུས་
ནས་བཀའ་གདམས་ཀྱི་སྟོན་པ་དྭགས་པོ་ལྷ་རྗེ་འདིར་ཕེབས་ཀྱི་ཡོད་པས་བསུ་བ་ལ་
འགྲོ་དགོས་གསུངས་ནས། རྣལ་འབྱོར་བ་ཞིག་བསུ་བ་ལ་ཕེབས། དེས་དབུས་པ་
སྟོན་པ་ཞིག་གིས་འགྲོ་བ་མང་བོ་ལ་ཕན་འདོགས་ཚུལ་ལུང་སྟོན་འདུག་ཅེས་སྨྲས་པས།
བླ་མས་ལུང་སྟོན་ལུགས་ལ་དཔག་ན་ཁོ་བོ་སྣོད་ལྡན་ཞིག་ཡིན་པར་འདུག་གདམས་
ངག་ལ་དཀའ་ཚེགས་མི་འོང་སྙམ་དུ་ང་རྒྱལ་ཅུང་ཟད་སྐྱེས་པ་ན། བླ་མས་མཁྱེན་ཏེ།
བླ་མར་དེའི་ཉིན་མཇལ་རྒྱུ་ཡིན་པ་ལ་ཟླ་ཕྱེད་ཀྱི་བར་དུ་མཇལ་ཁ་མ་བྱུང༌། ཟླ་ཕྱེད་
སོང་ནས་རྗེ་བཙུན་མི་ལ་དངོས་སུ་མཇལ། ཕྱག་རྟེན་དུ་གསེར་ཕུལ་བ་མ་བཞེས།
ཁྱོད་ཀྱི་མིང་ཅི་ཡིན་གསུང་། བསོད་ནམས་རིན་ཆེན་ཟེར་ཞུས་པས། བླ་མས།
བསོད་ནམས་ཚོགས་ཆེན་དག་ལས་བྱུང་། །འགྲོ་བ་ཀུན་གྱི་རིན་པོ་ཆེ། ། ཞེས་ལན་
གསུམ་གསུངས། ཆང་ཀ་པཱ་ལ་གང་གསོལ་ཞིང་འདུག་པ་དེ་གནང་ནས། འདི་
འཐུངས་གསུངས་པ་ལ། དགེ་སློང་ཡིན་པ་དང་འཁོར་མང་བོ་འདུག་པས་ཅུང་ཟད་
ལེན་མ་ནུས་པ་ལ། བླ་མའི་ཞལ་ནས། རྣམ་རྟོག་མ་མང་བར་འདི་འཐུངས་གསུངས་
པས། ལྷག་མ་མེད་པར་གསོལ་བས། བརྒྱུད་པ་ཟིན་ཅིང་གདམས་ངག་གི་སྣོད་དུ་
འགྱུར་བ་མཁྱེན་ཏེ་རྟེན་འབྲེལ་འགྲིག བླ་མས། བུ་སྙིང་ནས་དམ་ཆོས་བྱེད་བསམ་
ན། །ཚེ་ འདི་ ལ་ མ་ དགའ་ ཕྱི་མར་ སོམས། ། ལམ་ སྒྲུབ་ པའི་ དཀའ་ བ་ དང་ དུ་
ལོངས། །ཁྱོད་བཀའ་བརྒྱུད་གདན་ས་འཛིན་འདོད་ན། །ཚིག་ཐ་སྙད་ལ་མི་རྟོན་
དོན་ལ་རྟོན། །ཁྱོད་དགེ་སློང་གི་ཐུགས་ལ་དེ་ལྟར་ཞོག ། ཅེས་མགུར་གནང་། དེ་
ནས་འཁོར་ལོ་སྡོམ་པའི་དབང་བསྐུར། རྡོ་རྗེ་རྣལ་འབྱོར་མའི་སྒོ་ནས་བྱིན་གྱིས་
བརླབས། ལྷོ་བྲག་མར་བའི་དགོངས་པ་བསྲེ་འཕོ་གནད་ཀྱི་མཚམས་སྦྱོར་ཁྲིད་དུ་
བསྟན། དེ་ཉིད་བསྒོམས་པས་ཡུན་མི་རིང་བར་རྩ་རླུང་གི་དྲོད་རྟགས་ཤར། རྗེ་



ཆེན
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཙུན་གྱི་མན་ངག་བུམ་པ་གང་བྱོའི་ཚུལ་གྱིས་གནང༌། ལོ་དྲུག་ན་རྟོགས་པ་ཁྱད་པར་
ཅན་ཤར་བར་ལུང་བསྟན། སྨན་བླ་མཆེད་བདུན་དང་ལོངས་སྐུའི་ཞིང་ཁམས་མང་བོ་
མཇལ། བླ་མས་ད་དབུས་སུ་སོང་ལ་སྒོམས་ཤིག་གསུངས་ནས་ལུང་བསྟན་མཛད་པ་
ནི། བུ་སྟོན་པ་དབུས་སུ་བཞུད་པ་ན། །ཤར་སྒམ་པོ་དར་གྱི་རི་བོ་དེ། །རྒྱལ་བོ་
གདན་ལ་བཞུགས་པ་འདྲ། །རྩེ་མོ་རིན་ཆེན་སྲོག་གཞུ་འདྲ། །རྒྱབ་རི་དར་དཀར་
ཡོལ་བ་འདྲ། །མདུན་རི་རིན་ཆེན་སྤུངས་པ་འདྲ། །རི་བདུན་བློན་པོ་འདུད་པ་
འདྲ། །ཤིང་སྤང་གསེར་གྱི་མཎྜལ་འདྲ། །རི་དེ་ཡི་མགུལ་ན་གདུལ་བྱ་ཡོད། །ཁྱོད་
དེ་རུ་སོང་ལ་འགྲོ་དོན་སྒྲུབས། །བུ་ཁྱེད་ཀྱི་བཞེད་དོན་འགྲུབ་ནས་མཆིས། ། ཞེས་
གསུངས་ནས། ཞིབ་རྒྱས་ཀྱི་ཞལ་ཏ་གདམས་ངག་དུ་མ་གནང༌། རེ་ཞིག་མངོན་པར་
ཤེས་པའི་འཕྲང་ཡོད་པས་དེ་ལ་གཟབ་པར་མཛོད་ཅེས་གསུངས་ནས་ཡབ་སྲས་སོ་སོར་
གྱེས། སླར་དབུས་སུ་འོ་དེ་གུང་རྒྱལ་གྱི་གངས་ལ་སྒོམ་པའི་ཚེ། འོ་དེ་གུང་རྒྱལ་གྱིས་
ཡོན་བདག་དང་འཚོ་བ་སྦྱར། དྭགས་ལྷ་སྒམ་པོར་ཕེབས་པར་བསྐུལ་ནས་བྱོན་པས།
བླ་མས་ལུང་བསྟན་པའི་གནས་སུ་མཁྱེན་ནས་བླ་མ་ལ་མོས་གུས་དང་བཅས་ལོ་དྲུག་ལ་
སྒོམ་སྒྲུབ་མཛད་པས། ཉམས་རྟོགས་ཁྱད་པར་ཅན་འཁྲུངས་ཤིང་ཕྱག་རྒྱ་ཆེན་པོའི་
རྟོགས་པ་མངོན་དུ་གྱུར། ལྕགས་གླང་( ༡༡༢༡) ལོར་དྭགས་ལྷ་སྒམ་པོར་གནས་
གཞི་བཙུགས། གཙང་གི་ཀློག་སྐྱ་སྟོན་པ་དང་། རལ་བ་ཁྱུང་ཚང་བ། དགེ་བཤེས་
གཉན་ནག གཉགས་དམར་བོ་རྣམས་སྒམ་པོར་ཕེབས། དེ་ནས་དབུས་གཙང་
ཁམས་གསུམ་གྱི་དགེ་འདུན་མང་དུ་འདུས་ཤིང་། བློ་དང་འཚམས་པར་གདམས་པ་
སྣ་ཚོགས་བསྩལ་པས། རྩ་རླུང་གི་ཡོན་ཏན་དང་རྟོགས་པའི་ཡོན་ཏན་ཁྱད་པར་ཅན་
འཁྲུངས་པ་ཤ་སྟག་བྱུང་སྟེ། མདོ་ཏིང་ངེ་འཛིན་རྒྱལ་བོ་ལས། སྐྱེས་བུ་དམ་པ་མྱ་ངན་
ཡོངས་འདས་ནས། །མ་འོངས་དུས་ན་བདག་གི་མདོ་འདི་བཟུང་། །དེ་ཡི་ཚེ་ན་ཏིང་
,
T
!
26



༄༅། །བོད་སོག་ཆོས་འབྱུང་གི་སྨད་ཆ།
འཛིན་འཛིན་པ་དག ། ལྔ་བརྒྱ་ལས་ནི་མི་ཉུང་དེར་འབྱུང་སྟེ། །མདོ་སྡེ་མཆོག་འདི་
རྒྱ་ཆེར་བཟུང་བ་ལ། །དེ་དག་སྔོན་དུ་འདྲེན་པ་གཞོན་ནུ་ཡིན། ། ཞེས་གསུངས་པ་
ལྟར། བྱང་སེམས་ཟླ་འོད་གཞོན་ནུ་མ་འོངས་པའི་དུས་མདོ་སྡེ་ཟབ་མོ་འཛིན་པར་
སྨོན་ལམ་བཏབ་པའི་བྱང་སེམས་རྣམས་དང་། གཞན་ཡང་འཁོར་མང་བོ་འདུས་པ་
ལ་ཆོས་ཀྱིས་ཚིམ་པར་མཛད་པ་དང་། སྨིན་གྲོལ་གྱི་ལམ་ལ་བཀོད་དེ། བཀའ་ཕྱག་ཆུ་
བོ་གཅིག་འདྲེས་ཀྱི་བསྟན་པའི་སྲོལ་བཏོད་པར་མཛད། ཕྱི་རོལ་ཏུ་གྲུབ་པའི་རྟགས་
མཚན་ཡང་དངོས་སུ་མཐོང་བ་ནི། གཟིམ་མལ་དུ་བཞུགས་བཞིན་དུ་སྐུ་ཡི་བཀོད་པ་
བཞི་དུས་གཅིག་ཏུ་སྣང་བ་དང་། ཀ་བ་ལ་ཕྱག་མ་ཐོགས་པར་གཡུག་པ། ཟད་པར་
ས་ཆུ་མེ་རླུང་གི་ཏིང་ངེ་འཛིན་ལ་བཞུགས་ཚེ་དེ་དག་དངོས་མཐོང་བ། ཡེ་ཤེས་ཀྱི་
མཁའ་འགྲོའི་འདུ་བ་རྒྱུན་མི་འཆད་པ། གཙང་བོར་ གདིང་བ་ བཏིང་བའི་ཁར་
བཞུགས་ནས་བགྲོད་པ། འཇའ་ལ་ཆིབས་པ་སོགས་ངོ་མཚར་བའི་རྣམ་ཐར་སུས་
ཀྱང་མཐུན་སྣང་དུ་མཐོང་བ་བསམ་གྱིས་མི་ཁྱབ་ལ། གདན་སར་སྐུ་ལྡེར་དང་འབུམ་
པ་སོགས་བཞེངས་པ་དང་། འཆད་ཉན་སྒོམ་སྒྲུབ་སོགས་གང་ཡང་ཆོས་དང་མཐུན་
པ་རྒྱལ་བའི་བཀའ་དང་མི་འགལ་བ་ཞིག་གི་རེ་བ་གནང་ནས་གདམས་ངག་དང་ཞལ་
ཏ་མང་དུ་མཛད་ནས་སྒོམ་པ་ཚུལ་ཁྲིམས་སྙིང་བོ་རྒྱལ་ཚབ་ཏུ་མངའ་གསོལ་ནས།
མཐར་དགུང་ལོ་དོན་ལྔ་བ་ཆུ་མོ་བྱ་ཡི་ལོའི་ཟླ་དྲུག་པའི་བཅོ་ལྔའི་ཉིན་བདག་ཉིད་ཆེན་
པོ་ཆོས་ཀྱི་དབྱིངས་སུ་གཤེགས། བདག་ཉིད་ཆེན་པོ་འདིའི་གསུང་རྩོམ་ལ། ཐར་བ་
རིན་པོ་ཆེའི་རྒྱན་གྱི་ལམ་རིམ་དང་། ལམ་མཆོག་རིན་ཆེན་ཕྲེང་བ། ཕྱག་རྒྱ་ཆེན་པོ་ལྷན་
ཅིག་སྐྱེས་སྦྱོར་གྱི་ཁྲིད་ཚོགས་ཆོས་ཆེན་མོ་སོགས་ཟབ་ཁྲིད་ཀྱི་སྐོར་དུ་མ་བཞུགས་སོ། །
སློབ་མ་ཤོ་རོམ་འཕགས་པ་སོགས་གྲུབ་ཐོབ་བཞི། དབོན་པོ་དྭགས་པོ་སྒོམ་
ཚུལ་ཚུལ་ཁྲིམས་སྙིང་བོ་དང་། འགྲོ་མགོན་ཕག་མོ་གྲུ་བ་རྡོ་རྗེ་རྒྱལ་བོ་དང་། གྲུབ་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
༤
ཐོབ་དབུ་སེ་བའམ་ཀརྨ་དུས་གསུམ་མཁྱེན་པ་དང་། འབའ་རམ་དར་མ་དབང་ཕྱུག་
སྟེ་བརྒྱུད་འཛིན་བཞི། དྭགས་པོ་འདུལ་འཛིན་སོགས་ཉེ་བ་བཞི། ཇོ་སྟོན་སོགས་ཉེ་
གནས་བཞི་སྟེ། བུ་ཆེན་བཅུ་དྲུག་ཏུ་གྲགས་པ་དང་། གཞན་ཡང་རྨོག་ཅོག་པ་དང་།
ཁྱུང་ཚང་བ། གྲོལ་སྒོམ་ཆོས་གཡུང་དང༌། ལྷོ་ལ་ཡག་པ་སོགས་བཀའ་བརྒྱུད་བསྟན་
པའི་རྒྱལ་མཚན་འཛིན་པ་མང་དུ་བྱུང་ངོ༌། །
གདན་ས་གཙོ་བོ་དྭགས་ལྷ་སྒམ་པོ་འདི་ནི་གནའ་དུས་དྭགས་རྗེ་མང་བོ་རྗེའི་
ཡུལ་ཡིན་ལ། བར་དུ་སྲོང་བཙན་སྒམ་པོའི་དུས་སྲིན་པོ་གན་རྐྱལ་ཉལ་བའི་མགོ་བོ་
མནན་པའི་ཡུལ་དང༌། རྗེས་སུ་མཉམ་མེད་དྭགས་པོ་ལྷ་རྗེས་བྲག་ནག་ནམ་མཁའ་
ལྡིང་འཁོར་ལོ་སྡོམ་པའི་གནས་སུ་གཟིགས་ནས་སྒྲུབ་པ་མཛད་ཅིང་ཡོད་པར། རས་
སྒོམ་རས་པས་ཕུག་པའི་ཁར་རླུང་སྐྱོར་སྤྱིལ་བུ་ཞིག་བཟོས་པར། དྭགས་པོ་ལྷ་རྗེའི་
ཞལ་ནས། ཕུག་པ་ཟངས་འདྲ་ལ་སྤྱིལ་བུ་ལུང་ལྟར་བྱུང་འདུག་གསུངས་པར། རྗེས་
སུ་ཟངས་ལུང་ཞེས་པའི་མཚན་ཐོགས། དེ་ནི་དྭགས་ལྷ་སྒམ་པོའི་གནས་ཀྱི་ལྟེ་བ་ཞིག་
དང༌། མཉམ་མེད་དྭགས་པོ་ལྷ་རྗེའི་སྒྲུབ་པ་གནང་ས་དང༌། བཀའ་ཆོས་གནང་ས་
ལྟེ་བ་ཞིག་ཀྱང་ཡིན་པས། ཁོང་གི་མཚན་ལ་ཡང་མཉམ་མེད་སྒམ་པོ་བ་ཞེས་ཆགས།
དྭགས་ལྷ་སྒམ་པོའི་གནས་འདི་ནི་རི་བོ་ཤནྟིའམ་རི་བྲག་ཚང་ཚིང་ཅན་གྱི་གནས་སུ་
གྲགས་པ་ནི། སྙིང་རྗེ་པདྨ་དཀར་བོ་ལས། རྡོ་རྗེ་གདན་གྱི་བྱང་ཕྱོགས་ཁ་བ་ཅན་གྱི་
ལྗོངས། ཆུ་བོ་མ་ཧཱ་ལོ་ཧི་ཏའི་འགྲམ། རི་བྲག་ཚང་ཚིང་ཅན་དུ་ཆོས་སྨྲ་བ་དགེ་སློང་
འཚོ་བྱེད་ཅེས་བྱ་བ་འཁོར་ལྔ་བརྒྱ་ལས་མི་ཉུང་བ་དང་ལྷན་ཅིག་དེ་བཞིན་གཤེགས་
པའི་ཡེ་ཤེས་ལ་ལོངས་སྤྱོད་པར་བཤད་པ་སོགས་ཀྱི་ལུང་བསྟན་བརྙེས་པ་ལྟར་ཡིན། །
གནས་ འདིར་ རིམ་ བཞིན་ འཇག་ སྤྱིལ་ དང༌། སྒོམ་ བདེའི་ གཟིམ་ ཁང་།
མཆོད་ཁང་རྙིང་མ་སོགས་རིམ་བཞིན་བཏབ། ཞབས་སྐོར་འབུམ་པ་ཞེས་པའི་མཆོད་
་བ
28



༄༅། །བོད་སོག་ཆོས་འབྱུང་གི་སྨད་ཆ།
རྟེན་ནི་རྗེ་སྒམ་པོ་བས་བསྐུལ་མ་མཛད་པ་ལྟར་སློབ་མ་རྫུ་འཕྲུལ་དང་ལྡན་པ་རྣམས་
ཀྱིས། འཛམ་གླིང་གནས་ཆེན་ཁག་གི་ས་སྣ་རྡོ་སྣ་བྱིན་ཅན་མང་དུ་བླངས་ནས་འབུམ་
པ་བཞེངས་པར་གྲགས་ལ། ནང་རྟེན་དུ། སངས་རྒྱས་ཀྱི་རང་བསྲེལ། མི་ཏྲི་བའི་
དབུ་ཞྭ། བླ་མ་ཏི་ཕུ་བའི་ཕྱག་མཁར། རྗེ་བཙུན་མི་ལའི་རས་གོས། མཉམ་མེད་ཇོ་
བོ་རྗེའི་དབུ་ཞྭ། འབྲོམ་རྒྱལ་བའི་འབྱུང་གནས་ཀྱི་བེམ་ཐུལ་སོགས་བཞུགས་པར་
གསུངས་ཡོད། རྗེ་སྒམ་པོ་བའི་ཚེམས་ནང་བཞུགས་ཀྱི་འདྲ་སྐུ་རིན་པོ་ཆེ་མཐོང་བ་
དོན་ལྡན་གསུང་བྱོན་མ་བཞུགས་པ་དང༌། སྤྱིལ་ནུབ་ཀྱི་བྲག་སྟེང་རྗེ་སྒོམ་ཚུལ་གྱིས་
བཞེངས་པའི་འདུ་ཁང་ཆེན་མོ། དེ་ལས་གཞན་དྲེད་འབྲང་གི་གཙུག་ལག་ཁང་།
མགོན་ཁང་། སྒོམ་བདེའི་གཟིམ་ཁང་གོང་འོག་དང་རྩེའི་གཟིམ་ཁང་སོགས་སུ་
བསམ་གྱིས་མི་ཁྱབ་པའི་བྱིན་རྟེན་མང་དུ་བཞུགས་པ་དང་། མཆོད་ཁང་རྙིང་མ།
གསང་སྔགས་ཕོ་བྲང་གཙུག་ལག་ཁང་། སྒྲུབ་སྡེ་གསར་མའི་ཚོགས་ཁང་། ཕྱག་
མཁར་མཆོད་ཁང་སོགས་དང་། རི་ལོགས་ཀྱི་ཚོགས་ཁང་སོགས་ལྷ་ཁང་དུ་མ་དང་
ཕུག་པ་ངོ་མཚར་ཅན་ལོ་རྒྱུས་ལྡན་པ་མང་དུ་བྱུང་ངོ༌། ། དེ་ལྟར་སྒམ་པོ་གདར་གྱི་རི་
བོ་འདི་ཉིད་ལ་གནས་པའི་གདན་ས་ཆོས་ཀྱི་སྡེ་ཆེན་པོ་འདི་ཉིད་ལས་དཔལ་ལྡན་
དྭགས་པོའི་བཀའ་བརྒྱུད་ཅེས་བོད་ཁམས་ཡོངས་ལ་ཁྱབ་ཅིང་རྒྱ་གར་ནག་བལ་ཡུལ་
འབྲུག་པ་ཀུན་ཏུ་གྲགས་པར་གྱུར་ཅིང་། འདི་ལས་བཀའ་བརྒྱུད་ཆེ་བཞི་ཆུང་བརྒྱད་
རིམ་པར་དར་རྒྱས་བྱུང་བ་ཡིན་ནོ། །
འདིར་སྨྲས་པ།
འཕགས་ཡུལ་གསང་ཆེན་གདམས་པའི་གཏེར་མཛོད་ལས། །
མན་ངག་རིན་ཆེན་འབུམ་སྡེའི་སྙིང་གི་ནོར། །
29



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གངས་ལྗོངས་ཡུལ་ལ་ཅི་དགར་དྲངས་པ་ཡིས། །
བཤད་སྒྲུབ་འཛིན་པའི་ཤིང་རྟ་བཅོ་བརྒྱད་འཁྲུངས། །
ཏི་ལོའི་ལུང་བསྟན་ནཱ་རོའི་ཐུགས་ཀྱི་སྲས། །
རྒྱལ་སྲས་བློ་གྲོས་རིན་ཆེན་མི་ཡི་གར། །
བསྒྱུར་མཛད་མར་བ་གྲགས་པའི་མུ་ཁྱུད་རྗེ། །
བཀའ་བརྒྱུད་བསྟན་པའི་སྲོལ་འབྱེད་དང་བོར་གྲགས། །
སྐྱེ་ཤི་བར་དོའི་སྲིད་པ་ལྕགས་ཀྱི་ཁམས། །
སྐུ་གསུམ་རིན་ཆེན་གསེར་དུ་ལེགས་བསྒྱུར་ནས། །
ཚེ་གཅིག་ཟུང་འཇུག་ཕྱག་རྒྱུའི་སྐུ་བརྙེས་པ། །
མི་ལ་བཞད་པའི་རྡོ་རྗེ་བཀའ་བརྒྱུད་མེས། །
མགོན་དེའི་ཐུགས་བསྐྱེད་གསེར་གྱི་རྩིབས་སྟོང་ཆེ། །
སྐྱེ་དགུའི་བསོད་ནམས་མཁའ་ལ་མངོན་འཕགས་མཐུས། །
ཐུབ་བསྟན་གླིང་བཞིའི་ཁྱོན་ལ་དབང་བསྒྱུར་པ། །
དྭགས་པོ་ཟླ་འོད་གཞོན་ནུ་སྲིད་པའི་མིག ། །
རྒྱ་མཚོའི་རྡུལ་སྙེད་ལས་འདས་འགྲོ་བའི་ཚོགས། །
བརྩེ་ཆེན་ཐུགས་རྗེ་ཞགས་པས་ཡོངས་བཟུང་ནས། །
ཐར་བ་དམ་པའི་ས་ལ་ལེགས་བཀོད་དེ། ། །
སྒྲུབ་བརྒྱུད་བསྟན་པའི་རྒྱལ་མཚན་མི་ནུབ་བསྒྲེངས། །
བཀའ་བབས་གདམས་པའི་བཅུད་རྫོགས་གངྒཱའི་ཆབ། །
མེས་པོའི་ཐུགས་ཀྱི་ཡུར་བ་ནས་དྲངས་ཏེ། །
ཡ་བཞི་ཟུང་བཞི་གྱེས་པའི་བཀའ་བརྒྱུད་པར། །



༄༅། །བོད་སོག་ཆོས་འབྱུང་གི་སྨད་ཆ།
རྫོགས་པར་འཁྱིལ་བའི་ཐུགས་རྗེ་འདི་རྨད་བྱུང་། །
ཞེས་བྱ་བ་ནི་བར་སྐབས་ཀྱི་ངལ་གསོ་བའི་ཚིགས་སུ་བཅད་པའོ། །
༄༅། །བྱེ་བྲག་བཀའ་བརྒྱུད་ཆེ་བཞི་ཆུང་བརྒྱད་ཞར་
བྱུང་དང་བཅས་པ་བྱུང་ཚུལ།
༄༅། །བཞི་བ་ལ་ཆེ་བཞི་བཤད་པ་དང་ཆུང་བརྒྱད་ཞར་བྱུང་དང་བཅས་པ་
བཤད་པ་གཉིས་སོ། ། དང་བོ། ཀརྨ་བཀའ་བརྒྱུད་ནི། མཉམ་མེད་དྭགས་པོ་རིན་
པོ་ཆེའི་སློབ་མ་ཀརྨ་དུས་གསུམ་མཁྱེན་པ་ལས་བརྒྱུད་པས་ཀརྨ་བཀའ་བརྒྱུད་ཅེས་
གྲགས་ཏེ། རྒྱལ་དབང་ཀརྨ་བའི་སྐུ་ཕྲེང་དང་བོ་དུས་གསུམ་མཁྱེན་པ་ནི། བསྐལ་
བཟང་སངས་རྒྱས་དྲུག་པ་རྣམ་འདྲེན་སེངྒེའི་རྣམ་སྤྲུལ་དང་། སློབ་དཔོན་པདྨས་
དབང་བསྐུར་མཛད་པའི་རྒྱལ་བ་མཆོག་དབྱངས་དང་། ཇོ་འབྲོམ་ཟུང་གི་དངོས་སློབ་
པོ་ཏོ་བ་ཆེན་པོ་སོགས་ཀྱི་སྐུའི་སྐྱེ་བ་བཞེས་པར་གསུངས་ལ། ཁོང་འཁྲུངས་ཡུལ་མདོ་
ཁམས་ཏྲེ་ཤོད་གངས་ཀྱི་ར་བ་ཞེས་པ་དཀར་མཛེས་ར་རྟགས་སྟེང་དུ་ཡབ་སྒོམ་པ་རྡོ་རྗེ་
མགོན་པོ་དང་། ཡུམ་ལྷ་ཐོག་གཟའ་སྒང་ལྕམ་མིང་འདྲེན་ཞེས་བྱ་བ་གཉིས་ཀྱི་སྲས་སུ་
རབ་བྱུང་གཉིས་པའི་ལྕགས་སྟག་ (༡༡༡༠)ལོར་སྐུ་འཁྲུངས། དགེ་འཕེལ་ཞེས་
པའི་མཚན་གསོལ། ཡབ་ལས་འབྲི་ཀློག་བསླབས། སྒོམ་པ་བགྲེས་པ་བ་དང་ཡབ་
ལས་དཔལ་ལྡན་ལྷ་མོ་རང་བྱུང་རྒྱལ་མོའི་ཐུགས་ཀྱི་སྲོག་སྙིང་ཞུས་ནས་བསྒྲུབས་པས་
རིང་བོར་མ་ཐོགས་པར་གྲུབ་པ་བརྙེས། རྒྱ་གར་བི་རོ་དང༌། དཔལ་འཛིན་མཇལ་
ནས་གདམས་ངག་མང་བོ་དང་། བྲམ་ཟེ་མཆོག་སྲེད་ལུགས་ཀྱི་མགོན་པོའི་སྐོར་ཞུས་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཏེ་སྒྲུབ་པ་མཛད་པས་གྲུབ་རྟགས་ཀྱང་བྱུང་། དཔལ་ལྡན་ལྷ་མོའི་ཞལ་གཟིགས། རྡོ་
ལ་ཞབས་རྗེས་འཇོག་པ་སོགས་ངོ་མཚར་བའི་རྫུ་འཕྲུལ་མང་བོ་བསྟན། དགུང་ལོ་
བཅུ་དྲུག་ཤིང་སྦྲུལ་སྟེང་། རྔོག་ལེགས་ཤེས་ཀྱི་མཁན་བུ་ཏྲེ་བོ་མཆོག་གི་བླ་མས་
མཁན་པོ་དང༌། ཆག་སེངྒེ་གྲགས་ཀྱི་སློབ་དཔོན་མཛད་ནས་རབ་ཏུ་བྱུང་སྟེ་མཚན་
ཆོས་ཀྱི་གྲགས་པ་གསོལ། ལོ་གཉིས་སུ་དགེ་འདུན་གྱི་བྱ་བ་དང་། ཇོ་བོའི་སློབ་མ་
ཡོལ་ཆོས་དབང་དང་། དེའི་སློབ་མ་དགེ་བཤེས་བཀྲ་རབ་མཆེད་གཉིས་ལ་ཇོ་ལུགས་
དཔལ་མཆོག་འཁོར་ལོའི་དབང་དང་གསང་སྔགས་ཀྱི་སྒྲུབ་སྐོར་དུ་མ། མི་གཡོ་བ་
སོགས་བཀའ་གདམས་ཀྱི་ཆོས་རྣམས་གསན། བཅུ་དགུ་ལ་དབུས་སུ་བྱོན། ཉི་ཤུ་བ་
ལ་སྟོད་ལུང་རྒྱ་དམར་དང་། ཕྱྭ་བ་ཆོས་ཀྱི་སེངྒེ་གཉིས་ལ་བྱམས་ཆོས་དང༌། དབུ་མ་
རིགས་ཚོགས་སྐོར་དང་ཕར་ཕྱིན་གསན། དགེ་བཤེས་ཤ་ར་བ་དང༌། རྣལ་འབྱོར་བ་
ཤེས་རབ་རྡོ་རྗེ་གཉིས་ལ་ལོ་དྲུག་བསྟེན་ནས་བཀའ་གདམས་ཀྱི་ཆོས་གསན། བ་ཚབ་
ལོ་ཙཱ་བ་ལས་རིགས་ཚོགས་གསན། མལ་འདུལ་འཛིན་ལས་བསྙེན་པར་རྫོགས་ཤིང་
འདུལ་བ་གསན། བླ་མ་རྒ་ལོ་དང་། ཁམས་པ་ཨ་སེང་གཉིས་ལས་དུས་འཁོར་སྦྱོར་
དྲུག་དང་བསྐྱེད་རྫོགས་ཀྱི་གདམས་པ་དང་། མགོན་པོ་བྱ་རོག་གདོང་གི་ལས་སྒྲུབ་
སོགས་གསན། སུམ་ཅུ་བར་ཆོས་རྗེ་སྒམ་པོ་བ་མཇལ་བར་བཞེད་དེ་བྱོན་པས།
དྭགས་པོ་བྲག་ཁ་ན་སློབ་དཔོན་སྒོམ་ཚུལ་དང༌། ཤ་བ་གླིང་བ་བཞུགས་པ་དང་མཇལ།
སློབ་དཔོན་སྒོམ་པ་ལས་གདན་བཞི་གསན་ཞིང་སྒྲོལ་མ་དཀར་མོའི་ཞལ་གཟིགས།
དེ་ནས་སྒམ་པོར་བྱོན་ནས་ཆོས་རྗེ་སྒམ་པོ་བ་དང་མཇལ། ཐོག་མར་བཀའ་གདམས་
ཀྱི་ལམ་རིམ་གསན། ངས་འདི་སྒོམ་པ་ཡིན་པས་ཁྱོད་རང་ཡང་འདི་སྒོམས་གསུངས་
པ་ལྟར་བསྒོམས། དེ་ནས་རེ་ཞིག་ན་ཆོས་རྗེ་ལ་དབང་བསྐུར་ཞུས། ཐབས་ལམ་གྱི་
གདམས་ངག་གནང་ནས་བསྒོམས་པས་ཞག་དགུ་ནས་བཙན་ཐབས་སུ་བདེ་དྲོད་
ང་ར
32



༄༅ ། །བོད་སོག་ཆོས་འབྱུང་གི་སྨད་ཆ།
འབར་ཏེ། རས་གོས་གཅིག་རྐྱང་གསོལ་ཞིང་བསྒོམས་པས། སྒོམ་ཆེན་བརྒྱད་བརྒྱའི་
ནང་ནས་སྒོམ་སྲན་ཆེ་བར་གྲགས། ཏིང་ངེ་འཛིན་གྱི་ཡོན་ཏན་དཔག་མེད་འཁྲུངས།
ཆོས་རྗེའི་ལུང་ལྟར། ཟངས་རི་ལ་སྒོམ་དུ་བྱོན། ཏིལ་ཕུ་དང་ཕག་མོ་གྲུར་བསྒོམས་
པས་སེམས་ཀྱི་གནས་པ་ལ་རང་དབང་ཐོབ་པ་དང་རླུང་ཉམས་དཔག་ཏུ་མེད་པ་བྱུང་།
ལྷག་མཐོང་སྤྲིན་བར་གྱི་ཉི་མ་ལྟ་བུ་བྱུང་། སླར་བླ་མའི་སྤྱན་སྔར་བྱོན་ནས་དཀའ་
ཐུབ་མཛད་ཅིང་ལོ་གསུམ་བཞུགས། ལོ་རོ་ནས་རས་ཆུང་བ་ལས་ནཱ་རོའི་ཆོས་དྲུག་
དང་མི་ཏྲི་བའི་གདམས་པ་གསན། རྩེ་མོ་ནམ་མཁའ་གསལ་ལ་ཟབ་མོའི་གདམས་པ་
ཞུས། རོང་བ་འགར་དགེའི་སློབ་མ་སྤེན་ཕུག་པ་སྟོན་རྒྱལ་ལ་རྡོ་རྗེ་ཕག་མོ། ཆོས་
སྤྱོད། འགྲེལ་བ་རིན་ཆེན་རྒྱན་དྲུག དབང་བཞིའི་ཉམས་སྒོམ་སོགས་ཞུས། མེས་
ཚོན་པོའི་སློབ་མ་སྐྱང་མོ་སྤང་ཁ་བ་ལས་དགྱེས་རྡོར་གསན། ཡར་ཀླུང་ཕུག་མོ་ཆེར་ས་
སྐྱའི་གཤེན་པ་རྡོ་རྗེ་སེངྒེ་ལ་ལམ་འབྲས་ཞུས། བྲག་དཀར་མོ་བ་ལ་ཨ་རོ་སྙན་བརྒྱུད་
ཞུས། དར་ཡུལ་བ་རལ་ལྕགས་སྟོན་ཚུལ་ལ་བདེ་མཆོག་དང་དགྱེས་རྡོར་མ་ཧཱ་མཱ་ཡ་
སོགས་རྒྱུད་ཀྱི་བཤད་པ་དང་གདམས་པ་མང་དུ་གསན། རྗེ་སྒམ་པོ་བས་ལུང་བསྟན་
ནས་འོལ་ཁའི་བྲག་གུ་རི་བོ་ཆེའི་བྲག་ཕུག་ཅིག་ཏུ་བཞུགས་པས། བུད་མེད་ཅིག་ན་
རེ། ངའི་མ་ཇོ་འོང་ངོ་ཁྱོད་མ་བཞུགས་ཟེར་བས། བྱམས་སྙིང་རྗེ་བྱང་ཆུབ་ཀྱི་སེམས་
ལ་གནད་དུ་བསྣུན་ནས་ཟླ་བ་བཅུ་བཞིར་བཞུགས་པས་རྟགས་ངོ་མཚར་ཅན་དང༌།
ངེས་ཤེས་ཁྱད་པར་ཅན་སྐྱེས་ནས། ཆོས་རྗེ་བྱ་ལྐོག་དགོན་པ་ན་བཞུགས་སར་བྱོན་
ནས་རྟོགས་པ་ཕུལ་བས། ང་ཁྱོད་ལ་རེ་བ་ཆེ་བས་ད་དུང་སྒོམས་གསུངས་ནས་ཟླ་བ་
དྲུག་ཏུ་བསྒོམས་པས་སྔར་གྱི་དེ་ལས་མ་འགྱུར་ནས། ཡང་ཞུས་པས། ཕྱག་སྤྱི་བོར་
བཞག་ནས། ད་ནས་ བུ་ འཁོར་བར་འབྲེལ་ ཐག་ཆོད་ པ་ཡིན་ནོ་གསུངས་ནས།
གནས་ལུགས་དོན་གྱི་ངོ་སྤྲོད་སེམས་ཉིད་ཡིད་བཞིན་ནོར་བུ་ངོས་བཟུང་བའི་གདམས་
3ས་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པ་གནང༌། རྗེ་སྒམ་པོ་བའི་ལུང་ལྟར་མོན་གྱི་རྒྱལ་བོ་ག་ཐུང་གི་སར་བྱོན། དེས་ཡོན་
བདག་བགྱིས་ཏེ། ཤ་འུག་སྟག་སྒོར་བྱོན་ནས་བཞུགས། འཁོར་འདས་དབྱེར་མེད་
ཀྱི་རྟོགས་པ་བརྙེས། དེ་ནས་སྒམ་པོར་བྱོན་ཏེ་ལོ་གཅིག་བཞུགས། དེ་ནས་གནང་བ་
ཞུས་ཏེ་རྒྱལ་ཁམས་སྐོར་དུ་བྱོན་པར་བཞེད་ནས་སྤ་གྲོར་བྱོན། དེ་ནས་ལ་སྟོད་ན་ས་
ཕུག་གཅིག་ཏུ་རྗེ་མི་ལའི་དངོས་སློབ་དགེ་ཚུལ་སྐུ་མཆེད་གཉིས་འདུག་པ་ལ་གདམས་
པ་ཞུས། དེ་ནས་འཕན་ཡུལ་བྱ་བཟང་གི་བྲག་ལ་དབྱར་དགུན་གསུམ་དུ་བཞུགས།
བྲག་ལ་ཐོགས་པ་མེད་པའི་རྫུ་འཕྲུལ་བསྟན་པས་བླ་མ་བྲག་པར་གྲགས། ཡང་བླ་མས་
གངས་དཀར་ ལ་ སོང་ གསུངས་ནས་ གངས་ དཀར་ དུ་བྱོན། སློབ་ དཔོན་ པདྨའི་
བཞུགས་གནས་ཕ་བོང་དཀར་ལེབ་ཏུ་ཟླ་བཞི་བཞུགས་ཏེ་མཁའ་འགྲོ་མས་འཚོ་བ་
དྲངས་པས་ཐུགས་ལ་ཏིང་ངེ་འཛིན་དཔག་ཏུ་མེད་པ་སྐྱེས། དེ་ནས་གཞུ་སྙེའི་བར་
རྫོང་བྱ་བའི་དགོན་པ་ན། ནཱ་རོའི་དངོས་སློབ་ཅིག་བཞུགས་པ་དང་མཇལ། ཕྱག་
ཆེན་ཐོག་བབས་དང་ཐབས་ལམ་གྱི་མན་ངག་མང་དུ་ཞུས། དེ་ནས་གྲུ་བཞི་དགོན་དུ་
བཞུགས། དེ་ནས་སྒམ་པོར་བྱོན། སྒམ་པོ་བས་གནས་ནང་དུ་སྒྲུབ་པ་གྱིས། འགྲོ་
དོན་ཆེན་པོ་འོང་གསུངས་པ་གནང་། དེ་ནས་ཆུ་བོ་རི་དང་གྲུ་བཞིར་བཞུགས། དེར་
སྒམ་པོ་གཤེགས་པའི་གཏམ་གསན་ནས་བྱོན་པས། སློབ་དཔོན་སྒོམ་པ་དང་མཇལ།
ཆོས་རྗེའི་ན་བཟའ་ལ་འཇུས་ནས་གསོལ་བ་བཏབ་ཅིང་ངུས་པས། ཆོས་རྗེ་ནམ་
མཁའ་ལ་དངོས་སུ་བྱོན་པ་དཔོན་སློབ་གསུམ་གྱིས་མཐོང་། དེ་ནས་གྲུ་བཞི་དགོན་དུ་
བྱོན་པའི་ཚེ། ཀཾ་པོ་གནས་ནང་དུ་བྱོན་པར་དགོངས་ཙ་ན་ཀཾ་པོ་རྡོ་རྗེ་དཔལ་བརྩེགས་
ཀྱང་བསུ་བ་ལ་སླེབས། སློབ་དཔོན་སྒོམ་པ་ལྷ་ལུང་དགོན་དུ་བཞུགས་པ་ལ་ཕྱི་ཕྱག་
སྐྱེལ་བར་བྱོན། སྤྱིར་དབུས་གཙང་དུ་ལོ་སུམ་ཅུ་བཞུགས། དགུང་གྲངས་ལྔ་བཅུ་བ་
ལ་ཁམས་ཀཾ་པོ་གནས་ནང་ལ་བྱོན་ནས་གདན་ས་ཆོས་སྡེ་ཆེན་པོ་བཏབ་ནས་བཞུགས་
34



༄༅། །བོད་སོག་ཆོས་འབྱུང་གི་སྨད་ཆ།
，
པས་ཀཾ་ཚང་བ་ཞེས་གྲགས། གདན་ས་དང་བོ་དེ་ལ་སྐུའི་གནས་སུ་གསུངས། དེ་ནས་
འཁྲུངས་ཡུལ་ཏྲེ་ཤོད་དུ་བྱོན་ནས་དགེ་འདུན་སུམ་སྟོང་ཙམ་བསྡུས་ཏེ་གདམས་ངག་
དང་གསུང་ཆོས་མང་དུ་གནང་ཞིང་། ཡུལ་དེར་འཁྲུགས་ལོང་ཡོད་པའང་ཞི་བར་
མཛད། དེ་ནས་ལྷོ་རྒྱུད་ཕྱོགས་སུ་བྱོན་ཏེ་ཀརྨ་ལྷ་སྟེང་གི་དགོན་པ་དགུང་ལོ་བདུན་ཅུ་
དོན་བདུན་པ་རབ་བྱུང་གསུམ་པའི་ཤིང་སྦྲུལ་( ༡༡༨༥ ) ལོར་བཏབ། གདན་ས་
འདི་ལ་ཀརྨ་རི་གླང་ཞེས་ཀྱང་གྲགས་ལ་གསུང་གི་གནས་ཡིན་པས། རི་ངོས་གསུམ་དུ་
ཀ་དང་ར་དང་མ་གསུམ་གྱི་ཡེ་གེ་གསལ་བར་རང་བྱོན་དུ་ཐོན་པས། རྒྱལ་དབང་ཀརྨ་
བ་ཞེས་པའི་མཚན་དུ་གྲགས་པར་གསུངས། རྗེ་དྭགས་པོ་སྒོམ་ཚུལ་བས་ཁྱོད་ཁམས་
སུ་སྐྱིད་སྡུག་ཅི་བྱུང་ཡང་ཡར་ལ་ཤོག་གསུངས་པའི་བཀའ་གནང་སྒྲུབ་པར་དབུས་སུ་
བྱོན། སྒམ་པོར་གསེར་འབུམ་ཚར་བཞི་སོགས་གསེར་གྱི་གླེགས་བམ་བརྒྱ་དང་བཅུ།
གཡུ་ཆེན་བཅུ། མཛོ་རྟ་ལྔ་བཅུ་སོགས་ཕུལ། སྔར་འབུལ་བར་བསྐྱུར་བ་གཡུ་ཆེན་
བདུན་དང་ཇ་མཛོ་བདུན་ཅུ་ཡིན། དབུས་གཙང་གི་དགོན་སྡེ་གཞན་ལ་ཡང་མཆོད་
འབུལ་རྒྱ་ཆེན་མཛད། བླ་མ་ཞང་ལ་འཁྲུགས་པ་མི་མཛད་པར་ཕྱག་མཛུབ་ལ་འཇུས་
ཏེ་ཞུས་པས་དེ་ཕྱིན་ནས་འཁྲུགས་པ་མ་མཛད། དེ་ནས་རབ་བྱུང་གསུམ་པའི་ས་བྱ་
(༡༡༨༩) དགུང་ལོ་བརྒྱད་ཅུ་བ་ལ་མཚུར་ཕུ་དོ་བོ་ལུང་དགོན་པ་བཏབ་པ་ནི་ཐུགས་
ཀྱི་གནས་ཡིན་ལ། དགུང་ལོ་གྱ་བཞི་བཞེས་པའི་ཆུ་གླང་ལ་ངོ་མཚར་བའི་ལྟས་དང་
བཅས་སྐུ་འདས་པའི་ཚུལ་བསྟན།
སློབ་མའི་གཙོ་བོ། བླ་མ་ཞང་དང་གྲུ་གུ་སངས་རྒྱས་རས་ཆེན་པ་བསོད་ནམས་
གྲགས་སོགས་མང་དུ་བྱུང་ལ། སློབ་མ་ཞྭ་དམར་ནམ་མཁའ་འོད་དང་། ཚུལ་ཁྲིམས་
འོད་སོགས་འོད་བཞིར་གྲགས་པ་ཡང་བྱུང་ངོ༌། ། སངས་རྒྱས་རས་ཆེན་གྱིས་ཁམས་
སུ་གྲྭ་བཅོ་བརྒྱད་བཙུགས་ཤིང་། དེའི་སློབ་མ་སྦོམ་བྲག་པ་ཡིན་ལ་དེས་ཁྲ་ཤོད་ཀྱི་སྦོམ་
ག་བ
35



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བྲག་དགོན་བཏབ། སྦོམ་བྲག་པའི་སློབ་མ་ཀརྨ་པཀྴི་སྟེ་རྗེ་དུས་གསུམ་མཁྱེན་པའི་སྐུ་
ཕྲེང་གཉིས་པ་ཡིན་ནོ། ། མཚུར་ཕུའི་གདན་སར། ལྷོ་ལ་ཡག་པ་བྱང་ཆུབ་དངོས་
གྲུབ་དང༌། རང་བྱུང་སངས་རྒྱས་དང་། བྱ་བ་གངས་པ་རིན་འོད་དང་། རྒྱ་མཚོ་བླ་
མ་དང་། རིན་གྲགས་དང་། ཀརྨ་པཀྴི་སོགས་ནས་རིམ་པར་མཚུར་ཕུ་ཀརྨ་བཀའ་
བརྒྱུད་ཀྱི་གདན་རབས་གསེར་རིའི་ཕྲེང་བ་རིམ་པར་བརྒྱུད་དོ། ། ཀརྨའི་ཐུན་མོང་
མ་ཡིན་པའི་གཞུང་། ཕག་མོ་ཞལ་བཞི་མ། རྣམ་བཞི་རྒྱུད་གྲོལ། བསྐྱེད་རྫོགས་རྨི་
ལམ་འབྲེལ་བ་གསུམ་ལྡན། རླུང་སེམས་གནད་ཀྱི་ལྡེ་མིག ལྷ་འདྲེ་སྟོང་གི་སྒྲིབ་ཤིང་
སོགས་ཡིན་པར་གསུངས་སོ། །
རྗེ་དུས་ གསུམ་མཁྱེན་པ་སྐུ་འདས་ནས་བགྲང་བྱ་བཅུ་ གཅིག་ པ་ ཤིང་བྱི་
(༡༢༠༤)ལོར། སྐུ་ཕྲེང་གཉིས་པ་ཀརྨ་པཀྴི་མདོ་སྨད་ལེའི་ཚག་ཏོར་འཁྲུངས།
དབུས་སུ་སྦོམ་བྲག་པ་སོགས་དམ་པ་དུ་མ་ལས་གསན་སྦྱོང་དང་མན་ངག་མང་དུ་
གསན་ཞིང་བསྒོམས་པས་རྟོགས་པ་མངོན་དུ་གྱུར། མཚུར་ཕུར་བཞུགས། གཞུང་
པོ་ཏི་བཅུ་དྲུག་བརྩམས། རྒྱ་ཧོར་ཡུལ་དུ་ཕེབས་ནས་རྫུ་འཕྲུལ་ཁྱད་པར་བ་མི་ཀུན་གྱི་
མཐུན་སྣང་དུ་ཐེངས་གསུམ་བསྟན་ཅིང་། མི་ཉག་གྷའི་ཡུལ་དུ་ལྷ་ཁང་དང་ཆོས་སྡེ་
བཙུགས། ཧོར་རྒྱལ་བོའི་ཏི་ཤྲིར་བཀུར་དུས་ཀརྨ་པཀྴི་ཞེས་མཚན་གསོལ། མཚན་
དངོས་ནི་ཆོས་ཀྱི་བླ་མ་ཞེས་པ་ཡིན་ནོ། ། ཞྭ་ནག་གསེར་མདོང་ཅན་ཕུལ་བས་ཀརྨ་
ཞྭ་ནག་ཅན་དུ་གྲགས། ཁོང་དབུས་སུ་བྱོན་ནས་འདའ་ཁར་ཁོང་གི་ཞལ་སློབ་འབྲུག་
པ་གྲུབ་ཐོབ་ཨུ་རྒྱན་པ་ལ། ལ་སྟོད་ཕྱོགས་ནས་ངའི་རྒྱུད་འཛིན་སྤྲུལ་སྐུ་འབྱུང་རྒྱུ་དང་
བདག་བྱེད་རྒྱུའི་ལུང་བསྟན་གནང་ནས་དེའི་བར་ལ་གདན་ས་བསྐྱངས་ཏེ་རྒྱལ་ཚབ་
མཛོད་གསུངས་ནས་འདས། ལ་སྟོད་ཕྱོགས་ནས་ཕེབས་པའི་ཁྱེའུ་མཚན་བཟང་ཞིག་
གིས་རང་ཀརྨ་བ་ཡིན་པའི་ངོས་འཛིན་གསལ་བཤད་དང་། ཡིད་ཆེས་པའི་གཏན་



པ་མ
༄༅ ། །བོད་སོག་ཆོས་འབྱུང་གི་སྨད་ཆ།
ཚིགས་མང་བོ་བྱུང་བ་ལ་བརྟེན་ནས་ཀརྨ་པཀྵིའི་རྣམ་སྤྲུལ་དུ་ངོས་བཟུང་སྟེ། སྐུ་ཕྲེང་
གསུམ་པ་གདན་སར་བཀོད་པའི་མཚན་རང་བྱུང་རྡོ་རྗེར་གསོལ། འདི་ནི་བོད་ཡུལ་
དུ་སྤྲུལ་བའི་སྐུ་བྱུང་བའི་ཐོག་མ་ཡིན། ཁོང་བསྟན་བཅོས་རྩོམ་པ་ལ་ཤིན་ཏུ་མཁས་
པས་གསུང་རྩོམ་མང་། ནང་བརྟག་རྒྱུད་གསུམ་རྩལ་དུ་བཏོན་ནས་འཆད་པའི་སྲོལ་
བཏོད།
སྐུ་ཕྲེང་བཞི་བ་རོལ་བའི་རྡོ་རྗེ་ནི་སྔོད་ཨ་ལ་རོང་དུ་འཁྲུངས། ལྔ་བ་དེ་བཞིན་
གཤེགས་པ་ཉང་བོ་འོད་གསལ་གྱི་ཡུལ་དུ་འཁྲུངས། དྲུག་པ་མཐོང་བ་དོན་ལྡན་ནི་
ངོམ་གྱི་ས་ཆ་ཀརྨ་དགོན་དང་ཉེ་བར་འཁྲུངས། བདུན་པ་ཆོས་གྲགས་རྒྱ་མཚོ་ནི་སྔོད་
ཀྱི་མདོར་འཁྲུངས། བརྒྱད་པ་མི་བསྐྱོད་རྡོ་རྗེ་ནི་ངམ་གྱི་ཡུལ་དུ་འཁྲུངས། དགུ་བ་
དབང་ཕྱུག་རྡོ་རྗེ་ནི་ཁམས་ཡུལ་ཏྲེ་སྨད་ཁབ་གླང་རིའི་ཞོལ་དུ་འཁྲུངས། བཅུ་བ་ཆོས་
དབྱིངས་རྡོ་རྗེ་ནི་མགོ་ལོག་རྨ་སྟོད་མགུ་མདར་འཁྲུངས། བཅུ་གཅིག་པ་ཡེ་ཤེས་རྡོ་རྗེ་
མགོ་ལོག་ནས་འཁྲུངས། བཅུ་གཉིས་པ་བྱང་ཆུབ་རྡོ་རྗེ་ནི་སྡེ་དགེའི་མངའ་ཁུལ་
དཔོན་སྟོད་དཀྱིལ་ལེ་ཞེས་པར་འཁྲུངས། བཅུ་གསུམ་པ་བདུད་འདུལ་རྡོ་རྗེ་ནི། ལྷོ་
གནས་དགེ་རི་དང་ཉེ་བར་འཁྲུངས། བཅུ་བཞི་བ་ཐེག་མཆོག་རྡོ་རྗེ་ནི་རི་བོ་ཆེའི་
མངའ་ཁུལ་འོག་མིན་ཀརྨའི་དགོན་དང་ཉེ་བར་འཁྲུངས། བཅོ་ལྔ་བ་མཁའ་ཁྱབ་རྡོ་རྗེ་
གཡས་རུ་གཙང་མྱང་སྟོད་ཤེལ་དཀར་རྒྱལ་རྩེར་འཁྲུངས། བཅུ་དྲུག་པ་རང་བྱུང་རིག་
པའི་རྡོ་རྗེ་སྡེ་དགེ་འདན་ཁོག་རི་བོ་ལྷུན་ཆགས་ སེངྒེ་གནམ་རྫོང་རྩར་འཁྲུངས་པ་
བཅས་ཞིབ་པར་སོ་སོའི་རྣམ་ཐར་ལས་ཤེས་དགོས་སོ། །
རྗེ་དུས་གསུམ་མཁྱེན་པའི་སློབ་མ་ཞྭ་དམར་ནམ་མཁའ་རྗེ་དང་། དེའི་སྐྱེ་བ་
བཀྲ་ཤིས་གྲགས་པ་ཀརྨ་པཀྵིའི་སློབ་མར་གྱུར། དེའི་སྐྱེ་བ་རྟོགས་ལྡན་གྲགས་པ་སེངྒེ་
རྗེ་རང་བྱུང་བའི་སློབ་མར་གྱུར་པ་ཡིན་ལ། རྟོགས་ལྡན་གྲགས་པ་སེངྒེ། དེ་ནས་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མཁའ་སྤྱོད་དབང་བོ། ཆོས་དཔལ་ཡེ་ཤེས། ཆོས་གྲགས་ཡེ་ཤེས། དཀོན་མཆོག་
ཡན་ལག གར་དབང་ཆོས་ཀྱི་དབང་ཕྱུག་སོགས་སྐྱེ་བའི་ཕྲེང་བ་རིམ་པར་བརྒྱུད་པའི་
ཞྭ་དམར་སྐུ་ཕྲེང་བཅུ་དང་། ཕྱག་ན་རྡོ་རྗེ་རྒྱལ་ཚབ་དཔལ་འབྱོར་དོན་གྲུབ་ནས་ནོར་
བུ་བཟང་བོ་སྔ་མ་ཡན་ཆད་ཀོ་ཤྲཱི་སྐུ་ཕྲེང་ལྔ། རྒྱལ་བ་བྱམས་པ་ཀྭན་ཏིང་ཏཱའི་སི་ཏུ་
ཆོས་ཀྱི་སྤྱན་ལྡན་དྲུག་དང་། པདྨའི་སྤྱན་ལྡན་དྲུག གཏེར་ཆེན་རཏྣ་གླིང་བའི་རྣམ་
སྤྲུལ་དཔའ་བོ་ཆོས་དབང་ལྷུན་གྲུབ་དང་། དཔའ་བོ་གཙུག་ལག་ཕྲེང་བ། གཙུག་
ལག་རྒྱ་མཚོ། འཕྲིན་ལས་རྒྱ་མཚོ། གཙུག་ལག་དོན་གྲུབ། གཙུག་ལག་དགའ་བའི་
དབང་བོ། གཙུག་ལག་ཆོས་རྒྱལ་སོགས་དཔའ་བོ་རིམ་བྱོན་དང་། ཏྲེ་བོ་རིན་པོ་ཆེ་
ན་རིམ་སྟེ་ཡབ་སྲས་རྣམ་པ་ལྔ་ནི་ཨོ་རྒྱན་ཆེན་པོའི་གཏེར་ལུང་དུ་མ་ནས་ལུང་གིས་
ཟིན་པས་མཐོང་ཐོས་དྲན་རེག་གིས་འགྲོ་བ་མང་བོ་སྨིན་གྲོལ་གྱི་ལམ་ལ་བཀོད་པའི་
རྣམ་ཐར་བསམ་གྱིས་མི་ཁྱབ་པ་མངའ་བ་ཡིན་ནོ། །
དེ་ཡང་ཀརྨ་དེ་བཞིན་གཤེགས་པའི་དངོས་སློབ་མཁའ་འགྲོ་སྙིང་ཏིག་གི་གྲུབ་
པ་ཐོབ་པ་རྨ་སེ་བློ་གྲོས་རིན་ཆེན་ལ་བདེ་མཆོག་མཁའ་འགྲོ་སྙན་བརྒྱུད་ནོར་བུ་སྐོར་
གསུམ་གྱི་བཀའ་བབས་ཞིང་། སངས་རྒྱས་ཞིག་ཆེན་གྱི་ཡེ་ཤེས་ཀྱི་སྐུས་རྗེས་སུ་བཟུང་
ནས་ཚོགས་གར་ཆེན་པོའི་སྲོལ་བཏོད་པ་དང་། ཟུར་མང་གི་གདན་ས་བཏབ་པས།
ཟུར་མང་བཀའ་བརྒྱུད་དུ་གྲགས་པ་དང་། །
ཀརྨ་དབང་ཕྱུག་རྡོ་རྗེའི་ཐུགས་སྲས་ཞྭ་དམར་དྲུག་པ། ཀརྨ་ཆོས་ཀྱི་དབང་
ཕྱུག་གི་དངོས་སློབ་ཀརྨ་ཆགས་མེད་དུ་གྲགས་པ་དེ་ཉིད་གསར་རྙིང་གི་རབ་འབྱམས་
དཀྱིལ་འཁོར་རྒྱ་མཚོའི་བསྙེན་སྒྲུབ་མཐར་ཕྱིན་ཅིང་། རིམ་གཉིས་ཀྱི་ཉམས་ལེན་ལ་
བརྟན་པ་ཐོབ་པ། གཏེར་ཆེན་མང་བོས་ཆོས་བདག་ཏུ་མངའ་གསོལ་བ་དེའི་ཆོས་
བརྒྱུད་ལ་གདན་སའི་མཚན་ལས་དྲངས་ཏེ་གནས་མདོ་བཀའ་བརྒྱུད་དུ་གྲགས་པ་ཡིན་
38



༄༅ ། །བོད་སོག་ཆོས་འབྱུང་གི་སྨད་ཆ།
ལ། དེ་གཉིས་ནི་ཀཾ་ཚང་གི་ཡན་ལག་བཀའ་རྙིང་ཆུ་བོ་གཅིག་འདྲེས་ཀྱི་བརྒྱུད་ཚུལ་
ཡིན་པར་གསུངས་སོ། །
ཀརྨའི་གདན་ས་སྐུ་གསུང་ཐུགས་གསུམ་གྱི་གནས་ལས་གཞན་ཤར་ཕྱོགས་
སྤུངས་རི་དང་། ཧྲི་ཀཾ་ཁྱིམ་ཡོན་ཏན་གྱི་གནས་དང་། འཕར་ར་དང་གྲོ་མ་གྲུ་བཞི་
འཕྲིན་ལས་ཀྱི་གནས་ཏེ། དེ་ལས་གྱེས་པའི་སོ་སོའི་དགོན་གནས་ཀྱི་མཚན་དང་རྣམ་
ཐར་ལོ་རྒྱུས་ཕྱོགས་སུ་བསྡུ་བ་ནི་གལ་ཆེ་བར་མངོན་ནོ། །
ཀུན་མཁྱེན་ཆོས་ཀྱི་འབྱུང་གནས་སྐུ་ཕྲེང་རིམ་པར་བྱུང་བ་ནི། སྐུ་མཆོག་ཆོས་
ཀྱི་རྒྱལ་མཚན་གདན་ས་བར་མར་བསྐོས་པས། ཏཱ་མིང་གིས་སི་ཏུའི་ཤེལ་ཐམ་བསྩལ།
དེ་ནས་སི་ཏུ་བཀྲ་ཤིས་རྣམ་རྒྱལ་དང་། བཀྲ་ཤིས་དཔལ་འབྱོར་རྣམས་གདན་ས་བར་
བའི་དཔོན་རྒྱུད་དུ་འཁྲུངས། མི་འཁྲུགས་ཆོས་ཀྱི་གོ་ཆ་ཟུར་མང་ཙམདར་འཁྲུངས།
ཤར་ཕྱོགས་སྤུངས་རིར་བཞུགས། དེའི་ཕྱི་མར་སི་ཏུ་ནོར་བུ་བསམ་འཕེལ། དེའི་
སྤྲུལ་སྐུ་སི་ཏུ་ཆོས་ཀྱི་རྒྱལ་མཚན་དགེ་ལེགས་བཟང་བོ། དེའི་སྤྲུལ་སྐུ་མི་ཕམ་འཕྲིན་
ལས་རབ་བརྟན་སྡེ་དགེའི་རྨེ་ཤོད་དུ་འཁྲུངས། དེའི་སྤྲུལ་སྐུ་ཀུན་མཁྱེན་ཆོས་ཀྱི་
འབྱུང་གནས་སྡེ་དགེའི་མངའ་ཁུལ་ཨ་ཏ་རོང་ཨ་ལོ་དིང་རིང་སྒང་དུ་རབ་བྱུང་བཅུ་
གཉིས་པའི་ས་ཡོས་( ༡༦༩༩ ) ལ་སྐུ་འཁྲུངས། རྒྱ་གར་ནག་བོད་ལྗོངས་སོགས་ཀྱི་
མཁས་པ་མང་བོ་བསྟེན། ཞྭ་དམར་བརྒྱུད་པ་དཔལ་ཆེན་ཆོས་ཀྱི་དོན་གྲུབ་ལས་སྡོམ་
གསུམ་གྱི་བཀའ་དྲིན་མནོས། གདན་ས་བར་མར་ཕེབས་འོས་ཀྱང་སྡེ་དགེའི་ལུང་
གིས་བསྐུལ་ཏེ་དགུང་ལོ་ཉེར་དགུ་བ་མེ་ལུག་( ༡༧༢༧)ལོར་དཔལ་སྤུངས་ཐུབ་
བསྟན་ཆོས་འཁོར་གླིང་བཏབ། གསུང་འབུམ་པོད་ཆེན་བཅོ་ལྔ་བཞུགས། ཐུགས་
སྲས་རྗེ་བཅུ་གསུམ་པ་དང་། ཞྭ་དམར་དགུ་བ། འབྲུག་ཡོངས་འཛིན། ཁམས་སྤྲུལ་
ཆོས་ཀྱི་ཉི་མ་སོགས་དང༌། སྐུའི་གཅུང་ས་ཙ་སྐུ་སྐྱེ་ཀརྨ་ངེས་ལེགས་བསྟན་འཛིན།
39



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བེ་ལོ་ཚེ་དབང་ཀུན་ཁྱབ། སྐུ་སྐྱེ་ཀརྨ་བསམ་འཕེལ། གཡུ་ཐོག་རྣམ་སྤྲུལ་ཀརྨ་བསམ་
གཏན་སོགས་བཞུགས། དེའི་སྐུ་སྐྱེ་པདྨ་དབང་ཆེན་ནམ་པདྨ་ཉིན་བྱེད་དབང་བོ་
སོགས། སྐུ་རྒྱུད་རིམ་པར་བྱོན་པ་རྣམས་བཞུགས་ནས་བཀའ་བཞི་བརྒྱུད་པའི་རིང་
ལུགས་ཀྱིས་རྒྱ་གར་ནག་བལ་དྭགས་འབྲུག་པ་སོགས་སུ་འཕྲིན་ལས་ཀྱིས་ཁྱབ་པོ། །
གཉིས་པ་ཕག་གྲུ་བཀའ་བརྒྱུད་ནི། དཔལ་མཉམ་མེད་དྭགས་པོ་ལྷ་རྗེའི་རྒྱུད་
འཛིན་བཞིའི་ཡ་གྱལ་འགྲོ་མགོན་ཕག་མོ་གྲུ་བ་ནི། མདོ་ཁམས་སྡེ་དགེ་འབྲི་ཆུའི་རྒྱུད་
རྨེ་ཤོད་ཀྱི་སྟག་ངོས་སབ་ཁང་བྱ་བར། ཡབ་དབས་ཝེན་ཨན་དར་བྱ་བ་དང༌། ཡུམ་
རེ་དབྱེ་བཟའ་བཙུན་ནེ་བྱ་བའི་སྲས་སུ་རབ་བྱུང་གཉིས་པའི་ལྕགས་སྟག་( ༡༡ ༡༠)
ལ་སྐུ་འཁྲུངས། ལོ་བདུན་ལོན་ཚེ་གནས་པ་རང་འཁྲུངས་སུ་འོང་བ་ཞིག་ཡོད་ལ་སྐུའི་
སྐྱེ་བ་སྔ་མ་དྲན་པ་བྱུང་། ལོ་དགུ་བར། མཁན་པོ་ལྷིང་ངེ་ཚུལ་ཁྲིམས་འབར་དང༌།
ལས་སློབ་ལྷིང་ངེ་འོད་ཟེར་རྒྱ་མཚོ་ལས་རབ་ཏུ་བྱུང་། མཚན་རྡོ་རྗེ་རྒྱལ་བོར་བཏགས།
ཡི་གེ་དང་ལྷ་བྲིས་མ་བསླབས་པར་མཁྱེན། མཁན་པོའི་དངུལ་འབུམ་ཡིག་བྲིས་
མཛད། ཁམས་སུ་བཞུགས་རིང་སློབ་དཔོན་བཅུ་དྲུག་བསྟེན། གཞན་ལ་སྤྱོད་འཇུག་
གི་བཤད་པ་འགའ་རེ་མཛད་པས་མཁན་སློབ་གཉིས་ཐུགས་དགྱེས། དངོས་པོ་གཡུ་
ཆུང་འགའ་རེ་ལས་མེད་པས། དགུང་ལོ་བཅུ་དགུ་བ་ལ། མཁན་སློབ་གཉིས་ཀྱིས་
དབས་ཆེན་པོ་ལ་བསྡོངས་སུ་བཅུག་ནས་དབུས་ལ་བརྫངས། ཐོག་མར་སྟོད་ལུང་རྒྱ་
དམར་བའི་མདུན་དུ་དབུ་ཚད་གསན། དགེ་བཤེས་གཡོར། ཡང་གང་བ། དོན་
སྟེང་བ། བྱ་ཡུལ་བ་སོགས་ལས་བཀའ་གདམས་གསན། དགུང་ལོ་ཉེར་ལྔ་བ་ལ་ཟུལ་
ཕུར་བྱ་འདུལ་འཛིན་པས་མཁན་པོ་དང༌། རྒྱ་དམར་གྱིས་ལས་སློབ། ཨར་གྱིས་
གསང་སྟོན་མཛད་ནས་དགེ་འདུན་གྲངས་ཚང་བའི་དབུས་སུ་བསྙེན་པར་རྫོགས་ནས་
ཚུལ་ཁྲིམས་མིག་འབྲས་ལྟར་བསྲུངས། མཁན་སློབ་གཉིས་ལས་འདུལ་བ། གསང་
40



༄༅། །བོད་སོག་ཆོས་འབྱུང་གི་སྨད་ཆ།
སྟོན་ལས་ཕར་ཕྱིན་གསན། མཚན་ཉིད་ཀྱི་གྲྭ་སར་བཞུགས་ཚེ་ཡང་ཐུན་བཞིའི་རྣལ་
འབྱོར་མ་ཆག་ཅིང་སྤྱོད་ལམ་དག་པས་བཙུན་པའི་དཔེར་བྱེད། དམར་ཆོས་ཀྱི་རྒྱལ་
མཚན་ལས་བདེ་མཆོག་གི་རྒྱུད་མན་ངག་མཐའ་དག་གསན། འཇང་བྲག་སྟག་པ་
དང༌། རྔོག་མུ་ནེ་ལས་མངོན་པ་དང་འཕགས་སྐོར་ཞུས། བུར་སྒོམ་ལ་རས་ཆུང་བའི་
གདམས་སྐོར་ཞུས། དཔལ་ཆེན་རྒ་ལོ་ལ་ཆོས་དྲུག་གསན། ས་ཆེན་ཀུན་སྙིང་ལ་ལམ་
འབྲས་གསན། འཇིམ་ལོ་ཙཱ་བ་ལས་ཐིམ་པ་རྣམ་གསུམ་གསན། བྱང་སེམས་ཟླ་བ་
རྒྱལ་མཚན་ལས་ཐུགས་རྗེ་ཆེན་པོ་དང་སེམས་བསྐྱེད་ཀྱི་ལག་ལེན་ཞུས་པ་སོགས་བླ་མ་
མང་དུ་བསྟེན་ནས་གཞུང་མན་ངག་ཀུན་ལ་མཁས་པའི་གྲགས་པ་ཁྱབ། དགུང་ལོ་
བཞི་བཅུ་རྩ་གཅིག་པ་ལ། དགེ་བཤེས་ཞང་སུམ་ཐོག་པ་དང་མཉམ་དུ་རྗེ་སྒམ་པོ་བའི་
མདུན་དུ་སོང་། ཆོས་ཀྱི་དྲི་བ་དྲིས་ལན་མང་དུ་གནང་ནས་དགྱེས་བཞིན་རྗེས་སུ་
བཟུང་བས་ལོ་གསུམ་བསྟེན། ལྷན་ཅིག་སྐྱེས་སྦྱོར་གྱི་ཁྲིད་གནང་བ་ནས་གདམས་
ངག་མང་དུ་གསན་པས་ཕྱག་རྒྱ་ཆེན་པོའི་རྟོགས་པ་མངོན་དུ་གྱུར། སྔར་གྱི་རྟོགས་པ་
ཐམས་ཅད་ཕྱི་ཤུན་ལྟར་གྱུར་ཏོ་ཞེས་གྲགས་སོ། ། དེ་ནས་རྗེ་སྒམ་པོ་བ་མ་འདས་
པའི་སྔོན་དུ། ཁྱོད་ཀྱི་གདུལ་བྱ་ངམ་ཤོད་རི་ནག་གི་དྲུང་དུ་ཡོད་ཅེས་ལུང་བསྟན་
མཛད། དེ་ནས་རྗེ་སྒམ་པོ་བ་སྐུ་གཤེགས་ནས་དེར་སྡོད་མི་འདོད་པར་གྱུར་ཏེ་ཕྱིར་
འོན་དུ་ཕེབས་ནས་མཚལ་སྒང་དུ་བཞུགས། ལོ་ལྔ་ཙམ་དུ་སློབ་མ་བསྐྱངས། དགུང་
ལོ་ཞེ་དགུ་བ་ལ་བླ་མའི་ལུང་བསྟན་ལྟར་ཕག་མོ་གྲུའི་ཕུའི་ནགས་སུ་བྱོན་པར་དགོངས་
ནས་ཕེབས་ལམ་ཚ་རོང་བཙད་པོ་ལ་སྤྱན་རིས་ཀྱིས་བཙའ་བར་ཞུས་ནས། རིན་ཆེན་
སྤུངས་པའི་མཐའ་རྩར་རེ་ཞིག་བཞུགས་པས་རིན་པོ་ཆེ་མཐའ་རྩ་བར་ཡང་གྲགས།
དེ་ནས་ཕག་གྲུའི་དགོན་པ་གདན་ས་ཐེལ་རབ་བྱུང་གསུམ་པའི་ས་སྟག་( ༡ ༡༥༨ )
ལོར་བཏབ། དེར་ལོ་བདུན་པ་ན་སྟག་ལུང་ཐང་བ་མཇལ་བར་ཕེབས་ནས་སློབ་མར་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གྱུར་ཏེ་ཉེ་གནས་མཛད། ཆོས་ཉན་པ་མང་དུ་འདུས། མར་ངོ་མཚམས་དང་། ཡར་
ངོ་ཕྱི་དྲོ་ཁྲིད་དང་ཚོགས་ཆོས་གསུངས། དགེ་འདུན་རྣམས་ཀྱང་ཤིན་ཏུ་དད་གུས་
བྱུང་ནས་གཟིམ་སྐྱིལ་ནས་ཆོས་ཁྲིའི་བར་གྱི་ལམ་ཐམས་ཅད་ཞྭ་གོས་དར་ཁ་སོགས་
འདིང་བས་གང་འགྲོ། གདན་ས་དེར་ས་སྟག་ནས་ལྕགས་སྟག་བར་ལོ་ངོ་བཅུ་གསུམ་
ལ་བཞུགས་རིང་གྲྭ་བ་བརྒྱད་བརྒྱ་བྱུང་བར་གྲགས་ལ། ཆོས་བསྟན་ཙམ་དང་བྱིན་
རླབས་གནང་ཙམ་གྱིས་རྟོགས་པ་སྐྱེས་ཤིང་གྲོལ་བ་མང་དུ་བྱུང་ནས། དཔལ་ཕག་མོ་
གྲུ་བའི་བཀའ་བརྒྱུད་མདོ་དབུས་གཙང་གསུམ་དུ་ཁྱབ་པར་གྱུར་བ་ཡིན་པས་རྒྱས་པར་
རྣམ་ཐར་སོ་སོ་དང་སྐྱེས་རབས་ཆེན་མོར་གསལ། ལྕགས་ཕོ་སྟག་གི་ལོའི་ཟླ་བ་བདུན་
པའི་ཚེས་ཉེར་ལྔའི་སྔ་དྲོར་ངོ་མཚར་བའི་རྟགས་དང་བཅས་མྱ་ངན་ལས་འདས་པའི་
ཚུལ་བསྟན་ཏོ། །
སློབ་མ་ཁྱད་པར་དུ་འཕགས་པའི་བུ་ཆེན་ཉེར་བཞི་བྱུང་བ་ནི། མོས་གུས་
མཐར་ཕྱིན་སྟག་ལུང་ཐང་བ་བཀྲ་ཤིས་དཔལ། རྟོགས་པ་མཐར་ཕྱིན་སྣ་ཕུ་བ་གླིང་
རས་པདྨ་རྡོ་རྗེ། ཤེས་རབ་མཐར་ཕྱིན་སྤར་ཕུ་བ་བློ་གྲོས་སེངྒེ། ནུས་པ་མཐར་ཕྱིན་
མཆན་བུ་རྒྱ་རས་ཏེ་མཐར་ཕྱིན་གྱི་བུ་བཞི། ཟ་ར་བ་སྐལ་ལྡན་ཡེ་ཤེས་སེངྒེ་སོགས་
གདམས་པའི་བུ་བཞི། འབྲི་གུང་འཇིག་རྟེན་མགོན་པོ་སོགས་རོ་གཅིག་རྟོགས་པ་
ཕྱེད་དང་བཞི། ཤེལ་དགོན་དཀར་བ་སོགས་ཐུགས་ཀྱི་སྲས་བཞི། རིན་པོ་ཆེ་ཤུགས་
ཚང་བ་སོགས་ཡི་གེ་མའི་བུ་བཞི། བླ་མ་སྨར་བ་སོགས་ཉེ་བའི་སྲས་བཞི་སྟེ་ཉེར་བཞི་
དང་། བླ་མ་ཞང་སོགས་གདུགས་ཐོགས་ལྔ་བརྒྱ་བྱུང་ངོ༌། ། སློབ་མའི་ཚོགས་དེ་
དག་རེ་རེ་ནས་གདན་ས་བཙུགས་པ་དང་སློབ་མ་བསྐྱངས་པ་སོགས་རྒྱལ་བསྟན་རིན་
པོ་ཆེ་ཕྱོགས་མཐར་ཁྱབ་པའི་འཕྲིན་ལས་མཛད་དོ། །
འགྲོ་མགོན་སྐུ་གཤེགས་པའི་རྗེས་སུ་ལོ་བདུན་གྱི་འཕྲོར་འབྲི་གུང་འཇིག་རྟེན་
42



༄༅། །བོད་སོག་ཆོས་འབྱུང་གི་སྨད་ཆ།
མགོན་པོས་ལོ་གསུམ་དུ་གདན་ས་བསྐྱངས། དེ་ནས་འབྲི་གུང་དུ་འབྱོན་པའི་དགོས་
དབང་ལ་བརྟེན་ནས་བྱོན་པས། ས་ཕག་གི་སྨད་ནས་མེ་ཡོས་བར་གདན་ས་བ་མེད།
སྟག་ལུང་ཆོས་རྗེས་གཙུག་ལག་ཁང་བཞེངས་པ་སོགས་ཕན་ཐོགས་མང་དུ་མཛད།
འབྲི་གུང་འཇིག་རྟེན་མགོན་པོའི་གཟིམ་གཡོག་པ་རླངས་ཀྱི་གདུང་རྒྱུད་སྤྱན་སྔ་གྲགས་
པ་འབྱུང་གནས་ཡིན། འབྲི་གུང་ཆོས་རྗེའམ་འཇིག་རྟེན་མགོན་པོ་དགུང་ལོ་རེ་དྲུག་
བཞེས་པ་ས་ཕོ་འབྲུག་ལོར། རྗེ་སྤྱན་སྔ་བ་ལོ་སོ་བཞི་བཞེས་པ་དེ་ཁྲི་མཐོན་པོར་
བཞུགས་སུ་བཅུག ཆོས་རྗེ་ཉིད་ནས་ཕྱག་ཐང་རྐྱང་མཛད་ནས། ད་སྔ་ཡན་ཁྱེད་
ངའི་སློབ་མ་ཡིན། དེ་རིང་ནས་ཁྱེད་ངའི་བླ་མ་ཡིན་གསུངས་ཏེ། ཕག་མོ་གྲུར་
བརྫངས་ནས་གདན་ས་བསྐྱངས། དགེ་འདུན་རྣམས་ཀྱི་སྒྲིག་ལམ་དང་འཆད་ཉན་
ཉམས་ཞན་དུ་སོང་བ་སླར་གསོས་ཤིང་། ཚུལ་མཐུན་སྒོམ་པ་ཁོ་ན་ལ་སྦྱར། ཐམས་
ཅད་ཀྱིས་སྤྱན་སྔ་རིན་པོ་ཆེ་གཙུག་ཏུ་བཀུར་བ་བྱུང་ངོ༌། ། དེའི་རྗེས་སུ་རྒྱལ་བ་རིན་
པོ་ཆེ་ཐོག་བསྡུགས་པ། བཅུ་གཉིས་པ་རིན་ཆེན་རྡོ་རྗེ། རིན་ཆེན་གྲགས་པ་ཡེ་ཤེས།
གཉིས་མཆོད་པ་གྲགས་པ་རིན་ཆེན། ཚེས་བཞི་རྙིང་མ་གྲགས་པ་རྒྱལ་མཚན། བཅུ་
གཉིས་གསར་མ་གྲགས་པ་ཤེས་རབ་བཞུགས། འདིའི་གཅུང་ཏའི་སི་ཏུ་བྱང་ཆུབ་
རྒྱལ་མཚན་ཡིན་པས་དབུས་གཙང་གི་རྗེ་བོར་གྱུར་ཅིང་། གངས་ཅན་ཡོངས་ལ་
མཚན་སྙན་གྲགས་པ་བྱུང༌། བཅུ་གཉིས་གསར་མ་བའི་རྗེས་སུ་ཚེས་བཞི་གསར་མ་
བ། ཆོས་རྗེ་བསོད་གྲགས་པ། སྤྱན་སྔ་དཔལ་ལྡན་བཟང་བོ། སྤྱན་སྔ་བསོད་ནམས་
བཟང་བོ། ཆོས་རྗེ་བསོད་ནམས་རྒྱལ་མཚན་དཔལ་བཟང་བོ་སོགས་གདན་ས་སྐྱོང་
བ་མང་དུ་བྱོན་ནོ། །
གསུམ་པ། འབའ་རམ་བཀའ་བརྒྱུད་ནི་མཉམ་མེད་དྭགས་པོ་ལྷ་རྗེའི་སློབ་མ་
འབའ་རམ་པ་དར་མ་དབང་ཕྱུག་ལས་བརྒྱུད་པ་ཡིན་ལ། གྲུབ་པའི་དབང་ཕྱུག་ཆེན་
43



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པོ་དེ་ཉིད་ནི་བྲན་ཀ་དཔལ་ཡོན་གྱི་མི་རབས་བཅུ་གཅིག་པ། འཕན་ཡུལ་ཀ་བའི་
རིགས་ཡབ་སྟོན་པ་འབྱུང་གནས་བློ་གྲོས་དང༌། ཡུམ་ཇོ་མོ་ལོ་ཆུང་མ་གཉིས་ཀྱི་སྲས་
སུ་རབ་བྱུང་གཉིས་པའི་མེ་ལུག་(༡༡༢༧)ལོར་སྐུ་བལྟམས། ལོ་བརྒྱད་པར་མཁན་
པོ་ཀ་བ་དར་མ་སེངྒེ་དང་སློབ་དཔོན་དབང་ཕྱུག་གཞོན་ནུ་གཉིས་ལ་རབ་ཏུ་བྱུང༌།
མཚན་དར་མ་དབང་ཕྱུག་ཏུ་གསོལ། དགེ་བཤེས་པོ་ཏོ་བ་དང་། བྱ་ཡུལ་བའི་བུ་ཆེན་
གྲུ་འབུ་ལུང་བ་ལས་བཀའ་གདམས་ཀྱི་ཆོས་སྐོར་གསན། དགུང་ལོ་ཉེར་གཅིག་པ་
རབ་བྱུང་གསུམ་པའི་མེ་ཡོས་ལ་སངས་རྒྱས་སྒོམ་པ་དང་འགྲོགས་ནས་རྗེ་དྭགས་པོ་
རིན་པོ་ཆེ་དང་མཇལ། ཚེས་བཅུའི་མཆོད་པ་གཅིག་གི་སར་རྡོ་རྗེ་འཆང་དངོས་སུ་
མཐོང་། སྤྱན་སྔར་ གསོལ་ འབུམ་ དང་ གཟིམ་ གཡོག་ སྐྱོ་ དུབ་མེད་པར་བསྒྲུབས།
བཀའ་བརྒྱུད་ཀྱི་ཆོས་རྣམས་བུམ་པ་གང་བྱོའི་ཚུལ་དུ་གནང་ནས་ནང་དུ་རྟོགས་པའི་
ཡོན་ཏན་དུ་མ་འཁྲུངས། རྗེ་བཙུན་མི་ལ་སོགས་གཟིགས་སྣང་ཁྱད་པར་ཅན་མང་དུ་
བྱུང་། བླ་མའི་ཞལ་ནས། འབའ་རམ་ནི་ལྷོ་བྲག་མར་བ་སོགས་ཀྱིས་བྱིན་གྱིས་
བརླབས་པའི་ གནས་ ཡིན་ པས་ དེར་ སོང་ ལ་ སྒྲུབ་ པ་ གྱིས་ཞེས་ལུང་བསྟན་ནས།
གསེར་སྐུ་དང་གསོལ་ཞལ། སྡེར། གསེར་བྲིས་ཀྱི་ཕྱག་དཔེ་སོགས་གནང་། སྐུ་
འཇིག་རྟེན་དུ་བཞུགས་རིང་གཞན་དུ་འགྲོ་བ་མི་ཕོད་པར་ནན་གྱིས་ཞུས་པས། འོ་ན་
ཞག་སུམ་ཅུ་རྩ་གསུམ་བར་མཉམ་དུ་འདུག དེ་ནས་འབའ་རམ་མ་སྤངས་གསུངས།
མྱ་ངན་ལས་མི་འདའ་བར་གསོལ་བ་བཏབ་ནས་མཎྜལ་ཕུལ་བ་མཛད་མོད། ཞག་
སུམ་ཅུ་རྩ་གསུམ་ནས་རྗེ་དྭགས་པོ་རིན་པོ་ཆེ་གཞན་དོན་དུ་དགོངས། དེ་ནས་བྱུང་
འབའ་རམ་རྫ་དེའུ་རིན་ཆེན་སྤུངས་པ་ལ་དགུང་ལོ་ཉེར་བརྒྱུད་ཤིང་ཕོ་ཁྱིའི་ལོར་ཕྱག་
ཕེབས་ནས་ལོ་བདུན་དུ་སྒྲུབ་པ་རྩེ་གཅིག་མཛད་པས་ཏིང་ངེ་འཛིན་གྱིས་དངོས་སུ་
འཚོ་བ་བྱུང་། དེ་དུས་བཀའ་བརྒྱུད་ཀྱི་བླ་མའི་གསོལ་འདེབས་སོགས་མགུར་ཆེན་ཉི་
44



༄༅། །བོད་སོག་ཆོས་འབྱུང་གི་སྨད་ཆ།
ཤུ་རྩ་དགུ་སོགས་གསུངས། འཇིག་རྟེན་པའི་ལྷ་འདྲེ་ཆོས་ལ་བཀོད། ཁམས་ནས་ཞུ་
སྣ་མཛད་པ་ལ་བརྟེན་ནས་ཁམས་སུ་བྱོན། དཔོན་ཆེན་ཡེ་ཤེས་གསལ་གྱིས་ཞབས་
ཏོག་མཛད་ནས། སྐྱོ་དུ་བྲག་དཀར་ལ་ལོ་གསུམ་དུ་བཞུགས། སྟག་སྒོམ་ལ་སོགས་
དགེ་བཤེས་མང་དུ་འདུས་ཏེ་གདན་ས་ཆགས། ད་ལྟའང་དུང་དཀར་སྐུ་ཕྲེང་རིམ་
པར་བྱོན་པའི་སྐྱོ་བྲག་དགོན་དུ་གྲགས་པ་དེ་ཡིན། ཁམས་སུ་ལན་གསུམ་བྱོན། ཀོ་
མཚོ་དང་ལོ་སྡེའི་དགོན་བཏབ། དེ་ནས་ཆི་བར་ལྷ་ཁང་དུ་ཕྱག་ཕེབས། ཡོན་བདག་
དར་ཁྲ་བས་རྟ་སོགས་འབུལ་བ་གཟབ་རྒྱས་མཛད། དེ་ནུབ་བུ་ཆུང་གཟིམ་གུར་རྩར་
བསྡད། ཕྱག་སྤྱི་བོར་བཞག་ནས་ཨོཾ་ཨཱཿཧཱུྃ་གསུངས་ནས། འདིས་ཁྱོད་ལ་དབང་
བསྐུར་བ་ཡིན་པས་གྲུབ་ཐོབ་འགྲོ་ལ་ཕན་ཐོགས་པ་ཞིག་འོང་བར་གདའ་ཞེས་ལུང་
བསྟན་མཛད་པ། ཕྱིས་སུ་ཏི་ཤྲི་རས་པ་ཡིན། དེ་ནས་འབའ་རམ་དུ་ཕེབས། བྲག་
དམར་གྱི་ལོགས་ལ་གཙུག་ལག་ཁང་དང་དགོན་པ་བཏབ། གྲུབ་པའི་རྟགས་མཚན་
མང་དུ་བསྟན། རིན་པོ་ཆེ་སྟག་ལུང་བ་ཙམ་ཀླུང་དུ་བྱོན་ནས་མཇལ་ཏེ་ཆོས་ཀྱི་བཀའ་
མཆིད་མང་དུ་མཛད། དེ་ནས་ས་ཕོ་རྟ་ལ་ཆོས་རྗེ་འབྲི་གུང་བ་སྐུ་འཁོར་ཁྲི་ཚོ་གསུམ་
དང་བཅས་ནམ་རར་བྱོན་པའི་ལམ་ནས་མཇལ་ཏེ་སེམས་བསྐྱེད་དང་ཕྱག་རྒྱ་ཆེན་
པོའི་གདམས་པ་འགའ་ཞིག་གསན། དེ་ནས་དགུང་ལོ་བདུན་ཅུ་རྩ་གསུམ་པ་ས་མོ་
ལུག་ལོའི་ཟླ་བ་གཉིས་པའི་ཚེས་གཉིས་ཀྱི་ནམ་ཕྱེད་ལ་ལྟས་དུ་མ་དང་བཅས་ཏེ་ཞི་བར་
གཤེགས་སོ། །
སློབ་མ་བུ་ཆེན་བཞི་ནི། རྩེ་བྲོམ་དབང་ཕྱུག་སེངྒེ། བྲག་ཀ་ཇོ་བཙུན། བླ་མ་
ཆེན་པོ་ལྷོ་བ། སྟོན་པ་རིན་ཆེན་བླ་མ་དང་བཞི། དེ་དང་ཉེ་བ་བཞི་ནི་བྲག་ཀ་ལྷ་སྟོན།
སྒོམ་པ་གཞོན་ནུ་གྲགས། ཁྱི་མཉེས་ཨཱརྱ་དེ་བ། ལྷ་རྗེ་བློ་གྲོས་དང་བཞིའོ། ། རྒྱུད་
འཛིན་གྱི་སྲས་བཞིའམ་ལྔ་ནི། རས་པ་རིན་པོ་ཆེ། བླ་མ་ཉིན་དགོན་པ། བླ་མ་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དཔལ་རྒྱལ། སེངྒེ་རྒྱལ་མཚན། དབོན་པོ་ཤེས་རབ་བྱང་ཆུབ་དང་ལྔའོ། །
གདན་སར་གཅུང་ཇོ་བཙུན་ནམ་མཁའ་རྒྱལ་མཚན་བཞུགས་ནས་སྐུ་གདུང་
ཆེན་མོ་དང་། སྐུ་འདྲ་གསུང་བྱོན་མ། མཆོད་ཁང་རྙིང་བ་སོགས་བཞེངས། གདན་
སར་ལོ་བཅུ་དྲུག་བཞུགས། དེ་ནས་བླ་མ་དབང་ཕྱུག་རྒྱལ་མཚན་དང་། དེ་ནས་ཤེས་
རབ་དབང་ཕྱུག དབང་ཕྱུག་རྒྱལ་བོ། གཞོན་ནུ་ཤེས་རབ་སོགས་དཔོན་རྒྱུད་རྣམས་
ཀྱིས་གདན་ས་བསྐྱངས།
རྒྱུད་འཛིན་ཐམས་ཅད་ཀྱི་ནང་ནས་ཁྱད་དུ་འཕགས་པ་འགྲོ་མགོན་ཏི་ཤྲི་རས་
པ་ཡིན་ལ། ཁོང་འདམ་ཤོད་ར་ཕྲོམ་དུ། ཡབ་དར་ཁྲ་བོ། ཡུམ་ཀ་ཚ་བཟའ་ཀླུ་ལྕམ་
གཉིས་ཀྱི་སྲས་སུ་རབ་བྱུང་གསུམ་པའི་ཤིང་སྤྲེལ་(༡༡༦༤) ལ་འཁྲུངས། དགུང་ལོ་
བཅུ་གསུམ་པ་ལ་རྗེ་འབའ་རམ་པ་དང་མཇལ། བཅོ་ལྔ་བ་ལ་ཞང་རིན་པོ་ཆེ་དང་།
སངས་རྒྱས་སྒོམ་པ། སྟག་ལུང་ཐང་བ་རྣམས་ལས་ཆོས་མང་དུ་གསན། བཅོ་བརྒྱད་
པ་ལ་འབྲི་གུང་ཆོས་རྗེ་དང་མཇལ་ནས་གདམས་པ་གསན། ཉེར་ལྔ་བ་ལ། སྟོན་
གྲགས་པས་མཁན་པོ་དང༌། དར་གཞོན་པས་ལས་སློབ། དར་དགེ་སྨོན་ལམ་འོད་
ཟེར་སོགས་ཀྱི་མདུན་ནས་རབ་ཏུ་བྱུང་ནས་མཚན་ཤེས་རབ་སེངྒེར་གསོལ། མཁན་
སློབ་རྣམས་ལས་འདུལ་བ་གསན། ཉེར་དྲུག་པ་བྱ་ལོར་རྗེ་འབའ་རམ་པའི་དྲུང་དུ།
མཉམ་མེད་དྭགས་པོ་བཀའ་བརྒྱུད་ཀྱི་གདམས་ངག་ཟབ་རྒྱས་སུ་གསན་པས། ཕྱག་
རྒྱ་ཆེན་པོའི་རྟོགས་པ་ཇི་བཞིན་ཐུགས་ལ་འཁྲུངས། དགུང་ལོ་སོ་བཞི་བར། མཁན་
པོ་ཐག་མ་བ་དང་། སློབ་དཔོན་གུ་རུ་བ། གསང་སྟོན་དར་གཞོན་པ། དད་དགེ་བ་
དང༌། དོ་བས་ ཁ་སྐོང་བཅས་དགེ་འདུན་གྲངས་ཚང་བའི་ དབུས་སུ་བསྙེན་པར་
རྫོགས། དེ་ནས་མི་ཉག་རྒྱལ་བོའི་དབུ་བླར་གདན་དྲངས། ཏི་ཤྲཱིའི་གོ་གནས་ཕུལ།
གཟེར་འགའི་དགོན་པ་བརྒྱབ། ལོ་གསུམ་ལ་གྲྭ་ཉིས་སྟོང་ལྷག་འདུས། བྱང་འབའ་
46



༄༅། །བོད་སོག་ཆོས་འབྱུང་གི་སྨད་ཆ།
རམ་གྱི་གདན་ས་བསྐྱངས། ཚལ་གུང་ཐང་གི་གདན་ས་བ་ལ་ཕྱག་ཆེན་སོགས་ཀྱི་ཆོས་
ཁྲིད་གནང་། ལྷ་སར་ཆོ་འཕྲུལ་སྨོན་ལམ་གཟབ་རྒྱས་མཆོད། སྒོམ་སྡེ་རི་ཁག་བཅོ་
བརྒྱད་ཀྱི་དགོན་གནས་རྒྱ་བསྐྱེད་ཅིང་འཕེལ་རྒྱས་སུ་བཏང༌། རྗེ་དྭགས་པོ་ནས་
བརྒྱུད་པའི་ཆོས་དྲུག་དང་ཕྱག་ཆེན་སོགས་གནང་། འབའ་རམ་བཀའ་བརྒྱུད་ཀྱི་
བསྟན་པའི་དབུ་འཕང་གྱེན་དུ་བཏེགས། དཔོན་ཡེ་ཤེས་གསལ་དང་། རྡོ་བཟང་
གཉིས་སོགས་ཀྱིས་སྦྱིན་བདག་དང་ཞབས་ཏོག་ལེགས་པོ་བསྒྲུབས་པས་ཐུགས་ཟིན་པ་
བྱུང་། དགུང་ལོ་དོན་གསུམ་པ་མེ་སྤྲེལ་ཟླ་བ་ལྔ་བའི་ཚེས་གཅིག་ལ་སྐུ་ཅུང་ཟད་བསྙུན་
ཚུལ་བཞེས་ནས། དགེ་འདུན་རྣམས་ལ་བསྙེན་བཀུར་དང་བཞེས་ཇ་ཕུལ། དེ་ནས་
མཇལ་ཁ་གནང་ཞིང་། སྲོད་འཁོར་ལ་སྐུ་འདས་པའི་ཚུལ་བསྟན། སློབ་མ་མང་དུ་
ཡོད་པ་ལས། གཙོ་བོ་གུར་དཀར་བ་དང་རས་དཀར་བ་གཉིས་ཡིན། གུར་དཀར་
བའི་སློབ་མ་ཡང་སློབ་ནས་ཏྲེ་བོ་རབ་ཁ་བའི་རྒྱུད་པ་ད་ལྟའི་ནང་ཆེན་པ་ཞེས་ཐོགས་པ་
དེ་ཡིན་ལ། རས་དཀར་བའི་སློབ་མ། འཇའ་ལུས་པ་བྱང་ཆུབ་དཔལ་བ་སོགས།
རྒྱུད་འཛིན་པ་ལ་དེང་དུས་ཚང་སར་བ་ཞེས་གྲགས་པ་ཡིན་པས། དེ་གཉིས་ཀ་བསྟན་
པའི་ཞབས་ཏོག་རྒྱ་ཆེ་ལ། ཁྱད་པར་ནང་ཆེན་རྒྱལ་རབས་རིམ་བྱོན་ནས་རིས་སུ་མེད་
པའི་གྲུབ་མཐའ་དང་བསྟན་པ་ཀུན་སྐྱོང་བའི་ཐུགས་དམ་བླ་ན་མེད་པ་མཛད་དོ། །
ཆོས་ཀྱི་སྡེ་དགོན་ལ། བྱང་འབའ་རམ་སྒོམ་སྡེ་དང་། སྒོམ་སྡེ་རུ་ཁག་བཅོ་
བརྒྱད་ཀྱི་སྡེ་དགོན་རྣམས་དང་། སྐྱོ་བྲག་དང་། སྒེ་སྣ་དང་། ལྕི་ཟླ་བ་དགོན་དང་།
ལྷོ་སྐྱབས་ཆེ་སོགས་ཡོད་པས། འབའ་རམ་བཀའ་བརྒྱུད་ཀྱི་བསྟན་པ་ཡང་རྒྱུན་མ་
ཆད་པར་གནས་པ་ལགས་སོ། །
བཞི་བ་ཚལ་བ་བཀའ་བརྒྱུད་ནི། ཞང་འགྲོ་བའི་མགོན་པོ་གཡུ་བྲག་པ་ནས་
བརྒྱུད་པའི་བཀའ་བརྒྱུད་ལ་ཞང་ཚལ་བ་བཀའ་བརྒྱུད་དུ་གྲགས་ཏེ། མདོ་སྡེ་གདམས་
-
-
-



，
༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ངག་འབོག་པར། འདི་ནི་བྱང་ཕྱོགས་མཐའ་འཁོབ་ཏུ། །ཚལ་ཐང་བྱེ་མ་ཅན་ཞེས་
པར། །སྐྱེ་མེད་ཅེས་ནི་གྲགས་པ་འབྱུང་། །ང་ཡི་སྐུ་གཟུགས་ཆེན་པོ་བྱེད། །ཅེས་
ལུང་གིས་ཟིན་པའི་ཞང་འགྲོ་བའི་མགོན་པོ་ནི། སྐྱིད་ཤོད་ཡུལ་ཚ་བ་གྱུར་ཡབ་སྔགས་
པ་རྡོ་རྗེ་སེམས་དཔའ་དང༌། ཡུམ་མང་སྐྱིད་བྱ་བའི་སྲས་སུ། རབ་བྱུང་གཉིས་པའི་ཆུ་
མོ་ཡོས་( ༡༡༢༣) ལ་སྐུ་འཁྲུངས། མཚན་དར་མ་ཟེར། ཆུང་དུས་ནས་ཆོས་ཀྱི་
བག་ཆགས་སད། ཡབ་ཀྱིས་དམྱལ་བའི་སྡུག་བསྔལ་བཤད་པས། བྲེད་ནས་དེ་ལ་ཅི་
ཕན་དྲིས། ཕྱག་དང་བསྐོར་བ་ཕན་ཟེར་བས། མེས་པོའི་རྟེན་རྣམས་ཀྱི་དྲུང་དུ་ནམ་
ཡང་ཕྱག་དང་བསྐོར་བ་རྒྱུན་མི་འཆད་པར་མཛད། ལོ་བདུན་ནས་ཡུམ་གྱིས་ཀློག་
བསླབས་པས་མྱུར་བར་མཁྱེན། ལོ་དགུ་ནས་བཅོ་བརྒྱད་ཀྱི་བར། བྱིའུ་སྟོན་པ་ལ་
སྡུད་པ་དང་མངོན་རྟོགས་རྒྱན་གསན། སློབ་དཔོན་གཤེན་ལ་མཚན་བརྗོད། རྔོག་
མདོ་སྡེ་ལ་ཀྱེ་རྡོ་རྗེ་དང་། གུར། མ་ཧཱ་མཱ་ཡ། འཇམ་དཔལ་གསང་ལྡན་སོགས་
གསན། སཾ་བུ་ལོ་ཙཱ་བ་ལ་མངོན་པ་དང་ཚད་མ། དགུང་ལོ་བཅོ་བརྒྱད་པ་ལ་ཕ་ཚན་
གྱིས་བརྙས་པ་བྱུང་བས་ལོ་གསུམ་མཐུ་སྒྲུབ་པས་ཚར་བཅད། དེ་ནས་ཁམས་སུ་བྱོན་
ཏེ། ལོ་ཉེར་གསུམ་པ་ལ་སློབ་དཔོན་བློ་སྟོན་ལས་དགེ་བསྙེན་བླངས། དེ་ནས་འཁོར་
བ་ལ་ཡིད་འབྱུང་ཤུགས་དྲག་སྐྱེས་ཏེ། མཐུ་མཛད་པའི་འཕྲོའི་རྟེན་གཏོར་བརྡབས།
ཁྲག་གི་རྫ་མ་ཕོ། དགུང་ལོ་ཉེར་དྲུག་པ་ལ་དགེ་བའི་བཤེས་གཉེན་མཁར་སྒོ་བ་དང་།
སློབ་དཔོན་གྲབ་མཁར་བ་སོགས་ལས་བསྙེན་པར་རྫོགས། མཚན་བརྩོན་འགྲུས་སུ་
གསོལ། ལོ་གཅིག་ཏུ་ཉིན་མཚན་ཙོག་བུ་དང་། སྟན་གཅིག་ཏུ་མཛད་ནས་ལྟུང་
བཤགས་གཅིག་བུ་ལ་ཉམས་བཞེས་གནང་ནས་སྡིག་སྦྱང་མཛད། དཔལ་རྒ་ལོ་ཕེབས་
སའི་སྤྱན་སྔར་བྱོན་ནས་ཆོས་མང་དུ་གསན་ཞིང་། སྦྱོར་དྲུག་ལ་སོགས་པ་གནང་ནས་
བསྒོམས་པས་མགོ་ན་བ་སོགས་བྱུང་སྟེ་ཐིག་ལེའི་གེགས་བྱུང་། དེ་དུས་རྒ་ལོ་མཇལ་
48



༄༅ ། །བོད་སོག་ཆོས་འབྱུང་གི་སྨད་ཆ།
ཐག་རིང་བས། བྱང་བུ་ལ་ཞུས་པས་ནཱ་རོའི་ཐབས་ལམ་རྣམས་གནང་བས་སེལ། ཚེ་
འདིའི་རྣམ་རྟོག་དང་འདྲེས་སྙམ་ནས་བླ་མའི་མདུན་དུ་བཤགས་པ་བྱས། ལྟོགས་
འཁྱགས་བཟོད་པར་བྱས་ཏེ་རི་ཁྲོད་བསྟེན། དྭགས་པོའི་སློབ་མ་སྒོམ་པ་ཚུལ་ཁྲིམས་
སྙིང་བོ་ལ་མཇལ། ཕྱག་རྒྱ་ཆེན་པོ་གསན་པས་བཀའ་བརྒྱུད་ཀྱི་བྱིན་རླབས་ཞུགས།
སེམས་ཀྱི་ངོ་བོ་རྗེན་པར་གཟིགས། གུང་ཐང་གི་གཙུག་ལག་ཁང་ལྷ་ཆེན་དང་བཅས་
པ་བཞེངས། བཀའ་ལས་འགལ་བ་རྣམས་ལ་དམག་ཡང་ཡང་བསྐུལ་ནས་འཐབ་པ་
ལ། སྐྱེ་བོ་ཐ་མལ་བ་དུ་མས་སྡིག་པ་གསོག་པར་དགོངས་ནས། ཀརྨ་དུས་གསུམ་
མཁྱེན་པས་བཤོལ་བཏབ་པས། དེ་ཕྱིན་ནས་འཁྲུགས་པ་མ་མཛད། གནས་བདུན་
དུ་སྐུའི་འགྱུར་བ་བདུན་བསྟན་ནས་མཚན་བདུན་དུ་ཐོགས། ཆོས་སྐྱོང་བྱ་རོག་
གདོང་གིས་ཁོང་གི་ཅི་བསྒོ་བསྒྲུབས། རྣམ་པར་དཀར་བའི་འཕྲིན་ལས་མཐའ་ཡས་
ཤིང་དགུང་ལོ་བདུན་ཅུ་དོན་གཅིག་པ་རབ་བྱུང་གསུམ་པའི་ཆུ་གླང་ལ་སྐུ་ཞི་བར་
གཤེགས། །
སློབ་མའི་གཙོ་བོ་འོད་བཞི་ནི། ནམ་མཁའ་འོད་དང་། ཁ་རག་པ་འདུལ་བ་
འོད། ལྷ་ཕྲུག་པ་ཉི་ཟླ་འོད། འབྲི་ར་བ་ཤཱཀྱ་འོད་དེ་བཞི་བྱུང་བས། འདུལ་བ་འོད་
ཀྱིས་ཁ་རག་ཏུ་ཀླུ་བཏུལ་ནས་དགོན་པ་བཏབ། དེའི་དབོན་པོའི་རིང་ལ། གྲྭ་བ་ཁྲི་
ཙམ་ཚོགས་ཟེར། གཞན་གསུམ་གྱིས་ཀྱང་དགོན་པ་བཏབ། །
ཞང་ཚལ་བའི་ གདན་ས་དངོས་ལ་ ཤིང་སྟག་ནས་མཉམ་མེད་ ཤཱཀྱ་ཡེ་ཤེས་
ཕེབས། དེ་ནས་སློབ་དཔོན་བྱང་ཡེས། ལྷ་ཕྲུག་པ་ཉི་ཟླ་འོད། སངས་རྒྱས་འབུམ།
སངས་རྒྱས་སྙིང་བོ། སངས་རྒྱས་རས་པ། གསེར་ཁང་སྟེང་བ། སངས་རྒྱས་རིན་
ཆེན། ཤཱཀྱ་འབུམ་པ། བྱང་ཆུབ་དཔལ་བཟང༌། སྤྱན་སྔ་གྲགས་པ་བཤེས་གཉེན་
སོགས་ཀྱིས་བསྐྱངས་པར་བྱས། གཞན་ཡང་མར་བ་འོད་སོགས་སྐྱེས་ཆེན་རིམ་པར་
49



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཤར་
AH，
བྱོན་པ་རྣམས་ཀྱིས་བསྟན་ལ་བྱ་བ་མང་དུ་བྱས་པས་ཚལ་བ་བཀའ་བརྒྱུད་ཅེས་ས་
གྲགས་གནམ་གྲགས་སུ་སོང་ངོ༌། ། དཔོན་ཆེན་ཡང་ཚལ་བ་དར་མ་གཞོན་ནུ་དང༌།
སངས་རྒྱས་དངོས་གྲུབ་སོགས་ཚལ་བ་དཔོན་ཆེན་དུ་མ་བྱུང་བས་སྲིད་ཀྱི་བྱ་བའང་
བསྐྱངས་ལ། ལྷ་སའི་སྐྱིད་ཆུ་ལ་རགས་རྒྱབ་པ་སོགས་ཕྱག་རྗེས་ཀྱང་དུ་མ་ཡོད། ཕྱིས་
སུ་དགའ་ལྡན་ཕོ་བྲང་བས་བཟུང་ནས་རྒྱལ་དབང་རིམ་བྱོན་གྱིས་བསྐྱངས་ཤིང་། ཁྲི་
གུང་ཐང་ བས་ ཀྱང་ བདག་ བྱས་ ལ་ དེའི་ རྗེས་ ཁྲི་བྱང་ རིམ་བྱོན་ གྱིས་བསྐྱངས་པ་
ལགས་སོ། །
གཉིས་པ་བཀའ་བརྒྱུད་ཆུང་བརྒྱད་བཤད་པ་ལ། འབྲི་གུང་བ། སྟག་ལུང་བ། །
འབྲུག་པ། ཁྲོ་ཕུ། སྨར་ཚང་། ཡེལ་བ། གཡའ་བཟང་། ཤུག་གསེབ་བཀའ་བརྒྱུད་
བཅས་བརྒྱད་ཡོད་པ་ལས། །
དང་བོ་འབྲི་གུང་བཀའ་བརྒྱུད་རྗེ་ཕག་མོ་གྲུ་བའི་དངོས་སློབ་ཆེན་པོ་འབྲི་གུང་
བཀའ་བརྒྱུད་ཀྱི་གཙུག་རྒྱན་སྐྱོབ་པ་འཇིག་རྟེན་མགོན་པོ་ནི་མདོ་སྨད་ཀྱི་སའི་ཆ་ལྡན་
སྟོད་ཙུང་ངུའི་གྲོང་དུ་འབྲུ་ཉི་མ་དཀར་བོ་སོ་གལ་གྱི་གདུང་རིགས་སྐྱུ་ར་སོར་དགུ་བའི་
མི་རྒྱུད་རྣལ་འབྱོར་བ་རྡོ་རྗེ་དང༌། རཀྴི་བཟའ་བཙུན་མ་གཉིས་ཀྱི་སྲས་སུ་རབ་བྱུང་
གཉིས་པའི་ཆུ་ཕག་(༡༡༤༣)གི་ལོར་སྐུ་བལྟམས། དགུང་ལོ་ཆུང་ངུའི་དུས་ནས་ཡི་
གེ་འབྲི་ཀློག་མཁས་པར་མཁྱེན། ཡབ་ལས་རྡོ་རྗེ་འཇིགས་བྱེད་ཀྱི་ཆོས་སྐོར་དང་། ཁུ་
བོ་མཁན་པོ་དར་མ་ལས་མདོ་སྔགས་ཀྱི་ཆོས་མང་བོ་གསན། མཚན་བཙུན་པ་སྐྱབས་
དང་རྡོ་རྗེ་དཔལ་དུ་གྲགས། དེ་ནས་མི་རིང་བར་ཡབ་གཤེགས་རྗེས་ལོངས་སྤྱོད་སྲབ་
པར་གྱུར་པས། ཀློག་འདོན་བྱས་པའི་ཡོན་གྱིས་ཡུམ་དང་ལྕམ་སྲིང་སྐྱོང་བར་མཛད།
སྐབས་ཤིག་ཀློག་ཡོན་དུ་ར་ཞིག་ཕུལ་བ་སྐུ་ན་ཕྲ་བས་མ་ཐུབ་སྟེ་ཕ་བོང་ཞིག་གི་སྟེང་དུ་
རས་དྲུད་པར་ཞབས་རྗེས་བྱུང་བས། ཡུལ་དེར་ཞབས་རྗེས་ར་དྲུད་མ་ཞེས་གྲགས།
50



༄༅། །བོད་སོག་ཆོས་འབྱུང་གི་སྨད་ཆ།
ལོ་བརྒྱད་བཞེས་ཚེ་རྡོ་རྗེ་འཇིགས་བྱེད་དང་རྡོ་རྗེ་རྣལ་འབྱོར་མའི་སྒྲུབ་པ་མཛད། རྭ་
སྒྲེང་སྒོམ་ཆེན་དང་སློབ་དཔོན་སྐྱེས་བུ་གཉིས་ལ་བསྟན་རིམ་ཞུས། དགུང་ལོ་བཅུ་
གཅིག་པར་ཡུམ་གཤེགས། དགུང་ལོ་དགུའི་དུས་ནས་གཞན་ལ་སློབ་པའི་སློབ་དཔོན་
དུ་གྱུར། ལོ་བཅོ་བརྒྱད་དུས་ཁུ་བོ་ཡང་འདས། སྐབས་ཤིག་མུ་གེ་ཆེན་པོ་བྱུང་བས་
ཀློག་ཡོན་གྱིས་བཀྲེས་ཕོངས་ཉམ་ཐག་སྐྱོང་། ཁོག་ཟས་བསྐྱུགས་བཅུག་ནས་ཁྱི་
ལྟོགས་གསོས་པ་དང༌། རྐང་ཆད་མཛེ་མོ་རྒྱབ་ཏུ་ཁུར་ནས་རིམ་གྲོས་སྐྱོང་བ་སོགས་
བརྩེ་བ་ཆེན་པོས་ཐུགས་རྒྱུད་བརླན་པར་ཡོངས་སུ་གྲགས། ཉི་ཤུའི་ལོར་རྩིབ་རླུང་མོ་
ཆེར་སྐུ་མཚམས་མཛད། ཉིན་ པར་ ཕྱག་ཆེན་དང༌། མཚན་མོར་ བསྐྱེད་ རིམ་
བསྒོམས། ཐུན་མཚམས་སུ་ཕྱག་མཆོད་སོགས་བརྩོན་པས་སྐྱུ་ར་སྨྲ་བཅད་པ་ཞེས་
ཐོགས་ཤིང་ཀུན་གྱིས་བཀུར་བའི་བླ་མ་ཞིག་ཏུ་བརྩི། དབུས་ནས་ཕེབས་པའི་མགོ་ཟླ་
པཎྜི་ཏ་ཞེས་པ་དང་འཕྲད་ནས་འགྲོ་མགོན་ཕག་མོ་གྲུ་བའི་མཚན་སྙན་གསན་ནས་
དད་པ་འཁྲུངས། ཟླ་བ་ཤར་བ་ན་ཟླ་བས་ངའི་བླ་མ་མཐོང་བ་རེད་སྙམ་ནས་དགའ་བ་
བྱུང་གསུངས། ཁོང་གི་སློབ་མ་དགེ་བཤེས་སེང་སེང་གིས་རལ་གུ་སྔོ་ནག་གཉིས་དང་
རྟ་རྒོད་མ་གཅིག་ཕུལ་བ་བཞེས་ཏེ་ཨ་མི་དགེ་གསལ་བྱ་བའི་ཚོང་བ་དང་འགྲོགས་ནས་
རྐང་ཐང་ལ་དབུས་སུ་ཕེབས། དགུང་ལོ་ཉེར་ལྔ་བ་མེ་ཕག་གི་(༡༡༦༧) ལོར་མཐའ་
རྩོར་འགྲོ་བའི་མགོན་པོ་ཕག་མོ་གྲུ་བར་མཇལ། ཟ་འོག་ཡུག་གཅིག་དང་དར་ཡུག་
གཅིག རྟ་རྒོད་མ་གྲོ་མོ་གཅིག སྟོད་ཇ་བཅས་ཕུལ། རྟ་མ་བཞེས། དེའི་ཉིན་སྨོན་
པ་སེམས་བསྐྱེད་ཀྱི་བསླབ་བྱ་གནང༌། ཁྱོད་ཀྱི་ཇ་བསྐོལ་གསུངས་ནས་བསྐོལ་ཏེ་དབུ་
ཆེ་བརྒྱད་ཅུ་ཙམ་འཚོགས། དགེ་བསྙེན་ཁྱོད་ང་རང་ལ་རེ་བ་ཆེ་བ་འདུག་སྟེ། ངས་
ཁྱེད་རྣམས་ཀྱི་དོན་དུ་བསྐལ་བ་མང་བོར་དཀའ་བ་སྤྱད་པ་ཡིན་གསུངས། དེ་ནས་
རིམ་བཞིན་ཕྱག་རྒྱ་ཆེན་པོའི་མན་ངག་དང་ཁྲིད་ཞིབ་པར་མཛད། ཉིན་ཞིག་འགྲོ་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མགོན་གྱིས་ཁྱོད་རབ་ཏུ་མི་བྱུང་བ་ཅི་ཡིན། བུད་མེད་ལ་ཆགས་སམ་གསུངས་པར།
བུད་མེད་ཀྱི་རྩར་མི་འགྲོ་བའི་དམ་བཅའ་ཡོད། འོན་ཀྱང་སྒྲུབ་པ་བྱེད་པའི་སྤྱོད་ལམ་
རྣལ་འབྱོར་བ་བདེ་སྙམ་ཞུས་པས། འོ་ན་ཐབས་ལམ་སྒོམས་ཞེས་ཡང་ཡང་གསུངས།
དེ་ལྟར་བསྒོམས་པས་ཡོན་ཏན་མང་བོ་འཁྲུངས། དེ་ནས་བྱང་ཆུབ་སེམས་དཔའི་
སྡོམ་པ་བཟུང་ནས། མཚན་རིན་ཆེན་དཔལ་དུ་གསོལ། འགྲོ་མགོན་གྱི་དྲུང་དུ་ཟབ་
རྒྱས་ཤིང་རྟ་ཆེན་པོ་གཉིས་ཀྱི་ལྟ་སྤྱོད་དང་། ནཱ་རོ་མི་ཏྲིའི་ཟབ་གསང་བསྐྱེད་རྫོགས།
བཀའ་བབས་ཉམས་ཀྱི་བརྒྱུད་པའི་ཤིང་རྟའི་སྲོལ་ཆེན་བཞི་དང་རྟོགས་པ་དོན་གྱི་
བརྒྱུད་པ་བླ་མ་དམ་པའི་གདམས་ངག་ཟབ་མོ་རྣམས་མ་ལུས་པ་ཞུས་ཏེ། དེ་ཁོ་ན་
ཉིད་ཀྱི་དོན་མངོན་སུམ་དུ་གཟིགས། དེ་ལྟར་འགྲོ་མགོན་བསྟེན་ནས་ལོ་གཉིས་དང་
ཟླ་བ་བརྒྱད་བཞུགས། དེ་རྗེས་འགྲོ་མགོན་རིན་པོ་ཆེ་བསྙུན་གཞི་བཞེས་སྐབས་
བསྙུན་གཡོག་ཞུས་ཏེ་བླ་མའི་ཐུགས་མཉེས་པར་མཛད་པ་དང་། འགྲོ་མགོན་སྐུ་མ་
གཤེགས་གོང་ཞིག་ཏུ། ང་ཡི་གདན་ས་འདི་དགེ་བསྙེན་ས་བཅུ་བ་ཞིག་གིས་འཛིན་པ་
ཡིན་གསུངས་ནས་ལུང་བསྟན་མཛད། ལྕགས་སྟག་ལོར་འགྲོ་མགོན་སྐུ་མྱ་ངན་ལས་
འདས་སོ། ། དེ་ནས་གཡེ་ཆུང་ཕུག་པར་བཞུགས་པས། མཛེ་ནད་དྲག་པོ་ཞིག་
བྱུང་། དབུ་སྐྲ་དང་ཞལ་སྤུ་ཡང་བྱི། རྫ་གསེབ་ཏུ་སུས་མི་མཐོང་བར་འབྱོན་པར་ཆས།
སྤྱན་རས་གཟིགས་ཀྱི་སྐུ་དང་སྒྲོལ་མའི་སྐུ་ཞིག་ཡོད་པ་ལ་ཕྱི་ཕྱག་བྱས། ཁ་སྦུབ་ཏུ་
ཅུང་ཟད་ཞིག་གནས་པ་ན། དང་བོར་རང་གི་སྡུག་བསྔལ་བསམ། དེ་ནས་སེམས་
ཅན་གྱི་སྡུག་བསྔལ་བསམ་ནས་སྙིང་རྗེ་ཆེན་པོ་འཁྲུངས་པས་མཚན་མོའི་མཐར་མལ་
ཐམས་ཅད་སྤྱན་ཆབ་ཀྱིས་ཁེངས། ཀླུ་གདོན་དེ་ཡང་འཁོར་དང་བཅས་པ་སྐུ་ལུས་
ལས་ཐོན་ནས་སོང་བ་གཟིགས་པས། དུས་དེ་ཉིད་ནས་ནད་རིམ་གྱིས་སངས་དྲག་ཏུ་
སོང་བས། མི་རྣམས་ཀྱིས་ཁོང་ལ་མཛེ་ནད་འུར་འདེད་པ་ཞེས་ཀྱང་ཟེར། བླ་མ་མལ་
52



༄༅ ། །བོད་སོག་ཆོས་འབྱུང་གི་སྨད་ཆ།
གྱིས་འགྲོ་མགོན་གྱི་འདས་མཆོད་བྱེད་པའི་གྲལ་དབུར་གདན་དྲངས་ཚེ། ཐོད་པ་
བསམ་འགྲུབ་ཀྱི་སྲས་མོ་ནམ་མཁའ་རྒྱན་ཟེར་བས་འདོད་པའི་ལྕགས་ཀྱུ་ཡང་ཡང་
དབྱུགས་ཏེ། འདོད་པའི་མཚོ་ནང་དུ་འདྲུད་པའི་མཐོ་འཚམ་པ་མང་བོ་བྱུང་སྐབས།
ང་སྔོན་དགེ་བསྙེན་དུ་སོང་བས་འདིས་བརྙས་པ་ཡིན། ད་ཅིས་ཀྱང་རབ་ཏུ་བྱུང་
དགོས་སྙམ། དགུང་ལོ་སོ་ལྔ་བ་མེ་བྱ་( ༡༡༧༧)ལོར་དགེ་བཤེས་ཞང་སུམ་ཐོག་པ་
ལས་བསྙེན་པར་རྫོགས། ཙ་རི་བས་ཞུས་ཏེ་ཕག་གྲུར་ཕེབས་ནས་ཆོས་གསུངས། དེ་
ནས་ཕག་གྲུའི་རྒྱལ་ཚབ་ཏུ་ཆོས་ཁྲིར་མངའ་ གསོལ་ ཏེ་ ལོ་ གསུམ་རིང་ གདན་ ས་
བསྐྱངས། དགེ་འདུན་ཁ་ཤས་ཆོས་ལ་དད་པ་ཆུང་ཞིང་ལོངས་སྤྱོད་ལ་རེ་བ་བྱུང་བ་
སོགས་ཀྱིས་འགྲོ་མགོན་ལ་གསོལ་བ་བཏབ་པས་ཞལ་གཟིགས་ཏེ་ཟ་འོག་གི་འབོལ་
རྙིང་འདི་ལ་མ་ཆགས་པར་འབྲི་གུང་དུ་སོང་ཞེས་བཀའ་གནང་བས། ཕྱག་ཏུ་ཡོད་
ཚད་དགེ་འདུན་ལ་ཕུལ་ནས་གདན་ས་ཁྱེད་རང་རྣམས་ལ་གཏད་པ་ཡིན་གསུངས་
ནས་དེ་ནུབ་དཔོན་སློབ་གསུམ་བྲོས་ནས་ཕེབས། འབྲི་གུང་དུ་བྱོན་ནས་བྲག་རིན་
ཆེན་ཅན་གྱི་ཕུག་པར་བཞུགས། དེར་ཕག་གྲུའི་དངོས་སློབ་མི་ཉག་སྒོམ་སྐུ་གཤེགས་
ཁར་ཞལ་ཆེམས་སུ་ངའི་རྗེས་སུ་སྐྱུ་ར་སྨྲ་བཅད་པ་བྱ་བ་ཡོང་བར་ཡོད་པས། དེ་ལ་
གདན་ས་འདི་གཏོད་ཅིག་གསུངས་པ་ལྟར། ཉེ་གནས་རྣམས་ཀྱིས་དགེ་འདུན་བརྒྱ་
སྐོར་ཡོད་པའི་དགོན་པ་དེ་ཕུལ་བ་རྨང་གཞིར་མཛད་ནས། དགུང་ལོ་སོ་བདུན་པ་མེ་
ཕག་( ༡༡༧༩)ལོར་འབྲི་ཐེལ་བྱང་ཆུབ་གླིང་བཞེངས། ལོ་གསུམ་རིང་། གསེར་
ཁང་། བླ་ཡེལ་ཆེན་མོ། འགྲོ་མགོན་གྱི་དངུལ་སྐུ། གཟིམ་སྐྱིལ་སོགས་བཞེངས།
དཔོན་སྒོམ་པ་རྡོ་རྗེ་སེང་གེ་འཕྲིན་ལས་ཀྱི་བྱེད་པོར་བསྐོས། དགེ་འདུན་མང་བོ་
འདུས་པ་ལ་ཟབ་རྒྱས་ཀྱི་ཆོས་འཁོར་བསྐོར། ཐེག་ཆེན་བསྟན་པའི་སྙིང་བོ་དང་།
དགོངས་གཅིག་སོགས་བརྩམས། དེ་ནས་བཟུང་འབྲི་གུང་བཀའ་བརྒྱུད་ཀྱི་བསྟན་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པའི་སྲོལ་འཛུགས་པར་མཛད་དོ། །
དགུང་ལོ་སོ་དགུ་བར་དཔོན་སློབ་ལྔ་འདམ་དུ་བྱོན། ཡོན་བདག་མང་བོས་
འབུལ་བ་བསྟར་ཞིང༌། ཕྱུགས་ཟོག་སྨུག་ཁྱུ་དང་ཁྲ་ཁྱུ་བྱུང་བས། སྨུག་ཁྱུ་ཕག་གྲུའི་
གདན་སར་ནོར་ཕུལ་དུ་སྨུག་ཁྱུ་ཕུལ། འབྲི་གུང་དུ་མང་ཇ་བྱུང་ཚད་ནས་ཇ་ཁ་ཚར་རེ་
ཕག་གྲུའི་གདན་སར་ཕུལ། བླ་མ་རྩ་རི་བ་སོགས་ཀྱིས་ཞུས་ནས་ཕག་གྲུར་ཕེབས།
གདུང་རྟེན་མཆོག་གི་སྟེང་བལ་ཡུལ་ནས་སྒྲུབ་པའི་གསེར་གདུགས་ཕུལ། སྤྱིལ་བོ་
རྙིང་བ་རྣམས་གསོས་གསར་བ་མང་དུ་ཕུབ་པར་མཛད། དེ་ནས་འབྲི་གུང་དུ་ཕེབས་
སྐབས་དགེ་འདུན་ཆིག་ཁྲི་སུམ་སྟོང་ཙམ་འདུས། དེ་ནས་རིམ་གྱིས་འཕེལ་བས་
བགྲང་དཀའ་བ་ཙམ་བྱུང་སྟེ། གཉོས་རྒྱལ་བ་ལྷ་ནང་བས་ཚོགས་པ་ཉིན་གཅིག་
འདུས་པའི་ཚད་བརྩིས་པས། ལྔ་ཁྲི་ལྔ་སྟོང་ལྔ་བརྒྱ་ཉེར་ལྔའི་གྲངས་བྱུང་གསུངས། །
དེ་ནས་སྐྱོབ་པ་འཇིག་རྟེན་མགོན་པོས་ཕྱག་རྫས་མང་བོ་བཏང་སྟེ་བསམ་ཡས་
ཞིག་གསོས་གནང་། དེ་ནས་གཉོས་རྒྱལ་བ་ལྷ་ནང་བ་དང༌། མགར་དམ་པ།
དཔལ་ཆེན་ཆོས་ཡེ་བཅས་སློབ་མའི་མཆོག་གྱུར་གསུམ་ཙ་རིའི་གནས་སྒོ་ལྷག་མ་
རྣམས་འབྱེད་པར་མངགས། དེ་དུས་འབྲུག་པས་གཙང་བ་རྒྱ་རས་པ་ཡེ་ཤེས་རྡོ་རྗེ་
ཡང་ཕེབས་ཡོད་པ་བཅས་ཁོང་རྣམས་ལྷན་དུ། རིབ་པ་ལ་དང་མཁའ་ལྡིང་བྲག་འོག
སྤལ་བ་གཡུ་མཚོ། ཡུལ་སྨད་གཅིག་ཆར་སོགས་སུ་བྱོན་ནས་གནས་སྒོ་མ་ལུས་པ་
ཕྱེས། ཡུལ་སྨད་ལས་ཚན་བཅོ་བརྒྱད་སོགས་བཙུགས་ཏེ་རྩ་རིར་འབྲི་འབྲུག་གི་
བསྟན་པ་ཚུགས་པར་མཛད། སྐྱོབ་པ་དགུང་ལོ་དྲུག་བཞེས་དུས་སྟག་ཐང་བང་བ་
དང་མཉམ་དུ་ཕག་གྲུར་ཕེབས་ཏེ་འདུ་ཁང་དང་རྟེན་རྣམས་བཞེངས་པའི་ཞལ་བཀོད་
དང་། སླར་འབྲི་གུང་དུ་ཕེབས་ནས་སྒོ་མང་བཞེངས། བསྟན་རྩ་དགེ་སློང་ཡིན་ཞིང་
དེ་ཡང་ཚུལ་ཁྲིམས་དག་པ་ལ་རག་ལས་པར་དགོངས་ནས། ཆོས་འདུལ་བའི་བཅས་



༄༅། །བོད་སོག་ཆོས་འབྱུང་གི་སྨད་ཆ།
པ་ཕྲ་མོ་ལས་མི་འགལ་བ། དམར་དང་ཆང་གི་དྲི་ཙམ་ཡང་མི་རྣམ་པ་མཛད་པའི་
སངས་རྒྱས་ཀྱི་མཛད་པ་བཟང་བོ་ཅན་དེ་ནི། དང་བོར་དུས་གསུམ་མཁྱེན་པ་འབྲི་
གུང་དུ་ཕེབས་ནས། ཁོང་ཀླུ་སྒྲུབ་ཀྱི་རྣམ་སྤྲུལ་ཡིན་པར་གསུངས། དགུང་ལོ་དྲུག་
ཅུའི་སྟེང་། སིང་ག་ལའི་དགྲ་བཅོམ་པས། ཁ་ཆེ་པཎ་ཆེན་ལ་པདྨ་དཀར་བོ་ལྔ་འབྲི་
གུང་ཞེས་པར་བྷིཀྵ་རཏྣ་ཤྲཱི་སྟེ་ཀླུ་སྒྲུབ་དགེ་སློང་རིན་ཆེན་དཔལ་དུ་སྐྱེ་བ་བཞེས་པ་ལ་
བསྐུར་ཞིག་ཅེས་སྒྲོམ་བུ་ལ་རྒྱས་བཏབ་སྟེ་མི་རྙིང་བར་བྱིན་གྱིས་བརླབས་ནས་བསྐུར་
བས་ཀྱང་ཀླུ་སྒྲུབ་སྤྲུལ་བར་ལུང་བསྟན་ནོ། ། སྐྱོབ་པ་འཇིག་རྟེན་མགོན་པོ་དགུང་ལོ་
རེ་དྲུག་ཏུ་ཕེབས་སྐབས། སློབ་མ་སྤྱན་སྔ་གྲགས་པ་འབྱུང་གནས་ཕག་མོ་གྲུ་བའི་ཁྲིར་
གསོལ་བ་གོང་སོང་ལྟར་ལ། དགུང་ལོ་དོན་གསུམ་བཞེས་དུས་འབྲི་གོང་དུ་དགེ་སློང་
ཁྲི་ཚོ་བཅོ་བརྒྱད་འཛོམས་ཏེ་ས་སྟེང་དགེ་འདུན་གྱི་ན་བཟའ་ངུར་སྨྲིག་གིས་བསྒྱུར་
པའི་འདུས་ཚོགས་རྒྱ་ཆེན་པོ་བྱུང་ཞིང༌། སླར་ཡང་། གནས་གསུམ་དུ་རི་བ་ཐེངས་
གསུམ་བཏང་བ་ནི། ཆོས་རྗེ་ཕུན་ཚོགས་རྒྱ་མཚོ་དང་། གྲུབ་ཐོབ་རི་བ་ནག་སྔོན་
སོགས་ལྔ་ཁྲི་ལྔ་སྟོང་ལྔ་བརྒྱ་ཉེར་ལྔ་གངས་ཏི་སེར་སྒོམ་དུ་བཏང་། དེ་ཕྱོགས་སུ་སྒྲུབ་
ཁང་སྣ་ཚོགས་བརྩིགས་ནས་སྒོམ་སྒྲུབ་མཛད། ཆོས་རྗེ་གུ་ཡ་སྒང་དུ་བཞུགས་པས་
ཆོས་རྗེ་གུ་ཡ་སྒང་བ་ཞེས་གྲགས། གུ་གེའི་ཆོས་རྒྱལ་བཀྲ་ཤིས་ལྡེ་བཙན་སོགས་མངའ་
རིས་སྐོར་གསུམ་དུ་འཕྲིན་ལས་རྒྱས། རྒྱང་བྲག་དགོན་བཏབ་སྟེ་འབྲི་གུང་གི་བསྟན་
པའི་རྩ་བ་ཚུགས། ཡང་རྡོ་རྗེ་འཛིན་པ་གཡག་ཏུ་དཔལ་གྲགས་དང་། སྒོམ་པ་གསལ་
བ་དབང་ཕྱུག་གིས་གཙོས་དགེ་འདུན་ལྔ་ཁྲི་ལྔ་སྟོང་ལྔ་བརྒྱ་ཉེར་ལྔ་ལ་ ཕྱིར་སྒོམ་དུ་
བཏང་། རྡོ་རྗེ་འཛིན་པ་དེས་ལ་ཕྱི་དགོན་ཕྱག་བཏབ་པ་དང་། སྐྱིད་གྲོང་དུ་གནས་
གཞི་བརྒྱ་རྩ་བརྒྱད་བཏབ་པ་སོགས་འབྲི་གུང་བསྟན་པས་ས་སྟེང་ཁྱབ། ཡང་རྡོ་རྗེ་
འཛིན་པ་མགོ་བོ་ཆེས་གཙོས་སྐྱོ་འོག་གང་བ་སོགས་ལྔ་ཁྲི་ལྔ་སྟོང་ལྔ་བརྒྱ་ཉེར་ལྔ་རྩ་རིར་
55



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྒོམ་དུ་བཏང་བ་རང་རང་སོ་སོར་སྒོམ་སྒྲུབ་དང་འཕྲིན་ལས་ཁྱབ་གདལ་དུ་གཏོང་བར་
མཛད་དོ། །
དེ་ནས་བདག་ཉིད་ཆེན་པོ་སྐྱོབ་པ་འཇིག་རྟེན་མགོན་པོས་སྤྱན་སྔ་ཤེར་འབྱུང་
ལ་གདན་ས་གཏད་ཀྱང་ནན་གྱིས་གསོལ་བ་བཏབ་ནས་བཤོལ་བས། མཁན་ཆེན་གུ་
ར་བ་ལ་གདན་ས་གཏད་ནས་མེ་གླང་( ༡༢ ༡༧) དགུང་ལོ་དོན་ལྔ་བཞེས་པའི་ནག་
ཟླའི་ཉེར་ལྔ་ལ་སྐུ་གཤེགས་སོ། ། །
ཁོང་གི་བཀའ་རྩོམ་ལ། རི་ཆོས་དང་། ཚོགས་ཆོས། བཅུ་ཆོས། གསུམ་
ཆོས་རྣམས་དང་། ཐེག་ཆེན་བསྟན་པའི་སྙིང་བོ་དང་། དགོངས་གཅིག ལྷན་
ཐབས་བཞི་བཅུ་བ། ལྔ་ལྡན་རྟོགས་མགུར་སོགས་མང་ངོ༌། །
སློབ་མ་བགྲང་གིས་མི་ལོངས་པ་ཡོད་པའི་ནང་ནས། གཙོ་བོར་གྱུར་པ་ནི་སྤྱན་
སྔ་ཤེས་རབ་འབྱུང་གནས་དང་། སྤྱན་སྔ་གྲགས་པ་འབྱུང་གནས། དཔོན་བསོད་
ནམས་གྲགས་པ་སོགས་སྤྱན་སྔ་བརྒྱད། གཉོས་རྒྱལ་བ་ལྷ་ནང་བ་དང་། མགར་དམ་
པ་སོགས་ཐུགས་སྲས་བརྒྱད། དཔལ་ཆེན་ཆོས་ཡེ་དང་། གུ་ར་བ་སོགས་དཔལ་ཆེན་
བརྒྱད། ངོར་རྗེ་དང་། ཏི་ཤྲི་སོགས་རས་པ་བརྒྱུད། གུ་ཡ་གངས་བ་སོགས་གངས་པ་
གསུམ། ཁྲོ་ཕུ་ལོ་ཙཱ་བ་དང་། གནུབས་ལོ་སོགས་ལོ་ཙཱ་བ་བརྒྱད། ཐག་མ་འདུལ་
འཛིན་དང་། དྭགས་པོ་འདུལ་འཛིན་སོགས་འདུལ་འཛིན་བཅུ། སྐྱོ་དང་ ཁྲོམ་
སོགས་བཀའ་གདམས་ཀྱི་སྟོན་སྒོམ་ཆེན་པོ་བརྒྱད། ཉི་མ་སེང་གེ་དང༌། བདུད་རྩི་
ཞིག་པོ་སོགས་ཞིག་པོ་ལྔ་སོགས་བྱུང་ངོ༌། །
འབྲི་གུང་མཐིལ་གདན་སའི་བཞེངས་བཀོད་ནི། གསེར་ཁང་གཙུགས་ལག་
ཁང་ཀ་རིང་བཅུ་དྲུག་པ་གསེར་གྱི་རྒྱ་ཕིབས་ཅན་དང༌། གསེར་ཁང་འོག་མའམ་འདུ་
ཁང་དང༌། གཙུག་ལག་ཁང་ཆེན་པོ་མི་འགྱུར་རྡོ་རྗེ་གདན་ཞེས་པ་ཐོག་ཚད་ལྔ་བ།
རསར་



༄༅། །བོད་སོག་ཆོས་འབྱུང་གི་སྨད་ཆ།
ཀ་རིང་ཉི་ཤུ་རྩ་བརྒྱད་པ། ཡང་སྟེང་གསེར་ཟངས་ཀྱི་མདའ་ཡབ་ཅན་ལྷུན་ཆགས་པ་
དང༌། སྒོ་མང་སྒོ་འཕྱོར་ས་ཁྲི་དམར་བོ་རྡོ་རྗེ་དབྱིངས་དང་འབྲེལ་བའི་ཕོ་བྲང་ཀ་རིང་
བཅུ་བ་ཅན་དང་། གནས་བླ་གཡེལ་མཐིལ་དང་། ནུབ་ས་ཁྲི་དམར་བོ་སྐྱོབ་པ་རིན་
པོ་ཆེའི་བཞུགས་ཁྲི་ལ་གདན་རབས་སོ་སོ་ཁྲི་ལ་ཕེབས་པའི་མཛད་སྒོ་གནང་ས་བཅས་
ཡོད། ཡང་འཛམ་གླིང་རྒྱན་ཞེས་པའི་གཙུག་ལག་ཁང་སུམ་བརྩེགས་གསེར་ཟངས་ཀྱི་
རྒྱ་ཕིབས་ཅན་དང་། གཅུང་སྐུ་འབུམ་གཙུག་ལག་ཁང་དང་། ཨ་ཕྱིའི་དཀོར་མཛོད་
ཆེན་མོ། མགོན་ཁང་ཆེན་མོ། ཆོས་རྗེ་སྐྱོབ་པ་རིན་པོ་ཆེའི་གཟིམ་སྤྱིལ། སྒྲུབ་སྡེ་
ཐར་བའི་གྲུ་ཆེན་གྱི་འདུ་ཁང་གཟིམ་ཁང་དམར་བོ། གསེར་མགོ་གཙུག་ལག་ཁང་།
རྗེ་རིན་ཆེན་ཕུན་ཚོགས་ཀྱིས་ཕྱག་བཏབ་པའི་སྒྲུབ་སྡེ་ནུབ་ཀྱི་འདུ་ཁང་ཡང་རི་བ།།
ཁང་གསར་ཡང་དགོན་ནམ་བདེ་ལྡན་ལྷ་ཁང་། བྱང་མ་ནུབ་ཀྱི་གཙུག་ལག་ཁང་།
བདེ་ལྡན་མི་འགྱུར་གཙུག་ལག་ཁང་སོགས་ལྷ་ཁང་དང་གཙུག་ལག་ཁང་མང་དུ་བྱུང་
ཞིང་། ནང་རྟེན་སྲིད་ གསུམ་ན་རྙེད་ པར་ དཀའ་བ་མཐའ་ཡས་པས་བཀང་བ་ལྟར་
བཞུགས་ལ། གདན་ས་རིམ་པར་སྐྱོང་བ་སུམ་ཅུ་སོ་བརྒྱད་བྱུང་ངོ༌། ། ཕྱིས་སུ་ཆོས་རྒྱལ་
རིན་ཆེན་ཕུན་ཚོགས་ཡབ་སྲས་རྣམས་ཀྱི་གཏེར་ཁ་གསར་རྙིང་གི་རིམ་པའི་མན་ངག་ཕྱག་
བཞེས་མཛད་ནས་བཀའ་རྙིང་ཆུ་བོ་གཅིག་འདྲེས་སུ་གྱུར་པའི་ལོ་རྒྱུས་མང་ཡང་རེ་ཞིག་དེ་
ཙམ་མོ། །
གཉིས་པ་སྟག་ལུང་བཀའ་བརྒྱུད་ནི། སྟག་ལུང་ཐང་བ་བཀྲ་ཤིས་དཔལ་ཡབ་
སྲས་ལས་བརྒྱུད་པ་ཡིན་ལ། འདིར་སྟག་ལུང་ཐང་བ་ཆེན་པོ་ནི། གདུང་གྭ་ཟི། ཡུལ་
གཡང་ཤོད་བོང་ར་སྟེང་དུ། ཡབ་པ་ན་བློན་འབར་བོ་དང་། ཡུམ་སྲབ་ཤི་བཟའ་དགེ་
སུམ་ཁྲོ་མོའི་སྲས་སུ་རབ་བྱུང་གཉིས་པའི་ཆུ་ཕོ་ཁྱིའི་ལོ་( ༡༡༤༢) ལ་སྐུ་འཁྲུངས།
ཆོས་མཛད་པར་ལན་འགའ་བྲོས་ཀྱང་ཡབ་ཀྱིས་བཀག དགུང་ལོ་བཅོ་བརྒྱད་དུས་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཐང་སྐྱ་ལྷ་ཁང་དུ་བླ་གང་གི་སར་བྲོས་ནས། མཁན་པོ་ག་སྟོན་བླ་གང་བ་ཤེས་རབ་རྡོ་
རྗེ་དང༌། སློབ་དཔོན་ཚར་སྟོན་སྒོ་མང་བ་ལས་རབ་ཏུ་བྱུང་ནས་མཚན་བཀྲ་ཤིས་
དཔལ་གསོལ། དགེ་བཤེས་བྲག་དགོན་པ་ལས་ཕར་ཕྱིན་འགྲེལ་ཆུང་དང་། སྤྱོད་
འཇུག བསླབ་བཏུས་ལམ་སྒྲོན། དོ་ཧ་སོགས་ཞུས་ནས་གསན་བསམ་མཛད། རྒྱ་
གར་དུ་གསན་སྦྱོང་ཕེབས་བཞེད་བྱུང་ཡང་གཞན་གྱིས་བཀག་པས་མ་བཏང་བར།
དགུང་ལོ་ཉེར་བཞིའི་དུས་ཕག་གྲུའི་སྙན་པ་གསན་ནས་བྱོན་ཏེ། འགྲོ་བའི་མགོན་པོ་
དང་མཇལ་ནས་དགྱེས་བཞིན་རྗེས་སུ་བཟུང་། ཁོང་གི་ཉེ་གནས་མཛད་དེ་ལོ་དྲུག་
བཞུགས། གདམས་ངག་ཞུ་བ་སོགས་འོ་བརྒྱལ་མི་ཞུ་སྙམ་པ་བྱུང་ཡང་། ཆོས་བྱུང་
ཚད་ཟུངས་དང་ཁྱོད་ལ་དགོས་པའི་དུས་ཞིག་ཡོད་གསུངས་པ་དང༌། ཡང་བླ་མ་
བསྟེན་པ་གདམས་ངག་ཡིན། རང་གི་ཉམས་སུ་མྱོང་བ་མན་ངག་ཡིན་གསུངས་པས།
དེ་ཕྱིན་ནས་ཆོས་ཚིག་བཞི་བ་ཡན་ཆད་ཟིན་བྲིས་སུ་བཀོད། གདམས་ངག་བུམ་པ་
གང་བྱོའི་ཚུལ་དུ་གནང་། ངའི་ཆོས་ཀྱི་བདག་པོ་ཁྱོད་ཀྱིས་བྱེད་དགོས། དགེ་སློང་
གྱིས་ཤིག་གསུངས། མི་བྱེད་ཞུས་པའི་དཔལ་རྒ་ལོ་ཡང་དགེ་སློང་ཡིན། གནམ་མཚོ་
ལ་ལོ་བདུན་སྒོམ་འདུག དེང༌ སང་ གི་ དམ་ པ་ རྣམས་ ཀྱི་ ཕྱག་ལེན་བྱེད་ དགོས་
གསུངས། ལན་གཅིག་ཐེལ་གྱི་སྤང་གཤོང་གཅིག་ཏུ་སྐྱོ་སང་ལ་བྱོན་པའི་སར། འགྲོ་
མགོན་གྱིས་ཕྱག་ཐུགས་ཀར་གཏད་དེ་འོ་སྐོལ་གྱི་ཇོ་བོ་ནཱ་རོ་བའི་ཞལ་ནས། ཆོས་
ཐམས་ཅད་ཀྱི་རང་བཞིན་སྟོང་ཞིང་བདག་མེད་པར་བསྒོམ། དེའི་ངང་ལ་ཚད་མེད་
བཞིའི་སྒོ་ནས་ཐབས་སྣ་ཚོགས་ཉམས་སུ་ལེན་པ་ཞིག་བྱུང་ན། མི་གནས་པའི་མྱང་
འདས་འཐོབ་པའི་ལམ་ཡིན་གསུངས་ནས་ངོ་སྤྲོད་མཛད་པ་ལ་བརྟེན་ནས། ཕྱག་རྒྱ་
ཆེན་པོ་སྐྱེ་མེད་ཀྱི་རྟོགས་པ་ཐུགས་ལ་འཁྲུངས། དེ་ནས་འགྲོ་བའི་མགོན་པོ་སྐུ་
གཤེགས་ནས་མལ་གྲོར་བྱོན་ཏེ། བྱ་འཆད་ཀ་བ་ལས་བཀའ་གདམས་གསན། ཞང་
།
58



༄༅། །བོད་སོག་ཆོས་འབྱུང་གི་སྨད་ཆ།
ཤ་ར་བ་ལས་བསྙེན་པར་རྫོགས། སེ་གླེར་བཞུགས་པའི་ཚེ་ཁམས་ནས་གདན་འདྲེན་
པ་བསུ་རྟས་སླེབས་པས། ཕེབས་པར་དགོངས་ནས་ཕག་མོ་གྲུ་བའི་གདན་སར་
འབུལ་སྐྱེལ་ལ་བྱོན་ནས་ལོག་པའི་ཚེ། དགེ་བཤེས་ཁང་ཆེན་པས་རིག་ནས་མི་ཚོགས་
མང་བོ་དང་བཅས་བཞུགས་པར་གསོལ་བ་བཏབ་པས་ཞལ་བཞེས་མཛད། དགེ་
འདུན་མང་དུ་འདུས་པས་མ་ཤོང་ནས། བྲག་པོ་ཆེ་སོགས་ལ་གཟིགས་པས་དགོན་པ་
མ་རྙེད་པས་སྟག་ལུང་མཛོ་ར་གོང་དང༌། སེ་བ་ལུང་སོགས་སུ་བཞུགས་པའི་དགེ་
འདུན་མ་ཤོང་བ་ལ། དར་སྦས་རོང་གསུམ་དང་ཕོ་མདོ་བས་སྟག་ལུང་དུ་གདན་
དྲངས། འགྲོ་བའི་མགོན་པོའི་ལུང་བསྟན་ལྟར་དགུང་ལོ་སོ་དགུ་བ་རབ་བྱུང་གསུམ་
པའི་ལྕགས་བྱི་( ༡༡༨༠ ) ལོར་སྟག་ལུང་བཏབ་ནས་གདན་ས་བཟུང་ཞིང་དགེ་
འདུན་རྒྱས་ཏེ་སློབ་རྒྱུད་ཕྱོགས་ཀུན་ཏུ་དར་བས་སྟག་ལུང་ཐང་བ་དང་སྟག་ལུང་
བཀའ་བརྒྱུད་དུ་གྲགས། བྲག་བཙན་མཐུ་བོ་ཆེ་དམ་ལ་བཏགས། རབ་ཏུ་བྱུང་ཕྱིན་
ཆད་ཁྱིམ་པའི་ཁང་བར་མ་བྱོན། ཤ་ཆང་བུད་མེད་གཟིམ་ཁང་དུ་འགྲིམ་མ་མྱོང་།
གླིང་གསེབ་ཏུ་བུད་མེད་མི་གཏོང་བ་སོགས་ཆོས་འདུལ་བའི་ ཕྱག་ལེན་ཞིབ་པར་
མཛད། སྐུ་འདས་ཁར་གྲྭ་བ་སུམ་སྟོང་ལྷག་ཙམ་འདུས། ངོ་མཚར་བའི་རྫུ་འཕྲུལ་དུ་
མ་བསྟན། འགྲོ་བའི་མགོན་པོས་སྔར་ལུང་བསྟན་དུ་སྟག་ལུང་ཐང་བ་ཆེན་པོ་འདི་
ཉིད་ཨིནྡྲ་བྷཱུ་ཏི་བར་མའི་རྣམ་སྤྲུལ་དུ་གསུངས། དགུང་ལོ་དྲུག་ཅུ་རེ་དགུ་བཞེས་པའི་
མགོ་ཟླ་བའི་ཚེས་བཅུ་དྲུག་ལ་དཔེ་མཛོད་ལྡེ་མིག་སློབ་དཔོན་དབོན་པོ་ལ་གཏད། སྐུ་
ཤམ་དང༌། དབུ་ཞྭ་གནང་། ཚེས་བཅུ་བདུན་དང་བཅོ་བརྒྱད་གཉིས་ཚོགས་དབུར་
ཕེབས་ནས་བཀའ་ཆོས་ སློབ་སྟོན་མང་ དུ་ གནང་ནས། ཚེས་ བཅུ་ དགུ་ ཉིན་ སྐུ་
གཤེགས་སོ། ། སྐུ་ཡལ་བ་དཔོན་རིན་ཆེན་མགོན་པོ་གདན་སར་བཏོན་པ་དེས་
མཆོད་ཁང་ཆེན་མོ་བཞེངས་ཤིང་དགོན་སྡེ་རྒྱས་པར་མཛད། དེའི་རྗེས་སུ་སངས་རྒྱས་
59



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཡར་བྱོན་པ་ཤེས་རབ་བླ་མ་གདན་སར་བཞུགས། དེའི་རྗེས་ཆོས་རྗེ་དཔལ་བཟང་།
དེ་ནས་ཆོས་རྗེ་རཏྣ་གུ་རུ། ཆོས་རྗེ་རཏྣ་ཀ་ར། ཆོས་རྗེ་ནམ་མཁའ་དཔལ་བཟང༌།
ཆོས་རྗེ་བཀྲ་ཤིས་དཔལ་བརྩེགས། ཆོས་རྗེ་བྱང་ཆུབ་རྒྱ་མཚོ། ཆོས་རྗེ་ངག་དབང་
གྲགས་པ་རྣམས་རིམ་པར་བྱོན། དེ་ནས་གདན་སར་ཕེར་བའི་དཔོན་བཀྲ་ཤིས་བླ་མ་
དང་སངས་རྒྱས་དཔོན་གཉིས་བྱུང་བས། ཕྱི་མ་སངས་རྒྱས་དཔོན་གྲགས་པ་དཔལ་
གདན་སར་ལོ་གཅིག་མཛད་ནས་ཁམས་སུ་བྱོན་དགོས་པ་བྱུང་སྟེ། སྟག་ལུང་གི་རྟེན་
རྣམ་སྣང་། རྗེ་བཙུན་མི་ལའི་ཕྱག་མཁར་སོགས་མང་བོ་གདན་དྲངས་ནས་ཁམས་སུ་
བྱོན་ནས་དགུང་ལོ་ཉེར་དྲུག་པ་རབ་བྱུང་དྲུག་པའི་མེ་བྱི་( ༡༣༣༦)ལོ་ལ་རི་བོ་ཆེའི་
དགོན་པ་བཏབ། ཆོས་སྐུ་ཨོ་རྒྱན་མགོན་པོས། འདུ་ཁང་ཆེན་མོ་ཁྲ་འཇིགས་མ་ཞེས་
པ་དེ་བཞེངས་པས་སྐུ་གསུང་ཐུགས་ཀྱི་རྟེན་བསམ་གྱིས་མི་ཁྱབ་པ་མང་བོ་དང་། ལྷག་
པར་གླེགས་བམ་གྱི་ཚོགས་གསེར་བྲིས་གཙོ་བོ་དང་། སྐྱ་བྲིས་བཅས་པུསྟི་ཀཁྲི་ཕྲག་
བརྒལ་བ་རིན་པོ་ཆེའི་ཆོས་བརྩེགས་ཞེས་པ་དེ་བཞེངས། དེ་ནས་བཟུང་སྟག་ལུང་ཨ་
ཐང་མ་ཐང་གཉིས་སུ་གྱེས། གཉིས་ཀར་གྲྭ་བ་སུམ་སྟོང་བརྒྱད་བརྒྱ་རེ་ཡས་མས་
འཚོགས། ཕྱིས་སུ་གྲྭ་ཚང་གསུམ་བཙུགས་ནས་གསར་རྙིང་གྲྭ་གསུམ་དུ་གྲགས་སོ། །
དཔོན་བཀྲ་ ཤིས་བླ་མའི་རྗེས་སུ། དཔོན་བཀྲ་ ཤིས་རིན་ཆེན་མཉམ་མེད་
གྲགས་པ་རྒྱལ་བོ། སྐྱེས་མཆོག་ནམ་མཁའ་སྙིང་བོ། ནམ་མཁའ་དཔལ་བརྩེགས་
རྒྱལ་བོ། དཔལ་བརྩེགས་རྒྱ་མཚོ། དཔལ་བརྩེགས་བཟང་བོ་སོགས་གདན་རབས་མུ་
ཏིག་ཕྲེང་ལྟར་རིམ་པར་བྱུང་བ་ཡིན་པས། དབུས་གཙང་མདོ་ཁམས་སོགས་སུ་སྟག་
ལུང་བའི་གྲྭ་ས་དང་ཆོས་བརྒྱུད་མང་དུ་འཕེལ། ཕྱིས་སུ་སྟག་ལུང་ངག་དབང་གྲགས་
པ་བྱོན་ནས་ སྟག་ལུང་ སྡོམ་ གསུམ་ སོགས་ རང་ ལུགས་ ཀྱི་ བསྟན་ བཅོས་ མང་ དུ་
བརྩམས། འབྲི་སྟག་གི་ཆོས་རྒྱུན་ཉམས་པ་སླར་གསོ་དང་གནས་པ་གོང་འཕེལ་དུ་
60



༄༅ ། །བོད་སོག་ཆོས་འབྱུང་གི་སྨད་ཆ།
མཛད་པ་སོགས་ཕྱག་རྗེས་ཆེ། ཞབས་དྲུང་ངག་དབང་རྣམ་རྒྱལ་ནས་ཀྱང་ཆོས་འབྱུང་
ངོ་མཚར་རྒྱ་མཚོ་སོགས་གསུང་རྩོམ་མང་དུ་སྤེལ་ནས་སངས་རྒྱས་ཀྱི་བསྟན་པ་ཕྱོགས་
ཀུན་སྤེལ་བའི་འཕྲིན་ལས་རྒྱ་ཆེར་མཛད་པ་ལགས་སོ། །
གསུམ་པ་འབྲུག་པ་བཀའ་བརྒྱུད་ནི། དཔལ་ཕག་མོ་གྲུ་བའི་སློབ་ཆེན། གླིང་
རས་པ་པདྨ་རྡོ་རྗེ་དང་ཆོས་རྗེ་གཙང་བ་རྒྱ་རས་ཡབ་སྲས་གཉིས་ལས་བརྒྱུད་པ་ལ་
དཔལ་འབྲུག་པ་བཀའ་བརྒྱུད་དུ་གྲགས་པ་སྟེ། གྲུབ་ཐོབ་གླིང་རས་པ་ནི། མྱང་སྟོད་
བཞེངས་ཀྱི་གླང་བོ་སྣ་ན་གླིང་སྟོད་སྨད་གཉིས་ཀྱི་གླིང་སྨད་པ། ཡབ་རྒྱལ་བོ་སྐྱབས་
དང༌། ཡུམ་གཟུས་མོ་དར་ཆུང་གི་སྲས་སུ་རབ་བྱུང་གཉིས་པའི་ས་སྤྲེལ་(༡༡༢༨）
ལ་སྐུ་འཁྲུངས། མཚན་པདྨ་རྡོ་རྗེར་གསོལ། གཞོན་དུས་ནས་འབྲི་ཀློག་མཁས་པར་
མཁྱེན། ལོ་བརྒྱད་པར་ལྷ་རྗེ་ར་སྨན་ལས་གསོ་རིག་བསླབས། བཅུ་གསུམ་པ་ལ་ཡབ་
གཤེགས། བཅུ་བདུན་པ་ལ་སློབ་དཔོན་གླིང་ལས་དགེ་བསྙེན་མཛད། དགེ་བཤེས་
འོམ་ཐང་བ་ལས་རབ་ཏུ་བྱུང་། རྭ་ལོ་ཙཱ་བ་ལས་འཇིགས་བྱེད་དང་། དུས་འཁོར།
བདེ་མཆོག་ཕག་མོ་རྣམས་གསན། དེ་ནས་བསོད་སྙོམས་མཛད་ཅིང་བྱོན་པས་སྨན་
མོས་བྲིད་ནས་ཚུལ་ལས་ཉམས། སྔོན་བྱང་ཆུབ་སེམས་དཔའ་གཉིས་ཀྱིས་བུད་མེད་
ཀྱི་འཁོར་ལ་ཆོས་སྟོན་པ་ན་འཁྲིག་ཆོས་སུ་སྐུར་བ་བཏབ་པའི་རྣམ་སྨིན་གྱི་ལྷག་མས་
བསླབ་པ་ཉམས་ཤིང་སྨན་མོ་དང་འབྲེལ་བ་ཡིན་གསུངས། ཡབ་ཡུམ་གཉིས་ཀྱིས་
རས་གོས་རེ་གསོལ་ནས་རས་པའི་ཆ་བྱད་བྱས་ཏེ་རས་ཆུང་བའི་སློབ་མ་དུ་མ་ཞིག་ལས་
ཟབ་ཆོས་གསན། དགུང་ལོ་སོ་བརྒྱད་པ་ལ་འགྲོ་བའི་མགོན་པོ་ཕག་མོ་གྲུ་བ་ཆོས་ཁྲིར་
ཕེབས་པ་དང་མཇལ། སྤྱིར་འགྲོ་བའི་མགོན་པོ་རྣལ་འབྱོར་བ་བཟའ་མི་བྱས་པ་ལ་མི་
དགྱེས་མོད། གླིང་རས་པ་ལ་ཐུགས་དགྱེས་པ་བྱུང་སྟེ། ཁྲིད་གནང་ནས་སྒོམ་བཅུག་
པས་རྟོགས་པ་ཁྱད་པར་ཅན་འཁྲུངས། རྟོགས་པ་ཕུལ་བས་བླ་མ་མཉེས། དབྱར་ཟླ་
61



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གསུམ་ཕག་མོ་གྲུར་བཞུགས་ནས་འོན་རྨི་སྡིངས་བུ་ཇོ་མོ་དང་བཅས་བཞུགས། སླར་
འགྲོ་མགོན་གྱི་དྲུང་དུ་བྱོན་པས། ཞལ་སྔ་ནས་ད་ཇོ་མོ་འདི་ཐོངས་གསུངས། སྔར་
ཡང་བཤད་མོད་འགྲོར་མ་ཉན་ཞུས་པས། ད་ལན་འགྲོ་བས་རྫོངས་གསུངས་པ་ལྟར་
བསྐྱལ་ནས་ཕྱིར་བྱོན་ཏེ། སྐབས་ཤིག་ཏུ་ཟངས་རི་ནས་བུད་མེད་གཅིག་ཕྱག་རྒྱུར་
བསྟེན་པས། དེ་བླ་མའི་གསུང་དང་འགལ་བས་མ་ལེགས་པར་དགོངས་ནས་སོ་སོར་
ཁ་བྲལ་བ་བྱས་ཀྱང་མོས་ཕྱི་བཞིན་འབྲངས་པས། ཁམས་སུ་བྲོས་ཏེ་བྱོན། ཕྱག་རྒྱ་མོ་
དེ་ཁམས་སུ་འཚོལ་བར་ཕྱིན་པའི་ལམ་ནས་ཤི་སྟེ་ཟླ་དགོན་དང་ཉེ་བའི་མི་མ་ཡིན་ཞིག་
ཏུ་སོང་བར་གྲགས་སོ། ། དེ་ནས་ཕག་མོ་གྲུར་འཁོར་དུས། འགྲོ་བའི་མགོན་པོ་
གཤེགས་ཟིན་པས། གདུང་ལ་མཇལ་ནས་དབུས་གཙང་གི་ས་ཆ་མང་བོར་འབྱོན་
བཞུད་མཛད། གསུང་ རབ་ ཕྱག་འབྱོར་བྱུང་བ་ ཐམས་ཅད་ ཕག་མོ་གྲུར་བསྐྱལ།
བསམ་ཡས་སུ་བུད་མེད་སྔོན་མོ་ཞིག་གིས་པོ་ཏི་གཅིག་ཁར་བཅུག་པའི་སྣང་བ་བྱུང༌།
དེ་ནས་ཆོས་མཐོང་ཚད་མཁྱེན། མཁའ་འགྲོའི་གནང་བ་བྱུང་བས། རྒྱུད་ཀྱི་རྣམ་
བཤད་དང་། སྒྲོན་མེ་རྣམ་དྲུག་སེམས་ཀྱི་རྡོ་རྗེ་བསྟོད་པ། རྣལ་འབྱོར་འཇུག་པ། དོ་
ཧའི་ཊཱི་ཀ བདེ་མཆོག་གི་དཀྱིལ་ཆོག་སོགས་བརྩམས་ཤིང་། བླ་མ་སྒྲུབ་པའི་ཕྱག་
བཞེས་ཀྱང་རྗེ་བཙུན་གླིང་ནས་བྱུང་བ་ཡིན། ཕྱིས་སྣ་ཕུར་ཆོས་ལུང་དུ་དགོན་པའི་
གཞི་བཟུང་ནས་གཞན་དོན་མང་དུ་བསྐྱངས། མཐར་དགུང་ལོ་དྲུག་ཅུ་རྩ་གཅིག་པ་
ས་སྤྲེལ་དབྱར་ཟླ་ར་བའི་ཉེར་བརྒྱད་ལ་སྐུ་ཞི་བར་གཤེགས་སོ། །
དེའི་སློབ་མའི་གཙོ་བོ་ཆོས་རྗེ་གཙང་བ་རྒྱ་རས་ཡེ་ཤེས་རྡོ་རྗེ་ནི། ཡུལ་མྱང་
སྟོད་ཁུ་ལུའི་ཆར། ཡབ་རྒྱ་ཟུར་ཚབ་པེ་དང་། ཡུམ་མར་བཟའ་དར་སྐྱིད་གཉིས་ཀྱི་
སྲས་སུ་རབ་བྱུང་གསུམ་པའི་ལྕགས་སྦྲུལ་( ༡༡༦༡)ལོར་སྐུ་འཁྲུངས། དགུང་ལོ་
བཅུ་གཉིས་པ་ལ་གཅེན་སྐལ་ལྡན་གྱི་དྲུང་དུ་འབྲི་ཀློག་བསླབས། བཅུ་གསུམ་པར་
62



ས
༄༅། །བོད་སོག་ཆོས་འབྱུང་གི་སྨད་ཆ།
སློབ་དཔོན་རྟ་ཐང་བར། མངོན་པ། ཡོ་ག་ཞི་བྱེད་སོགས་ཞུས། བཅོ་ལྔ་བ་ལ་སློབ་
དཔོན་མཁར་ལུང་བ་ལོ་བརྒྱད་བསྟེན་ནས་ཚད་མ་དང་། རྫོགས་ཆེན་གསན། སློབ་
དཔོན་འཁོར་རེ་བ་དང་། གཙང་ཚ། ལྷ་རྗེ་ཀུན་རྒྱལ། འོམ་ཐང་འདུལ་འཛིན་པ་
སོགས་བསྟེན་ནས་ཆོས་མང་དུ་གསན། དགུང་ལོ་ཉེར་གསུམ་པ་ལ་གྲུབ་ཐོབ་གླིང་ར་
ལུང་དུ་ཕེབས་པ་དང་མཇལ། མན་ངག་ཉམས་ཁྲིད་དང་བཅས་པ་ཞུས། ཞག་
བདུན་ནས་རས་ཐུབ། དགུན་འདག་སྦྱར་མཛད་ནས་བསྒོམས་པས་རླུང་ཕྱི་ནང་བསྲེ་
ནུས་པ་དང་། རྩིག་པ་ལ་ཐོགས་པ་མེད་པ། ཉོན་མོངས་པའི་གཡུལ་ལས་རྒྱལ་བ་
སོགས་བཤད་ཚོད་དང་མཐུན་པར་བྱུང་ནས་བླ་མ་ལ་ཞུས་པས། སྔོན་གྱི་རྣལ་འབྱོར་
བ་ལ་ཡང་འདི་ལྟར་བྱུང་བ་ཡིན་གསུངས། སྤྱིར་ན་ཕུར་ལོ་ལྔར་བཞུགས་རིང་ལ་
གདམས་ངག་ཐམས་ཅད་ཚར། དོན་ཁྲིད་ཚར་ནས་ཉམས་སུ་མྱོང་། ཞར་ཆོས་ཀྱང་
མང་དུ་ གསུངས། སློབ་ དཔོན་ རྔོག་ པ་ ཡབ་མཆེད་ གཉིས་ ལ་ གུར་བརྟག་ དང་།
དགྱེས་རྡོར། གདན་བཞི་མ་ཧཱ་མཱ་ཡ་དང་མཚན་བརྗོད་ཕྱག་ལེན་བཅས་གནང་།
གཞན་དུ་སྒོམ་ལ་འགྲོ་བར་ཞུས་པས། མ་འགྲོ་ངའི་རྣ་ཕུ་བཟུང༌། འབྲུག་འཛིན་པའི་
ལུང་བསྟན་ཡང་བྱུང༌། ད་སྐལ་བཟང་ལ་བརྟེན་ནས་ཐབས་ལམ་སྤྱོད་གསུངས་པས་
དེ་ལ་སོང་ནས་ཞུས་པས་ཞལ་བཞེས་མཛད། དེ་ནས་རྗེ་བཙུན་གླིང་དགོངས་པ་
རྫོགས་པས། དེ་གྲུབ་གྲུབ་བར་དུ་བཞུགས། དཔོན་སློབ་བདུན་མཁར་ཆུར་བྱོན་
དུས་ལྷ་འདྲེའི་བར་ཆད་བྱུང་བ་ཐམས་ཅད་ཟིལ་གྱིས་མནན་ནས་རྟོགས་པ་ནམ་
མཁའ་ལ་མདུང་བསྐོར་བ་བཞིན་དུ་སོང་། ཡེ་ཤེས་ཀྱི་མགོན་པོའི་ཞལ་གཟིགས།
དེར་ལོ་གསུམ་བཞུགས་པས་རྗེ་རས་ཆུང་བས་གཏེར་དུ་སྦས་པའི་རོ་སྙོམས་སྐོར་དྲུག་
ཀྱང་དེ་དུས་བཏོན། མདོ་བོ་རས་མཇལ་ནས་ཆོས་དྲུག་གི་ཁྲིད་ཞུས་འབྲི་གུང་དུ་
འཇིག་རྟེན་མགོན་པོ་ལས་ཚོགས་ཆོས་གསན། རབ་ཏུ་བྱུང་ཞིག་གསུངས། ཙ་རིར་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བྱོན་ནས་དབྱར་གཅིག་བཞུགས། དེ་ནས་བླ་མ་ཞང་གིས་ལུང་བསྟན་ནས་སྐྱིད་ཤོད་
དུ་ཀློང་བརྡོལ་བཏབ། དགུང་ལོ་སོ་གསུམ་པར་བླ་མ་ཞང་གིས་མཁན་པོ་དང༌། རྩི་
འདུལ་འཛིན་པས་སློབ་དཔོན་མཛད་ནས་བསྙེན་པར་རྫོགས། མཚན་ཡེ་ཤེས་རྡོ་རྗེ་
གསོལ། ཡི་དམ་གྱི་ལུང་བསྟན་ནས་ར་ལུང་དགོན་བཏབ། རྗེ་བཙུན་གླིང་རས་པའི་
ལུང་ལྟར་འབྲུག་དགོན་པ་བཏབ། དེའི་ དུས་སུ་འབྲུག་སྒྲ་དྲག་པོ་ཐེངས་འགར་
གྲགས་པས་གདན་སའི་མིང་ལ་འབྲུག་ཏུ་ཐོགས་ཤིང༌། དེའི་བཀའ་བརྒྱུད་ལ་ཡང་
འབྲུག་པ་བཀའ་བརྒྱུད་དུ་གྲགས། ལོ་དེ་ཉིད་ལ་སྤྱིལ་བུ་སྟོང་གྲུབ། སློབ་མ་དགེ་
འདུན་ཁྲི་ལྔ་ཙམ་ཚོགས། སློབ་མ་སྟོང་ཕྲག་ལྔ་ཙམ། རྒྱ་གར། རྒྱ་ནག ཨོ་རྒྱན།
ཁ་ཆེ། ཏི་སེ་སོགས་གནས་དང་གནས་ཆེན་རྣམས་སུ་སྒྲུབ་པ་སྙིང་བོར་བྱེད་པའི་
བཀའ་གནང་ནས། འཁོར་འབྱེད་དང་བོ་དང༌། གཉིས་པ་མཛད་པས། བྱ་རྒོད་ཀྱི་
ཉིན་ལམ་བཅོ་བརྒྱད་དུ་འབྲུག་པ་བཀའ་བརྒྱུད་ཀྱི་བུ་སློབ་ཀྱིས་མ་ཁྱབ་པ་མེད་པ་བྱུང་
སྟེ། འབྲུག་པ་ལ་གཏོགས་པའི་སྒོམ་ཆེན་ཡིན་ཕྱིར། སྡེ་རིས་དང་སློབ་རིས་གྲུབ་
མཐའི་རིས་ཀྱི་ཆགས་སྡང་དང་འཁྲུག་པ་མེད་ཅིང་ཤིན་ཏུ་ཞི་དུལ་གྱི་རྣམ་ཐར་འཛིན་
པ་ཤ་སྟག་བྱུང་ངོ་ཞེས་གསུངས་སོ། ། དཔལ་ཆོས་རྗེ་གཙང་བ་རྒྱ་རས་པ་འདི་ནི་
སློབ་དཔོན་ཆེན་པོའི་ལུང་བསྟན་དུ། ས་རལ་ཞེས་བྱའི་ལུང་གསུམ་མདོར། །ནོར་བུ་
འཛིན་པའི་སྤྲུལ་བ་འབྱུང༌། ། ཞེས་གསུངས་པ་འདིས་ཕྱག་ན་པདྨོའི་རྣམ་སྤྲུལ་དུ་
གསུངས་པ་དང་དགོན་པའི་མིང་ས་རལ་ཞེས་ར་ལུང་ཡང་གསལ་བར་གསུངས་ཡོད་ལ།
སྐྱེས་བུ་དམ་པ་གཞན་དག་གིས་དཔལ་ནཱ་རོ་བའི་རྣམ་སྤྲུལ་དུ་གསུངས་པའང་ཡོད་
དོ། ། དགུང་ལོ་ལྔ་བཅུ་རྩ་གཅིག་པ་ལྕགས་ལུག་དབྱར་ཟླ་ཐ་ཆུང་མར་ངོའི་ཚེས་
བཅུའི་ཐོ་རངས་ལ་སྐུ་གཤེགས། སྐུ་གདུང་གི་སྒལ་ཚིགས་ཉེར་གཅིག་ལ་སྤྱན་རས་
གཟིགས་ཉེར་གཅིག་བྱོན་ནོ། །



༄༅། །བོད་སོག་ཆོས་འབྱུང་གི་སྨད་ཆ།
པས
འཁོར་དུ་འདུས་པའི་སློབ་མའི་མཆོག་ནི། དང་བོར་ཆེ་བ་སྦ་རྐྱང་གཉིས།
བར་དུ་ཆེ་བ་རྒྱུ་འབྲས་གཉིས། ཐ་མར་ཆེ་བ་ལོ་རྒོད་གཉིས་གྲགས་སོ། ། དེ་ལ་སྦ་རི་
བ་ནི་བླ་མ་ཞང་གི་མཆོད་དཔོན་ཡིན་ལ། ཞང་གིས་གཙང་བའི་མདུན་དུ་བཏང་ནས་
ཆོས་ཞུས་པས། ཐུགས་དམ་ཁྱད་འཕགས་འཁྲུངས། སྦ་རི་བྱང་ཆུབ་གླིང་བཏབ།
དགོན་ལག་ཀྱང་ཆུ་བོ་རི་ལ་ཁ་ཤར་སོགས་མང་དུ་བྱུང་། སྦ་རིའི་སློབ་མ་དགོན་གསར་
བའི་དགོན་པའང་སྦ་རིའི་ཉེ་ལོགས་སུ་ཡོད། །
རྐྱང་མོ་བ་ནི་བདེ་བ་ཅན་གྱི་དགེ་བཤེས་ཡིན་ལ། གཙང་བ་འབྲུག་ཏུ་བཞུགས་
པའི་སློབ་མ་ཡིན་ལ། ཐུགས་དམ་ཁྱད་འཕགས་འཁྲུངས་ནས། བུར་དུ་རྐྱང་མོ་ཁ་
བཏབ་ནས་འགྲོ་དོན་མཛད་པར་གསུངས་སོ། །
རྒྱ་ཡགས་པ་ནི། གྲའི་ཟར་བོ་ཕུར་རྒྱུ་ཡག་དགོན་བཏབ་ནས་བཞུགས་པས།
རྒྱ་ཡག་བཀའ་བརྒྱུད་བྱུང་ཟེར་རོ། །
འབྲས་མོ་བ་ནི། མྱང་སྟོད་འབྲས་མོ་དགོན་གྱི་མིང་ལས་དེ་ལྟར་ཐོགས་ལ།
གཙང་བའི་མན་ངག་གསན་ནས་རྟོགས་པ་བརྙེས་སོ། ། ལོ་རྒོད་གཉིས་ནི་གཤམ་དུ་
འཆད་དོ། །
གདན་ས་ར་ལུང་དུ་ཆོས་རྗེ་གཙང་བ་གཤེགས་རྗེས་མཉམ་མེད་སེང་གེ་དགུ་
ཚར་ཞེས་གྲགས་པ་བྱུང་བ་ནི། རིམ་པར་དཔོན་རིས་དར་མ་སེང་གེ ཆོས་རྗེ་གཞོན་
ནུ་སེང་གེ བྱང་སེམས་ཉི་མ་སེང་གེ རྒྱལ་སྲས་སེང་གེ་ཤེས་རབ། སྦོས་སྐྱ་བ་སེང་གེ་
རིན་ཆེན། བཅུ་གསུམ་པ་སེང་གེ་རྒྱལ་བོ། འཇམ་དབྱངས་ཀུན་དགའ་སེང་གེ
འཇམ་དབྱངས་བློ་གྲོས་སེང་གེ སྤྲུལ་སྐུ་ཤེས་རབ་སེང་གེའོ། ། དེ་ནས་ཡེ་ཤེས་རིན་
ཆེན་དང་། ནམ་མཁའ་དཔལ་བཟང་གཉིས་ཕེབས་རྗེས། རྒྱ་རས་པའི་རྣམ་སྤྲུལ་
འབྲུག་རྒྱལ་དབང་ཆོས་རྗེ་ཀུན་དགའ་དཔལ་འབྱོར་གྱིས་འབྲུག་ར་ལུང་གི་གདན་ས་
65



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བསྐྱངས་ནས་དུས་ཕྱིས་སྒམ་པོའི་གདན་ས་ཡང་མཛད། དེའི་སློབ་མ་ལྷ་རྩེ་བ་ངག་
དབང་བཟང་བོ་དང༌། སྙན་ངག་མཁན་སངས་རྒྱས་རྡོ་རྗེ། བོད་མཁས་པ་སོགས་
སློབ་རྒྱུད་མང་དུ་འཕེལ། དེའི་སྐྱེ་སྤྲུལ་བྱར་ཁྲི་དཔོན་གྱི་རིགས་སུ་འཁྲུངས་པ་འཇམ་
དབྱངས་ཆོས་ཀྱི་གྲགས་པས་མཁའ་འགྲོ་མ་སུ་ཁ་སིདྡྷིའི་ལུང་བསྟན་ལྟར་བྱར་བཀྲ་
ཤིས་མཐོང་སྨོན་བཏབ། དེ་ནས་ཐམས་ཅད་མཁྱེན་པ་པདྨ་དཀར་བོ་དང་། དཔག་
བསམ་དབང་བོ། བཀའ་བརྒྱུད་འཕྲིན་ལས་ཤིང་རྟ། ཆོས་ཀྱི་སྣང་བ་གོང་འོག་
སོགས་བྱོན་པ་ཡིན་ལ། གཞན་ཡང་གཙང་སྨྱོན་དང་དབུས་སྨྱོན། འབྲུག་སྨྱོན་ཀུན་
ལེགས་སོགས་གྲུབ་ཐོབ་ཡ་མཚན་ཅན་མང་དུ་བྱོན་པ་དེ་དག་གི་བརྒྱུད་པ་ལ་བར་
འབྲུག་ཅེས་གྲགས་སོ། །
དེ་དག་ལས་ཀྱང་མཚན་སྙན་ཆེ་བ་འབྲུག་པ་ཀུན་མཁྱེན་པདྨ་དཀར་བོ་ནི།
མཆིམས་ཡུལ་གྱི་སྟོད་གཙང་ཤོད་དགོན་ཞེས་བྱ་བར། ཡབ་གསང་སྔགས་རྙིང་མའི་
རྣལ་འབྱོར་བ་ཇོ་སྲས་ཀླུའི་དབང་བོ་དང་། ཡུམ་ཆོས་སྐྱོང་སྒྲོལ་མ་གཉིས་ཀྱི་སྲས་སུ་
རབ་བྱུང་དགུ་བའི་མེ་ཕག་( ༡༥༢༧) ལ་འཁྲུངས། འཁྲུངས་མ་ཐག་ནས་ཆོས་ཉིད་
རྣམ་པར་དག་པའི་སྔགས་ལྷང་ལྷང་གསུངས། དེ་དུས་འབྲུག་པ་རིན་པོ་ཆེ་ར་ལུང་དུ་
བཞུགས་སྐབས་ལྷ་མོ་རེ་མ་ཏི་ལ། རྒྱལ་དབང་རྗེའི་ཡང་སྲིད་ཐུགས་བརྟགས་ཞུས་
པར། ཀླུའི་དབང་བོའི་སྲས་ལ་ལུང་བསྟན་བྱུང་བ་བཞིན་ཁྱེའུ་དེས་གཙུག་ཕུད་བཞེས་
ཏེ། རྒྱལ་དབང་ལྷུན་གྲུབ་ཏུ་མཚན་གསོལ། ཁོང་བྱིས་པའི་དུས་ནས་ཐ་མལ་བའི་
ངང་ཚུལ་ལས་འདས་ཏེ་སྲོག་ཆགས་ཕྲ་མོ་ཙམ་ལ་ཡང་གནོད་པ་མི་སྐྱེལ་བ་སོགས་ཀུན་
གྱིས་ཡིད་སྨོན་པ་ཞིག་བྱུང་། སྡེ་བ་མཚོ་སྐྱེས་རྡོ་རྗེ་ལས་ཀློག་བསླབ་སྟེ་ཡབ་ཡུམ་
གཉིས་ཀྱིས་སྲས་ལྟར་གཅེས་སྤྲས་མཛད། བྱ་མི་ཕམ་ཆོས་ཀྱི་བླ་མ་ཁུ་དབོན་ནས་ཀྱང་
རྗེ་གོང་མའི་སྤྲུལ་སྐུར་བཀུར་ཏེ་བཤད་སྒྲུབ་བསྟན་པའི་ཆོས་གྲྭ་བཀྲ་ཤིས་མཐོང་སྨོན་དུ་



༄༅། །བོད་སོག་ཆོས་འབྱུང་གི་སྨད་ཆ།
མེ་སྤྲེལ་ཆོ་འཕྲུལ་དུས་བཟང་གི་ཐོག་མའི་ཉིན་གདན་སར་བཀོད། ཤག་མང་ཆོས་
མཛད་དང་། སློབ་དཔོན་ཤེས་རབ་གོ་ཆ་ལས་འཕྲལ་མཁོའི་ཆོས་སྤྱོད་དང་རིག་པའི་
གནས་ལ་སྦྱངས། བྱ་བཀྲ་ཤིས་རྣམ་རྒྱལ་མི་ཕམ་ཆོས་ཀྱི་བླ་མ་སོགས་དགེ་བའི་བཤེས་
གཉེན་མང་དུ་བསྟེན་ནས་སྒྲ་ཚད་བཟོ་གསོ་སྐར་རྩིས་སྙན་ངག་སོགས་དང་། དབུ་
ཕར་འདུལ་མངོན་སོགས་གསན་སྦྱོང་ཕུལ་བྱུང་མཛད། སྔགས་ཀྱི་ཕྱོགས་སུ་རྗེ་མར་
བ་བཀའ་བརྒྱུད་ཀྱི་དཔལ་གསང་བ་འདུས་པ། དགྱེས་པ་རྡོ་རྗེ། འཁོར་ལོ་བདེ་
མཆོག་སོགས་ཀྱི་དབང་དང་རྒྱུད་ཀྱི་བཤད་པ། མན་ངག་ལག་ལེན་བཅས་གསན་
ནས་སྒྲུབ་པ་ཉམས་ལེན་གྱི་སྒོ་ནས་གྲུབ་པའི་གོ་འཕང་མཐོན་པོར་གཤེགས། གསུང་
རྩོམ་ལ། དབུ་ཕར་མཛོད་གསུམ་གྱི་འགྲེལ་བ། སྡོམ་གསུམ་གྱི་གཞུང་། ཆོས་འབྱུང་།
ཕྱག་ཆེན་དང་ཆོས་དྲུག་གི་ཁྲིད། རྒྱུད་བཞིའི་འགྲེལ་བ། རྔོག་དཀྱིལ་བསྐྱེད་རྫོགས་
སོགས་བསྟན་བཅོས་ཀྱང་མང་དུ་བརྩམས། འཕྲིན་ལས་རྒྱས་པས་དགོན་གནས་ཀྱང་
མང་དུ་འཕེལ། བསྟན་པའི་བདག་པོ་ཆེན་པོར་གྱུར་ནས་ཀུན་མཁྱེན་པདྨ་དཀར་བོ་
ཞེས་གྲགས་སོ། ། དེའི་ཡང་སྤྲུལ་རྒྱལ་བ་དཔག་བསམ་དབང་བོ་དང་། བཀའ་
བརྒྱུད་འཕྲིན་ལས་ཤིང་རྟ། ཀུན་གཟིགས་ཆོས་ཀྱི་སྣང་བ་སོགས་འབྲུག་ཆེན་རིན་པོ་
ཆེ་སྐུ་འཕྲེང་རིམ་བརྒྱུད་ཀྱི་རྣམ་པར་ཐར་བ་གཞན་དུ་ཤེས་དགོས་སོ། །
འབྲུག་ཆེན་པདྨ་དཀར་བོའི་གསུང་གི་སྤྲུལ་བར་གྲགས་པའི་སྤྲུལ་བའི་སྐུ་གཅིག་
ཁམས་སྡེ་དགེའི་གླིང་ཚང་གི་འབྲུག་པ་དགོན་དུ་གདན་འདྲེན་ཞུས་པ། གླིང་ཚང་
པད་དཀར་རིན་པོ་ཆེ་སྐུ་ཕྲེང་རིམ་བརྒྱུད་བྱུང་བ་ད་ལྟའང་པད་དཀར་ཐུབ་བསྟན་པ་
བཞུགས་སོ། ། ཡང་འབྲུག་ཆེན་པདྨ་དཀར་བོའི་ཐུགས་ཀྱི་སྤྲུལ་བའི་སྐུར་གྲགས་པ་
གཅིག་འབྲུག་ཡུལ་དུ་ཕེབས་པ་ཞབས་དྲུང་ངག་དབང་རྣམ་རྒྱལ་ཡིན་ཏེ། མོན་པ་ཚོ་
བཞི་གྲུབ་རྟགས་ཀྱིས་དབང་དུ་བསྡུས་ཤིང་གང་འདུལ་གྱི་ཆོས་བསྟན་ནས་དད་པའི་ས་



ས
བ
ས
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ། །
ལ་བཀོད་པ་སོགས་མོན་ཡུལ་ཆོས་ཀྱི་སྣང་བ་དཀར་བོས་ཁྱབ་པར་བྱས་པས་ལྷོ་འབྲུག་
ཏུ་གྲགས་ཤིང་། ཁོང་གི་རྩ་བའི་གདན་ས་པུཎྜ་ཁའི་དགོན་དང་། ཀྲོང་གསར། བཀྲ་
ཤིས་སྒང་སོགས་ཡིན་ལ། དེ་རྣམས་སུ་འབྲུག་པ་བཀའ་བརྒྱུད་ཀྱི་རིང་ལུགས་དར་
རྒྱས་སུ་གནས་སོ། །
འབྲུག་ཆེན་རིན་པོ་ཆེའི་སྐུ་སྤྲུལ་གཙོ་བོའི་གདན་ས་ནི། བྱར་གསང་སྔགས་
ཆོས་གླིང་དགོན་ཡིན། བོད་ལྗོངས་འབྲུག་པ་བཀའ་བརྒྱུད་ཀྱི་གྲྭ་ས་ཆེན་པོ་སྟེ་དཔལ་
འབྲུག་པའི་དབང་ཁྲིད་མན་ངག་ཕྱག་རྒྱུན་གྱི་ཁུངས་གཏུག་ས་གཅིག་བུ་ཡིན་ནོ། །
དགོན་ལེ་ལག་གི་རི་མ་མང་དུ་ཡོད་མོད། གཙོ་ཆེ་བ་ཡོངས་འཛིན་ལྷ་རྩེ་བ་
དང༌། འཇམ་དཔལ་དཔའ་བོ། མཐུ་ཆེན་ཆོས་མགོན་སོགས་ཀྱི་གདན་ས་ཁག་དང་།
གོང་དཀར་བདེ་ཆེན་ཆོས་འཁོར། སྡིངས་པོ་ཆེ་སོགས་སུའང་དགོན་ཁག་མང་བོ་ཡོད་
ལ། མདོ་ཁམས་ཀྱི་ཕྱོགས་སུ་ཁམས་པ་ཀུན་དགའ་བསྟན་འཛིན་གྱི་གདན་ས་སྒ་ཉག་
ཁམས་པ་དགོན་ནི་སྒྲུབ་བརྒྱུད་རང་རྐང་ཕེར་བའི་མ་དགོན་གཅིག་ཏུ་བརྩི།
ཡང་རྗེ་ཀུན་དགའ་བསྟན་འཛིན་གྱི་ཡང་སྲིད་པཎ་ཆེན་ཆོས་ཀྱི་ཉིན་བྱེད་ནི་
མདོ་དབུས་ཡོངས་ལ་མཁས་པའི་སྙན་གྲགས་རྒྱས་ཤིང་གསུང་རྩོམ་ཡང་མང་། ཆོས་
སྡེ་ཆེན་པོ་བཙུགས་ནས་བཤད་གྲྭ་དང་། སྒྲུབ་གྲྭ། སྔགས་གྲྭ་གསུམ་དུ་ཕྱེ་ནས་
བཞུགས། བོད་ཁམས་ཕྱོགས་སུ་གྲགས་པའི་དཔེ་མཛོད་ཆེན་མོའང་བཞུགས། དེ་
ལས་ཀྱང་ཕྱོགས་སོ་སོར་དགོན་ལག་དང་སྒྲུབ་བརྒྱུད་མང་དུ་གྱེས་སོ། །
ཐ་མར་ཆེ་བ་ལོ་རྒོད་གཉིས་ཞེས་གཙང་བའི་སློབ་མ་མཆོག་གྱུར་འདི་གཉིས་ཀྱི་
རྣམ་ཐར་ཡ་མཚན་ཆེ་ཞིང་། ཁྱད་པར་དུ་ས་དགེ་རྙིང་གསུམ་སོགས་རིས་སུ་མ་ཆད་
པའི་གྲུབ་མཐའ་མཐའ་དག་གི་སྒྲུབ་པ་སྙིང་བོར་བྱེད་པའི་མིག་ལྟོས་སུ་བྱེད་དགོས་
པར་གསུངས་པས་ན། འདིར་མདོ་ཙམ་སྨྲས་ན། རྒྱལ་བ་ལོ་རས་པ་ནི་སྐྱོར་མོ་ལུང་
68



w
A
༄༅ ། །བོད་སོག་ཆོས་འབྱུང་གི་སྨད་ཆ།
དུ་མཁན་པོ་སྦལ་ཏི་ལས་རབ་ཏུ་བྱུང་བའི་མཚན་དབང་ ཕྱུག་བརྩོན་འགྲུས་ཟེར།
ཁོང་གིས་དམ་བཅའ་ཆེན་པོ་དྲུག ཞར་བྱུང་གི་དམ་བཅའ་དྲུག ཁྱད་པར་གྱི་དམ་
བཅའ་གཅིག་སྟེ་བཅུ་གསུམ་གྱི་རྣམ་ཐར་བདག་གིར་བཞེས། ཐུབ་པ་ལྔ་ལྡན་གྱི་
གདམས་ངག་རྩལ་འདོན་དུ་མཛད་པ་སོགས་ཞིབ་པར་རྣམ་ཐར་ལ་གཟིགས་དགོས།
ཁོང་གི་སློབ་མ་གཅོད་ཀྱི་ཟབ་དོན་ཐུགས་སྙིང་མཛད་པ་བོ། འཇམ་དབྱངས་མགོན་
པོ་སོགས་དཔོན་བརྒྱུད་པ་མཁས་པ་གསུམ། ཙཱ་རི་རས་ཆེན་སོགས་རས་པ་གསུམ།
ཨཱ་ལོ་ཤཱཀྱ་གསུམ་སྟེ་རྣལ་འབྱོར་བ་གསུམ་སོགས་སློབ་མ་མང་དུ་བྱུང་། དེ་ལ་སྨད་
འབྲུག་ཅེས་གྲགས་སོ། །
རྒོད་ཚང་བ་མགོན་པོ་རྡོ་རྗེ་ནི་གཙང་བ་རྒྱ་རས་པ་ལས་རབ་ཏུ་བྱུང་བའི་མཚན་
མགོན་པོ་རྡོ་རྗེར་བཏགས། ཐུགས་དམ་བཅུ་གཉིས། གོ་ཆ་དང་བཅུ་གསུམ། སྐུ་
གསུང་ཐུགས་ཀྱི་དམ་བཅའ་གསུམ། འཕྲལ་གྱི་དམ་བཅའ་བདུན། ཁྱད་འཕགས་ཀྱི་
དམ་བཅའ་ལྔ་སོགས་རྣམ་ཐར་བསམ་གྱིས་མི་ཁྱབ་པ་མང་བས། རྗེས་འཇུག་གདུལ་
བྱ་རྣམས་ཀྱིས་ཉམས་ལེན་དུ་འཁྱེར་དགོས་པ་ཤ་སྟག་ཡིན། ཁོང་གི་སློབ་མ་རྒྱལ་བ་
ཡང་དགོན་པ། གྲུབ་ཐོབ་ཨོ་རྒྱན་པ་རིན་ཆེན་དཔལ། སྤྱིལ་དཀར་བ། ནེ་རིངས་པ་
བཞི་ནི་ཐུགས་ཟིན་གྱི་སློབ་མ་ཡིན་ལ། དེ་བཞི་ལས་རྒྱལ་བ་ཡང་དགོན་པའི་སློབ་མ་
སྤྱན་སྔ་རིན་ལྡན་དེའི་སློབ་མ་ཟུར་ཕུག་པ་རིན་ཆེན་དཔལ་བཟང་། དེའི་སློབ་མ་
འབའ་ར་བ་རྒྱལ་མཚན་དཔལ་བཟང་སྟེ། འདིས་ཐ་གྲུ་ར་སྐོར་གསུམ་སོགས་བསྟན་
བཅོས་མང་བོ་མཛད། དེ་དག་ལ་སྟོད་འབྲུག་ཅེས་ཟེར་རོ། །
དེ་ལྟར་ན་ཁ་རྒྱུན་ལ་སྟོད་འབྲུག་གནམ་གྱི་སྐར་མ་དང་། སྨད་འབྲུག་སའི་རྩི་
ཤིང་ཞེས་མང་བའི་ཚད་དུ་གྲགས་པ་དང༌། ཡང་སྔར་མི་ཕྱེད་འབྲུག་པ། འབྲུག་ཕྱེད་
སྤྲང་བོ། སྤྲང་ཕྱེད་གྲུབ་ཐོབ་ཏུ་གྲགས་པ་ནི་བོད་ཡུལ་བཀའ་བརྒྱུད་བསྟན་པའི་མངའ་
ཅ་ར་
69



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བདག་དཔལ་ལྡན་འབྲུག་པ་ཡིན་པར་གྲགས་པའི་གཏམ་དུ་སྣང་ངོ༌། །
བཞི་བ་ཁྲོ་ཕུ་བཀའ་བརྒྱུད་ནི། རྗེ་ཕག་མོ་གྲུ་བའི་དངོས་སློབ་རྒྱལ་ཚ་རིན་པོ་
ཆེ་དང་། ཀུན་ལྡན་རས་པ་སྐུ་མཆེད་ལས་བརྒྱུད་པ་ཞིག་ཡིན། རྒྱལ་ཚ་རིན་ཆེན་
མགོན་ནི་གཙང་གི་ཤབ་སྨད་དུ་གནུབས་རིགས་ཀྱི་གྲུབ་ཐོབ་པ་ཞིག་དང་། ཡུམ་ལྷ་
གཅིག་གི་སྲས་སུ་རབ་བྱུང་གཉིས་པའི་ས་ཁྱི་( ༡༡༡༨)ལོར་འཁྲུངས། དགུང་ལོ་ལྔ་
ནས་ཡིག་རྩིས་བསླབས། གཞོན་དུས་ནས་འཇིག་རྟེན་ལ་མ་ཆགས་ཤིང་ཆོས་ལ་དོན་
གཉེར་ཆེ་བ་སོགས་བྱིས་པའི་སྤྱོད་པ་ལས་འདས། གནུར་ཉི་མ། སློབ་དཔོན་གན་
ཆག་པ། རམ་སྡིངས་མ་བ། དགེ་བཤེས་རྩི་གཉན། གྲོལ་སྟོན་ལྷ་འབུམ། བླ་མ་
རྒང་རི་བོ་ཆེ་བ་དང་། རྗེ་སྒྲོ་ཕུག་པ། བླ་མ་འོར་ལ་བ། རྒང་ཤེས་རབ་བླ་མ། མངའ་
རིས་སྐྱི་སྟོན། དཔྱལ་ཀུན་དགའ་རྡོ་རྗེ། བལ་པོའི་པཎྜི་ཏ་ས་མནྟ་ཤི། ཁུ་ལོ་ཙཱ་བ་ནེ་
ཙོ། པཎྜི་ཏ་ཤཱཀྱ་ཤྲཱི། སྤོས་སྒང་བ། ལྷ་རྗེ་ཇོ་འཁོར། ལྷ་རྗེ་ཤེས་རབ་བཟང་བོ། རྗེ་
བཙུན་མེ་འབར་རྣམས་ལས་ཆོས་རྒྱུན་མཐའ་ཡས་པ་གསན། དབུས་སུ་དགུང་ལོ་
བཅུ་དགུ་ལ་བྱོན། དམར་ཆོས་ཀྱི་རྒྱལ་བོ། མེས་སྟོན་ཀུན་སྙིང་། རྔོག་མདོ་སྡེ། བླ་
མ་གཤིན་ཆེན་པོ་སོགས་མཇལ། ལོ་ཉེར་ལྔའི་ཐོག་རང་ཡུལ་དུ་བྱོན། ཡབ་ཀྱིས་བག་
མ་ལེན་པར་བརྩམས་པ་ན། ཡང་ཡང་ཞུས་པས་གནང་བ་ཐོབ་སྟེ་རབ་ཏུ་བྱུང་། དེ་
ནས་ཡང་བླ་མ་བླག་དཀར་བོ་སོགས་བླ་མ་བཅུ་གཉིས་བསྟེན་ནས་ཆོས་ཞུས། དེ་ནས་
བླ་མ་དམར་གྱིས་ཕག་གྲུར་བརྫངས། འགྲོ་མགོན་རིན་པོ་ཆེ་དང་མཇལ་ནས་ཆོས་
དང་གདམས་ངག་མང་དུ་གསན། དེར་ཕྱག་རྒྱ་ཆེན་པོའི་རྟོགས་པ་ཁྱད་པར་ཅན་
འཁྲུངས། དགུང་ལོ་ལྔ་བཅུ་རྩ་བཞི་བར་མཁན་པོ་ཞིང་ཞི་མཛེས་ལས་བསྙེན་པར་
རྫོགས། དེ་ནས་ཟངས་རིང་རྒྱུ་རས་དང་། དྭགས་པོ་སྒོམ་ཚུལ། མ་ཅིག་གི་སྲས་
ཐོད་སྨྱོན་བསམ་འགྲུབ། ཟིངས་པོ་ ཟླ་ བ་ སོགས་སྤྱིར་བླ་མ་བརྒྱད་ཅུ་རྩ་གཉིས་
70



༄༅། །བོད་སོག་ཆོས་འབྱུང་གི་སྨད་ཆ།
བཞུགས། ཟབ་ཁྱད་ཅན་གྱི་གདམས་ངག་བརྒྱ་དང་སོ་དྲུག་བཞུགས། ཞང་བཙུན་
དཔོན་ཆུང་བྱ་བ་ལས་ཁྲོ་ཕུའི་ས་དེ་ཉོས། དབུ་རྩེ་དང་བྲན་ཁང་སོགས་བྱས་ནས་དགེ་
འདུན་ཉི་ ཤུ་ཙམ་འདུས། དགུང་ལོ་བདུན་ཅུ་རྩ་བརྒྱད་པ་ཤིང་མོ་ཡོས་ལ་སྐུ་ ག་
ཤེགས་སོ། །
གཅུང་བོ་ཀུན་ལྡན་རས་པ་ནི་རབ་བྱུང་གསུམ་པའི་ས་འབྲུག་( ༡༡༤༨)ལོར་
འཁྲུངས། ཕག་མོ་གྲུར་གཅེན་པོའི་རྒྱགས་སྐྱེལ་དུ་བྱོན་པས། རྗེ་བཙུན་མི་ལའི་རྣམ་
ཐར་གསུང་བ་དང་ཐུག དེ་འདྲ་བ་ཞིག་ངས་ཀྱང་བྱ་སྙམ་ནས་ཆོས་གྲྭ་དེར་མགོ་ལྕོག་
ལན་གསུམ་བྱས། འགྲོ་མགོན་ལ་གདམས་པ་ཞུས་ཏེ་བསྒོམས་པས་རྟོགས་པ་བརྙེས་
ཤིང་གྲུབ་ཐོབ་ཆེན་པོར་གྱུར། ནམ་ཞིག་མུ་གེ་བྱུང་བའི་ཚེ་ཁྲོ་ཕུའི་མཆོད་ཁང་གི་སྒོ་ལ་
ཕྱག་མཁར་གཏུག་གཏུག་མཛད་པས། རྣལ་འབྱོར་མ་རྣམས་དེ་རིང་བསོད་སྙོམས་
ཤིག་ཞུའོ་གསུངས་པས། མཆོད་ཁང་སྒོ་བར་ནས་ནས་འབྲུ་ཕྱུང་བ་ཡུལ་མི་ཐམས་
ཅད་ཀྱིས་བླངས་ཀྱང་ཞག་ལྔའི་བར་དུ་མ་ཟད་པའི་གྲུབ་རྟགས་བསྟན་པ་སོགས་གྲུབ་
པའི་རྟགས་མཚན་དུ་མ་བསྟན། དགུང་ལོ་བདུན་ཅུ་བ་མེ་གླང་ལོར་ཤར་ཕྱོགས་བྱ་
ཕུག་ཏུ་སྐུ་གཤེགས།
རྒྱལ་ཚ་དང་ཀུན་ལྡན་རས་པ་སྐུ་མཆེད་ཀྱི་དབོན་པོ་ཁྲོ་ཕུ་ལོ་ཙཱ་བ་བྱམས་པ་
དཔལ་ལམ་ཚུལ་ཁྲིམས་ཤེས་རབ་ནི་ཡབ་ཇོ་འཕན་དང༌། ཡུམ་བསྲེག་མོ་གསལ་བྱེད་
གཉིས་ཀྱི་སྲས་སུ་རབ་བྱུང་གསུམ་པའི་ཆུ་སྦྲུལ་( ༡༡༧༣) ལོར་འཁྲུངས། དགུང་ལོ་
དྲུག་པར་འབྲི་ཀློག་བསླབས། བརྒྱད་པར་རྒྱལ་ཚ་དང་ཀུན་ལྡན་རས་པའི་མཁན་སློབ་
མཛད་ནས་དགེ་ཚུལ་བསྒྲུབས། བྱམས་པ་དཔལ་དུ་མཚན་གསོལ། བཅུ་གཅིག་པར་
དགེ་བཤེས་གཙང་བའི་མདུན་ནས་ཚད་མ་རྣམ་ངེས་སོགས་གསན། བཅུ་དྲུག་པར་
གཙང་དཀར་བ་ལས་དབུ་མ་དང་བྱམས་ཆོས་སོགས་མདོ་དང་སྔགས་ཀྱི་གཞུང་མང་
A



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཟླ་
བོ་གསན། རྒོལ་བ་མང་བོ་རིགས་པས་ཚར་བཅད། བཅུ་བདུན་པ་ལ་མྱུར་བའི་
ཐུགས་སྲས་རྒན་པ་རྩེ་སྟོན་ཀུན་བཟང་ཁྲོ་ཕུར་གདན་དྲངས། རྡོར་དབྱིངས་སོགས་
དཀྱིལ་འཁོར་ལྔ་བརྒྱ་ལྷག་གི་ཕྱག་ལེན་དང་མན་ངག་བསླབས། བླ་མ་རྩེ་སྟོན་པ་ལ་རྨི་
ལམ་དུ་བྱ་རྒོད་གཤོངས་ཀྱི་རྣམ་སྲས་ཀྱིས་ལུང་བསྟན་ནས་རྣམ་སྲས་ཀྱི་རྗེས་གནང་
བསྩལ། དཔལ་འབྱོར་ གྱིས་མི་ འཕོངས་ པ་ སོགས་ ཕྱིས་ ཀྱི་འཕྲིན་ལས་རྒྱས་པར་
གཟིགས། ཞང་དགེ་བ་ཞེས་པའི་ལོ་ཙཱ་བ་མཁས་པའི་སྤྱན་སྔར་ལོ་ཙཱ་བསླབས་ནས་
མཁས་པར་གྱུར། དགུང་ལོ་བཅུ་དགུ་བ་ལ་བསྙེན་པར་རྫོགས། རྒྱལ་ཚ་དང་ཀུན་
ལྡན་སྐུ་མཆེད་ལས་གདམས་ངག་མི་འདྲ་བ་བརྒྱ་དང་སུམ་ཅུ་རྩ་དྲུག་དང་། བཀའ་
བབས་བཅུ་གསུམ་ཞེས་པ་ཡོད་པ་མཐའ་དག་གསན། ཉེར་བཞི་བར་རྒྱལ་ཚ་སྐུ་
གཤེགས་ཁར་མདུན་དུ་བོས་ནས་གདམས་ངག་མང་བོ་གནང་། དེ་ནས་བལ་ཡུལ་དུ་
བྱོན། པཎྜི་ཏ་བུདྷ་ཤྲི་དང་མཇལ། སླར་རྒྱ་གར་གྱི་སྐད་ཡིག་ལ་མཁས་པར་བསླབས།
སྔ་རྟིང་དུ་པཎྜི་ཏ་བུདྡྷ་ཤྲཱི་དང་གྲུབ་ཆེན་མི་ཏྲ་ཛོ་ཀི་ གཉིས་བོད་དུ་གདན་དྲངས།
གདམས་ངག་མང་དུ་གསན་ཞིང་བོད་ཡུལ་ལ་ཡང་བཀའ་དྲིན་ཆེ་བ་བྱུང༌། དེའི་རྗེས་
ཁ་ཆེའི་པཎ་ཆེན་ཤཱཀྱ་ཤྲཱི་ཡང་སྤྱན་དྲངས་ནས་ས་སྐྱ་པཎྜི་ཏ་སོགས་རབ་བྱུང་བསྙེན་
རྫོགས་མང་བོ་བསྒྲུབས་ཏེ། གཞི་ཐམས་ཅད་ཡོད་སྨྲའི་མཁན་བརྒྱུད་ལས་སྡོམ་རྒྱུན་
དག་པ་དྲི་མ་མེད་པ་འདི་སྤེལ་ནས་བོད་ཡུལ་ངུར་སྨྲིག་གི་རྒྱལ་མཚན་འཆང་བས་
གངས་ཅན་གྱི་ས་ཆེན་པོ་ཡོངས་སུ་ཁྱབ་པར་མཛད་པ་ནི་པཎ་གྲུབ་འདི་གཉིས་ཀྱི་
བཀའ་དྲིན་དུ་ངེས་ལ། པཎ་ཆེན་པས་བྱང་རྭ་སྒྲེང་ཚུན་ནས་ལྷོ་བྲག་དང་གཉལ་སྨད་
ཡན་དུ་འགྲོ་བའི་དོན་མཛད། བོད་དུ་ལོ་བཅུ་བཞུགས་པའི་བར་དུ་ ཕྱག་འབུལ་
སྟོབས་ཆེན་བྱུང་བ་རྣམས་ཁྲོ་ཕུའི་བྱམས་ཆེན་གྱི་ཆ་རྐྱེན་དུ་གནང་། བྱམས་ཆེན་གྲུབ་
ནས་རབ་གནས་མཛད་པ་སོགས་རྒྱས་པར་གཞན་དུ་གཟིགས། དེ་ནས་ཁྲོ་ཕུ་ལོ་ཙཱ་བ་
72



༄༅། །བོད་སོག་ཆོས་འབྱུང་གི་སྨད་ཆ།
ཆེན་པོ་ཁམས་རི་བོ་ཆེ་སོགས་སུ་བྱོན་ནས་གདུལ་བྱ་མང་དུ་འདུས་ཤིང་། སྡེ་དགེའི་
ལྷོ་ཕྱོགས་འབྲོག་སྡེའི་ཁུལ་དུ་ཕེབས་ནས་ཆོས་རྒྱུན་མཐའ་ཡས་གནང་ཞིང་། དངོས་
འབུལ་གྱི་ཕྱུགས་རིགས་རྣམས་ཁྲོ་ཕུའི་བྱམས་ཆེན་གྱི་མཆོད་མེའི་རྟེན་རྩར་བཞག་པའི་
སྡེ་བཙུགས་པ་ལ་ཁྲོ་རུ་བ་ཞེས་གྲགས་ཤིང་། ཕྱིས་བླ་ཆེན་བསོད་ནམས་དབང་ཕྱུག་གི་
དབོན་པོ་བྱམས་པ་སྒྲུབ་བརྒྱུད་བསྟན་འཛིན་གྱིས་ཁྲོ་རུ་དགོན་ཐེག་མཆོག་དར་རྒྱས་
གླིང་ཕྱག་འདེབས་མཛད་པ་ཡིན་ལ། ཁྲོ་ཕུའི་གདན་ས་སྟོད་སྨད་གཉིས་སུ་གྲགས་པ་
བྱུང་། གདན་ས་ཕྱི་མ་འདི། ད་ལྟ་བོད་ལྗོངས་ཆབ་མདོ་ཁུལ་རྒྱང་མདའ་རྫོང་མངའ་
ཁོངས་སུ་ཡོད་ལ། ཁྲོ་རུ་མཁན་པོ་ཀརྨ་བསོད་ནམས་མཆོག་ལྡན་པའི་འཕྲིན་ལས་ཀྱི་
འཇུག་པ་ལ་བརྟེན་ནས། སླར་ཡང་གཙུག་ལག་ཁང་གསར་བཞེངས་དང་ཉམས་གསོ་
བགྱིས་ཏེ་གནས་པ་ལགས་སོ། །
ཁྲོ་ཕུ་ལོ་ཙཱ་བ་ཆེན་པོས་ཁྲོ་ཕུའི་གདན་ས་སྟོད་དུ་གཞུང་ཆེན་མོའི་འཆད་ཉན་
ཚུགས་པ་དང་། སློབ་མའི་ཚོགས་བསྐྱངས་པ་ སོགས་རླབས་ཆེན་གྱི་འཕྲིན་ལས་
མཐར་ཕྱིན་ནས་དགུང་ལོ་ཞེ་བརྒྱད་པར་ཁྲོ་ཕུའི་གཉན་མཁར་གྱི་བྲག་སེང་གེ་རྫོང་དུ་
སྒྲུབ་པ་མཛད་ནས་བཞུགས། བླ་ཆེན་བསོད་ནམས་དབང་ཕྱུག་དང་མཁན་ཆེན་བྱང་
ཆུབ་དཔལ་བ་སོགས་སློབ་མའི་ཚོགས་སྐོར་མང་བོར་བདེ་དགྱེས་གསང་གསུམ་སོགས་
དབང་ཁྲིད་གདམས་པས་རྒྱུད་སྨིན་པར་མཛད་པ་དང་། བཀའ་བརྒྱུད་གོང་མའི་མན་
ངག་ཕྱོགས་བསྡུས་ཁྲོ་ཕུའི་མན་ངག་བརྒྱ་རྩ་ཞེས་པ་མཛད་པ་དང་། གཞན་ཡང་བདེ་
མཆོག་ཀྱི་སྒྲུབ་དཀྱིལ་དང་། བསྐྱེད་རྫོགས་གནད་བསྡུས། ཕྱག་ཆེན་དོན་དགུ་མ།
མན་ངག་འབྲུ་དགུ། སྙིང་གཏམ་བཞི་གསུམ་བཅུ་གཉིས། བསྟོད་པ། སྨོན་ལམ།
གསུང་མགུར་སོགས་བཀའ་རྩོམ་མང་དུ་གནང་། སྐུ་ཚེའི་སྨད་དུ་དབུས་སུ་འབྱོན་
ཁར་ཁྲོ་ཕུ་སེམས་དཔའ་ཆེན་པོ་བསྐྱེད་པའི་ཆོ་ག་མཛད་ནས་དབུས་སུ་ཕེབས་ཏེ་སྐུ་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཤེགས་པ་ཡིན་ནོ། །
ཁྲོ་ཕུའི་གདན་སར་བླ་ཆེན་བསོད་ནམས་དབང་ཕྱུག་དང་ཁྲོ་ཕུ་སེམས་དཔའ་
ཆེན་པོ་སོགས་གདན་ས་རིམ་པར་སྐྱོང་བ་མང་དུ་བྱུང་ལ། སློབ་མའི་ཚོགས་ཀྱང་མང་
དུ་མཆིས་པ་ལས་གཙོ་བོར་གྱུར་པ་བླ་ཆེན་བསོད་དབང་དང་། མཁན་ཆེན་བྱང་ཆུབ་
དཔལ། སངས་རྒྱས་ཞིག་ཆེན་ཏེ་བླ་ཆེན་གསུམ་དང་། བྱམས་པ་སྒྲུབ་བརྒྱུད་བསྟན་
འཛིན། ཡང་རྩེ་བ་རིན་ཆེན་སེང་གེ སྔོ་ཚ་གྲགས་པ་དཔལ་གཉོས་ལོ་ཙཱ་བ། བླ་མ་རྡོ་
རྗེ་དབང༌། རོང་བ་རྒ་ལོ། རས་མ་སེང་རྒྱལ་སོགས་གྲགས་ཆེ་བ་དུ་མ་བྱུང་ངོ་། །
ལྔ་བ་སྨར་ཚང་བཀའ་བརྒྱུད་ནི། མདོ་ཁམས་སྨར་བ་གྲུབ་ཐོབ་ཤེས་རབ་ཡེ་
ཤེས་ཀྱི་བཀའ་བརྒྱུད་ལས་རྒྱལ་བ་ཡར་དགོན་པ་ཡེ་ཤེས་རྒྱལ་མཚན། རིན་ཆེན་གླིང་
བ། སྤང་མཁན་ཆེན་འོད་ཟེར་བླ་མ། འགྲོ་མགོན་ཤིང་མགོ་རས་པ་སོགས་སྐྱེས་ཆེན་
དམ་པ་མང་དུ་བྱུང་བར་གསུངས། དེའི་བརྒྱུད་པ་ལ་སྨར་ཚང་བཀའ་བརྒྱུད་དུ་གྲགས་
ཤིང༌། དུས་ཕྱིས་སྟག་བླ་རྣམས་ཀྱིས་ཆོས་བརྒྱུད་བཟུང་བ་དཔལ་ཡུལ་བ་ལ་བྱིན་
བརྒྱད་འདྲེས་པར་གསུངས་སོ། །
དྲུག་པ་ཡེལ་བ་བཀའ་བརྒྱུད་ནི། ཁམས་ཡེལ་བ་གྲུབ་ཐོབ་ཡེ་ཤེས་བརྩེགས་པ་
ཞེས་བྱ་བ་དེས་ལྷོ་ཡེལ་ཕུག་དགོན་དང་། བྱང་རྟ་རྣའི་རི་ལ་རྟ་རྣ་དགོན་ཕྱག་བཏབ་
མཛད། གླིང་ཚང་རྒྱལ་བོ་ཞིག་ནས་བླ་མར་བཀུར་ཏེ་དཔའ་རྟུལ་སུམ་ཅུའི་གོ་ཁྲབ།
མཚོན་ཆ། ཕ་ཟོག་གི་རྟེན་མང་བོ་ཕུལ་བ་རྫུ་འཕྲུལ་གྱིས་བཞེས་པའི་ཚུལ་མང་བོ་ངག་
རྒྱུན་དུ་བྱུང་ལ། དེ་དག་རྟ་རྣའི་ནང་རྟེན་དུའང་བཞུགས་པ་ཡིན། ཡེལ་ཕུའི་ཆོས་
བརྒྱུད་ཀྱང་དར་རྒྱས་བྱུང་བར་གླེང་ལ། ཕྱིས་སུ་རྟ་རྣ་ཀཾ་ཚང་བཀའ་བརྒྱུད་དུ་གྱུར་པ་
ཡིན་ནོ། །
བདུན་པ་གཡའ་བཟང་བཀའ་བརྒྱུད་ནི། འགྲོ་བའི་མགོན་པོ་ཕག་མོ་གྲུ་བའི་



༄༅ ། །བོད་སོག་ཆོས་འབྱུང་གི་སྨད་ཆ།
སློབ་མ་ཟྭ་ར་བ་སྐལ་ལྡན་ཡེ་ཤེས་སེང་གེ་ལས་བརྒྱུད་པ་སྟེ། དེ་ནི་མོན་འགར་དུ་
འཁྲུངས། སྐུ་གཞོན་ནུའི་དུས་འགྲོ་མགོན་ལ་མཇལ་བར་ཕྱིན་པའི་ཚེ། རི་ཁ་ནས་
ཕག་མོ་གྲུ་བའི་དགོན་པའི་རི་མཐོང་བ་ཙམ་གྱིས་སྒོམ་རང་ཤར་དུ་སོང་། འགྲོ་མགོན་
དང་མཇལ་ནས་ངོ་སྤྲོད་ཅིག་བཏབ་པས་རྟོགས་པ་ཁྱད་པར་ཅན་འཁྲུངས། མིང་ཡང་
སྐལ་ལྡན་ཡེ་ཤེས་སེང་གེར་བཏགས། ཕྱིས་སུ་གྲ་རབས་ནས་ཟྭ་ར་དགོན་བཏབ་པས་
ཟྭ་ར་བ་ཞེས་ཐོགས། དེའི་སློབ་མ་གཡའ་བཟང་ཆོས་རྗེ་སྟེ། གཙང་ཞལ་གྱི་དམར་
མོར་ཡབ་གནུབས་སྤྲང་མོ་ལྕམ་དང་ཡུམ་ཞང་ལྕམ་འབུམ་སྐྱིད་ཀྱི་སྲས་སུ་རབ་བྱུང་
གསུམ་པའི་ས་གླང་( ༡ ༡༦༩)ལོར་འཁྲུངས། མཁན་པོ་ཆོས་སྟོན་ལས་རབ་ཏུ་
བྱུང་། མཚན་ཆོས་སྨོན་ལམ་དུ་བཏགས། སྒོམ་པ་རང་འཁྲུངས་སུ་བྱུང༌། དགུང་ལོ་
བཅོ་བརྒྱད་པར་མཁན་པོ་ཀླུབས་དཀར་བ་ལས་བསྙེན་པར་རྫོགས། འདུལ་བའང་
གསན་ནས་ལག་ལེན་ཞིབ་པར་མཛད་པས་གནུབས་འདུལ་འཛིན་པར་གྲགས། དེ་
ནས་ཟླ་ར་བའི་སྙན་པ་གསན་ནས་མཇལ་དུ་བྱོན། ཞལ་མཐོང་བ་ཙམ་གྱིས་རྟོགས་པ་
ཁྱད་པར་བ་འཁྲུངས། སྙིང་བོ་ཕྱག་རྒྱ་ཆེན་པོ་དང་ཁྱད་པར་སྙན་བརྒྱུད་ཀྱི་ངོ་སྤྲོད་
ཐབས་ལམ། ནཱ་རོ་ཆོས་དྲུག་གསན། དགུང་ལོ་སོ་བརྒྱད་པ་མེ་སྟག་( ༡༢༠༦)
ལོར་གཡའ་བཟང་དགོན་པ་བཏབ། སྲོང་བཙན་སྒམ་པོའི་རྣམ་སྤྲུལ་དུ་གསུངས། དེ་
གཉལ་སྟོད་སྨད། མཚོ་སྣ། ལྷོ་བྲག ཡར་ལུང་སོགས་སུ་ཚོགས་པ་མང་བོར་ཆོས་
གསུངས། ཆོས་གསུང་སའི་ཆོས་ཁྲིའང་ལྷོ་བྲག་གཅིག་བུར་བཞི་བཅུ་རྩ་ལྔ་དང་།
གཉལ་དུ་བཞི་བཅུ་རྩ་བདུན་སོགས་བྱུང་། སེར་མོ་འདུས་པ་རེ་འཚོགས་པའི་སྐབས་
དཔེ་གཅིག་ཏུ་བཀོད་ན་ཁྲི་ཚོ་གཅིག་དང་སྟོང་ཕྲག་ལྔ་བྱུང་བ་ལྟ་བུ་ཡིན། གཡའ་
བཟང་རུ་བ་བརྒྱ་ཚོ་ཉི་ཤུ་རྩ་གཅིག་འཚོགས། གཞན་དོན་ཡུན་རིང་མཛད་ནས་
དགུང་ལོ་དྲུག་ཅུ་རེ་ལྔ་བ་ལྕགས་སྦྲུལ་ལོར་སྐུ་གཤེགས།



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཆོས་རྗེ་གཤེགས་རྗེས། གདན་སར་ཉེ་གནས་རིན་ཆེན་ཇོ་སྲས་བཞུགས། དེ་
ནས་རྟོགས་ལྡན་རྒྱལ་བོ་དགེ་མཛེས་འོད། མཁར་ཆུ་བ་ཆོས་བསམ་འོད། ཟླ་ར་བ་
བདེ་ལེགས་འོད། བཀྲ་ཤིས་འོད། ལྷ་བྲག་འོད། ལྷ་བསོད་ནམས་འོད་ཟེར། སྤྱན་
སྔ་བསོད་ནམས་འོད་མཛེས། སྤྱན་སྔ་རྡོར་རྒྱལ་སོགས་རིམ་པར་བྱོན་པ་ལས་བརྒྱུད་
པ་གཡའ་བཟང་བཀའ་བརྒྱུད་ཅེས་གྲགས་སོ། །
བརྒྱད་པ་ཤུག་གསེབ་བཀའ་བརྒྱུད་ནི། མཉམ་མེད་གྱེར་སྒོམ་ཆེན་པོས་སྙི་ཕུ་
ཤུག་གསེབ་བཏབ་པའི་ཆོས་བརྒྱུད་སྔར་མང་དུ་བྱུང་བར་གྲགས་ནའང་དེང་དུས་
བཙུན་མའི་དགོན་པ་རྙིང་ལུགས་སུ་གྱུར་ཏེ། ཤུག་གསེབ་རྗེ་བཙུན་སྐུ་ཞབས་རིམ་
བརྒྱུད་ཀྱིས་སྐྱོང་བ་ལགས་སོ། །
ཞར་བྱུང་ཤངས་པ་བཀའ་བརྒྱུད་བྱུང་ཚུལ་ནི། བླ་མ་ཤངས་པའམ་མཁས་
གྲུབ་ཁྱུང་བོ་ལས་བརྒྱུད་པ་སྟེ་རབ་བྱུང་མ་ཚུགས་གོང་གི་ལྕགས་སྟག་(༩༨༧) ལ་ཁྱུང་
བོ་སྟག་སྐྱེས་ཀྱི་སྲས་སུ་སྙེ་མོར་སྐུ་བལྟམས། གྲུབ་ཆེན་ཨ་མོ་གྷ་དང་མཇལ། གཞོན་
དུས་གཡུང་དྲུང་རྒྱལ་བ་ལས་བོན་ཆོས་བསླབས། དེས་ཐུགས་མ་ཚིམ་པར་འབྱུང་
གནས་སེང་གེ་ལས་རྫོགས་ཆེན་སེམས་སྡེ་གསན། དེ་ནས་བལ་བོར་བྱོན་ཏེ་པཎྜི་ཏ་བ་
སུ་མ་ཏི་ལས་ལོ་ཙཱ་བསླབས་ཏེ་ཡོ་གའི་དབང་དང་སྒྲུབ་ཐབས་ལྔ་བཅུ་གསན་ཏེ། རྒྱ་
གར་དུ་བྱོན་ནས། རྡོ་རྗེ་གདན་པ་ལས་དགེ་ཚུལ་བསྒྲུབས་ཤིང་ཆོས་མང་བོ་གསན་
ནས་ཁ་ཆེ་དགོན་པ་དང་། བཻ་རོ་ཙ་ན་དང༌། མི་ཏྲི་བའི་སློབ་མ་མི་མཉམ་རྡོ་རྗེ་
གསུམ་ལས་མན་ངག་གསན་ནས་བོད་དུ་བྱོན། སླར་བལ་བོར་བྱོན་ནས་ཕམ་མཐིང་
བ་དང་མཇལ་ནས་བདེ་མཆོག་དང་གདན་བཞི་སོགས་གསན་ཏེ། རྒྱ་གར་དུ་བྱོན་
ནས་ནཱ་རོ་བའི་སློབ་མ་དཱ་ཆེན་པོ་དང་། མི་ཏྲི་བ་དང༌། རོལ་བའི་རྡོ་རྗེ་དང་། བདེ་
བའི་རྡོ་རྗེ་སོགས་ལས་ཀྱང་མན་ངག་གསན། སོ་ས་གླིང་གི་དུར་ཁྲོད་ནས་ནཱ་རོ་བའི་
76



༄༅། །བོད་སོག་ཆོས་འབྱུང་གི་སྨད་ཆ།
ལྕམ་ནི་གུ་མའི་འཇའ་ལུས་དང་མཇལ་ནས་ནི་གུ་ཆོས་དྲུག་རྡོ་རྗེའི་ཚིག་རྐང་། སྒྱུ་
ལུས་ཀྱི་ལམ་གྱི་དབང་དང་། སྒྱུ་མ་ལམ་རིམ་སོགས་དང༌། བི་རཱུ་བའི་སློབ་མ་རྣལ་
འབྱོར་མ་སུ་ཁ་སིདྡྷི་ལས་ཀྱང་མན་ངག་གསན་ནས་བོད་དུ་བྱོན། ཡང་རྒྱ་གར་དུ་བྱོན་
ནས་མི་ཏྲི་བའི་ཇོ་མོ་གངྒཱ་དྷ་ར་སོགས་བླ་མ་ལྔ་བཅུ་བསྟེན་ནས་མངའ་རིས་སུ་བྱོན་ཏེ།
ཇོ་བོ་རྗེ་ལ་མཇལ་ནས་ཆོས་གསན། གླང་རི་ཐང་བ་ལས་བསྙེན་པར་རྫོགས་ཤིང་།
འཕན་ཡུལ་འཇོག་པོའི་རི་ལ་བཞུགས་སྐབས་རི་ནག་པོའི་ཁོང་སེང་གི་བླ་མ་རཱ་ཧུ་ལ་
གུཔྟ་བཛྲ་ཆོས་སྒོ་སྐྱེལ་དུ་བྱོན་ནས་རྒྱུད་སྡེ་ལྔའི་དབང་དང་། མགོན་པོའི་ཆོས་སྐོར་
སོགས་སྤྱི་ལ་གྲགས་པ་དང་མ་གྲགས་པའི་གདམས་པ་མཐའ་ཡས་པ་གནང་། ཤིང་
ལུག་དང༌། མེ་སྤྲེལ་དང་། ལྕགས་གླང་ལ་རིམ་པར་འཛད་ཀྱི་ཚ་ལུང་དང་། ཕག་
རིའི་ཤག་རྩ་དང༌། གྲོ་མོའི་སྟོད་གྲེ་རུར་བྱོན། དེ་ནས་མཁའ་འགྲོའི་ལུང་བསྟན་
བཞིན་གཡས་རུ་འཇོག་པོའི་ ཤངས་སུ་བྱོན་ཏེ་ལོ་ གསུམ་ གྱི་ནང་ ཤངས་གཞུང་གི་
དགོན་ཆེན་དང་ཞུང་ཞུང་སོགས་དགོན་པ་བརྒྱ་རྩ་བརྒྱད་བཏབ། དེ་ཕྱིན་ཆད་ཤངས་
པ་བཀའ་བརྒྱུད་དུ་གྲགས། གྲྭ་བ་ཁྲི་ཚོ་བརྒྱུད་འདུས། ཐང་ལྷ་དང་། ཤབ་ཀྱི་འབའ་
ར་ནག་པོ་ཞེས་པའི་ལྷ་འདྲེ་ཡང་བཏུལ། དེར་ལོ་སུམ་ཅུའི་རིང་འགྲོ་དོན་མཛད། སྐུ་
ལུས་ཀྱི་བཀོད་པ་བརྒྱ་རྩ་བརྒྱད་དུས་གཅིག་ཅར་སྟོན་པ། རི་བྲག་ལ་ཐོགས་མེད་དུ་
བཞུད་པ། བུམ་པའི་ནང་དུ་ཞག་བདུན་བཞུགས་པ། ནམ་མཁའ་ལ་བཞུགས་ནས་
ཆོས་གསུངས་པ་སོགས་ཡ་མཚན་པའི་རྣམ་ཐར་མང་། དགུང་ལོ་བརྒྱ་དང་ལྔ་བཅུ་
བཞུགས་ཟེར། མཐར་སྐུ་གཤེགས་རྗེས་གདུང་རུས་ལ་ལྷ་ཚོགས་མང་དུ་བྱོན།
གྲུབ་ཆེན་ཁྱུང་བོའི་སྔ་བུ་ལྔ། ཕྱི་བུ་གཅིག་དང་དྲུག་གིས་གཙོས་བཤེས་གཉེན་
ཁྲི་ཚོ་བཅོ་བརྒྱད་སློབ་མར་འདུས་པར་གསུངས་ལ། དེ་ལས་སྔ་བུ་ལྔ་ནི། དྲི་མེད་ཤེས་
རབ་ཀྱི་སྡོང་བོ་རྨི་སྟོན་པ། ཕན་སེམས་ཡལ་ག་གྱེས་པ་གཡོར་བོ་རྒྱ་མོ་ཆེ། སྙིང་རྗེ་ལོ་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
，
འདབ་རྒྱས་པ་དངུལ་སྟོན་རིན་དབང་། བྱམས་པའི་མེ་ཏོག་བཞད་པ་ལ་སྟོད་དཀོན་
མཆོག་མཁར། འོད་གསལ་སྙིང་བོ་སྨིན་པ་ཞང་སྒོམ་ཆོས་སེང་རྣམས་ཡིན་ལ། ཕྱི་བུ་
གཅིག་ནི། སྒྱུ་ལུས་རྨི་ལམ་གྱི་འབྲས་བུ་བརྩེགས་པ་རྨོག་ལྕོག་པ་རིན་ཆེན་བརྩོན་
འགྲུས་ཏེ། རྡོ་རྗེ་འཆང་གི་གསང་ཚིག་ཆིག་བརྒྱུད་ཀྱི་བཀའ་ནི་རྨོག་ལྕོག་པ་ཁོ་ན་
བབས། དེའི་ཕྱིར་བརྒྱུད་པ་རིན་ཆེན་བདུན་བརྒྱུད་ནི་རྡོ་རྗེ་འཆང༌། ཡེ་ཤེས་ཀྱི་
མཁའ་འགྲོ་མ། གྲུབ་ཆེན་ཁྱུང་བོ་བ། རྨོག་ལྕོག་པ། སྐྱེར་སྒང་བ་ཆོས་ཀྱི་སེང་གེ
གཉན་སྟོན་ཆོས་ཀྱི་ཤེས་རབ། སངས་རྒྱས་སྟོན་པ་སྟེ་ཡེ་ཤེས་ཌཱ་ཀིས་ལུང་བསྟན་
བཞིན་ཆིག་བརྒྱུད་རྡོ་རྗེའི་རྒྱུ་རིན་ཆེན་བདུན་པར་གྱུར་པ་འགྲོ་མགོན་ཆོས་རྗེ་སྟོན་
པས་གྲོལ་ཏེ་ཕྱོགས་སུ་ཁྱབ་པ་ལས། གཙོ་བོ་གཙང་མ་ཤངས་སྟོན་བསམ་ལྡིང་བ་
གཞོན་ནུ་གྲུབ། འཇག་ཆེན་རྒྱལ་མཚན་འབུམ་སྟེ་མཁས་གྲུབ་རྣམ་པ་གསུམ་གྱིས་
བརྒྱུད་པའི་རྐང་བཟུང་ཞིང་གདམས་ངག་ཡི་གེར་བཀོད་དོ། །
སངས་རྒྱས་སྟོན་པའི་སློབ་མ་ཨ་མེའི་སེང་གེས་ཤངས་པའི་གདན་ས་བསྐྱངས།
མཁས་གྲུབ་གཙང་མ་ཤངས་སྟོན་གྱིས་འཇིག་བསྐྱངས་པ་དང་། མཁས་བཙུན་གཞོན་
ནུ་གྲུབ་ཀྱིས་བསམ་སྡིངས་བཏབ་ནས་བསྐྱངས་པས་འཇག་བསམ་གཉིས་སུ་གྱེས།
ཤངས་སྟོན་གྱི་སློབ་མ་རྒྱལ་མཚན་འབུམ། དེའི་སློབ་མ་འཇག་ཆེན་བྱམས་པ་དཔལ་
ཡིན་པས། དེ་ལ་རྗེ་ཙོང་ཁ་བ་ཆེན་པོས་ཀྱང་ཤངས་ཆོས་གསན། འཇག་པའི་སློབ་
རྒྱུད་མུས་ཆེན་ནམ་མཁའི་རྣལ་འབྱོར་བ་ལ་མཁས་གྲུབ་ཐམས་ཅད་མཁྱེན་པས་
མགོན་པོ་ཕྱག་དྲུག་པའི་ཆོས་སྐོར་སོགས་གསན། ཕ་རྒོད་ཀུན་དགའ་བཟང་བོས་རྟ་
ནག་རྡོ་རྗེ་གདན་བཏབ་ཅིང་། དེའི་སྲས་དྲན་ཆོག་དོན་ཡོད་རྒྱལ་མཚན་དང༌། དེའི་
སྲས་རྒྱལ་བ་དགེ་འདུན་རྒྱ་མཚོའི་ཡབ་རྗེ་ཀུན་དགའ་རྒྱལ་མཚན་དང་། ཕྱིས་ཀྱི་གྲུབ་
ཆེན་ཐང་སྟོང་རྒྱལ་བོ་ཡང་ཤངས་པའི་ཆོས་བརྒྱུད་འཛིན་པ་འདྲ་སྟེ། ལྕགས་ཟམ་



༄༅ ། །བོད་སོག་ཆོས་འབྱུང་གི་སྨད་ཆ།
ཕྱོགས་སུའང་དར་བར་སྣང་ངོ་ཞེས་ཐུའུ་བཀྭན་རིན་པོ་ཆེས་གསུངས་སོ། །
དཔལ་ལྡན་ཤངས་པ་བཀའ་བརྒྱུད་ཀྱི་ཆོས་ལུགས་གཙོ་བོར་གྱུར་པ་ནི། བདེ་
མཆོག ཀྱེ་རྡོར། མ་ཧཱ་མཱ་ཡ། གསང་འདུས། རྡོ་རྗེ་འཇིགས་བྱེད་དེ་རྒྱུད་སྡེ་ལྔའི་སོ་
སོའི་དབང་དང་སྡོམ་པའི་དབང་། སྒྱུ་ལུས་དབང་མོ་ཆེ། མཁའ་སྤྱོད་བཀའ་ལྔ། ནི་
གུའི་ཆོས་དྲུག སྒྱུ་མ་ལམ་རིམ། འཆི་མེད་འཕྲུལ་ཁོར། ལམ་ཁྱེར་སུ་ཁའི་སྐོར།
ཕྱག་ཆེན་གྭའུ་མ། ཡེ་ཤེས་མགོན་པོའི་ཆོས་སྐོར། བདེ་མཆོག་ལྷ་ལྔ། ཕག་མོ་གསང་
སྒྲུབ། སྤྱན་རས་གཟིགས། རྣམ་འཇོམས། ཕྱག་རྡོར། མི་གཡོ་བ་སོགས་ཀྱི་དབང་
བཀའ། སྐྱེར་སྒང་ལུགས་ཀྱི་སྤྱན་རས་གཟིགས་དང་། རྟ་མགྲིན་སོགས་ཏེ་བོད་ཀྱི་
གྲུབ་མཐའ་རིས་མེད་ལ་ཁྱབ་ཆེ་བ་ཡིན་ནོ། །
འདིར་སྨྲས་པ།
བརྩེ་ཆེན་ཚ་ཟེར་འབར་བའི་གདེངས་ཀ་ལས། །
ཕན་བདེའི་འོད་སྣང་འབུམ་སྤྲོའི་རྟ་བདུན་དབང་། །
རྒྱལ་བསྟན་པདྨོའི་སྦུབས་བརྒྱ་བཞད་མཛད་པ། །
ཀརྨ་བཀའ་བརྒྱུད་སྲིད་ཞིའི་མཁའ་ལ་ངོམ། །
མཚུངས་མེད་བྱམས་བརྩེའི་མངའ་བདག་ཆོས་ཀྱི་རྗེ། །
མཚན་སྙན་ཟླ་བ་སྟོང་གི་འཛུམ་དཀར་ཅན། །
གདུང་སེལ་ཐུགས་རྗེ་འོད་ཟེར་སྣང་བའི་བདག །
འགྲོ་མགོན་ཕག་མོ་གྲུ་བ་འཇིག་རྟེན་མིག །
རིན་ཆེན་སྤུངས་པའི་རི་ལ་རྩེ་གཅིག་བསྒོམས། །
ངེས་གསང་ཕྱག་རྒྱའི་དེ་ཉིད་སྙིང་བོ་གཟིགས། །



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མཚན་སྙན་དབྱར་རྔ་འོག་མིན་ཞིང་ན་ལྡིར། །
འབའ་རམ་བཀའ་བརྒྱུད་དད་པའི་ཞིང་དུ་བསྔགས། །
མ་ལུས་རྒྱལ་བའི་གསང་གསུམ་མཛད་པའི་ཁུར། །
ཕྲག་པར་བཞེས་པའི་རྒྱལ་སྲས་དཔའ་བོ་མཆོག །
ཚལ་བ་བཀའ་བརྒྱུད་འགྲོ་མགོན་གཡུ་བྲག་ཞབས། །
སྤྲུལ་བའི་མཛད་པ་བསམ་འདས་འགྲོ་བའི་གཉེན། །
འབྲི་སྟག་འབྲུག་པ་ཁྲོ་ཕུ་སྨར་ཚང་དང༌། །
ཡེལ་བ་གཡའ་བཟང་ཤུག་གསེབ་བརྒྱུད་བཅས་པའི། །
བཀའ་བརྒྱུད་ཆུང་བརྒྱད་ངོ་མཚར་མཛད་བཟང་བརྒྱས། །
གཏན་བདེ་ཐར་བའི་ས་མཁན་དབུགས་དབྱུང་མཛད། །
གངས་ལྡན་བོད་ཡུལ་རིན་ཆེན་ས་གཞིའི་དབུས། །
ཁྱུང་བོའི་ཐུགས་བསྐྱེད་བཙན་པོའི་དགེ་མཚན་མཐུས། །
ཤངས་གཞུང་དགེ་འདུན་ཁྲི་ཕྲག་བརྒྱད་འདུས་ཤིང་། །
གདན་ས་བརྒྱ་རྩར་བཀའ་བརྒྱུད་བསྟན་པ་དར། །
དེ་ལྟར་རླབས་ཆེན་ཕན་བདེ་འབྱུང་བའི་གཞི། ། །
བསྟན་ལ་གཅིག་ཏུ་སྨན་པའི་མཛད་བཟང་བརྒྱས། །
འཕྲིན་ལས་ནམ་མཁའི་མཐའ་དང་མཉམ་འཇུག་པ། །
བཀའ་བརྒྱུད་མེས་པོ་རྣམས་ཀྱི་བཀའ་དྲིན་རྨད། །
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
80



༄༅། །བོད་སོག་ཆོས་འབྱུང་གི་སྨད་ཆ།
༄༅། །ཞི་བྱེད་པ་དང་དེའི་ཕྱོགས་གཏོགས་གཅོད་
ལུགས་ཀྱི་ཆོས་བརྒྱུད་བྱུང་ཚུལ། །
༄༅ ། །ལྔ་བ། ཞི་བྱེད་པ་དང་ཞི་བྱེད་པའི་ཡ་གྱལ་གཅོད་ལུགས་ཀྱི་ཆོས་
བརྒྱུད་བྱུང་ཚུལ་བརྗོད་པ་ལ། དང་པོ་ཞི་བྱེད་པ་ནི་དམ་ཆོས་སྡུག་བསྔལ་ཞི་བྱེད་ཅེས་
པའི་ཆོས་ཀྱི་མིང་ལ་བརྟེན་ནས་བཏགས་པ་སྟེ། ཆོས་འདིས་ཚེ་རབས་སྔ་མའི་ལས་
དབང་གིས་ཚེ་འདིར་ལུས་དམན་པར་གྱུར་པ་དང༌། ནད་བུ་ཅན་དང༌། དབུལ་
ཕོངས་དང་། མི་མ་ཡིན་པས་གཙེས་པ་དང་སྡུག་བསྔལ་གྱིས་ཉེན་པ་སོགས་དང་དེ་
དག་བསྐྱེད་པའི་རྒྱུ་ཉོན་མོངས་པ་བདག་འཛིན་དང་བཅས་པ་ཞི་བར་བྱས་ནས་རྣལ་
འབྱོར་ལ་སྦྱོར་བཟོད་པར་བྱེད་པས་ན་སྡུག་བསྔལ་ཞི་བྱེད་ཅེས་བྱ་སྟེ། རྒྱལ་བའི་
བཀའ་ལས་སྡུག་བསྔལ་ཐམས་ཅད་རབ་ཏུ་ཞི་བར་བྱེད་པའི་སྔགས་ཞེས་པ་ལ་བརྟེན་
ནས་བཏགས་པར་གསུངས་ཏེ། ཤེར་ཕྱིན་གྱི་ཉམས་ལེན་གྱིས་སྲིད་ཞིའི་སྡུག་བསྔལ་
ཐམས་ཅད་ཞི་བར་བྱེད་ལ། དམ་ཆོས་ཞི་བྱེད་ཀྱི་གདམས་པ་འདིའི་སྙིང་བོ་ཡང་ཤེར་
ཕྱིན་གྱི་ཉམས་ལེན་ཡིན་པའི་ཆ་ནས་དེ་ལྟར་བཏགས་པ་ཡིན་ནོ། །
ཆོས་འདིའི་བདག་པོ་ནི་དམ་པ་སངས་རྒྱས་ཡིན་ཏེ། དེ་ནི་རྒྱ་གར་ཕ་དམ་པ་
ཞེས་ཡོངས་སུ་གྲགས་པ་ཡིན། ཁོང་འཁྲུངས་པའི་ཡུལ་ནི་རྒྱ་གར་ལྷོ་ཕྱོགས་བེ་དའི་
ཡུལ་གྱི་བྱེ་བྲག་ཙ་ར་སིང་ག དེའི་ནང་གསེས་ཁྲོན་པའི་གླིང་སྐྱེ་བོ་དད་པ་ཅན་མང་དུ་
གནས་པའི་སར་ཡབ་ནོར་བུ་ལེན་པའི་རིགས་ཅན་བརྩོན་འགྲུས་གོ་ཆ་དང༌། ཡུམ་
སྤོས་སྦྱོར་བའི་རིགས་པ་ར་ས་ཧ་ཞེས་བྱ་བའི་སྲས་སུ་འཁྲུངས་ཏེ། ཡུམ་ལ་འཁྲུངས་མ་
83



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཐག་ཉིད་ནས་ཚེམས་དང་ལྡན་པ་ཞིག་སྟེ། བྲམ་ཟེ་མཚན་མཁན་གྱིས་པཎྜི་ཏ་དང་
རྣལ་འབྱོར་བ་གང་བྱས་ཀྱང་མངོན་པར་ཤེས་པ་ལ་སོགས་པ་ཕུལ་དུ་བྱུང་བའི་ཡོན་
ཏན་དང་ལྡན་པར་འགྱུར་རོ། ། ཞེས་ལུང་བསྟན། སྐྱེ་བ་བདུན་པ་ཡིན་པས་སྡིག་
པའི་དྲི་མ་མེད་ཅིང་དགེ་བ་ལ་ངང་གིས་དགའ་བ་སྟེ། ཆུང་ངུ་ནས་སྒྲ་རིག་པ་ལ་
སོགས་པའི་རིག་གནས་མཐའ་དག་ལ་མཁས་པར་གྱུར། དེ་ནས་བི་ཀྲ་མ་ལ་ཤཱི་ལར་
མཁན་པོ་དགེ་བའི་ལྷ་ལས་རབ་ཏུ་བྱུང་ནས་དམ་པའི་ཆོས་འདུལ་བ་ལ་མཁས་ཤིང་སོ་
སོར་ཐར་བའི་སྡོམ་པ་ལ་མཆོག་ཏུ་གནས་པར་གྱུར། བླ་མ་གསེར་གླིང་བ་ལས་བྱང་
ཆུབ་ཀྱི་སེམས་བླངས་ཤིང་། དཀྱིལ་འཁོར་དུ་དབང་བསྐུར་བ་མནོས་ཏེ། རིག་པ་
འཛིན་པའི་དམ་ཚིག་དང་སྡོམ་པ་ཕུན་སུམ་ཚོགས་པ་དང་ལྡན་པ་དག་ནི། རྟེན་སྡོམ་
པ་གསུམ་དང་ལྡན་པའི་ཡོན་ཏན་ཡིན་ནོ། ། དེ་ནས་གྲུབ་ཐོབ་ཕོ་མོ་ལྔ་བཅུ་རྩ་བཞི་
ལ་གདམས་པ་ཟབ་མོ་མཐའ་དག་མནོས་ཏེ། དེ་ཡང་མཚན་ཉིད་སྒྲ་རིག་པའི་བླ་མ་
བཅུ་གཅིག་ནི། ཀླུ་སྒྲུབ། ཤེས་རབ་བཟང་བོ། ཡོན་ཏན་འོད། ཆོས་གྲགས། ཨཱ་ཀ
ར་སིདྡྷི། ཤངྐ་ར། ཡེ་ཤེས་སྙིང་བོ། ཐོགས་མེད། ཨཱརྱ་དེ་བ། ཞི་བ་ལྷ། བླ་མ་
གསེར་གླིང་བ་རྣམས་སོ། ། ཕ་རྒྱུད་གཡོ་བ་རླུང་གི་བླ་མ་བཅུ་གཅིག་ནི། ངག་གི་
དབང་ཕྱུག བུདྡྷ་གུཔ། གོ་དྷ་རི། ཀརྨ་བཛྲ། ཛ་བ་རི་བ། ཡེ་ཤེས་ཞབས། ཀླུ་
བྱང་། ཨཱ་ནནྟ། ཀྲྀཥྛ་བ། བ་སུ་དྷ་རི། པདྨ་བཛྲ་རྣམས་སོ། ། མ་རྒྱུད་བདེ་བ་
ཉམས་ཀྱི་བླ་མ་བཅུ་གཅིག་ནི། མཚོ་སྐྱེས་རྡོ་རྗེ། ཨིནྡྲ་བྷཱུ་ཏི། ཌོམ་བྷི་བ། རྡོ་རྗེ་དྲིལ་
བུ་བ། ཏིལླི་བ། ནག་པོའི་ཞབས། སྒེག་པའི་རྡོ་རྗེ། ལཱུ་ཨི་བ། བི་རཱུ་བ། ཀུན་
དགའ་སྙིང་བོ། ཀུ་ཀུ་རི་བ་རྣམས་སོ། ། ཕྱག་རྒྱ་ཆེན་པོ་བརྡའི་བླ་མ་བཅུ་གཅིག་ནི།
ས་ར་ཧ། ཙཱརྱ་བ། གུ་ཎ་རི། ཏོག་ཙེ་བ། ཀོ་ཥ་བ། ཤ་བ་རི་བ། མི་ཏྲི་བ། ས་ག་
ར་སིདྷི། ཉི་མ་སྦས་པ། ཨཱ་ག་ར་སིདྡྷི། རཏྣ་བཛྲ་རྣམས་སོ། ། རིག་པ་ངོ་སྤྲོད་ཀྱི་
82



༄༅ ། །བོད་སོག་ཆོས་འབྱུང་གི་སྨད་ཆ།
བླ་མ་བཅུ་ནི་རི་ཁྲོད་མ། དྲི་མེད་མ། པདྨོ་ཞབས། ཀུ་མུ་ད། བདེ་བའི་འབྱུང་
གནས། གངྒྷ་བཟང་མོ། ཙིཏོ་མ། ཀཀྐི ཤིང་ལོ་མ། སུ་ཁ་སིདྡྷི་རྣམས་སོ། །
དེ་ནས་བར་དུ་སྒོམ་སྒྲུབ་ལ་འབད་པ་ནི། སེངྒེ་རྫོང་དུ་བླ་མའི་བསྙེན་པ་བསྐྱལ་
བས་རྟོགས་པ་ཕྱོགས་མེད་དུ་ཤར། དེ་ནས་ཤར་ཕྱོགས་སེངྒེ་རྫོང་ལ་སྒྲུབ་པ་ལོ་དྲུག་
རྡོ་རྗེ་གདན་དུ་ལོ་བཅོ་ལྔ། རང་བྱུང་གི་མཆོད་རྟེན་དུ་ལོ་བཞི། རི་ཀུ་རི་ཀུལླེར་ལོ་ལྔ།
ཆུ་བོ་གངྒའི་འགྲམ་དུ་ལོ་ལྔ། རྒྱ་གར་ཤར་ཕྱོགས་ཀྱི་ནགས་སུ་ལོ་ལྔ། རྒྱ་གར་ལྷོ་
ཕྱོགས་ཀྱི་དུར་ཁྲོད་དུ་ལོ་ལྔ། དུར་ཁྲོད་བསིལ་བ་ཚལ་དུ་ལོ་བདུན། ཡང་རྡོ་རྗེ་གདན་
དུ་ལོ་གསུམ། མངོན་པར་དགའ་བའི་ཡུལ་དུ་ལོ་བཅུ་སྟེ། དེ་རྣམས་སུ་སྒྲུབ་པ་མཛད་
པས། ཡི་དམ་འཇམ་པའི་དབྱངས་དང་། སྤྱན་རས་གཟིགས། རྡོ་རྗེ་འཛིན། སྒྲོལ་
མ། ཁ་སར་བ་ཎི། གཤིན་རྗེ་གཤེད། རང་བྱུང་རྒྱལ་མོ། སྒྲིབ་སེལ། འོད་ཟེར་
ཅན། ཀུན་བཟང་། བཱ་རཱ་ཧཱི། མི་གཡོ་བ་སྟེ་ཡི་དམ་གྱི་ལྷ་བཅུ་གཉིས་དང་། རྣམ་
པར་སྣང་མཛད་དང་། རྟ་མགྲིན། བདེ་མཆོག་དགྱེས་རྡོ་རྗེ་སོགས་ལྷ་གྲངས་ཀྱིས་མི་
ཟིན་པའི་ཞལ་གཟིགསསོ། ། གཞན་ཡང་ངོ་མཚར་མཁའ་སྤྱོད་ཀྱི་བླ་མ་སུམ་ཅུ་རྩ་
དྲུག་ལ་སོགས་པ་རིག་པ་འཛིན་པ་ཡང་དཔག་ཏུ་མེད་པ་ཞལ་གཟིགས། དངོས་གྲུབ་
བརྙེས་པའི་ཚུལ་ཡང་། མིག་སྨན། རྐང་མགྱོགས། རིལ་བུ། ས་འོག གནོད་སྦྱིན་
མོ། རལ་གྲི། མཁའ་སྤྱོད་སོགས་ཐུན་མོང་གི་དངོས་གྲུབ་དང་། མཆོག་གི་དངོས་
གྲུབ་ནི་མཐོང་ལམ་ཆེན་པོའི་ཡེ་ཤེས་བརྙེས་སོ། ། དེ་ནས་ཡུལ་ཉི་ཤུ་རྩ་བཞི་ལ་
སོགས་པའི་གནས་རྣམས་སུ་སྤྱོད་པ་མཛད་ཅིང༌། །གྲུབ་པ་ཐོབ་པའི་མཚན་སྙན་སྣ་
ཚོགས་སུ་སྒྲོགས་སོ། །
དེ་ནས་བོད་དུ་གདུལ་བྱའི་དོན་མཛད་པའི་ཚུལ་ནི། སྤྱིར་བོད་དུ་ལན་ལྔར་
བྱོན་པར་བཤད་དེ། དང་བོ་ནི། འབྲིན་ཐང་ལས་སྒོ་ནས་ཙ་རིར་བྱོན་ནས་རེ་མ་ཏི་



བ
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལ་རྐང་མགྱོགས་ཀྱི་དངོས་གྲུབ་ཞུས་ཏེ། གོང་ཡུལ་དང་སུམ་ཡུལ་གྱི་བར་བཅད་དེ།
སྨད་ཁམས་གསུམ་ཞབས་ཀྱིས་ཐེར་མེད་དུ་བཅགས། དེ་དུས་ཆོས་སྟོན་པའི་སྣོད་
མེད་ཀྱང་ཕྱིས་དེ་རྣམས་སུ་བསྟན་པ་དར་བར་འགྱུར་ཞེས་ལུང་བསྟན་པར་གསུངས།
གཉིས་པ་ནི། ཁ་ཆེ་ནས་ཐོན་ཏེ་མངའ་རིས་སུ་བྱོན་ནས་ཞང་ཞུང་གླིང་ཁ་བ་དང་།
བོན་པོ་ཁྲ་ཚང་འབྲུག་བླ་མ་ལ་གདམས་པ་འགའ་རེ་གནང་། གསུམ་པ་ནི། བལ་བོ་
ནས་ཚོང་བ་དང་འགྲོགས་ནས་བྱོན་པ་ན། ཡར་ཀླུང་གི་སྨ་ར་སེར་བོ་དང་མཇལ་ཏེ།
དེ་དང་འགྲོགས་ནས་གཙང་དུ་སྐྱོ་སྟོན་བསོད་ནམས་བླ་མ་དང་། སྨ་ར་སེར་བོ་ལ་
གཅོད་ཀྱི་གདམས་པ་གནང་ངོ་། ། བཞི་བ་ནི། ཤ་འུག་སྟག་སྒོ་ལ་བྱོན་ནས་གཉལ་
དུ་བཞུགས་ཏེ། ཡུམ་གྱི་སྒྲིབ་པ་སྦྱངས་ནས་ཕྱིས་དབུས་ཀྱི་ཕྱོགས་སུ་ཕེབས་ནས་རྨ་སོ་
ལ་སོགས་པའི་དོན་མཛད། ལྔ་བ་ནི། རྒྱ་ནག་ཏུ་ལོ་བཅུ་གཉིས་བཞུགས་ནས་ཡར་
བོད་ཀྱི་དིང་རིར་ཕེབས་པ་ཡིན་ནོ། །
བོད་དུ་སློབ་མ་དཔག་ཏུ་མེད་པ་སྨིན་པར་མཛད་པ་ལས་གྲགས་ཆེ་བ་ནི་བརྒྱུད་
པ་སྔ་ཕྱི་བར་གསུམ་སྟེ། བརྒྱུད་པ་སྔ་མ་ཁ་ཆེ་ཛྙ་ན་གུ་ཧྱ་ལ། དེ་ལོང་བོ་ལོ་ཙཱ་བས་
བསྒྱུར་པ་ལ་ཟེར། དེས་ལོ་བཙུན་ཆུང་བ་དང་བླ་ཆུང་འོད་ཟེར་ལ་བརྒྱུད་པ་ཡིན།
བརྒྱུད་པ་བར་མ། སྨ་ཆོས་ཀྱི་ཤེས་རབ། སོ་ཆུང་དགེ་འདུན་འབར། སྐམ་ཡེ་ཤེས་
རྒྱལ་མཚན་གསུམ་ལ་གདམས་ངག་གནང་ནས་འཕེལ་བ་ལ་ཟེར། བརྒྱུད་པ་ཕྱི་མ་ནི།
དམ་པ་དིང་རི་གླང་སྐོར་དུ་བྱོན་ནས་སློབ་མའི་མཆོག་དམ་པ་ཕྱར་ཆེན་དང་། ཕྱིར་
ཆུང་། བཛྲ་ཀྲོ་དྷ། དམ་པ་ཀུན་དགའ་དང་བཞི་ལས་དམ་པ་ཀུན་དགའ་གཙོ་བོ་སྟེ་
དེ་ནས་བ་ཚབ་སྒོམ་པ་དང་། རྒྱལ་བ་ཏེ་ནེ། རོག་ཤེས་རབ་སེངྒེ། ཞིག་པོ་ཉི་མ་སེངྒེ་
སོགས་སྲོལ་འཛིན་མང་དུ་བྱོན་ནས་ཞི་བྱེད་དར་རྒྱས་སུ་མཛད་དོ། །
བརྒྱུད་པ་དེ་གསུམ་གྱི་གདམས་པ་གང་ཞེ་ན། བརྒྱུད་པ་སྔ་མ་ནི་ཞི་བྱེད་སྒྲོལ་
84



༄༅ ། །བོད་སོག་ཆོས་འབྱུང་གི་སྨད་ཆ།
ཡ
+
+
-
མ་སྐོར་ གསུམ་དང༌། གཤིན་རྗེ་གཤེད་ལ་ སོགས་པའི་ སྒྲུབ་ ཐབས་རྣམས་ཡིན།
བརྒྱུད་པ་བར་བ་ནི། སྨྲ། སོ། སྐམ་གསུམ་ཕྲན་དང་བཅས་པའི་ཆོས་སྐོར་རྣམས་
ཡིན་ཏེ། སྨྲའི་ཆོས་སྐོར་ནི་ཚིག་བརྒྱུད་དང་དོན་བརྒྱུད་གཉིས་ལས། དོན་ཁྲིད་ནི་
ལག་ཁྲིད་བཅུ་དྲུག་དང་། ཚིག་བརྒྱུད་ནི་སེམས་བསྐྱེད་དང་། སྟོང་ཐུན་དང་། ཁ་
འཐོར་དང་། ཁར་ཕོག་སྣར་ཕོག་དང་མཐར་རྒྱས་རྣམས་སོ། ། དེ་ཡང་དམ་པ་
སངས་རྒྱས་ཡར་སྟོད་དུ་ཕེབས་པ་ན། སྨྲས་མཇལ་ཁ་ཞུས། དམ་པ་སྨྲ་དེ་ནི། ཡར་
སྟོད་སྐྱེར་སྣང་སྨ་སྨོན་ལམ་གྱི་སྲས་སུ་ཇོ་བོ་རྗེ་གཤེགས་པའི་ཤིང་མོ་ལུག་ལ་འཁྲུངས།
གཞོན་ནུ་ནས་རབ་ཏུ་བྱུང་བས། སྨ་ཆོས་ཀྱི་ཤེས་རབ་ཏུ་བཏགས། བཅུ་དགུ་བ་ཆུ་
མོ་གླང་ལ་དམ་པ་དང་མཇལ་སྨ་སྐུ་ཁམས་མ་བདེ་བར་རང་གི་ཁང་ཐོག་ན་ཡོད་པའི་ཚེ།
ཨ་ཙ་ར་ཞིག་བྱུང་བ་ལ་ཁྱི་གཏུམ་པོ་རྣམས་ཀྱིས་མི་ཟུག་པར་མཇུག་མ་སྒྲིལ་ནས་བསྐོར་
བ་བྱེད་ཅིང་འདུག་པས་ངོ་མཚར་སྐྱེས་ཏེ་འབྱོན་པར་ཞུས། བྱིན་རླབས་མཛད་པ་
ཙམ་གྱིས་བསྙུན་ཡང་དྭངས། གདམས་པ་ཞུས་པས་སྨ་ལ་ཉམས་རྟོགས་ཁྱད་པར་
ཅན་སྐྱེས། ཞག་བཅོ་བརྒྱད་ནས་དམ་པ་གཞན་དུ་བྱོན། དགུན་འཕན་ཡུལ་དུ་དམ་
པ་བཞུགས་སར་བྱོན་ནས་གདམས་པའི་འཕྲོ་བཅད་པས། བཀོད་པ་དྲུག་ཅུ་རྩ་
བཞིའི་རྡེའུ་ཁྲིད་གནང་། དམ་པའི་སར་ཟླ་གསུམ་བཞུགས། དེ་ནས་ཡུལ་དུ་བྱོན་ཏེ་
སྨའི་ཕུག་པར་ལོ་གཅིག་བཞུགས། དེ་ནས་ཀོང་བོ་བྲག་གསུམ་གྱི་མཚོ་རྫོང་ལ་བྱོན་
ནས་ལོ་དགུ་བཞུགས། ཡུལ་འཁྲུགས་ཆེན་པོ་ཞི་བར་བྱས། དེ་ནས་ཡར་ཀླུང་གི་ཚང་
དུ་ལོ་གསུམ་བཞུགས། དེ་ལ་བུ་ཆེན་ལྔ་བྱོན་ཏེ། གང་བར་གཤེན། ཤུད་བུ་ལོ་ཙཱ་བ།
བླ་མ་ཤེའུ། སོག་པོ་མདོ་སྡེ། ཞང་དགའ་ལྡན་པའོ། །
སོ་ལུགས་ཀྱི་ཆོས་ཀྱི་རྣམ་གྲངས་ནི། ཚིག་བརྒྱུད་དང༌། དོན་བརྒྱུད་གཉིས་
ལས། ཚིག་བརྒྱུད་ལ་ཡང་བརྒྱུད་པ་ཆེན་པོ་དང་བརྒྱུད་ཕྲན་གཉིས། ཆེན་པོ་ལ་དམ་
85



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པ་སྐྱེས་མཆོག ཆེ་བ་དང་བཞི། འབྲིང་སོ་གཉིས། ཆུང་བ་བཅུ་བདུན་ཏེ་དེ་ལ་གྲུབ་
པ་ཐོབ་པ་རེ་རེའི་ལོ་རྒྱུས་དང་། གདམས་པའི་ངོ་བོ། སློབ་མ་ཁྲིད་ལུགས་ཆ་ཚང་རེ་
རེ་ཡོད་པས་བརྒྱུད་པ་ལྔ་བཅུ་རྩ་བཞིའམ་བརྒྱུད་པ་བརྒྱ་དང་གསུམ་དུ་འགྱུར་བས་
བརྒྱུད་པ་ཆེན་མོ་ཞེས་བྱའོ། ། བརྒྱུད་ཕྲན་ནི། དོན་སྐོར་ལྔ་མ། རིམ་པ་བཞི་མ།
བསམ་གཏན་གྱི་ཐུན་ཆེ་ཆུང་། གྲགས་པ་བརྒྱུད། ཡབ་སྲས་གསུམ་མ། སྐྱོན་ཅན་
སྐྱོན་མེད་ལ་སོགས་པའི་ཆོས་སྡེ་སུམ་ཅུ་རྩ་གཉིས་བཞུགས། དོན་བརྒྱུད་ལ་ཕྱོགས་སུ་
ལྷུང་བ་དང་མ་ལྷུང་བ་ལས་དང་བོ་ནི། རྣལ་འབྱོར་ཕོ་མོ་ལྔ་བཅུ་རྩ་བཞི་ལ་དོན་བརྒྱུད་
ལྔ་བཅུ་རྩ་བཞི། བླ་མ་སུམ་ཅུ་རྩ་གཉིས་ལ་དོན་བརྒྱུད་སོ་གཉིས། དམ་པ་བཅུ་
བདུན་ལ་དོན་བརྒྱུད་བཅུ་བདུན་བཞུགས། ཕྱོགས་སུ་མ་ལྷུང་བ་ལ་མིག་འབྱེད་ཀྱི་
སྐོར་དང་། མཁའ་འགྲོ་མའི་སྐོར་ལས། དང་བོ་ལ་བུ་བཞི་མ་དང་ལྔ་སྟེ། དེ་ཡང་
གཞུང་སྦས་པ་མིག་འབྱེད། དེའི་ཡན་ལག་ཏུ་དུས་དང་དུས་ཕྲན་ལ་གདམས་པ་ངོ་
སྤྲོད་བརྒྱ་རྩ་དྲུག་པ། མ་འགགས་རྣམ་དག་རྡོ་རྗེ་སེམས་དཔའི་གསང་ལམ་མོ། །
མཁའ་འགྲོ་མའི་སྐོར་ལ། སོའི་སྐོར་མགོ་ཆེན་མོ་བཞི་སྟེ། མཆོག་སྒྲུབ་པ་ལ་བརྡ་སྐོར།
ཐུན་མོང་སྒྲུབ་པ་ལ་ཡི་གེ་བཞི་བའི་སྐོར། གཉིས་ཀ་སྒྲུབ་པ་ལ་ཛ་ག་ཏའི་སྐོར། ཐུན་
སྐོར་རོ། ། བརྡ་སྐོར་ལ་ཧེ་རུ་ཀའི་བརྡ་སྐོར། བདེ་བར་གཤེགས་པའི་བརྡ་སྐོར།
རྡོ་རྗེ་དྲིལ་བུ་བའི་བརྡ་སྐོར། དམ་པའི་བརྡ་ཐོར་བུ་བའོ། ། ཐུན་མོང་སྒྲུབ་པ་ལ།
དཀར་མོ་སྐུའི་སྒྲུབ་པ། དམར་མོ་གསུང་གི་སྒྲུབ་པ། ནག་མོ་ཐུགས་ཀྱི་སྒྲུབ་ཐབས་
སོ། ། དེ་ལ་ཕག་མོ་ཆོས་སྐུའི་སྒྲུབ་ཐབས། ལོངས་སྐུའི་སྒྲུབ་ཐབས། སྤྲུལ་སྐུའི་སྒྲུབ་
ཐབས་སོ། ། ཛ་ག་ཏའི་སྐོར་ནི། གཏུམ་མོ་འཁོར་ལོ་གཅིག་པ་ཡིན། ཐུན་སྐོར་ལ་
སྤྱོད་ལམ། ཉམས་སྐྱོང་ལུགས་སོ། ། དེ་དག་གི་རྩ་བའི་སྙིང་བོ་ལྟ་བུར་གྱུར་པ་ནི།
རྒྱུད་སྡེ་དང་ཆོས་སྐད་བསྟན་པ་སྨྲ་བའི་སེང་གེའི་དོན་བརྒྱུད། ཆོས་སྐད་དང་མ་
86



༄༅། །བོད་སོག་ཆོས་འབྱུང་གི་སྨད་ཆ།
བསྟུན་པ། བརྒྱུད་པ་བཞི་བ་ཡོངས་སུ་མ་གྲགས་པའི་དོན་བརྒྱུད། མཚང་མདོར་
བསྡུས། སོའི་རིག་པ་སྲང་འཇུག་སྙན་བརྒྱུད་བཞི་རྣམས་བཞུགས་སོ། ། དེ་ལ་ས་
ལུགས་ཀྱི་བྱུང་བ་ནི། ཡུལ་ར་མོ་ནས་ཡིན་པའི་སྤྲང་བོ་གཟའ་མི་རྣམས་འཁྱམས་པ་ལ།
བུ་སྤུན་གཉིས་ཡོད་པའི་ཕུ་བོ་གཟུགས་ཆུང་བས་སོ་ཆུང་ཟེར། ནུ་བོ་གཟུགས་རིང་
བས་སོ་རིང་ཟེར། སྨྲ་སྒོམ་གྱིས་ས་ཆུང་བ་འདི་ངས་བདག་བྱེད་གསུངས་པས་བཞག་
སྟེ། གཟའ་མི་རྣམས་ཡར་ལུང་ལ་སོང༌། སྨྲས་སོ་ཆུང་བ་རབ་ཏུ་བྱུང་དུ་བཅུག་སྟེ།
མིང་དགེ་འདུན་འབར་དུ་བཏགས། དེར་ལོ་བཅུ་གཉིས་ཙ་ན། སྨྲའི་ཐད་དུ་དམ་པ་
བྱོན་པ་ཡུག་ཅིག་མཐོང་། དམ་པ་བཞུད་ནས་ལོ་ཤས་སོང་བ་ན་སྨྲ་སྒོམ་ཁམས་ཅུང་
ཟད་མ་བདེ་བས། དམ་པ་བཙལ་བར་སོ་ཆུང་བ་ཁྲིད་ནས་བྱོན་པས། ཁོང་གཉིས་པོ་
རག་མ་མདའ་ན་ཡོད་པའི་ཚེ་སོ་ཆུང་བ་འཁྱམ་དུ་ཕྱིན་པས་དམ་པ་དང་ཕྲད། དམ་
པས་སོ་ཆུང་བའི་ལག་པ་ལ་འཇུས་ནས་ཁྱོད་སྐྱེ་བ་གསུམ་དུ་ངའི་སློབ་མ་ཡིན་གསུངས་
ནས་ཡར་ཀླུང་བྱེ་ཁུལ་དུ་ཁྲིད། དེར་ངོ་སྤྲོད་ཅུང་ཟད་བཏབ་པས་ནམ་ལངས་པ་
བཞིན་སོང་ནས། སོ་ཆུང་བར་དྲི་མ་མེད་པའི་ཤེས་པའི་སྟོབས་ཆེན་པོ་ཤར། དེ་ནས་
སླར་ལོག་འོངས་ཏེ་མ་ དང་ དཔོན་སློབ་ གཉིས་ དམ་པའི་ སར་ བྱོན། སྨྲ་ལ་ཡང་
གདམས་པ་འགའ་གནང་། སོ་ཆུང་བས་སློབ་དཔོན་རང་སྔོན་ལ་བྱོན། ང་ཟླ་བ་
གཅིག་ཙམ་ན་རྗེས་ལ་འོང་བྱས་ནས་མ་ཕྱིན། དེར་དམ་པའི་དོན་བརྒྱུད་ཀྱི་གདམས་
པ་རྫོགས་པར་གནང༌། དམ་པ་གར་གཤེགས་ཀྱི་ཕྱགས་ཕྱི་བྱས་པས། གྲུབ་ཐོབ་ཕོ་
མོ་ལྔ་བཅུ་རྩ་བཞིའི་གདམས་པ་ཡང་གནང་། དེ་ལ་ཡི་གེ་བྱེད་པར་ཞུས་པས་བཀས་
གནང་ནས། སྟར་ཁ་རྡོ་རྗེ་གྲགས་ཀྱི་འབུམ་གྱི་ཤོག་རས་ལ་གདམས་པ་རྣམས་བྲིས།
དམ་པའི་ཕྱག་ཕྱི་བྱས་ནས་ཁ་རག་མདུན་དུ་སླེབས་ཙ་ན། དམ་པས་ཞལ་ནས་ཁྱོད་
རང་ཕྱིར་ལོག ངའི་རྗེས་མི་སྙོགས་གསུངས། དམ་པ་རྒྱ་ནག་ཏུ་བྱོན་པར་གྲགས།
_87



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སོ་ཆུང་བ་ཕྱིར་ལོག་ནས་སྨྲ་ལ་གདམས་པ་རྣམས་འབུལ་སྙམ་པ་ལ། ཁྱོད་རང་གི་ཕ་
མ་སྤྲང་གི་འདུག་པས་དེ་གསོས་པས་ཆོག་མོད་གསུངས། དེ་ལ་སོ་ཆུང་བས་ནད་པ་ལ་
འདྲེ་གནོད་བྱུང་བ་མང་བོ་འདུལ་བར་མཛད་པས་ཡོ་བྱད་མང་དུ་རྙེད། ཡར་མདར་
གཞིས་ཤིག་ཉོས་ནས། ཕ་མ་དང་སྤུན་ཟླ་དེར་བཞག་གྲུབ་ཐོབ་ཕོ་མོ་ལྔ་བཅུ་རྩ་བཞིའི་
དཔེ་རྣམས། ཨ་མ་ཤུང་མོ་ཤཱཀ་སྒྲོན་ལ་བཅོལ་བས་དཔེ་ལ་ཐེམ་ཤོག་བྱས་པས་བརྒྱུད་
པ་བརྒྱད་མ་ཚང་བ་བཞུགས། སོ་ཆུང་བས་དམ་པ་དིང་རི་ན་བཞུགས་པ་ཐོས་ནས་
གསེར་སྲང་གསུམ་དང་རྟ་ཕོ་བཟང་བ་གཅིག་ཁྱེར་ནས་ཕུལ། དེའི་སྐབས་དམ་པས་
མཐའ་སེལ་ལྔ་བཅུ་རྩ་གཅིག་གི་གདམས་པ་གནང་། སོ་ཆུང་བའི་སློབ་མ་ཤ་མི་སྨོན་
ལམ་འབར་ཡིན་ཏེ། དང་བོ་སོ་ཆུང་བས་ཤ་མི་ལ། དམ་པའི་གདམས་པ་སྟེར། ངའི་
རྗེས་སུ་དེད་གསུངས་པ་ལྟར། ཤ་མས་གཡོག་བྱས་པས་ཡུན་རིང་སོང་ཡང་གདམས་
པ་མ་བྱུང་། ལན་ཅིག་འཕན་ཡུལ་ནས་སྟོད་ལུང་དུ་ཕེབས་དུས་སྣོད་སྟོང་བ་ཞིག་རྡོས་
བཀང་ནས་ཤ་མི་ལ་འཁུར་བཅུག་སྟེ་བུ་རམ་འདི་སྟོད་ལུང་དུ་སླེབས་དུས་འོ་སྐོལ་གྱིས་
ཟ་བ་ཡིན་ནོ་གསུངས། དེ་ཁུར་ནས་ཕྱིན་པས་ཐང་ཆད་པ་ལ། སོ་ཆུང་བས་ཐང་མི་
འཆད་དམ་གསུངས་ཐང་ཆད་བྱས་པས། འོ་ན་ངལ་གསོ་གསུངས་ནས་སྐྱིལ་ཀྲུང་
གིས་འདུག དེས་ཅུང་ཟད་ཕན་པ་བྱུང་། ལ་ཁར་སླེབས་ཙ་ན། སོ་ཆུང་བ་ན་རེ། །
འདི་ལ་ཅི་ཡང་མི་བཏུབ་གསུངས་ནས་རྡོ་རྣམས་ཐུར་ལ་བསྒྲིལ་སོང་། དེ་ནས་དཔོན་
སློབ་གཉིས་མི་གཅིག་གི་ཁང་བར་བསྡད་ཙ་ན། སྲོད་ལ་ཤ་མིའི་བསམ་པར། འདི་ལ་
གདམས་ངག་མེད་ངེས་འདུག བླ་མ་གཞན་ཞིག་གི་མདུན་དུ་འགྲོ་བསམས། ནམ་
གུང་ལ་འདིས་རེས་འགའ་ངའི་སེམས་ཤེས་འོང་གི་གདམས་པ་ཡོད་དམ་སྙམ་པའང་
བྱུང༌། ཐོ་རངས་ད་དུང་ཁ་གཏུད་ནས་གདམས་པ་ཨེ་སྟེར་ལྟ་དགོས་སྙམ་པ་ཞིག་ཀྱང་
བྱུང་། ནམ་ལངས་པ་དང་སོ་ཆུང་བའི་གསུང་ལས། སྨོན་ལམ་འབར་ཁྱོད་ཀྱི་སྲོད་ལ་
88



༄༅ ། །བོད་སོག་ཆོས་འབྱུང་གི་སྨད་ཆ།
བསམ་པ་བྱུང་བ་དེ་ཅི་ཡང་མི་བཏུབ། ནམ་གུང་གི་དེ་དགའ་ཚོད་འདུག ཐོ་རངས་
ཀྱི་དེ་བཟང་བ་ཡིན་གསུངས་པས་བསྡད། སོ་ཆུང་བས་ལྐོག་ཏུ་ཟས་གསོལ་ནས་ཤ་མི་
ལ། འོ་སྐོལ་ཚ་བ་སྟེར་མི་ཞིག་ཡོད་པས་དེར་འགྲོ་གསུངས་ནས་ཕྱིན། སྒོ་རའི་རྩར་
སླེབས་ཙ་ན་འདི་ཡང་མིན་པ་འདུག ཡང་གཞན་དུ་ཕེབས་ནས་འདི་ཡང་མིན་པ་
འདུག་ཟེར་ནས་ཉི་མ་དེ་ལ་ཅི་ཡང་མ་མྱོང་བར་ལྡོག་དགོས་བྱུང་བས་ཚིག་པ་ཟ། དེ་
ལ་སོགས་པ་མི་འབབ་པ་དུ་མ་བྱས་ཤིང་གཙེས་པས། ཤ་མིའི་བསམ་པར་ངས་ཡུན་དེ་
ཙམ་ཞིག་ཏུ་ཁོང་གི་གཡོག་ཤ་ཚ་བ་ཤ་སྟག་བྱས་པ་ལ། ང་འདི་འདྲ་ཟེར་བ་སྙམ་ནས་
ཞེ་སྡང་དྲག་པོ་དཔེ་མེད་པ་ཞིག་སྐྱེས། གྲི་ཙར་གྱིས་བཏོན་ནས་སོ་ཆུང་བའི་སྟེང་དུ་
མཆོངས་པས། སོ་ཆུང་བ་མཛོད་ཅིག་གི་ནང་དུ་བྲོས་ནས་སྒོ་བསྡམས་སོང་བས། སྒོ་
རྩ་དེར་ཕྱིན་ཙ་ན། སོ་ཆུང་བས་ནང་ནས། སྨོན་ལམ་འབར་ཁྱོད་རང་གི་སེམས་ཞེ་
སྡང་དུ་རྫོགས་ཡོད་དོ། ། དེ་ལ་ལྟོས་ཤིག་ཟེར་བས། བལྟས་པས་སེམས་ཀྱི་ངོ་བོ་
རྣལ་མར་རྗེན་གྱིས་མཐོང་བའི་རྟོགས་པ་ཡང་དག་པ་ཞིག་ཤར། དེར་དགའ་དྲགས་
ནས་ལག་པས་མདུན་གྱི་ཐུ་བ་གཉིས་བརྡེག་ཅིང་བཟུང་ནས་བྲོ་འཁྲབ་སྟེ། ཐུགས་རྗེ་
ཅན་ཁྱོད་ལ་ཡའི། ཐབས་མཁས་པོ་ཁྱོད་ལ་ཡའི། མཁྱེན་པ་ཅན་ཁྱོད་ལ་ཡའི་ཟེར་
བས། སོ་ཆུང་བ་སྒོ་ཕྱེ་སྟེ་བྱོན་ནས་ངས་ཁྱོད་ལ་ཇི་ཙམ་ཞིག་སྔར་ཞེ་སྡང་སྐྱེ་བའི་
ཐབས་བྱས་པ་ལ་ཆེར་སྐྱེས་མ་བྱུང་གསུངས། དེ་ནས་གདམས་པ་ཐམས་ཅད་རྫོགས་
པར་གནང་། སོ་ཆུང་བ་དགུང་ལོ་དྲུག་ཅུ་རྩ་བདུན་ལ་གཤེགས་ཀྱི་བར་རྗེས་སུ་
འབྲངས། ཤ་མི་ཡང་བརྒྱད་ཅུ་རྩ་བདུན་པ་ལྕགས་ཡོས་ལ་གཤེགས། འདི་ལ་སློབ་མ་
འཆུས་པ་དར་བརྩོན། མལ་ཀ་བ་ཅན་པ། མཐིང་གང་བ་ཤེར་ཚུལ་ཏེ་གསུམ་བྱུང་བ་
ལས་རིམ་པར་གྱེས་སོ། ། ཡང་དམ་པ་སྨོན་ལམ་གྱིས་བྱིན་གྱིས་བརླབས་པའི་མལ་
ཀ་བ་ཅན་པ་འདི་ལ་སློབ་དཔོན་ཀུན་བཟང་གིས་གཏུགས་ཏེ་དོན་བརྒྱུད་ཞུས་ཤིང་ཀ་
89



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
A
བ་ཅན་པའི་ཇོ་མོ་དང༌། ཇོ་སྲས་ལའང་དོན་བརྒྱུད་ཞུས་ཟེར་བ་འདུག་གོ ། ཡང་ཀ་
བ་ཅན་པས་བྱིན་གྱིས་རླབས་པ་དགྱེར་སྒོམ་ཆེན་པོ་ཡིན་ཏེ། ཀ་བ་ཅན་པ་ལྗང་གི་
མདར་བཞུགས་དུས་མཇལ་དུ་བྱོན་པས། ཇོ་མོ་དང་མཇལ་ནས་མཇལ་ཁ་ཞུས་པས།
བཙུན་པའི་འཁོར་གྱི་དགོས་པ་མེད་ནང་དུ་མ་བཏང་ཞིག་གསུངས་པ་ལ། ཁྱིའི་ལྟོ་
སྣོད་གཡར་ནས་མ་བཀྲུས་པར་ཇ་བསྐོལ་བས། དེ་བླ་མས་གསན་ཏེ་རྣལ་འབྱོར་བ་
བཏུབ་པ་ཞིག་འདུག་གསུངས་ནས་དགྱེས། མཇལ་ཁ་བཏང་། ཁྱོད་བྱུང་བ་དགའ།
ཁྱོད་ལ་ཕན་ཐོགས་པར་འདུག་གསུངས། དབུ་སྔས་སྦྲེལ་ནས་ཟླ་བ་གཅིག་ཙམ་
བཞུགས་ཏེ། དོན་བརྒྱུད་ཐུགས་ཀྱི་མན་ངག་ལ་སོགས་པའི་ཆོས་མང་དུ་གསུངས།
གཞན་ལ་བསྐྱར་གྱིས་བཤད་དགོས། ཁྱོད་ལ་ལན་རེ་རེས་ཆོག་པར་འདུག ཁྱོད་
དབང་བོ་ཡ་རབ་གཅིག་ཚང་བར་འདུག་གསུངས། དེ་ནས་ཀ་བ་ཅན་གྱི་ཕུག་པ་ཞིག་
ཏུ་སྒོམ་གྱིན་བསྡད་པས། སྲོད་ཅིག་མཁའ་འགྲོ་མ་གྲིབ་ཕོག་པ་ཞིག་བྱུང་ནས་རིན་པོ་
ཆེས་ངོ་སྤྲད་པས་གྲིབ་སེལ། དེས་བདུད་རྩི་ཀ་པཱ་ལ་གང་དྲངས་པས་ཟག་མེད་ཀྱི་བདེ་
བ་རྒྱས། དེ་ནས་ཀ་བ་ཅན་པ་ཡབ་ཡུམ་ལ་ནོར་སྣ་བརྒྱ་རྩ་གསུམ་ཙམ་ཕུལ། བཀའ་
རྒྱ་མ་གྲོལ་ནས་ཚོགས་པ་ལ་དོན་བརྒྱུད་གསུང་བར་ཞུས་པས། ཆོས་ཀྱི་བདག་པོ་ཁྱོད་
རང་ཡིན་པས་བཤད་བཤད་ལ་ཤོད་གསུངས། དེ་ནས་དགྱེར་སྒོམ་ཆེན་པོས་ཕྱོགས་
སུ་འགྲོ་དོན་བསྐྱངས། དགུང་ལོ་སོ་བརྒྱད་པ་ལྕགས་མོ་གླང་ལ་སྙེ་ཕུ་ཤུགས་གསེབ་
བཏབ་སྟེ་ལོ་ཉི་ཤུ་རྩ་བཞི་བཞུགས། དེའི་རྗེས་སུ་གདན་ས་དཔལ་རྒྱ་མཁར་བས་
མཛད། དགྱེར་གྱིས་བྱིན་གྱིས་བརླབས་པ་སངས་རྒྱས་དཔོན་ཡིན་ཏེ། དེ་དག་ལས་
རིམ་པར་བརྒྱུད་པ་སོ་ལུགས་ཀྱི་སྐབས་སོ། །
སྐམ་ལུགས་ནི། སྐམ་ཡེ་ཤེས་རྒྱལ་མཚན་གྱིས་དམ་པའི་གདམས་ངག་བཞིན་
དུ་མངོན་རྟོགས་བརྒྱད་ཀ་བཤད། སྡུད་པའི་སྟེང་དུ་མདོ་རྒྱུས་འབྲིང་དྲངས་ནས་ཀྱང་
s0



༄༅། །བོད་སོག་ཆོས་འབྱུང་གི་སྨད་ཆ།
*
བཤད་པས། སློབ་མ་ཡས་བརྒྱུད་དང་། མས་བརྒྱུད་གཉིས་བྱུང་བའི་ཡས་བརྒྱུད་ནི་
འཁུན་དབང་ཕྱུག་རྡོ་རྗེ་དང་། རྒྱ་མས་ཤེས་རབ་བླ་མ་གཉིས་ལས་བརྒྱུད་པ་སྟེ། དེ་
གཉིས་ཀ་དང་བོ་ནད་པ་ཡིན་པ་སྐམ་གྱིས་ནད་ཐོག་ཏུ་ངོ་སྤྲད། གཞུང་སྐབས་དང་བོ་
གདམས་ངག་བདེན་པ་བཞི་ལག་ལེན་ཐོར་བུ་དང་བཅས་པ་གསུངས་པ། ཕྱིས་སུ་རྒྱ་
སྟོན་གཞོན་ནུ་སེང་གེས་སྐམ་ལུགས་ཀྱི་གདམས་པའི་ཡི་གེ་ཤེར་ཕྱིན་ཐུགས་བརྒྱུད།
ལག་ལེན་སྙན་བརྒྱུད། རིན་ཆེན་ཕྲེང་བ། གཏན་ཚིགས་འཕྲུལ་གྱི་ལྡེ་མིག་སོགས་
བརྩམས། མས་བརྒྱུད་ནི་སྒྲོ་ཆོས་བརྩོན་ལ་སྐམ་གྱིས་གང་ཟག་རིམ་དང་ཅིག་ཆར་གྱི་
དབྱེ་བས་སྙིང་བོའི་དྲན་དང་མངོན་པར་རྟོགས་པ་གཉིས་སུ་ངོ་སྤྲད་ནས་མདོ་མ་ལུས་
པ་རྟེན་འབྲེལ་ གྱི་འགྲོས་བཞིས་ འཆད་ དེ། མས་བརྒྱུད་ སྒོམ་ ཐོག་ ཏུ་ སྐོར་བའི་
གདམས་པ་ཡིན་ནོ། །
བར་དུ་བྱུང་བའི་བརྒྱུད་ཕྲན་གྱི་སྐབས་ནི། འདིས་བརྒྱུད་ཕྲན་ལ་གྲ་བ་དང་།
ལྕེ་དང༌། ལྗང་ལུགས་གསུམ་མོ། །དེ་ལ་དང་བོ། དགེ་བཤེས་གྲ་བ་ལ་ཞི་བྱེད་སྒྲོལ་མ་
སྐོར་དགུའི་གདམས་པ་གནང་སྟེ། མན་ངག་སྐུའི་སྒྲོན་མ། ཐེག་པ་གསུང་གི་སྒྲོན་མ།
རིན་པོ་ཆེ་སྒོམ་པའི་སྒྲོན་མ། བྱང་ཆུབ་སྤྱོད་པའི་སྒྲོན་མ། མཉམ་ཉིད་གཞིའི་སྒྲོན་
མ། རྣལ་འབྱོར་ལམ་གྱི་སྒྲོན་མ། དངོས་གྲུབ་འབྲས་བུའི་སྒྲོན་མ་དང་དགུའོ། །
དེ་ཡང་དམ་པ་སངས་རྒྱས་གྲོ་ཐང་དུ་བྱོན་པ་ལ། ཨ་ཙ་ར་ཕལ་བའོ་སྙམ་ནས་བཀུར་
སྟི་མ་བྱས་པས། ཕྱི་ཉིན་ཨ་ཙ་རའི་སྟན་གྱི་སོག་མ་རྣམས་སྦུབས་མ་ཞར་བར་འདུག་
པ་མཐོང་ནས། དགེ་བཤེས་གྲོ་བ་ལ་ཞུས་པས། དགེ་བཤེས་པའི་ཐུགས་ལ་དམ་པ་
སངས་རྒྱས་ཡིན་ངེས་དགོངས་ནས་བརྒྱུགས་པས་གྲྭ་ཕྱི་མདར་རྗེས་ཟིན། གསེར་
ཕུལ་བས་མ་བཞེས་ཀྱང༌། ཕྱིས་འབྱོན་པའི་ཞལ་བཞེས་བྱུང་ནས། སླར་གྲ་ཐང་དུ་
བྱོན་ཏེ་ཞི་བྱེད་སྒྲོན་མ་སྐོར་དགུ་གསུངས། དེས་སྲིན་ཆུའི་བྲག་ལ་གསུམ་བཙུན་ཆུང་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལ། དེས་མྱང་སྟོན་དོ་བ་ལ། དེས་བླ་ཆུང་འོད་ཟེར་སོགས་རིམ་པར་བརྒྱུད་པ་ཡིན་
ནོ། ། ལྕེ་ལུགས་ནི། ལྕེ་ཙནྡྲ་ཀིརྟི་ལ་དམ་པས་མདོ་རྒྱུད་ཞལ་སྦྱོར་གྱི་གདམས་པ་
གནང་སྟེ། མདོ་སྡུད་པ་དང་རྒྱུད་མཚན་བརྗོད་སྦྱར་ནས་ཕར་ཕྱིན་གྱི་གདམས་པ་
དང་། སྔགས་ལ་གྲུབ་ཐོབ་ཕོ་མོ་ལྔ་བཅུ་རྩ་བརྒྱད་ཀྱི་གདམས་པ་རྣམས་སོ། ། ལྗང་
ལུགས་ནི། འཆིམས་ཡུལ་གྱི་ལྗང་བཀའ་གདམས་པ་ལ་ཤེར་ཕྱིན་ཡི་གེ་མེད་པའི་
གདམས་པ་གནང་སྟེ། ལྗང་གིས་ལྡང་ཆུང་བ་ལ་གསུངས། དེས་འཆུས་པ་ཡབ་སྲས་
ལ་གསུངས། དེས་རོག་ཤེས་རབ་འོད་ལ་གསུངས་ཏེ། ངོ་སྤྲོད་ཀྱི་མཚང་གཅིག་ལས་
མེད་ཟེར་རོ། ། བརྒྱུད་པ་ཐོར་བུ་བ་ནི། འགྲོ་སྒོམ་ལ་མཚན་བརྗོད་གསེར་གྱི་ཐུར་
མ་གནང༌། འགུ་སྒོམ་ལ་ལས་རྒྱུའི་གདམས་པ། ཆུ་སྒོམ་ལ་སྙིང་གཏམ་ལྷུག་པའི་
གདམས་པ། སྒོམ་པ་དམར་སྒོམ་ལ་ཆིག་ཆོད་གསུམ་གྱི་གདམས་པ། གཉགས་ལོ་ཙཱ་
བ་ལ་བདེ་མཆོག་དཔའ་བོ་གཅིག་པའི་གདམས་པ། ལྕེ་མོ་དཔལ་སྒྲོན་ལ་གྲུབ་ཐོབ་
ཉམས་ཀྱི་ཆོས་སྡེ་བཅུ་དྲུག་པ། གཉལ་སྟོད་ངོར་རྗེ་སྒོམ་པ་ལ་ལྷན་ཅིག་སྐྱེས་སྦྱོར།
ཆུ་བར་གྱི་གནས་བརྟན་འབྱུང་གྲོགས་ལ་ཤེས་རབ་སྙིང་བོའི་གདམས་པ། སྔགས་
བཤད་ཤེས་རབ་རྒྱལ་མཚན་ལ་དུས་འཁོར་གྱི་གདམས་པ། ཤངས་པ་དབུ་སྡེབས་ལ་
ཡི་གེ་བཞི་བའི་གདམས་པ། སྙི་མོའི་རྒྱ་སྟོན་སྐྱི་རྩེགས་ལ་དགྱེས་པ་རྡོ་རྗེའི་གདམས་
པ། ཞང་སག་ཆུང་བ་ལ་ཕག་མོའི་གསང་སྒྲུབ། བླ་མ་དཀོན་དཀར་བ་ལ་ཕྱག་ན་རྡོ་
རྗེའི་གདམས་པ། སྐྱིད་ཤོད་ཀྱི་འབན་གུང་རྒྱལ་ལ་བདེ་མཆོག་སྙན་བརྒྱུད། མ་ཅིག་
ལབ་ཀྱི་སྒྲོན་མ་ལ་ཟབ་མོ་གཅོད་ཀྱི་གདམས་པ་གནང་སྟེ། དེ་རྣམས་ནི་བརྒྱུད་པ་བར་
མའི་སྐོར་ཡིན་ནོ། །
མ་ཇོ་ཉི་ཤུ་རྩ་བཞིར་གྲགས་པ་ནི། ཕ་དམ་པ་རྒྱ་ནག་ཏུ་བྱོན་ནས་ལོ་བཅུ་
གཉིས་བཞུགས་ཤིང་ཞི་བྱེད་ཀྱི་ཆོས་རྣམས་དར་བར་བྱས་ཏེ། བོད་དུ་རབ་བྱུང་
o2.



༄༅། །བོད་སོག་ཆོས་འབྱུང་གི་སྨད་ཆ།
གཉིས་པའི་ཆུ་སྦྲུལ་ལ་ཕེབས་པར་གསུངས་པ་ཞིག་དང༌། དེབ་སྔོན་དུ་བོད་དུ་བྱོན་
ནས་དཔལ་དིང་རིར་མེ་མོ་གླང་གི་ལོ་ལ་ཕེབས་ཞེས་བྱུང་བས་དེ་ལྟར་ན་ལོ་ཉི་ཤུ་རྩ་
གཅིག་ལ་བོད་དུ་བཞུགས། དེ་ལྟར་དིང་རིར་ཕེབས་པ་དེ་ལན་ལྔ་བ་ཞེས་བྱ་སྟེ། འདི་
མན་ཆད་དུ་གསུངས་པའི་ཆོས་རྣམས་ལ་བརྒྱུད་པ་ཕྱི་མ་ཞེས་བྱའོ། ། དང་བོར་ཞལ་
མཐོང་བ་ལ་སྔ་བ་ལྕོག་རོ་སྨྱོན་པ། དེའི་རྟིང་ཀློག་སྐྱ་རལ་བ་ཅན། དེ་རྗེས་འགྲོ་ཟླ་
འོད། དེའི་རྗེས་སུམ་པ་ཁུ་ཚབ། དེ་ནས་ཁང་བ་རྩིག་པ་ལ་སྔ་བ་བླ་མ་ཕྱར་ཆེན།
རྟེན་འབྲེལ་གྱི་རྫས་ལག་ཏུ་གཏད་པ་ལ་སྔ་བ་མ་ཅོ་ཅུག་མོ་ཟ། བསྙེན་བསྐུར་གསོལ་
བ་ལ་སྔ་བ་རྗེ་ཁྲི་བ། གདམས་པ་གཏད་པ་ལ་སྔ་བ་ཕྱར་ཆུང་། དེའི་རྗེས་ལ་བུ་ཆེན་
མང་དུ་བྱོན། ཤར་ན་དམ་པ་ཕྱར་ཆེན། ལྷོ་ན་བཛྲ་ཀྲོ་དྷ། ནུབ་ན་ཕྱིར་ཆུང་། བྱང་
ན་བྱང་ཆུབ་སེམས་དཔའ་ཀུན་དགའ་སྟེ་སྒོ་བའི་རྣལ་འབྱོར་བ་བཞི་ཟེར། ཁྱད་པར་
འཕགས་པའི་བུ་ཆེན་བརྒྱ་རྩ་བརྒྱད། འཕྲུལ་ཞིག་ཉི་ཤུ་རྩ་དྲུག་གདན་ནོད་ཀྱི་སློབ་མ་
བཅུ་གཉིས་བྱ་བ་བྱུང་། དམ་པ་དིང་རིར་མེ་མོ་གླང་གི་ལོ་ནས་མེ་མོ་བྱའི་བར་དུ་ལོ་ཉི་
ཤུ་རྩ་གཅིག་བཞུགས་ནས་འགྲོ་བ་མང་བོའི་དོན་མཛད་ཅིང་དགུང་ལོ་ལྔ་བརྒྱ་དང་
བཅུ་བདུན་པ་ལ་གཤེགས་པར་གསུངས། བྱང་ཆུབ་སེམས་དཔའ་ཀུན་དགས་དམ་
པའི་གསུང་རྣམས་ལ་བཀའ་ཆོ་ལུའི་སྐོར་དུ་མིང་བཏགས་ནས་སྡེབ་གསུམ་ཙམ་ཡི་གེར་
བཏབ། ཕྱར་ཆུང་བས་དུམ་རུམ་ཁྲིགས་ཀྱི་སྐོར་ཞེས་བྱ་བ་སྡེབ་ཕྱེད་དང་གཉིས།
ཕྱར་ཆེན་གྱིས་བཀའ་མདོ་སྦྱོར་གྱི་སྐོར་ཞེས་བྱ་བ་ཡི་གེར་བཏབ། བཛྲ་ཀྲོ་དྷས་རིན་པོ་
ཆེ་དོན་བསྡེབས་ཀྱི་སྐོར་ཞེས་བྱ་བ་སྡེབ་བྱེད་པ་ཞིག་ཡི་གེར་བཏབ་སྟེ་བཀའི་བསྡུ་བ་
མཛད་དོ། ། དེ་རྣམས་ལས་ཀྱང་ཆིག་བརྒྱུད་གཏད་པ་ནི་ཤྭ་ཆུ་ཀུན་དགའི་ཕྱོགས་སུ་
བསྒྱུར་གསུངས་ནས་བྱང་ཆུབ་སེམས་དཔའ་ཀུན་དགའ་ལ་གཏད། དེ་ལ་བྱང་ཆུབ་
སེམས་དཔའ་ཀུན་དགས་བློ་གཏད་ཀྱི་མ་ཇོ་ཉི་ཤུ་རྩ་བཞི་ནི། ཇོ་མོ་སངས་རྒྱས། ཇོ་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མོ་གསེར་བཙུན་མ། ཇོ་མོ་ཀླན་ཆུང་། ཇོ་མོ་འབར་མ། ཇོ་མོ་རི་མ། ཇོ་མོ་ཡེ་ཤེས་
ལྕམ། ཇོ་མོ་ཆོས་སྒྲོན། ཇོ་མོ་མ་གཅེས། ཇོ་མོ་ཆོས་སྐྱབས། ཇོ་མོ་ཆོས་སྐྱིད། ཇོ་མོ་
སྒུར་མོ། ཇོ་མོ་ལྷ་མོ། ཇོ་མོ་མྱང་མོ། ཇོ་མོ་དབང་ཕྱུག་ལྕམ། ཇོ་མོ་རྡོ་རྗེ་རྒྱན། ཇོ་
མོ་ནམ་མཁའ་གསལ། ཇོ་མོ་སྒྲོན་ནེ། ཇོ་མོ་འཕན་མོ། ཇོ་མོ་རྗེའུ་མ། ཇོ་མོ་རེ་ཟན་
མ། ཇོ་མོ་ཤངས་ཆུང་མ། ཇོ་མོ་ཞ་ཆུན་མ། དིང་རི་གདོང་གི་བུ་མོ་གཞོན་ནུ་མ།
ཉ་མ་ཁྱིམ་པ་མོ་བཅས་མ་ཇོ་ཉི་ཤུ་རྩ་བཞིའི་རྟོགས་པ་བརྗོད་པའི་རྣམ་ཐར་བྱུང་ངོ༌། །
ཞི་བྱེད་བརྒྱུད་པ་ཕྱི་མའི་སྐབས་ནི། བརྒྱུད་པ་ཕྱི་མའི་ཆོས་རྣམས་ལ། ཕྱག་
རྒྱ་ཆེན་པོ་དྲི་མེད་ཐིགས་པ་ཕྱག་བཞེས་ཀྱི་སྐོར་ཞེས་པའི་མཚན་འདོགས་ཏེ། དམ་པ་
སངས་རྒྱས་མི་ཏྲི་བའི་དངོས་སློབ་ཡིན་པས། མི་ཏྲི་བའི་ཕྱག་རྒྱ་ཆེན་པོ་དེ་ཉིད་ཡིན།
དྲི་མེད་ནི་དམ་པའི་གསུང་རྣམས་ལ་བྱ། ཕྱག་བཞེས་ནི་བསྟན་པ་གཞན་རྣམས་དང་
ཅུང་ཟད་མི་འདྲ་བའི་སྒྲུབ་པའི་སྲོལ་ཡོད་པ་ལ་ཟེར། དེ་ཡང་ངོ་བོ་ཕ་རོལ་ཏུ་ཕྱིན་པ་
གསང་སྔགས་དང་རྗེས་སུ་མཐུན་པ་ཞེས་བྱ་སྟེ་མི་ཏྲི་བའི་དེ་ཁོ་ན་ཉིད་བཅུ་བའི་འགྲེལ་
བར་ཡང་ལུགས་དེ་ཕ་རོལ་ཏུ་ཕྱིན་པ་ཡིན་པ་ལ། གསང་སྔགས་དང་རྗེས་སུ་མཐུན་
པའི་སྤྱོད་པ་བྱ་ཚུལ་ཀྱི་རྡོ་རྗེ་ལས་བཤད་པ་དང་འདྲ་བ་ཞིག་བྱུང་། ལྷའི་རྣལ་འབྱོར་ལ་
བརྟེན་པ་མ་ཡིན་ཞིང་། ཕྱག་རྒྱ་བཞིའི་རྗེས་སུ་འགྲོ་བ་མེད་པས་གསང་སྔགས་ནི་མ་
ཡིན་ནོ་ཞེས་གསུངས་པ་དེ་དང་མཐུན་པར་སྣང་། དེ་ཡང་ཐུན་མོང་དུ་གྲགས་པ་
རྣམས་ཀྱི་དབང་དུ་བྱས་ནས་བཤད་ཀྱི། དམ་པས་ཕྱར་ཆེན་དང་། འབན་གུང་རྒྱལ་
ལ་དུས་ཀྱི་འཁོར་ལོའི་དབང་གནང་བར་གྲགས་ཤིང་། ལས་རྒྱུའི་གདམས་པའང་མང་
བོ་ལ་གནང་བས་དམ་པའི་ཆོས་སྡུག་བསྔལ་ཞི་བྱེད་ལ་གསང་སྔགས་གཏན་མེད་པ་ནི་
མ་ཡིན་ནོ། ། གསང་སྔགས་རྗེས་མཐུན་པར་བཤད་པ་ཉིད་ཀྱིས་ན་ཨཱ་ལི་ཀཱ་ལིའི་
བྱིན་རླབས་ལ་སོགས་པ་ཡང་གསང་སྔགས་དང་རྗེས་སུ་མཐུན་པ་སྟེ། དངོས་ནི་མ་
94



༄༅། །བོད་སོག་ཆོས་འབྱུང་གི་སྨད་ཆ།
ཡིན་པས་ན་འདི་ལ་ལོག་པར་བརྟག་པར་མི་བྱ་སྟེ། ཤེས་རབ་ཀྱི་ཕ་རོལ་ཏུ་ཕྱིན་པའི་
མདོ་ཉིད་ནས་ཡི་གེ་བཞི་བཅུ་རྩ་གཉིས་གཟུངས་ཀྱི་སྒོ་བཤད་པ་དང་འདྲ་བའི་ཕྱིར།
ཆོས་སྐོར་འདི་ལ་ཐུན་མོང་དང་། ཐུན་མོང་མ་ཡིན་པའི་ཆོས་སྡེ་གཉིས་ལས། ཐུན་
མོང་ལ་མདོ་རྒྱུད་ཕྱག་ལེན་དང་བཅས་པ། བཀའ་བབས་སྙན་བརྒྱུད་དང་བཅས་པ།
དྲི་མེད་ཕྲ་ཏིག་དང་བཅས་པ། དར་ཚགས་བཤད་འབུམ་དང་བཅས་པའོ། །
དེའི་དང་བོ་ནི། སྤྱི་མདོ་ཆུ་ཀླུང་མངོན་པར་རོལ་བའི་མདོ། དགོས་མདོ་ཤེས་
རབ་སྙིང་བོ། སྤྱིར་རྒྱུད་སྡེ་སྣོད་གསལ་བྱེད་སྒོས་རྒྱུད་ཆུ་ཀླུང་ཆེན་པོ། ཕྱག་ལེན་ནི་
དབང་འཁོར་ཆེ་འབྲིང་དང་ལམ་རིམ་ཆེ་ཆུང་གསུམ། བཀའ་བབས་སྙན་བརྒྱུད་ནི།
བཀའ་བབས་བཞི། དེའི་ལམ་སློང་སྙན་བརྒྱུད་བཞི། དྲི་མེད་ཕྲ་ཏིག་ནི། དྲི་མེད་ལ་
ཆོས་ཟུག་པ་རྩ་བའི་སྐོར་ལ་སོགས་པ་དྲུག ཕྲ་ཏིག་ནི་བ་ཚབ་ཀྱིས་ཀུན་དགའ་ལ་མ་
བདེ་བའི་གེགས་རྣམས་དྲིས་པའི་གདམས་པའོ། ། དར་ཚགས་བཤད་འབུམ་ནི།
དར་ཚགས་ཞལ་གདམས་བདུད་རྩིའི་སྐོར་ལ་སོགས་པ་བརྒྱད་ཡོད་དེ། བ་ཚབ་ཀྱི་
འཕྲལ་གཏམ་ཏེ་ནེས་ཡི་གེར་བཏབ་པ། བཤད་འབུམ་ནི། ཏེ་ནེ་དང་ཞིག་པོ་དང་།
སྙེ་མདོ་བ་ལ་སོགས་པས་མཛད་པའི་བཤད་པ་རྣམས་སོ། ། ཐུན་མོང་མ་ཡིན་པའི་
ཆོས་སྡེ་ལ་རྒྱུད་སྟོང་ཐུན་དང་བཅས་པ། དབང་ལམ་ཁྲིད་དང་བཅས། གསང་
མཛོད་གསུམ། བེའུ་བུམ་བརྒྱད་དོ། ། གསང་མཛོད་གསུམ་ནི། བླ་མ་གསང་
མཛོད། ཡི་དམ་གསང་མཛོད། མཁའ་འགྲོ་གསང་མཛོད་དོ། ། ལམ་སྐོར་ལྔ་ནི།
བི་རུ་བའི་ཐབས་ལམ་སྒོ་བཞིའི་ལམ་སྐོར། ས་ར་ཧའི་ཐབས་ལམ་ཡུལ་བཞིའི་ལམ་
སྐོར། གསེར་གླིང་བའི་ལམ་སྐོར་བརྒྱད་པ། ཨརྱ་དེ་བའི་ལམ་སྐོར་བརྒྱད་པ། ནཱ་རོ་
བའི་ཟུང་འཇུག་བཞིའི་ལམ་སྐོར་རོ། ། བེའུ་བུམ་བརྒྱད་ནི། ཟབ་མོ་དབང་གི་བེའུ་
བུམ། ངོ་སྤྲོད་རྩ་བའི་བེའུ་བུམ། སྙན་བརྒྱུད་ཁྲིད་ཀྱི་བེའུ་བུམ། སྒོ་བཞི་གནད་ཀྱི་
95



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བེའུ་བུམ། སྣ་ཚོགས་རྫུ་འཕྲུལ་གྱི་བེའུ་བུམ། ཟབ་མོ་སྔགས་ཀྱི་བེའུ་བུམ། བཀའ་
སྲུང་མཁའ་འགྲོའི་བེའུ་བུམ། མན་ངག་རྒྱལ་ཆ་གསུམ་གྱི་བེའུ་བུམ་རྣམས་སོ། ། དེ་
རྣམས་ནི་བཀའ་རྒྱ་ཅན་ཐུན་མོང་མ་ཡིན་པའི་ཆོས་སྡེའོ། ། ཞི་བྱེད་བརྒྱུད་པ་ཕྱི་
མའི་སྐབས་སོ། ། །
ཞི་བྱེད་ཟེར་བའི་ཆོས་འདིའི་སྙིང་བོ་དམ་པ་ནི། ཡུམ་རྒྱས་འབྲིང་བསྡུས་པ་
སྐོར་དགུའི་དོན་ཉམས་སུ་ལེན་པའི་མན་ངག་ཀུན་ལ་མ་གྲགས་པའི་ཆོས་ཁྱད་པར་བ།
ཤེས་རབ་ཀྱི་ཕ་རོལ་ཏུ་ཕྱིན་པའི་ལམ་གྱི་རིམ་པ་ཉིད་ཡིན། དེ་ཡང་དམ་པ་སངས་
རྒྱུས་རིན་པོ་ཆེར། ཤེར་ཕྱིན་གྱི་བརྒྱུད་པའི་བཀའ་བབས་དྲུག་མངའ་བ་ཡིན་ཏེ།
དགའ་ལྡན་ལྷ་ཡུལ་ནས་བརྒྱུད་པ་དང་གཅིག ཀླུ་ཡུལ་ནས་བརྒྱུད་པ་དང་གཉིས།
ཨུ་རྒྱན་ནས་བརྒྱུད་པ་དང་གསུམ། རྒྱ་གར་ཤར་ཕྱོགས་བྷཾ་ག་ལ་ནས་བརྒྱུད་པ་དང་
བཞི། ལྷོ་ཕྱོགས་བྷེ་ཏ་ལ་ནས་བརྒྱུད་པ་དང་ལྔ། ལྷོ་བྷི་ཤོ་ཀོ་ཏ་ཙན་དན་གྱི་གླིང་ནས་
བརྒྱུད་པ་དང་དྲུག་གོ ། དེ་ལྟར་བཀའ་བབས་དྲུག་གི་སྙིང་བོའི་དོན་ཤེར་ཕྱིན་གྱི་
དགོངས་པ་ཉམས་སུ་ལེན་པའི་མན་ངག་ནི། རྫོགས་པའི་སངས་རྒྱས་མར་མེ་མཛད་
ནས། བཅོམ་ལྡན་འདས་ཤཱཀྱ་ཐུབ་པ་ལ་གནང་ཞིང་། དེས་ཀུན་དགའ་བོ་ལ་གནང་
ནས་དགེ་སློང་སེངྒེའི་བར་བརྒྱུད་པ་སུམ་ཅུ་སོ་དྲུག་སོང་བའི་དུས་སུ། མངོན་པ་ལ་
དགྲ་ལན་གསུམ་བྱུང་བས་མཚམས་བཅད་དོ། ། དེ་ནས་འཕགས་པ་ཐོགས་མེད་
ཀྱིས་བཅོམ་ལྡན་འདས་ལས་ཤེར་ཕྱིན་དངོས་སུ་གསན་པ་རྗེ་བཙུན་བྱམས་པ་ཡིན་
པར་དགོངས་ནས་བྱམས་པ་བསྒྲུབས་པས་ཞལ་གཟིགས་ཏེ། ཤེར་ཕྱིན་གསན་པའི་
གདམས་པ་མངོན་རྟོགས་རྒྱན་ཡིན་ལ། དེ་ཉིད་གཅུང་དབྱིག་གཉེན་ལ་གནང་།
དེས་དམ་པའི་ཞང་བོ་ཨཱརྱ་དེ་བ་ལ་གནང་། དེས་དམ་པ་ལ་གནང་ཞེས་འཆད་པའི་
རྒྱུན་བྱུང་ངོ་། ། དེ་ལྟར་ཞི་བྱེད་ཀྱི་གྲུབ་མཐའ་འདི་ལ་སྔོན་གྱི་དུས་སུ་གྲུབ་པ་བརྙེས་
96



༄༅ ། །བོད་སོག་ཆོས་འབྱུང་གི་སྨད་ཆ།
པའི་སྐྱེས་བུ་གྲངས་ལས་འདས་པ་ཞིག་བྱུང་འདུག་ལ། ཆོས་སྡེ་གྲགས་ཆེ་བ་ནི། སྐྱེས་
མཆོག་བསམ་གཏན་དཔལ་གྱིས་བཏབ་པའི་ཡབ་ཆོས་སྡིངས་དང༌། སྒོ་མོ་ཆོས་
སྡིངས་གཉིས་ཡིན། དེར་སྐྱེས་མཆོག་པའི་རྗེས་སུ་བྱང་སེམས་པ་དང་གུ་རུ་དཀོན་
གཞོན་གདན་སར་བཞུགས། སྐྱེས་མཆོག་པ་ལ། རྗེ་རིན་པོ་ཆེའི་ཡོངས་འཛིན་ཆོས་
རྗེ་དོན་གྲུབ་རིན་ཆེན་པས་ཀྱང་གདམས་ངག་གསན་པར་སྣང་ངོ༌། ། །
གཉིས་པ། ཞི་བྱེད་པའི་ཡ་གྱལ་གཅོད་ལུགས་བྱུང་ཚུལ་ནི། དེ་ཡང་གཅོད་
ཅེས་པའི་སྒྲ་དོན་ནི་གདམས་པའི་བྱེད་ལས་ཀྱི་སྒོ་ནས་བཏགས་པ་སྟེ། བྱམས་སྙིང་རྗེ་
བྱང་ཆུབ་ཀྱི་སེམས་ཀྱིས་རང་དོན་ཡིད་བྱེད་གཅོད། སྟོང་ཉིད་ཀྱི་ལྟ་བས་འཁོར་བའི་
རྩ་བ་གཅོད། ཐུན་མོང་གིས་བདུད་བཞི་གཅོད་པས་དེ་སྐད་དུ་བཏགས་པ་ཡིན་
ནོ། ། ཡང་སྤྱོད་པ་ཞེས་ཀྱང་གྲགས་ཏེ། རྒྱལ་བའི་སྲས་ཀྱི་ཉམས་ལེན་ཐབས་ཤེས་
ཀྱི་ལམ་ལ་སྤྱོད་པས་དེ་ལྟར་བཤད་པ་ཡིན་ནོ། ། དེ་ལ་ཕོ་གཅོད་དང་མོ་གཅོད་
གཉིས་སུ་གྲགས་པ་བྱུང་སྟེ། ཕོ་གཅོད་ནི། ཡར་ཀླུང་གི་སྨ་ར་སེར་བོ་རྒྱ་གར་ཤར་
ནུབ་ཏུ་བྱོན་ཡང་འདོད་ཆོས་ཤིག་མ་བྱུང་བར། ཚོང་བ་དང་འགྲོགས་ཏེ་བོད་དུ་འོང་
བའི་ལམ་དུ་ཨ་ཙ་ར་གཅིག་དང་ལྷན་དུ་བྱུང༌། ཨ་ཙ་ར་ཕྱི་ནང་གང་ཡིན་ངོ་མ་ཤེས།
ཁོང་གི་གྲོགས་ཟླ་དགེ་བཤེས་དངོས་གྲུབ་བྱ་བ་ཡོད་པས་དེས་ཆུ་ཤིང་གི་མཁར་བའི་
ལོགས་བཞི་ལ་རི་མོ་ཡོད་པ་ཞིག་བཟུང་བ་ལ། ཨ་ཙ་རས་འདིར་ཐོངས་དང་གསུངས་
པས། བཏང་བ་ན་འདི་མུ་སྟེགས་རྫུ་འཕྲུལ་སྟོན་པའི་ལག་ཆ་ཡིན། ངས་ཀྱང་ཤེས་ཏེ་
དགོས་པ་མེད་གསུངས་ནས་བཅག ཨ་ཙ་རའི་ཟླ་བོ་ལ་སུ་ཡིན་དྲིས་པས་དམ་པ་ཡིན་
ཟེར། དེར་ཡིད་ཆེས་ནས་ཁོང་གཉིས་ཀྱིས་ཆོས་ཞུས་པས་དངོས་གྲུབ་ལ་གདམས་པ་
གནང་། སྨ་ར་སེར་བོ་ལ་ཁྱོད་འདོད་པའི་ཆོས་ཤིག་གཟོད་འོང་གསུངས་པས། དམ་
པའི་ཕྱི་བཞིན་འབྲངས་ནས་ལྡོག་སྟག་རིས་སུ་སླེབས། དམ་པ་མགྲོན་ཁང་ཞིག་ཏུ་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཞུགས་པ་ལ། བྱིན་རླབས་ཞུ་མི་མང་དུ་བྱུང་། ཁྱད་པར་མིག་ལོང་བ་དང་རྣ་བ་
འོན་པ་སོགས་མང་བོ་འཕྲལ་ལ་སོས། དེར་སྐྱོ་ཤཱཀྱ་ཡེ་ཤེས་ལ་མྱང་སྟོད་ཀྱི་ཡོན་བདག་
ཅིག་གིས་བྱིས་པ་མཛེ་ནད་ཀྱིས་བཏབ་ཙམ་གཉིས་གཏད་ཡོད་པ་ལ། དམ་པས་ནད་
འཕྲལ་དུ་སོས་པའི་ངོ་མཚར་ཐོས་ནས། སྐྱོས་དམ་པ་ལ་བྱིས་པ་གཉིས་པོ་འདིར་བྱིན་
གྱིས་རློབས་པར་ཞུས་པས། དམ་པའི་ཞལ་ནས། སྨ་ར་སེར་བོ་ལ་ཁྱོད་རང་འདོད་
པའི་ཆོས་ད་འོང་གསུངས་ནས། སྐྱོ་དཔོན་སློབ་གསུམ་སྨ་ར་སེར་བོ་དང་བཞི་ལ་
གཅོད་ཀྱི་ གདམས་པ་གནང་། གདམས་པ་དེ་ལ་མིང་བྲུལ་ཚོ་དྲུག་པ་ཞེས་བྱ་བ་
བཏགས་སྟེ་ཡི་གེར་བཏབ། ཞལ་གདམས་ཡི་གེར་མ་བཏབ། བྱིས་པ་གཉིས་ཀྱང་
ནད་སོས་ནས་སྒྲུབ་པ་བོ་རེ་རེ་བྱུང་། སྐྱོས་ནི་གཞན་ལ་མ་སྤེལ་བར་རང་གིས་ཉམས་
སུ་བླངས། བརྒྱུད་པ་ཆད་ཀྱིས་དོགས་ནས། དབོན་པོ་སྐྱོ་སྟོན་བསོད་ནམས་བླ་མ་
གཅིག་བུར་གནང་། དེ་ཁམས་ལ་བྱོན་ནས་ཡར་ཕེབས་པའི་ལམ་དུ། མ་ཅིག་ལབ་
སྒྲོན་ལ་བྲུལ་ཚོ་གནང་སྟེ་དེ་ནས་བརྒྱུད་པ་ལ་མོ་གཅོད་ཅེས་གྲགས་སོ། ། སྨ་ར་སེར་
བོས་ཀྱང་གཞན་ལ་མ་སྤེལ་བར། ཧང་བུའི་ཕག་མོ་དང་། གཅོད་གཉིས་ལ་རྒྱུན་གྱི་
ཉམས་ལེན་བྱས། བགྲེས་ཁར། རང་གི་ཉེ་གནས་སྨྱོན་པ་བེ་རེ་ལ་ཚང་བར་གནང་།
ཁྱོད་རང་ཉམས་སུ་ལོངས་ལ་སུ་ལ་ཡང་མ་བྱིན་གསུངས། ལྕེ་སྟོན་ན་བ་ལ། ཤ་སྟོན་
གྱིས་བེ་རེ་ལ་གཅོད་ཀྱི་ཉམས་ལེན་ཡོད་པས་དེ་ཞུས་ཟེར་བ་ལྟར། ཕུག་སྟོན་གྱིས་དེ་
བཞིན་ཞུས་པས། བླ་མ་བེ་རེ་སྨྱོན་པའི་ཞལ་ནས་ངའི་ཆོས་འདི་སུ་ལ་ཡང་རྒྱུས་མེད་པ་
ལ་ཁྱོད་ལ་འདྲེས་བཤད་དམ་གསུངས། ཡང་ཁྱོད་ཆོས་འདི་ཉམས་སུ་ལེན་ངེས་ཤིག་
ཡིན་ནམ་གསུངས། ཉམས་སུ་ལེན་པ་ལགས་ཞུས་པས། གཞུང་བྲུལ་ཚོ་དྲུག་ངོ་སྤྲོད་
ཞལ་གདམས་དང་བཅས་པ་གནང༌། ཕུག་སྟོན་ གྱིས་ ཤ་ སྟོན་ལ་བྲུལ་ཚོ་ གསུམ་
གསུངས། ཁམས་པ་སྟོན་པ་ཞིག་ལ་བྲུལ་ཚོ་དྲུག་གནང་། རོག་ཤེས་རབ་འོད་ལ་བྲུལ་
98



༄༅། །བོད་སོག་ཆོས་འབྱུང་གི་སྨད་ཆ།
ཚོ་དྲུག་ཞལ་གདམས་དང་བཅས་པ་གནང་ནས། ཞལ་གདམས་རྣམས་ཡི་གེར་མ་
འདེབས་ཤིག་གསུངས་ནས་དགྱེས་བཞིན་གནང་། དེས་སུམ་སྟོན་རས་པ་ལ། དེས་
བླ་མ་གཉན་སྟོན་ལ་གནང་། ཡང་རི་ཁྲོད་ཕུག་སྟོན་གྱིས་སྐལ་ལྡན་སྲས་མོ་ལ་གནང་།
དེས་གཙང་སྟོན་སྐྱི་ཚངས་པ་ལ། དེས་གཉན་སྟོན་ལ། དེས་དབོན་པོ་ཆོས་སྡིངས་པ་
དར་མ་ཤེས་རབ་ལ། དེས་སྒྲིག་སྟོན་སངས་རྒྱས་ལ་གནང་ནས་རིམ་པར་བྱུང་བ་
དང་། ཡང་སུམ་སྟོན་རས་པས་སངས་རྒྱས་སྟོན་པ་ལ་གནང༌། དེས་མཁས་བཙུན་
གཞོན་ནུ་གྲུབ་ལ་བརྒྱུད་པ་ནས་རིམ་པར་བྱུང་ངོ༌། །
གོང་གསལ་སྐྱོ་སྟོན་བསོད་ནམས་བླ་མ་ནས་མ་ཅིག་ལབ་སྒྲོན་ལ་བརྒྱུད་པའི་མོ་
གཅོད་ནི། བོད་ཡུལ་གངས་རིའི་ཁྲོད་འདིར་གྲགས་ཆེ་ཞིང་གྲུབ་མཐའ་རིས་མེད་ལ་
དར་སོ་ཆེ་བས་ན་ཀུན་གྱིས་ཆོས་འདིའི་སྲོལ་འབྱེད་དར་རྒྱས་མཛད་པ་བོ་མ་ཅིག་ལབ་
སྒྲོན་དུ་བརྩི། བཅོམ་ལྡན་འདས་ཀྱིས་འཇམ་དཔལ་རྩ་རྒྱུད་དུ་ལུང་བསྟན་པ་ནི། ང་
ཡི་བསྟན་པའི་སྙིགས་མ་ལ། །བྱང་ཕྱོགས་ལབ་ཀྱི་གྲོང་ཁྱེར་དུ། །རྒྱལ་བའི་ཡུམ་གྱི་
སྤྲུལ་བ་ནི། །སྒྲོལ་མའི་མཚན་ཅན་འབྱུང་བར་འགྱུར། །སྐྱེ་མེད་སྙིང་བོའི་དོན་སྟོན་
ཅིང་། །གྲོང་དང་གྲོང་ཁྱེར་རི་སུལ་དང་། །དུར་ཁྲོད་བས་མཐའ་ཁྱབ་པར་ཉུལ། །
དེ་ཡི་ཆོས་ནི་རྒྱས་པར་འགྱུར། ། ཞེས་གསུངས་པ་ལྟར། ང་ཡི་བསྟན་པའི་སྙིགས་
མ་ལ་ཞེས་དུས་ཀྱི་ཁྱད་པར་དང་། བྱང་ཕྱོགས་ལབ་ཀྱི་གྲོང་ཁྱེར་དུ་ཞེས་ཡུལ་གྱི་ཁྱད་
པར། རྒྱལ་བའི་ཡུམ་གྱི་སྤྲུལ་བ་ནི་ཞེས་སྤྲུལ་གཞིའི་ཁྱད་པར། སྒྲོལ་མའི་མཚན་ཅན་
འབྱུང་བར་འགྱུར་ཞེས་མཚན་སྒྲའི་ཁྱད་པར། སྐྱེ་མེད་སྙིང་བོའི་དོན་སྟོན་ཅིང་ཞེས་
སོགས་ཤོ་ལོ་ཀ་བཞིས་ཆོས་ཀྱི་ཁྱད་པར་ཏེ་ཁྱད་པར་ལྔ་དང་ལྡན་པའི་ལུང་བསྟན་
བརྙེས་པ་ནི། མ་ཅིག་ལབ་ཀྱི་སྒྲོལ་མ་ཡིན་ཏེ། ལབ་ཕྱིའི་དབྱིའི་གངས་བར་ངམ་ཤོད་
བྱ་བའི་སྨད་དུ་ལབ་ཀྱི་ཡུལ་གྲོང་དམ་པར། ཡབ་ཆོས་ཀྱི་ཟླ་བ་དང་ཡུམ་འབུམ་སྐྱིད་



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཉིས་ཀྱི་སྲས་སུ་རབ་བྱུང་གཉིས་པའི་ཆུ་ལུག་(སྤྱི་ལོ་ ༡༡༠༣)ལོའི་ཟླ་གསུམ་པའི་
ཚེས་བཅོ་ལྔ་ལ་ནམ་མཁའ་ནས་སྒྲ་གྲགས་ཤིང་བར་སྣང་ལ་འཇའ་འོད་འཁྱུག་པ་
སོགས་ངོ་མཚར་བའི་ལྟས་དུ་མ་དང་བཅས་སྐུ་འཁྲུངས་མ་ཐག་ཏུ་ཨ་མ་ལ་ཁམས་
བདེའམ་ཞེས་དྲིས། ལོ་གསུམ་ལོན་ཚེ། ཡིག་དྲུག་དང་ཏཱ་རེ། ག་ཏེ། ཧ་རི་ནི་ས་
རྣམས་གསུངས། ལོ་ལྔའི་དུས་ཡུམ་གྱིས་ཡི་གེ་བརྡ་བསྟན་པ་ཙམ་གྱིས་མཁྱེན། ལོ་
བརྒྱད་ཀྱི་དུས་ཉིན་རེར་བརྒྱད་སྟོང་བ་ཚར་གཉིས་རེ་ཀློག་ཐུབ། ཡུལ་གྱི་རྒྱལ་བོས་བུ་
མོ་དེ་ཁྱེར་ཤོག་ཟེར་བ་ལྟར་སོང་བས། རྒྱལ་བོས་བྱིས་པ་ལ་ཡི་གེ་ཤེས་སམ་ཟེར་བས་
ཤེས་པར་ཁས་བླངས། དེ་ནས་མདོ་སྡུད་པ་ཞིག་བསྟན་པས། སྐད་སུམ་འགྱུར་གྱིས་
བཀླགས་པ་ན་རྒྱལ་བོ་ཡ་མཚར་ནས་བསྔགས་པ་བརྗོད། རྒྱལ་བོས་བྱིས་པ་ལ་མིང་
དྲིས་པས། ཤེས་རབ་སྒྲོན་མེ་ཟེར་ཞུས་པས། ཡུལ་ལབ་ཀྱི་ཡིན་པ་དང༌། ཤེས་རབ་
སྒྲོན་མེ་ཟེར་བཅས་བསྡུས་ནས་ལབ་སྒྲོན་དུ་ཐོགས་ཟེར། དགུང་ལོ་བཅུའི་དུས་ཉིན་
རེར་འབུམ་པོད་བཞི་འདོན་ཐུབ། ཨ་སྟོན་རིན་པོ་ཆེའི་མདུན་དུ་ལོ་གསུམ་བཞུགས།
དགེ་བཤེས་སུས་ཀྱང་རྩོད་པས་མ་ཐུབ། ཨ་སྟོན་པས། གྲྭ་བ་མངོན་ཤེས་ཀྱི་མདུན་དུ་
བརྫངས། གྲྭ་བས་སྐད་དྲུག་འགྱུར་གྱིས་བཀླགས་པ་ན། ལབ་སྒྲོན་གྱིས་སྐད་བརྒྱུད་
འགྱུར་དུ་བཀླགས་པས་སྣོད་ལྡན་དུ་གཟིགས། བླ་མ་གྲྭ་བ་བསྟེན་ནས། མདོ་མང་
དང༌། འབུམ། ཉི་ཁྲི། བརྒྱད་སྟོང་བ་རྣམས་ཀྱི་ལུང་གནང་། དོན་གྱི་བཤད་པ་
མཛད་པས་དགོངས་དོན་ཐུགས་ལ་ཟིན། རྟོགས་པ་ཕུལ་བས་བླ་མ་མཉེས། བླ་
མཆོད་དུ་ལོ་བཞི་བཞུགས། ཉི་ཁྲིའི་བདུད་ཀྱི་ལེའུ་ལ་བརྟེན་ནས་སྟོང་བ་ཉིད་ཀྱི་ལྟ་བ་
གཤའ་མ་ཐུགས་རྒྱུད་ལ་འཁྲུངས། བླ་མ་གྲྭ་བ་ལ་དབང་ཞུས་ཙ་ན། སྐྱོ་སྟོན་བསོད་
ནམས་བླ་མ་ལ་ཞུས་གསུངས་པ་བཞིན་ཞུས་པས་དམ་པ་ནས་བརྒྱུད་པའི་ནམ་མཁའ་
སྒོ་འབྱེད་ཀྱི་དབང་གསན། ལབ་སྒྲོན་ལ་ཡེ་ཤེས་པ་བབས་ཏེ་གར་མཛད་ནས་ཆུ་མིག་
100



༄༅ ། །བོད་སོག་ཆོས་འབྱུང་གི་སྨད་ཆ།
གནམ་ཁོལ་དུ་བྱོན། ཡུམ་ཆེན་མོ་སོགས་ཀྱིས་བྱིན་རླབས་མཛད། ཐོ་རངས་ལ་རྗེ་
བཙུན་སྒྲོན་མ་བྱོན་ནས་ཐུགས་བཅུད་མ་རིག་མུན་སེལ་ནས་བརྒྱུད་པའི་དབང་བརྒྱ་
རྩ་གསན། སངས་རྒྱས་ཐོད་པའི་སྤྲུལ་བ་བྷ་བ་བྷ་དྲ་དང་ཐབས་ཤེས་འགྲིག་པར་ལུང་
བསྟན། གཉན་ཁྲོད་དང་ཆུ་མིག་བརྒྱ་རྩ་བརྒྱད་དུ་འགྲོ་དོན་གྱིས་དང་། ཁྱོད་ཀྱི་
བསྟན་པ་མཁའ་ལ་ཉི་མ་ཤར་བ་བཞིན་དུ་འོང་གསུངས། དེ་ནས་བླ་མ་ལ་དབང་བཞི་
རྫོགས་པར་ཞུས། གཞན་ཡང་བླ་མ་ཞྭ་དམར་བ་ལ་བྱམས་ཆོས་དང་། བླ་མ་སྦས་
དོན་པ་ལ་རྫོགས་པ་ཆེན་པོའི་སྐོར། བླ་མ་ཡར་ཐང་བ་ལ་ནཱ་རོ་ཆོས་དྲུག་སོགས་ཀྱི་
སྐོར། དམ་པ་སངས་རྒྱས་རིན་པོ་ཆེ་ལ་མཇལ་བ་སོགས་རྣམ་ཐར་རྒྱས་པ་ནི་མ་ཅིག་
རྣམ་བཤད་ཆེན་མོ་ལྟར་ཡིན་ལ། མདོར་ན་ཡེ་ཤེས་ཀྱི་མཁའ་འགྲོ་མ་མི་མོའི་གཟུགས་
སུ་བྱོན་པ་སྟེ། ཟབ་མོ་བདུད་ཀྱི་གཅོད་ཡུལ་གྱི་ལྟ་སྒོམ་སྤྱོད་པ་དྲི་མ་མེད་པའི་སྲོལ་
ཕྱེས། བཀའ་ཚོམ་དང༌། ཡང་ཚོམ། ལེ་ལག་བརྒྱད་མ། མཁའ་འགྲོ་གསང་སྐོར།
དམ་ཚིག་ཉེར་གཅིག རྣམ་བཤད་ཆེན་མོ་སོགས་མཛད། གདམས་པ་དེ་ཉིད་སྲས་
རྒྱལ་བ་དོན་གྲུབ་དང༌། ཁམ་བུ་ཡ་ལེ། ཐོད་སྨྱོན་བསམ་འགྲུབ་སོགས་ཐུགས་སྲས་
ཆེན་པོ་བཅུ་དྲུག་ཏུ་གྲགས་པས་མཚོན་བུ་སློབ་དཔག་ཏུ་མེད་པ་ལ་གནང་ཞིང་ཁྱད་
པར་ཁུ་སྒོམ་ཆོས་ཀྱི་སེངྒེ་ལ་གདམས་པ་ཡོངས་སུ་རྫོགས་པའི་བཀའ་བབས། ས་པཎ་
གྱི་དངོས་སློབ་འཇམ་དབྱངས་མགོན་པོའམ་གསང་མཚན་དོན་ཡོད་རྡོ་རྗེ་ཞེས་པ་དེ་
ཉིད་དང༌། སྤྲུལ་སྐུ་ཆོས་ཉིད་རང་གྲོལ་གཉིས་ཀས་མ་ཅིག་གི་ཞལ་གཟིགས་ཤིང་།
སྔ་མས་སྲས་རྒྱལ་བ་དོན་གྲུབ་ལས་གཅོད་ཀྱི་གདམས་པ་གསན་ནས། གཞུང་ཟབ་
དོན་ཐུགས་སྙིང་མཛད། དེ་ནས་བརྒྱུད་པ་ཟབ་དོན་གྱི་གཅོད་ཅེས་གྲགས། སྤྲུལ་སྐུ་
ཆོས་ཉིད་རང་གྲོལ་ནས་བརྒྱུད་པ་ལ་སྙན་བརྒྱུད་ཀྱི་གཅོད་ཅེས་ཟེར། བློ་གྲོས་རབ་
གནས་ཀྱིས་བསོད་ནམས་རིན་ཆེན་ལས་ཟབ་དོན་གྱི་གཅོད་དང་། ཆོས་ཉིད་རང་
པ
101



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གྲོལ་ལས་སྙན་བརྒྱུད་ཀྱི་གཅོད་གསན་པའི་བརྒྱུད་པ་ནི། ཟབ་དོན་སྙན་བརྒྱུད་ཆུ་བོ་
གཉིས་འདྲེས་སུ་བྱུང་། གཞོན་ནུ་རྒྱལ་མཚན་གྱི་སློབ་མ། རྒྱལ་ཐང་བ་བསམ་གཏན་
འོད་ཟེར་གྱིས་ཀྱང་། མ་ཅིག་གི་ཞལ་གཟིགས་ཤིང་གདམས་པ་མཛད་པས། དེ་ནས་
བརྒྱུད་པ་ལ་རྒྱལ་ཐང་བའི་གཅོད་ཟེར་ཞིང༌། གཞན་ཡང་ཆགས་མེད་གཅོད་གཞུང་
སོགས་བོད་ཀྱི་གྲུབ་མཐའ་རིས་མེད་ལ་དར་བས་གཅོད་ཀྱི་ཆོས་སྐོར་ཡང་མཐའ་ཡས་
པ་བཞུགས་པས་དེ་དག་བརྗོད་ཀྱིས་མི་ལང་། རྗེ་བཙུན་འཇམ་དབྱངས་ཀྱིས་དབུ་མ་
བ་དཔའ་ བོ་རྡོ་རྗེ་དང་། རྗེ་བདག་ ཉིད་ཆེན་པོ་ལ་ ཁྲོས་མའི་བྱིན་རླབས་དང་།
གཅོད་ཀྱི་གདམས་པ་གནང་བ་འཇམ་དབྱངས་ཆོས་སྐོར་དུ་བཞུགས་པ་དང་། པཎ་
ཆེན་པུཎྱ་ཤྲཱི་ལས་མཁས་གྲུབ་རིན་པོ་ཆེས་ཁྲོས་ནག་གི་དབང་དང་གདམས་པ་གསན་
པ་དེ་དག་དབེན་ས་སྙན་བརྒྱུད་ཀྱི་དམ་པ་རྣམས་ལས་རིམ་པར་བརྒྱུད་པས་དབེན་
སའི་གཅོད་གཞུང་དུ་གྲགས་པ་ཡིན། གཞན་ཡང་རྒོད་ཕྲུག་གྲགས་པ་འབྱུང་གནས་
དང་། འབྲི་གུང་ཐེལ་ཆོས་སྒོམ་པ་བསོད་ནམས་དཔལ་གྱི་གཅོད་གཞུང་དང་། སྐལ་
ལྡན་ཆོས་དྲུག འདར་སྟོན་བློ་བཟང་གྲགས་པ་དང་། གསང་མདའ་བ་ཆོས་ལྡན་
རབ་འབྱོར་གྱི་སློབ་མ་པཎ་ཆེན་ལུང་རིགས་རྒྱ་མཚོ། འདུལ་འཛིན་བློ་གྲོས་སྦས་པ་
སོགས་ཀྱི་གཅོད་གཞུང་ཡོད། ཁྱད་པར་འདུལ་འཛིན་བློ་གྲོས་སྦས་པའི་གཅོད་གཞུང་
ཕུལ་བྱུང་གསེར་ཕྲེང་ལ་དམ་པ་རྣམས་ཀྱིས་བསྔགས་པ་མཛད་དོ། །
མ་ཅིག་གི་དགོངས་པའི་གཅོད་ཀྱི་གདམས་པའི་ངོ་བོ་ནི། ཤེས་རབ་ཀྱི་ཕ་རོལ་
ཏུ་ཕྱིན་པ་སྔགས་དང་རྗེས་སུ་མཐུན་པར་སྤྱོད་པ་སྟེ་གདམས་པའི་ཁུངས་ཡུམ་རྒྱས་
འབྲིང་བསྡུས་གསུམ་དང་ལྷག་པར་དུ་མདོ་སྡུད་པ་ཡིན་པར་མཁས་གྲུབ་ཐམས་ཅད་
དགོངས་པ་གཅིག་མཐུན་ཡིན་ཏེ། སྡུད་པར། རྒྱུ་རྣམས་བཞི་ཡིས་བྱང་ཆུབ་སེམས་
དཔའ་མཁས་སྟོབས་ལྡན། །བདུད་བཞིས་ཐུབ་པར་དཀའ་ཞིང་བསྐྱོད་པར་མི་ནུས་
102



༄༅། །བོད་སོག་ཆོས་འབྱུང་གི་སྨད་ཆ།
ཏེ། སྟོང་བར་གནས་དང་སེམས་ཅན་ཡོངས་སུ་མི་གཏོང་དང་། །ཇི་སྐད་སྨྲས་བཞིན་
བྱེད་དང་བདེ་གཤེགས་བྱིན་རླབས་ཅན། ། ཞེས་གསུངས་པའི་རྒྱུ་བཞི་ནི། སྟོང་
བར་གནས་པ། སེམས་ཅན་མི་གཏོང་བ། ཇི་ལྟར་སྨྲས་བཞིན་བྱེད་པ། བདེ་
གཤེགས་ཀྱིས་བྱིན་གྱིས་རླབས་པ་བཞི་སྟེ། དེ་ལས་དང་བོ་ནི། སྟོང་ཉིད་ཀྱི་ལྟ་བ་
སྒོམ་པ་དང་། གཉིས་པ་ནི། བྱམས་སྙིང་རྗེ་བྱང་ཆུབ་ཀྱི་སེམས་སྒོམ་པ་སྟེ། དེ་
གཉིས་ནི་ཞི་གཅོད་ཀྱི་ཉམས་ལེན་གྱི་དངོས་གཞི་ཡིན། གསུམ་པ་ནི། ལམ་གྱི་རྩ་བ་
བཤེས་གཉེན་བསྟེན་པ་དང་། བཞི་བ་ནི། སྐྱབས་འགྲོ། ཚོགས་ཞིང་། ཡན་ལག་
བདུན་པ། མཎྜལ་འབུལ་བ་རྣམས་ཏེ་དེ་གཉིས་ནི་ཉམས་ལེན་གྱི་སྔོན་འགྲོའོ། །
བདུད་བཞིའི་ཐུབ་པར་དཀའ་བ་ནི་མཐར་ཐུག་གི་ཆོད་ཚད་དང་། བྱང་ཆུབ་སེམས་
དཔའ་མཁས་སྟོབས་ལྡན་ཞེས་གདམས་པ་འདི་བྱང་ཆུབ་སེམས་དཔའི་ཐབས་ཀྱི་
ཉམས་ལེན་སྲིད་ཞིའི་རྒྱུད་པ་འཛོམས་པའི་སྟོབས་དང་ལྡན་པའོ་ཞེས་བསྟན་ཏོ། །
སྔགས་དང་ཇི་ལྟར་རྗེས་སུ་མཐུན་ན། བརྟག་གཉིས་ལས། ཤིང་གཅིག་དང་ནི་དུར་
ཁྲོད་དང་། །མ་མོའི་ཁྱིམ་དང་མཚན་མོ་དང་། །ཡང་ན་དབེན་པའི་བས་མཐའ་
རུ། །བསྒོམ་པ་བཟང་བར་བརྗོད་པ་ཡིན། ། ཞེས་གསུངས་པའི་དོན་དང་མཐུན་
པ་དང་། ལུས་ཀྱི་སྦྱིན་པ་སྦྱིན་བྱས་པས། །ཕྱི་ནས་སྤྱོད་པ་ཡང་དག་སྤྱད། ། ཅེས་
པ་དང་། ངེས་པར་སྔོན་དུ་ལྷ་མིན་དང་། །བརྒྱ་བྱིན་ལྟ་བུར་འོངས་ན་ཡང་། །དེ་ལ་
འཇིག་པར་མི་བྱ་སྟེ། ། སེངྒེའི་ གཟུགས་ཀྱིས་རྣམ་པར་རྒྱུ། ། ཞེས་གསུངས་པ་
རྣམས་དང་མཐུན་པ་སྟེ་ལུང་དེ་དག་གིས་གང་དུ་ཉམས་སུ་ལེན་པའི་གནས། ཇི་ལྟར་
ཉམས་སུ་ལེན་པའི་ཚུལ། ཉམས་སུ་བླངས་པ་ལ་བརྟེན་ནས་སློང་དང་ཆོད་ཚད་
འབྱུང་ཚུལ་བཅས་རིམ་པ་བཞིན་དུ་བསྟན་པ་ཡིན། ལྟ་བ་ལྷ་མེད་འདྲེ་མེད་ཡིན། །
ཞེས་འཁོར་འདས་རང་བཞིན་མེད་པར་མཉམ་པ་ནི། རྩ་ཤེས་རབ་བྱེད་ཉེར་ལྔ་བར།
103



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འཁོར་བ་མྱ་ངན་འདས་པ་ལ། །ཁྱད་པར་ཅུང་ཟད་ཡོད་མ་ཡིན། ། ཞེས་གསུངས་
པ་སོགས་དང་དོན་འདྲ་ལ། སྒོམ་པ་ཉམས་མེད་ཡོངས་མེད་ཡིན། ། ཞེས་བྱིང་རྒོད་
དང་བྲལ་བར་གསུངས་པ་སོགས་ཀྱང་། དབུས་མཐའ་ལས། ཉེས་པ་ལྔ་སྤོང་འདུ་
བྱེད་བརྒྱད། །བསྟེན་པའི་རྒྱུ་ལས་བྱུང་བའོ། ། ཞེས་གསུངས་པ་དང་མཐུན། སྤྱོད་
པ་རོ་སྙོམས་ཐོག་བརྫིས་ཡིན། ། ཞེས་ཆོས་བརྒྱུད་འགོ་སྙོམས་ཤིང༌། དགྲ་འདྲེ་ན་
ཚ་སོགས་ཀྱི་རྐྱེན་ངན་གྲོགས་སུ་བསྒྱུར་ཏེ་ཉམས་སུ་ལེན་པ་ཡང་། དབུ་མ་རིན་ཆེན་
ཕྲེང་བར། བདག་ལ་དེ་དག་སྡིག་སྨིན་ཞིང་། །བདག་དགེ་མ་ལུས་དེར་སྨིན་ཤོག །
ཅེས་གསུངས་པ་དང་ཁྱད་མེད་པ་སོགས་མདོ་རྒྱུད་བསྟན་བཅོས་དུ་མ་ནས་བཤད་
པའི་མན་ངག་གི་གནད་མང་བོ་འདུས་པའི་གདམས་པ་ཁྱད་པར་ཅན་ཡིན་ནོ། ། །
འདིར་སྨྲས་པ།
འཕགས་པའི་ཡུལ་དང་རྒྱ་བོད་ལྗོངས་རྣམས་སུ། །
གང་ལ་གང་འདུལ་མཛད་པ་མཐའ་ཡས་པས། ། །
མཆོག་དམན་གདུལ་བྱ་བྱམས་པས་སྐྱོང་མཛད་མགོན། །
དམ་པ་རྒྱ་གར་བོད་ལ་བརྩེ་བས་དགོངས། །
མཁས་གྲུབ་དམ་པའི་དགོངས་བཅུད་བདུད་རྩིའི་རྒྱུན། །
གདམས་ངག་རིན་ཆེན་བུམ་བཟང་བཅུད་རྫོགས་པ། །
མ་ལུས་འགྲོ་བའི་སྡུག་བསྔལ་ཞི་བྱེད་དུ། ། །
དམ་ཆོས་སྨན་མཆོག་སྒྲུབ་འདི་ཨེ་མ་རྨད། །
བདེ་ཆེན་ཉམས་བརྒྱའི་མིག་འཕྲུལ་སྒྱུ་མའི་གར། །
དག་པའི་བརྟན་གཡོ་ཅིར་ཡང་སྣང་བ་ལས། །
104



མས
༄༅། །བོད་སོག་ཆོས་འབྱུང་གི་སྨད་ཆ།
གནས་གསུམ་ཌཱ་ཀིའི་དབང་མོ་བྱེ་བའི་གཙོ། །
མི་མོའི་གཟུགས་ཀྱི་རྣམ་རོལ་ལབ་སྒྲོན་མ། །
རྣལ་འབྱོར་གསང་མཐའི་དགའ་བ་བཅུ་དྲུག་ཆ། །
མཁས་དགུའི་ལེགས་བཤད་ཡར་ངོ་དང་འགྲོགས་པའི། །
ཟབ་དོན་ཡོངས་སུ་རྫོགས་པའི་འོད་དཀར་ཅན། །
གདུལ་བྱའི་ཡིད་ཀྱི་ཀུན་དའི་དཔལ་དུ་ཤར། །
རྒྱལ་ཡུམ་ལབ་ཀྱི་སྒྲོན་མའི་ཐུགས་དམ་མཐིལ། །
རོ་སྙོམས་ཐོག་བརྫིས་ན་དགའ་ཤི་སྐྱིད་ཀྱིས། །
ཤ་ཁྱེར་ཁྲག་ཁྱེར་ཕུང་བོ་གཟན་བསྐྱུར་བས། །
བདུད་བཞིའི་འཆིང་བ་རང་སར་ཅིས་མི་གྲོལ། །
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
•
༄༅། །དཔལ་ལྡན་ས་སྐྱ་བའི་ཆོས་
བརྒྱུད་བྱུང་ཚུལ།
༄༅། །དྲུག་པ་དཔལ་ལྡན་ས་སྐྱ་བའི་ཆོས་བརྒྱུད་བྱུང་ཚུལ་ནི། དེ་ཡང་
འཁོན་གྱི་གདུང་རིགས་ལས་དཔལ་ལྡན་ས་སྐྱ་བ་བྱུང་ཞིང་དེ་ལས་བརྒྱུད་པའི་ཆོས་
ལུགས་ལ་དཔལ་ལྡན་ས་སྐྱ་བའི་ཆོས་བརྒྱུད་ཅེས་ཡོངས་སུ་གྲགས་པ་ཡིན། དེ་ལ་ས་སྐྱ་
བའི་གདུང་རྒྱུད་ནི། ལ་སྟོད་མངའ་རིས་ཀྱི་ས་ཆར། གནམ་ལྷ་མཆེད་གསུམ་བྱ་བ་
བྱོན་པའི་ཆེ་བ་གནམ་ལྷ་སྤྱི་རིངས། བར་བ་གནམ་ལྷ་གཡུ་རིངས། ཆུང་བ་གནམ་ལྷ་
105



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དབུ་སེ་བྱ་བ་བྱོན། དེ་རྣམས་ལ་མིའི་རྗེ་ཞུས་པས། ཆུང་བས་མི་རྗེ་མཛད། དེ་ལ་
སྲས་བཞི་བྱུང་བ། སི་ཇི་ལི་དབུན་བཞིར་གྲགས་སོ། ། དེ་དག་གིས་ལྡོང་རུས་ཆེན་
བཅོ་བརྒྱད་ལ་འཐབ་པས། དེའི་གྲོགས་ལ་གནམ་ལྷ་གཡུ་རིངས་བྱོན་ནས། ལྡོང་
རུས་ཆེན་བཅོ་བརྒྱད་བཏུལ་ནས་བྲན་དུ་བྱས་པར་གྲགས། གདུང་རབས་འདི་གང་
ནས་འདེད་ཀྱང་། གནམ་ལྷ་གཡུ་རིངས་ཀྱིས། སྨུའི་བུ་མོ་གླུ་ཟ་ལྡེམ་བུ་ཁབ་ཏུ་
བཞེས་ཏེ་སྲས་བདུན་བྱུང་བ་མ་སངས་སྤུན་བདུན་དུ་གྲགས། སྤུན་བདུན་གྱི་ཆུང་བ་
དེས་ཐོག་ལྷ་འོད་ཆེན་གྱི་བུ་མོ་ཐོག་ལྕམ་འུར་མ་ཁབ་ཏུ་བཞེས་པ་ལ། སྲས་ཐོག་ཚ་
དཔའ་བོ་སྟག་བྱུང་ངོ༌། ། དེས་ཀླུ་ལྕམ་བྲ་མ་ཁབ་ཏུ་བཞེས་པ་ལ། སྲས་ཀླུ་ཚ་རྟ་སོ་
འོད་ཆེན་བྱུང་། དེས་མོན་བཟའ་མཚོ་མོ་རྒྱལ་ཁབ་ཏུ་བཞེས་པ་ལ། སྲས་གཡའ་དང་
སྤང་གི་མཚམས་སུ་སྐྱེས་པས། མིང་གཡའ་སྤང་སྐྱེས་སུ་བཏགས། དེ་སྐབས་སྲིན་པོ་
སྐྱ་རིངས་ཁྲག་མེད་བྱ་བ་ལ། ཆུང་མ་གཡའ་འབྲུམ་སི་ལེ་མ་བྱ་བ་ཡོད་པས། གཡའ་
སྤང་སྐྱེས་ཀྱིས་སྲིན་པོ་སྐུ་རིངས་བསད་དེ་གཡའ་འབྲུམ་སི་ལེ་མ་འཕྲོག་ནས་ཁབ་ཏུ་
བཞེས་པ་ལ། སྲས་ གཅིག་བྱུང་བ་སྲིན་དང་འཁོན་པའི་བར་དུ་བྱུང་ཟེར་ བས།
གཡའ་ཕྲུག་འཁོན་པ་སྐྱེས་ཞེས་བྱ་བར་བཏགས། དེ་ནས་བཟུང་སྟེ་འཁོན་གྱི་གདུང་
རྒྱུད་བྱུང་བ་ཡིན་ནོ། ། དེས་བཙན་བཟའ་ལྕམ་བུ་སྨོན་ཁབ་ཏུ་བཞེས་པ་ལ། སྲས་
དཀོན་པ་རྗེ་གུང་སྟག་བཙན་འཁྲུངས། ཁྱེའུ་དེ་ཡབ་ ཀྱིས་ཡུལ་ གང་བཟང་ལྟ་རུ་
བཅུག་པས། ལ་སྟོད་སྙན་རྩེ་ཐང་གི་ཡ་འཕྱང་ལ། ཡུལ་བཟང་བོ་དགེ་མཚན་བརྒྱད་
ལྡན་དུ་གཟིགས་ཏེ། འཁོན་གྱི་ཡུལ་སྔ་བ་དེ་བཟུང་། དེའི་དུས་སུ་བོད་ཀྱི་རྒྱལ་བོ་ཁྲི་
སྲོང་ལྡེ་བཙན་བཞུགས་པ་ལ་འཁོན་དཀོན་པ་རྗེ་གུང་སྟག་གིས་ནང་བློན་མཛད་པས་
དཔལ་འབྱོར་དར་རྒྱས་ཆེ་བ་བྱུང་བས། མིང་ལ་འཁོན་དཔལ་བོ་ཆེ་ཞེས་གྲགས་སོ། །
འཁོན་དཀོན་པ་རྗེས། རླངས་ཁམས་པ་ལོ་ཙཱ་བའི་ལྕམ་མོ་རླངས་བཟའ་སྣ་ཆུང་ཁབ་
106



༄༅ ། །བོད་སོག་ཆོས་འབྱུང་གི་སྨད་ཆ།
ཏུ་བཞེས་པ་ལ། སྲས་གཉིས་བྱུང་བའི་ཆེ་བ། འཁོན་ཀླུའི་དབང་བོ་བསྲུང་བ་དང་།
ཆུང་བ་རིན་ཆེན་རྡོ་རྗེ་གཉིས། དང་བོ་མཁན་ཆེན་ཞི་བ་འཚོའི་སློབ་བུ་བོད་ཀྱི་བཙུན་
པ་ལ་སྔ་བ། སད་མི་མི་བདུན་གྲོས་ཀྱི་འཁོན་ན་ག་ལེནྡྲ་རཀྵི་ཏ་ཡིན། དེ་ནི་ལོ་ཙཱ་བ་
གཞོན་གསུམ་གྱི་ནང་ནས། ཐུགས་རབ་ཆེ་བ། སྔགས་མཚན་ཉིད་ཀྱི་ཡོན་ཏན་ཕུན་
སུམ་ཚོགས་པ་མངའ་ཞིང་། སློབ་དཔོན་པདྨ་ལ་རྡོ་རྗེ་ཕུར་བ་དང༌། ཡང་དག་ལ་
སོགས་པ་མང་དུ་ཞུས་ནས། ཡེར་བའི་བྲག་ལ་སྒྲུབ་པ་མཛད་ནས་གྲུབ་པ་བརྙེས་
སོ། ། དེའི་གཅུང་རྡོ་རྗེ་རིན་ཆེན་གྱིས་ཀྱང་། སློབ་དཔོན་པདྨ་དང་། རང་གི་
གཅེན་ལ་དབང་དང་གདམས་ངག་མང་དུ་ནོད་དེ་མཁས་པར་གྲགས་སོ། ། གསང་
སྔགས་རྙིང་མའི་སྲོལ་ཡང་འདི་ཙམ་ནས་འགོ་ཚུགས་པར་ཡིག་ཚང་མཁས་པ་དགའ་
བྱེད་ལས་གསུངས་སོ། ། འཁོན་རྡོ་རྗེ་རིན་ཆེན་གྱིས། འབྲོ་དགྲ་འདུལ་གྱི་བུ་མོ།
འབྲོ་གཡང་ལོན་སྐྱིད་ཁབ་ཏུ་བཞེས་པ་ལ་སྲས་འབྲོ་ཚ་སྤུན་བདུན་བྱུང་། འབྲོ་གཉན་
རྩེར་ལྟད་མོ་ཉིན་གསུམ་བྱས་པས། ཆུ་ལུགས་མི་འདྲ་བས་རྟ་རྒྱུག་ཚབ་འགྲན་པས་
ཁྲོམ་ཐོག་ཆོད་པ་བྱུང་སྟེ། འབྲོའི་བསམ་པར་མཐོ་འཚམ་པར་གོ་ནས་འཁྲུགས་པ་
བྱེད་ཟེར་བར། གཅིག་ཏུ་ཞང་བོ་ཡིན། གཉིས་སུ་ཁྱིམ་མཚེས་ཡིན། གསུམ་པར་
རྒྱལ་ཁམས་ཡངས་པོ་ལ་མི་ཤོང་དོན་མེད་ཟེར་ནས། འབྲི་ཚ་སྤུན་བདུན་གྱི་ཆེ་བ་མང་
ཡུལ་དུ་བྱོན། དེ་འོག་གུང་ཐང་དུ། དེ་འོག་གད་དུ། དེ་འོག་གཉལ་ལོ་རོ། དེ་འོག་
ཉང་ཤབ། དེ་འོག་གྲོམ་པ་གཡའ་ལུང་རྣམས་སུ་གྱེས་སོ། ། ཐང་ཆུང་ཡབ་ཀྱི་ཡུལ་
དུ་བཞུགས། འབྲོ་དང་འཁྲུགས་པ་སྤྲད། དེ་ལས་གྱེས་པ་གཉན་རྩེ་རང་ན་མ་ཁྲིགས་
སྡེ་གསུམ་དུ་གྲགས་པ་བྱུང་ངོ༌། ། དྲུག་པ་ཤེས་རབ་ཡོན་ཏན་ལ་སྲས་གཉིས་བྱུང་
བའི་ཆུང་བ་ཁབ་སོ་སྟག་ཐོག་ཏུ་བྱོན་པའི་རྒྱུད། ལ་སྟོད་བྱང་གི་འཁོན་ཚོ་རྣམས་ཡིན།
ཆེ་བ་ཡོན་ཏན་འབྱུང་གནས་ཀྱིས་ཡབ་མེས་ཀྱི་ཆོས་བརྒྱུད་བཟུང༌། དེ་ལ་སྲས་གསུམ་
A
107



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་སྤྱི་གསུང་འབུམ།
སE
བྱུང་བའི་ཚུལ་ཁྲིམས་རྒྱལ་བོ་གྲོམ་པར་བཞུགས་ནས་ཆོས་ཀྱི་གདུལ་བྱ་བསྐྱངས། དེ་
ལ་སྲས་གསུམ་བྱུང་བའི་བར་བ་བརྡལ་ཚང་དུ་བྱོན། ཆེ་བ་གཙུག་ཏོར་ཤེས་རབ་དང་།
ཆུང་བ་གཡའ་ལུང་དུ་བཞུགས། གཙུག་ཏོར་ཤེས་རབ་ལ་སྲས་བདུན་འཁྲུངས། དེ་
བདུན་ནུ་བོ་དང་བཅས་པ་ལ་འཁོན་ཚོ་བརྒྱད་དུ་གྲགས། བདུན་པོའི་ལྔ་བ་འཁོན་
དགེ་སྐྱབས་ཕྱིས་ཤབ་ཏུ་བྱོན། དེ་ལ་སྲས་གཉིས་བྱུང་བའི་ཆུང་བ་ལས་ཤབ་སྟོད་ཀྱི་
འཁོན་རིགས་གྱེས། ཚེ་བ་དགེ་མཐོང་ལ་སྲས་གཅིག་བྱུང་བ། འཁོན་སྟོན་བལ་བོ་
ཞེས་བྱ་བ་ཚ་མོ་རོང་གི་བྲག་ལ་ཡང་ཕུར་གྱི་སྒྲུབ་པ་མཛད་པས་གྲུབ་པ་བརྙེས་ཤིང་
བསྟན་མ་བཅུ་གཉིས་བྲན་དུ་འཁོལ། དེའི་སྲས་ཤཱཀྱ་བློ་གྲོས་ཀྱིས་བྱ་རུ་ལུང་དང་ཤབ་
སྟོད་སྨད་བཟུང་། སྐུ་ཚེའི་སྨད་ལ་ཡབ་མེས་ཀྱི་ཡུལ་གཡའ་ལུང་མཁར་བཟུང༌། སྲས་
གཉིས་བྱུང་བའི་ཆེ་བ་འཁོན་རོག་ཤེས་རབ་ཚུལ་ཁྲིམས་དང་ཆུང་བ་འཁོན་དཀོན་
མཆོག་རྒྱལ་བོ་གཉིས་བྱུང༌། གཅེན་གྱིས་ལོ་སྟོན་རྡོ་རྗེ་དབང་ཕྱུག་གི་མཁན་བུ་ཞུ་སྟོན་
བརྩོན་འགྲུས་དྲུང་དུ་གཞོན་ནུ་ནས་དགེ་བསྙེན་མཛད་དེ་བཙུན་པ་བྱུང་བས་སྲས་
མེད། ཡབ་མེས་ཀྱི་ཆོས་ལ་མཁས། རྡོ་རྗེ་ཕུར་བའི་གྲུབ་པ་ཐོབ། མཐུ་དང་རྫུ་འཕྲུལ་
བསམ་གྱིས་མི་ཁྱབ་པར་གྲགས། ཁོང་གིས་ཕར་ཕྱིན་སོགས་མཚན་ཉིད་ཀྱི་སྐོར་དང་།
གསང་སྔགས་ལ། གསར་མ་སྡེ་དྲུག སྔ་འགྱུར་ལྔ། ཕྱི་འགྱུར་བཅུ་གསུམ། ཕྱི་མོ་ཉི་
ཤུ་རྩ་གཅིག་སོགས་གསང་སྔགས་སྔ་འགྱུར་ལ་ཤིན་ཏུ་མཁས་ཤིང་ཡང་དག་དང་ཕུར་
བ་ལ་ཐུགས་དམ་གྱི་མཐིལ་དུ་མཛད་པས་མཁས་གྲུབ་གཉིས་ལྡན་གྱི་སྐྱེས་ཆེན་བསམ་
གྱིས་མི་ཁྱབ་པ་བྱུང་ངོ༌། ། །
༡ འཁོན་རོག་ཤེས་རབ་ཚུལ་ཁྲིམས་ཀྱི་གཅུང་བོ་ནི། འཁོན་དཀོན་མཆོག་
རྒྱལ་བོ་ཞེས་བྱ་སྟེ། ཁོང་རབ་བྱུང་ དང་ བོའི་ དངོས་ པོ་ ཞེས་ པ་ ཤིང་ ཕོ་ཁྱིའི་ལོ་
(༡༠༣༤) ལ་སྐུ་འཁྲུངས། གཞོན་ནུ་ཉིད་ནས་ཡབ་དང་གཅེན་ལ་དབང་དང་
108



༄༅། །བོད་སོག་ཆོས་འབྱུང་གི་སྨད་ཆ།
གདམས་པ་མང་དུ་ཞུས་ནས་ཡབ་མེས་ཀྱི་ཆོས་ལུགས་ལ་མཁས་པར་སྦྱངས། གསང་
སྔགས་ཕྱི་འགྱུར་ལ་ཡང་སྤྲོ་བ་ཡོད་པ་དེའི་སྐབས་སུ། འབྲོའི་ལུང་སྟོན་ཆེན་མོ་ཞིག་
བྱུང་སར་བྱོན་པས་ལྟད་མོ་སྣ་ཚོགས་ཡོད་པའི་ནང༌། སྔགས་པ་མང་བོས་དབང་ཕྱུག་
མ་ཉི་ཤུ་རྩ་བརྒྱད་ཀྱི་མགོ་བརྙན་གྱོན། ཕྱག་མཚན་སོ་སོར་ཁྱེར། མ་མོ་རལ་བ་ཅན་
གྱི་རྔམ་སྟབས་དང་བཅས་ནས་འཆམས་ཀྱིན་འདུག་པས། ལྟད་མོ་ཡོད་ལ། ཁྲོམ་
ཐོག་ཀྱང་དེས་ཆོད་སོང་། དེའི་རྒྱུ་མཚན་རྣམས་གཅེན་ལ་ཞུས་པས། གཅེན་ན་རེ།
ད་གསང་སྔགས་འཆོལ་བ་བྱ་བའི་དུས་བྱུང་བ་ཡིན། ད་ཕྱིན་ཆད་གྲུབ་ཐོབ་མཚན་
ཉིད་པ་ཡོང་དཀའ། རང་རེ་ལ་ཡོད་པ་ཀུན་དབང་ཆེ་བས། ཨ་ཕོ་རྒད་པོའི་དཔེ་ཆ་ལྷ་
རྟེན་དེའང་གཏེར་དུ་སྦས་པས། ཡང་ཕུར་གཉིས་ཆོས་སྐྱོང་གཉན་ནས་སྦེད་མ་ཐུབ།
གཅེན་གྱི་ཞལ་ནས་ང་རྒས་འདུག ཁྱོད་གཞོན་པས་གསང་སྔགས་གསར་འགྱུར་སློབ།
འདི་རུ་མ་འདུག མང་མཁར་ན་འབྲོག་མི་ལོ་ཙཱ་བ་བྱ་བ་གསང་སྔགས་གསར་འགྱུར་
ཟབ་མོར་མཁས་པ་ཞིག་ཡོད་པས། ཁྱོད་དེར་སོང་ལ་སློབས་ཤིག་གསུངས་པ་བཞིན་
ཕེབས་པའི་ལམ་ནས་འཁྱིན་ལོ་ཙཱ་བ་ལ་ཀྱི་རྡོ་རྗེའི་དབང་ཞུས། རྒྱུད་བརྟག་གཉིས་
གསན། རྒྱུད་ཅུང་མ་རྫོགས་པ་ལ་ལོ་ཙཱ་བ་གྲོངས། ཆོས་འཕྲོ་འབྲོག་མིའི་དྲུང་དུ་ཞུས་
གསུངས་པ་ལྟར་ཞུར་བྱོན་པས། ཁྱོད་ཀྱི་ཕ་ཤི་ནས་མེས་པོ་སྙེགས་པ་ལེགས་གསུངས་
ནས་དགྱེས། ཕྱིས་སུ་ཞིང་འགའ་བཙོང་ནས་རྟ་བཅུ་བདུན་དང་། རྩྭ་རིན་ནོར་བུའི་
ཕྲེང་བ་དང་བཅས་ཕུལ། འབྲོག་མི་ལོ་ཙཱ་བ་ནི་སྔར་དཔལ་ལྡེ། འོད་ལྡེ། སྐྱིད་ལྡེ་
གསུམ་གྱིས་བསྟན་པ་སྤེལ་བའི་སྐབས་ལོ་སྟོན་རྡོ་རྗེ་དབང་ཕྱུག་ལ་ཞུས་ནས་རུ་ལག་གི་
ཆར་བསྟན་པ་སྤེལ་བའི་སློབ་དཔོན་གཉིས་མངགས་རྒྱུ་ཞུས་པས། མཁན་པོ་ཤཱཀྱ་
གཞོན་ནུ་དང༌། སློབ་དཔོན་ཡེ་ཤེས་བརྩོན་འགྲུས་གཉིས་བཏང་། དེ་གཉིས་ཀྱིས་
ཀྱང་། འབྲོག་མི་ལོ་ཙཱ་བ་དང་། སྟབས་ལོ་ཙཱ་བ་གཉིས་རྒྱ་གར་དུ་མངགས་སྐབས།
109



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བསྟན་པའི་གཞི་མ་འདུལ་བ་ཡིན། སྙིང་བོ་ཕར་ཕྱིན་ཡིན། ཉིང་ཁུ་གསང་སྔགས་
ཡིན་པས་སྦྱོངས་ལ་ཤོག་ཅེས་རྒྱ་གར་དུ་བརྫངས་པས། འབྲོག་མི་ཤཱཀྱ་ཡེ་ཤེས་ཀྱིས་བྲི་
ཀཱ་མ་ལ་ཤཱི་ལ་དང་། མཁས་པ་སྒོ་དྲུག་སོགས་ལ་གཏུགས་ཤིང་། ཁྱད་པར་དུ་ཤནྟི་བ་
ལོ་བརྒྱད་བསྟེན་ནས། འདུལ་བ། ཕར་ཕྱིན། སྔགས་གསུམ་གསན། མི་ཐུབ་ཟླ་
བའི་སློབ་མ་པྲ་ཛཱ་ཨིནྡྲ་རུ་རྩེ་ཞེས་པ་ལས། ཀྱེ་རྡོར་གྱི་དབང་དང༌། རྒྱུད་བཤད་མན་
ངག་ལོ་བཞིར་གསན། ཁྱད་པར་དུ་རྩ་ཚིག་མེད་པའི་ལམ་འབྲས་ཉན་ནས་བོད་དུ་
བྱོན་ཏེ་ཆུ་མོ་ལུག་ལོར་( ༡༠༤༣) ལམ་འབྲས་པའི་དགོན་པ་དང་བོ་མང་མཁར་མྱུ་གུ་
ལུང་བཏབ། ལྷ་རྩེ་བྲག་སོགས་སུ་བཞུགས་ཏེ་ལམ་འབྲས་སྤེལ། ཡང་ཆུ་སྦྲུལ་ལོར་
བྷངྒ་ལར་འཁྲུངས་པའི་པཎྜི་ཏ་ག་ཡ་དྷ་ར་(ལ་ལས་ལྭ་བ་དམར་བོ་སྤྲིན་གྱི་ཤུགས་ཅན་
ཟེར་)བོད་དུ་ལན་གསུམ་བྱོན་པའི་དང་བོའི་དུས། མྱུ་གུ་ལུང་དུ་སྤྱན་དྲངས་ཏེ་
གསེར་སྲང་ལྔ་བརྒྱ་ཕུལ་ནས་གསུང་ངག་རིན་པོ་ཆེ་ཚང་བར་གསན་པ་ཡིན། བླ་ཆེན་
འབྲོག་མི་རིན་པོ་ཆེ་དེས། འཁོན་དཀོན་མཆོག་རྒྱལ་བོ་ལ་གསུང་ངག་རིན་པོ་ཆེ་རིམ་
གྱིས་གནང་ཞིང་། གཞན་གསར་འགྱུར་གྱི་ཆོས་ཕལ་ཆེ་བ་ལ་གསན་སྦྱོང་མཛད་པས།
འབྲོག་མིའི་གཞུང་གདམས་ངག་གཉིས་ཀྱི་རྒྱུད་འཛིན་འཁོན་དཀོན་མཆོག་རྒྱལ་བོ་
ཆོས་ཀྱི་མངའ་བདག་ཆེན་པོར་གྱུར་ཏོ། །
གཞན་ཡང་འཁོན་དཀོན་མཆོག་རྒྱལ་བོས། པཎྜི་ཏ་ཤེས་རབ་གསང་བ་ལས་
ཐིག་ལེ་ལྔའི་སྐོར། འགོས་ཁུག་པ་ལྷས་བཙས་ལས་འདུས་པ། བ་རི་ལོ་ཙཱ་དང་། པུ་
ཧྲེངས་ལོ་ཙཱ། རྨ་ལོ་ཙཱ་གསུམ་ལས་བདེ་མཆོག་གསན། གནམ་ཁའུ་མཆེད་སོགས་
ཀྱང་བསྟེན་ནས་གདམས་པ་མང་དུ་གསན་པས་གསང་སྔགས་གསར་མར་དད་པ་
ཐོབ་ཅིང་། བྲ་བོ་ལུང་བར་དགོན་པ་ཞིག་བཏབ་པ་ས་སྐྱ་གོག་པོར་གྲགས། དེ་ནས་
སྔར་ཇོ་བོ་མངའ་རིས་ནས་གཙང་དུ་བྱོན་ཚེ་འབྲོང་ངུར་ལ་རྩེ་དང་། དཔོན་པོ་རིའི་
110



༄༅ ། །བོད་སོག་ཆོས་འབྱུང་གི་སྨད་ཆ།
ཕྱག་འཚལ་སྒང་ནས། སྤྲིན་པོ་རིའི་ས་དཀར་ལོགས་ལ་ཕྱག་མཛུབ་བརྐྱངས་ཏེ། མ་
འོངས་པ་ན་འཇམ་པའི་དབྱངས་ཀྱི་ སྤྲུལ་བ་བདུན་འབྱུང་ཞེས་ལུང་བསྟན་པར་
གསུངས། དེ་གསལ་བོར་བཤད་ན། ཆུ་འདུས་ལ་རྩེ་ནས་དཔོན་པོ་རིའི་ངོས་ལ་
འབྲོང་གཉིས་ངུར་བཞིན་གཟིགས་པ་དང༌། མ་འོངས་པར་མ་ཧཱ་ཀ་ལ་གཉིས་ཀྱིས་
འཕྲིན་ལས་མཛད་ཅེས་ལུང་བསྟན། ཕྱག་འཚལ་སྒང་དུ་ཕེབས་པ་ན། ས་དཀར་
ལོགས་ལ་ཕྱག་འཚལ། ཕ་ཀི་རི་ལ་ཧཱུྃཡིག་གཅིག་དང༌། དྷི་ཡིག་བདུན། ཧཱུྃ་ཡིག་
གཅིག་འདུག་གསུངས། མ་འོངས་པར་སྤྱན་རས་གཟིགས་ཀྱི་སྤྲུལ་བ་གཅིག འཇམ་
པའི་དབྱངས་ཀྱི་སྤྲུལ་བ་བདུན། ཕྱག་རྡོར་གྱི་སྤྲུལ་བ་གཅིག་བཅས་བྱོན་ནས་འགྲོ་
དོན་མཛད་ཅེས་ལུང་བསྟན་པ་ཡིན། འཇམ་དཔལ་རྩ་རྒྱུད་དུའང་། དེ་ནས་ཡི་གེ་ས་
དང་ཀ །དང་བོ་དག་ཏུ་བརྗོད་པ་ཡིན། ། ཞེས་དང་སློབ་དཔོན་པདྨ་ཀ་རས་ཀྱང་།
གནས་དང་གང་ཟག་ལུང་བསྟན་ཅིང་། ས་སྐྱའི་གནས་གཞིའི་བྲག་ལ་གནད་ཀྱི་མེ་
བཙའ་མཆོད་རྟེན་བཞི་བཞེངས་པར་མཛད་པ་ཡིན།
དེ་ལྟར་གནས་དེའི་མིང་དཔོན་པོ་རི་ཟེར་བ་གླང་ཆེན་ཉལ་བ་འདྲ་བའི་ཁ་
དཔུང་གཡས་པའི་ཐད་ན། ས་དཀར་སེང་གདོང་འདྲ་བ་ལ། གྲུམ་ཆུ་གཡས་སུ་
འཁོར་བ། ལྷོ་མཎྜལ་སྤུངས་པ། ནུབ་ཆུ་མིག་རྫིང་ཁ་རྨ་བྱའི་མདོངས་དང་མཚུངས་
པ་ས་དཔྱད་ལེགས་པ་ཡིན། ས་དེའི་སྤྱིའི་བདག་པོ་རྗེ་བོ་གདོང་སྣ་བ་བྱ་བ་ཡིན།
གནས་དེའི་སྒེར་བདག་ཞང་ཞུང་གུ་ར་བ་དང་བནྡེ་གྲོང་བཞི། ལྷ་མི་གྲོང་བདུན་བྱ་བ་
རྣམས་ཡོད་དོ། །
འཁོན་དཀོན་མཆོག་རྒྱལ་བོ་ས་སྐྱ་གོག་པོར་བཞུགས་དུས། དཔོན་སློབ་
འགའ་ཟུང་གིས་སྐྱོ་བསངས་ལ་བྱོན། རི་རྩེ་ནས་གཟིགས་པས། དཔོན་པོ་རིའི་
འགྲམ་ན། ས་དཀར་ཞིང་སྣུམ་པ། ཆུ་གཡས་སུ་འབབ་པ། བཀྲ་ཤིས་པའི་དགེ་
111



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མཚན་མང་བོ་ཚང་བར་གཟིགས་ནས། འདིར་དགོན་པ་གཅིག་བཏབ་ན། སངས་
རྒྱས་ཀྱི་བསྟན་པ་དང་། འགྲོ་བ་མང་བོར་ཕན་པ་འདུག་དགོངས་ནས། ཇོ་བོ་གདོང་
ནག་པ་ལ་ཞུས་པས་གནང༌། ས་དེའི་སྒོས་ཀྱི་བདག་པོ་རྣམས་ལ། ས་ཆ་འདིར་ངེད་
དགོན་ཆུང་ཞིག་བྱེད་པ་ལ། ཁྱེད་རྣམས་ལ་འགལ་བ་མེད་ན། རིན་ཅིག་འཇལ་
གསུངས་པས། རིན་ཡེ་མི་འཚལ། དགོན་པ་མཛད་པར་ཞུ་ཟེར་བ་ལ། བླ་མས་ཕྱི་
རབས་ཀྱི་མཆོད་སྦྱིན་པར་དམ་ཚིག་མི་འགལ་བའི་ཆེད་དུ། རྒོད་མ་དཀར་མོ་གཅིག
མོ་གོས་གཅིག ནོར་བུའི་ཕྲེང་བ་གཅིག རྟ་སྒ་སྲབ་ཆ་ཚང་གཅིག ཁྲབ་གཅིག་
རྣམས་ཀྱིས་འགོ་བྱས་པའི་རིན་བཅད། དཔོན་པོ་རིའི་ནུབ་ཕྱོགས་ལ་ཡོད་པའི་འབལ་
གྲོག་ཡན་ནས་ཤར་ཕྱོགས་ལ་ཡོད་པའི་མོན་འགྲོ་གྲོག་རོང་གཉིས་ཀྱི་ནང་ཚུད་པའི་རི་
ལྡེབས་དེ་བླ་མས་བདག་བྱས་སྐད། །
རབ་བྱུང་དང་བོའི་བག་ཡོད་ཅེས་པ་ཆུ་གླང་( ༡༠༥༣)ལོར་འཁོན་དཀོན་
མཆོག་རྒྱལ་བོ་དགུང་ལོ་བཞི་བཅུ་བཞེས་པའི་སྟེང་དཔལ་ལྡན་ས་སྐྱའི་ཆོས་སྡེ་ཆེན་པོ་
བཏབ། ཐོག་མར་བླ་བྲང་ཤར་གཟིམ་སྤྱིལ་དཀར་བོ་དང༌། སྒོ་སྲུང་དུ་གྲགས་པ་ཕྱག་
བཏབ་པ་ནས། ལྷ་རིགས་འཁོན་གྱི་གདུང་རྒྱུད་དཔལ་ལྡན་ས་སྐྱ་བ་ཞེས་གྲགས་
སོ། ། སྒོ་སྲུང་ཞེས་པར་ཕྱིས་གུར་མགོན་བསེ་འབག་ནག་པོ་འཕུར་ཤེས་བཞུགས།
དེའི་སྟེང་གི་ལྷ་ཁང་དུ། ཕྱིས་སུ་ས་པཎ་གྱི་སྐུ་ང་འདྲ་མ་སོགས་བཞུགས། བར་ཐོག་
ཕྱག་དཔེ་ལྷ་ཁང་དུ་ཤིང་ཏ་ལའི་ལོ་མར་བྲིས་པའི་བཀའ་འགྱུར་སོགས་དཔེ་མང་བོ་
བཞུགས། འཁོན་དཀོན་མཆོག་རྒྱལ་བོ་དགུང་ལོ་ང་དགུ་བཞེས་པའི་དུས། ཇོ་མོ་
གཉིས་པ་ཀུ་ར་བའི་བུ་སྲིང་མཁར་བོ་ཆེ་མ་ཅིག་ཞང་མོ་བསུས། རབ་བྱུང་གཉིས་པའི་
ཆུ་སྤྲེལ་( ༡༠༩༢)ལོར་སྲས་གཅིག་འཁྲུངས་པ་ས་ཆེན་ཀུན་དགའ་སྙིང་བོ་ཞེས་བྱ་
བའོ། ། སྲས་འདི་འཁྲུངས་པ་ཡུམ་གྱིས་རེ་ཞིག་གསང་ནས་ཡོད་པ་ལ། ཆེན་མ་རྡོ་
112



༄༅ ། །བོད་སོག་ཆོས་འབྱུང་གི་སྨད་ཆ།
རྗེ་དབང་ཕྱུག་མོས་ཐོས་ནས་ང་ལ་གསང་མི་འཚལ། ང་ལ་ནོར་མི་དགོས། བུའི་མ་ལ་
དགོས་པ་ཡིན་ཟེར་ནས། ས་སྐྱ་མདུན་གྱི་མཆོད་ཞིང་མ་གཏོགས་གཞན་ཐམས་ཅད་
ཞང་མོ་ཡུམ་སྲས་ལ་གཏད། སྲས་དགུང་ལོ་བཅུ་ གཅིག་པ་ན་ཡབ་གཤེགས་ནས་
དགོངས་རྫོགས་བྱས་ཏེ། གདན་ས་བ་རི་བ་ལ་གཏད་ཚུལ་གཤམ་དུ་གསལ་ལོ། །
༢ ས་སྐྱའི་ཁྲི་བ་གཉིས་པ་ལ་གདུང་སྲས་སྐུ་ན་ཕྲ་སྟབས། བ་རི་ལོ་ཙཱ་བ་རིན་
ཆེན་གྲགས་ཕེབས་པ་ནི། ཁོང་རབ་བྱུང་དང་པོའི་ལྕགས་འབྲུག་( སྤྱི་ལོ་ ༡༠༤༠)
ལོར་སྐུ་འཁྲུངས། ཆུང་དུས་ནས་རིག་པའི་གནས་ལ་སྦྱངས་པས་ཤེས་རབ་རྩལ་ཆེ།
དེ་ནས་རྒྱ་གར་དུ་བྱོན་པར་བཞེད་ནས། བལ་ཡུལ་དུ་བྱོན་ནས་བལ་བོ་སྤྱི་ཐེར་བ་
སོགས་བསྟེན། དེར་མུ་སྟེགས་ཀྱི་སྟོན་པ་སྐལ་ལྡན་རྒྱལ་བོ་དང་རྩོད་པ་མཛད་པས་མུ་
སྟེགས་པ་ཚར་བཅད། རྒྱ་གར་དུ་བྱོན་ནས་བླ་མ་རྡོ་རྗེ་གདན་པ་སོགས་བླ་མ་དུ་མ་
བསྟེན། ཁྱད་པར་པཎྜི་ཏ་ཨ་མོ་གྷ་བཛྲ་སོགས་ལས་ཟབ་ཆོས་མང་དུ་གསན། ཆོས་
བསྒྱུར་བའི་ཚུལ་ནི། དོན་ཞགས། སྲུང་བ་ལྔ། གཙུག་ཏོར་རྣམ་རྒྱལ། རྡོ་རྗེ་རྣམ་
འཇོམས། བདེ་མཆོག་གི་སྐོར། བ་རི་བརྒྱ་རྩ་སོགས་ཆོས་ཚན་མཐའ་ཡས་པ་བསྒྱུར།
བོད་དུ་བྱོན་ནས་སློབ་མ་མཐའ་ཡས་པ་རྗེས་སུ་བཟུང་ཞིང༌། ཁྱད་པར་འཁོན་དཀོན་
མཆོག་རྒྱལ་བོ་དང་། ཁྱུང་རིན་ཆེན་གྲགས་པ། མེས་ལྷང་ཚེར། ས་ཆེན་ཀུན་དགའ་
སྙིང་བོ་སོགས་མཁས་ཤིང་གྲུབ་པ་བརྙེས་པའི་སློབ་མ་མཆོག་མང་དུ་བྱོན། དགུང་ལོ་
རེ་གསུམ་པ་ཆུ་རྟ་(སྤྱི་ལོ་༡༡༠༢ལོར། གཡུ་མཁར་མོ་ན་བཞུགས་དུས་སྤྱན་དྲངས་
ཏེ། འཕྲང་བྲག་དམར་གཉིས་བསགས་ནས་ཆོས་འཁོར་བྱེད་པ། ཕྱི་རྟེན་གྱི་འགྲམ་
བཏིང་བ། བ་རི་ལོ་ཙཱ་བ་ཆེན་པོ་གདན་སར་བཏོད་པ་རྣམས་ཉིན་གཅིག་ལ་བྱས།
ཞིང་མོ་ཆེ་མ་གཏོགས་པའི་གཞིས་ཚོ་བླ་མ་བ་རི་བ་ལ་གཏད་དོ། ། ཁོང་ཁྲིར་ལོ་དགུ་
ཙམ་བཞུགས་ནས་ས་ཆེན་ཀུན་སྙིང་ལ་གཏད་དེ་དགུང་ལོ་དོན་གཅིག་བཞེས་པ་རབ་
113



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བྱུང་གཉིས་པའི་ལྕགས་ཡོས་ལོར་མྱ་ངན་ལས་འདས་སོ། །
༣ ས་ཆེན་ཀུན་དགའ་སྙིང་བོ་ནི། གཞོན་ནུ་ཉིད་ནས་ཀློག་དང་ཡིག་རྩིས་
སོགས་རིག་པའི་གནས་ལ་ལེགས་པར་སྦྱངས་ནས། ཐོག་མ་ཁོ་ནར་ཡབ་ལས་ཀྱི་རྡོ་
རྗེའི་དབང་ཞུས་ཏེ་ཆོས་ཅི་རིགས་གསན་པར་མཛད། དགུང་ལོ་བཅུ་གཅིག་པར་
ཡབ་བདེ་བར་གཤེགས་པའི་དགོངས་རྫོགས་ཞུས། ཡུམ་ན་རེ། ཉིད་ཀྱི་ཡབ་ཀྱང་ལོ་
ཙཱ་བ་དང་ཆོས་འབྲེལ་ཆེ་བས་གདན་ས་གཏད་ན་ལེགས་ཚུལ་ཞུས་པས། སྲས་ཀྱིས་
ཀྱང་ཐུགས་དགོངས་དེ་ལ་བབས་པས་བ་རི་བ་ལ་གདན་ས་གཏད། དེའི་ཚེ་བ་རི་བའི་
ཞལ་ནས། ཁྱེད་ཇོ་སྲས་ཀྱི་བུ་བྱ་བ་སློབ་གཉེར་ཡག་པོ་བྱེད་དགོས། དེ་ལ་ཤེས་རབ་
དགོས་པས། དེའི་ལྷ་འཕགས་པ་འཇམ་དཔལ་ཡིན་ཞིང༌། ཨ་ར་པ་ཙ་ན་འདི་སྒྲུབས་
གསུངས་ནས་བསྒྲུབས་པས་ཟླ་དྲུག་ན་འཇམ་དཔལ་གྱི་ཞལ་གཟིགས། དེར་འཇམ་
དཔལ་བྲག་ཁུང་ཞེས་བླ་བྲང་ཤར་དཀྱིལ་ན་ཡོད། འཇམ་དཔལ་གྱི་ཞལ་བསྟན་ནས་
ཞེན་པ་བཞི་བྲལ་གྱི་གདམས་པ་བསྩལ། འཇམ་པའི་དབྱངས་ཀྱི་ཐུགས་ཀ་ནས་རལ་
གྲི་མུ་འབྲེལ་བ་བདུན་བླ་མ་ཉིད་ཀྱི་ཐུགས་ཀར་ཐིམ་པའི་སྣང་བ་བསྟན་པ་ནི། འཇམ་
པའི་དབྱངས་ཀྱི་སྤྲུལ་བ་བདུན་འབྱུང་རྒྱུའི་རྟེན་འབྲེལ་དང༌། ཤེས་བྱ་ཕལ་མོ་ཆེ་
ཐུགས་སུ་ཆུད། དགུང་ལོ་བཅུ་གཉིས་དུས་ཇོ་སྲས་འདི་སློབ་གཉེར་ལ་གཏོང་དགོས་
ཞེས་གྲོས་བྱས་ནས། བྲང་ཏི་དར་མ་སྙིང་བོ་ལས་མངོན་པ་གསན། བྱང་ཆད་པ་ཁྱུང་
ལ་ས་སྡེ་ལྔ་དང༌། སྡོམ་རྣམ་གཉིས་གསན་ཞིང་། ཉང་སྟོད་དུ་ཁྱུང་རིན་ཆེན་གྲགས་
ལ་རྣམ་ངེས་དང་རིགས་ཐིགས་སོགས་གསན། དེ་ནས་ས་སྐྱ་གཞིས་ལ་བྱོན་ནས་བླ་
མ་བ་རི་བ་ལས་ཕར་ཕྱིན་དང༌། འཕགས་པ་དཀོན་མཆོག་བརྩེགས། ཕལ་བོ་ཆེ།
དེའི་མན་ངག་དག་ཀྱང་གསན། བྱ་རྒྱུད་ལས་རྒྱུད་སྡེ་དུམ་བུ་ཉིས་བརྒྱ་ཙམ་ཡན་ལག་
དང་བཅས་པ་གསན། སྤྱོད་རྒྱུད་ལ་གཤིན་རྗེ་གཤེད། ཁྲོ་བོ་རྣམ་པར་རྒྱལ་བ་ཡན་
114



པ
༄༅། །བོད་སོག་ཆོས་འབྱུང་གི་སྨད་ཆ།
ལག་དང་བཅས་པ་གསན། རྣལ་འབྱོར་ཆེན་པོའི་རྒྱུད་ལ། གསང་འདུས་རྩ་བཤད་
ཀྱི་རྒྱུད་ལྔ། འཕགས་པ་ཡབ་སྲས་ཀྱི་དགོངས་འགྲེལ་དང༌། སངས་རྒྱས་ཡེ་ཤེས་
ཞབས་ཀྱི་དགོངས་འགྲེལ་དང་བཅས་པ། སངས་རྒྱས་མཉམ་སྦྱོར་གྱི་འགྲེལ་བ། སྒྲུབ་
ཐབས་བརྒྱ་རྩ་དང་མན་ངག་ཕྲ་མོ་བརྗོད་ཀྱིས་མི་ལང་བ་གསན་ཞིང་། བ་རི་བས་ལོ་
བརྒྱད་གདན་ས་བཟུང་ནས་ཁྲི་ཟུར་བྱས་ཏེ། གདན་ས་བླ་མ་ས་ཆེན་རང་ལ་གཏད།
དེའི་བར་ལ་རྣམ་རྒྱལ་མཆོད་རྟེན་བཞེངས་པར། དེ་བཞིན་གཤེགས་པའི་རིང་བསྲེལ་
དང་པཎ་གྲུབ་དུ་མའི་རིང་བསྲེལ་དང་། སངས་རྒྱས་འོད་སྲུང་གི་སྣམ་སྦྱར་བཅས་
བཞུགས་ནས་ལེགས་པར་གྲུབ་པ་ན། རབ་གནས་ཀྱི་ཉིན་མེ་ཏོག་གཏོར་བའི་ཚེ།
མཆོད་རྟེན་གྱི་བུམ་པ་ལས་འོད་ཟེར་སེར་བོ་འཕྲོས་པས། ས་དང་ནམ་མཁའ་ཁེངས་
ཤིང་དྲིལ་བུའི་སྒྲ་འཁྲོལ་བ་དང་ལེགས་པོའི་སྒྲ་ལན་བཞིར་ཐོས་སོ། ། སྐྱིད་ཆུ་བ་དགྲ་
ལྷ་འབར་ལས་ཀྱི་རྡོར་གྱི་དབང་མན་ངག་གིས་གཙོས་ཐུགས་ལ་མངའ་བ་ཐམས་ཅད་
གནང༌། བླ་མ་སྐྱིད་ཆུ་བ་ཞི་བར་གཤེགས་དུས། ཞལ་ཆེམས་ལ། ཀུན་དགའ་སྙིང་
བོ་རབ་ཏུ་བྱུང་ལ་འཁོན་ཚོའི་སྡེ་སྐྱོང་ བར་ གསུངས་ པ་ བཞིན་ རབ་ ཏུ་བྱུང་བར་
དགོངས་པ་ལ། བླ་མ་གནམ་ཁའུ་བས། ཁོང་གཤིན་པོ་ལས། ང་གསོན་པོའི་ངག་ལ་
ཉོན། ཁྱེད་རབ་ཏུ་མ་བྱུང་ན། སེམས་ཅན་ལ་ཕན་ཆེ་གསུངས་ནས་མ་གནང་བས་
འཁོན་ཚོའི་དཔོན་མཛད། བླ་མ་བ་རི་བ་གདན་ས་ཟུར་ནས་མངའ་རིས་གུང་ཐང་ན་
ལ་རྩེ་གནས་གསར་དུ་བཞུགས་པ་ལ་ཆོས་ཞུས། བླ་མས། མགོན་པོའི་རྗེས་གནང་
སྒྲུབ་ཐབས། ལས་ཚོགས་ཚང་མ་གནང་། སྐུ་གསུང་ཐུགས་ཀྱི་རྟེན་དུ། བསེ་འབག་
ནག་པོ་འགྲོ་ཤེས་དང་། དར་ནག་ལ་གྲི་ཁྲག་གིས་རྩ་སྔགས་བྲིས་པ། ལྕགས་ཀྱི་རྡོ་རྗེ་
རྩེ་དགུ་བ་གཅིག་དང་བཅས་ཏེ་ཆོས་སྐྱོང་ལ་མི་ལབ་པ་བཞིན་དུ། ད་ང་རྒས་པས་ཁྱེད་
མི་དགོས། ཁྱེད་རང་འཁོན་ས་སྐྱའི་རྗེས་སུ་སོང་གསུངས་ནས་བརྫངས། དེ་ཕྱིན་ས་
f



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྐྱའི་ཆོས་སྐྱོང་གུར་མགོན་བྱེད་པ་འདི་བྱུང་བ་ཡིན། བསེ་འབག་ནག་པོ། སྒོ་རུམ་ན་
བཞུགས་པ་འདི་ཡིན་ནོ། ། གནམ་ཁའུ་བ་སྐུ་མཆེད་ལས་གསང་འདུས་དང་གཉན་
མགོན་གྱི་ཆོས་སྐོར་གསན། པུ་ཧྲེངས་འོ་ཆུང་ལས་བདེ་མཆོག ཁྱད་པར་ཞང་སྟོན་
ལས་གསུང་ངག་གི་གདམས་པ་བཞི་གསན། གྲུབ་ཆེན་བིར་ཝ་བ་ཆོས་སྒོ་སྐྱེལ་དུ་ས་
སྐྱར་བྱོན། རྒྱུད་སྡེ་བདུན་ཅུ་དོན་གཉིས་ཀྱི་མན་ངག ཁྱད་པར་ལྕགས་རི་ལས་མི་
འདའ་བའི་གསེར་ཆོས་བཅུ་བཞི། མདོར་ན་གསུང་ངག་ཉེ་བརྒྱུད་ཀྱི་གནད་ཟབ་མོ་
མང་བོ་གསན། ཁམས་པ་ཨ་སེང་ལ་གསུང་ངག་ཐོག་མར་གསུངས་པ་ཡི་གེར་བཀོད་
པ་ཨ་སེང་མར་གྲགས། སྐུའི་བཀོད་པ་མི་འདྲ་བ་དྲུག་དུས་གཅིག་ལ་བསྟན། འདི་བ་
སྤྱན་རས་གཟིགས་ཀྱི་སྤྲུལ་བར་གྲགས་པ་ཇོ་བོས་ཧིགཅིག་གཟིགས་པ་དེ་ཡིན་ནོ། །
གདན་ས་ལོ་ཞེ་བརྒྱུད་བཟུང་ནས་ དགུང་ལོ་དྲུག་ཅུ་རྩ་བདུན་ ས་ ཕོ་སྟག་ལོར་ སྐུ་
འདས་སོ། ། །
བླ་མ་དེ་ཉིད་ལ། ཇོ་མོ་གཉིས་ཁབ་ཏུ་བཞེས་པའི་ཇོ་མོ་ཆེ་བ་མ་ཅིག་འོད་སྒྲོན་
ལ་སྲས་གསུམ་འཁྲུངས་པའི་ཆེ་བ་སློབ་དཔོན་བསོད་ནམས་རྩེ་མོ། དེའི་གཅུང་རྗེ་
བཙུན་གྲགས་པ་རྒྱལ་མཚན། གཅུང་བོ་ཆུང་བ་དཔལ་ཆེན་འོད་པོ་ཡིན། ཇོ་མོ་ཆུང་
བ། ཇོ་ལྕམ་ཕུར་མ་ལ་སྲས་ཀུན་དགའ་འབར་འཁྲུངས་པ། གཞོན་ནུ་ནས་རྒྱ་གར་ལ་
བྱོན་ནས་སློབ་གཉེར་མཛད་དུས་མ་ག་དྷར་ཞི་བར་གཤེགས་སོ། ། །
སློབ་དཔོན་རིན་པོ་ཆེ་བསོད་ནམས་རྩེ་མོ་ནི། རྔ་ཆེན་ཞེས་པ་ཆུ་ཁྱི་ལོར་སྐུ་
འཁྲུངས་མ་ཐག་སཾ་སྐྲྀ་ཏའི་སྐད་གསུངས། བདག་ནི་བྱིས་པའི་སྤྱོད་ཡུལ་ལས་འདས་
སོ་ཞེས་ལན་གཉིས་གསུངས། དེའི་དུས་སུ་རྡོ་རྗེ་གདན་གྱི་སྒོའི་ཡ་ཐེམ་ལ། འཇམ་
དཔལ་གྱི་སྤྲུལ་བ་མཁན་པོ་བསོད་ནམས་རྩེ་མོ་རྡོ་རྗེ་ཐེག་པ་མཐའ་དག་གི་དབང་ཕྱུག་
དམ་པ་ས་སྐྱར་སྐྱེས་སོ་ཞེས་པ་མཁའ་འགྲོས་ཡི་གེར་བྲིས་པ་བྱུང་བས། ཀོ་ཤམྦྷའི་པཎྜི་
116



ག
༄༅། །བོད་སོག་ཆོས་འབྱུང་གི་སྨད་ཆ།
ཏ་དེ་ཝ་མ་ཏིས་ཕྱོགས་ཐམས་ཅད་དུ་བསྒྲགས་ནས་བོད་དུ་རྩད་ཆོད་དོ་ཞེས་གྲགས་
སོ། ། དགུང་ལོ་གསུམ་པའི་ཚེ་འཇམ་པའི་དབྱངས། ཀྱེ་རྡོ་རྗེ། སྒྲོལ་མ། མི་གཡོ་
བ་རྣམས་ཀྱི་ཞལ་གཟིགས་ཤིང་རྒྱུད་གསུམ་དང༌། བདེ་མཆོག་རྩ་རྒྱུད། ཀུན་ལས་
བཏུས་དང་ལྔ་ ཐུགས་ནས་གསུངས། རྒྱ་གར་དུ་མི་ཐུབ་ཟླ་བ་སོགས་པཎྜི་ཏ་བཅུ་
གཅིག་བརྒྱུད་ནས་བོད་དུ་སྐྱེ་བ་བཞེས་པ་ཐུགས་ལ་དྲན། ཡབ་ལས་དབང་བཀའ་
རྒྱུད་ལུང་ཐམས་ཅད་གསན། དགུང་ལོ་བཅུ་བདུན་དུས་རྒྱུད་སྡེ་བཅུ་བཞི་ཐུགས་
ནས་གསུངས། དབུས་སུ་ཕར་ཕྱིན་གསན་པའི་ཆེད་གདན་ས་རྗེ་བཙུན་གྲགས་པ་
རྒྱལ་མཚན་ལ་གཏད་ནས། གསང་ཕུ་ནེའུ་ཐོག་ཏུ་སློབ་དཔོན་ཕྱ་བ་ཆོས་ཀྱི་སེང་གེའི་
དྲུང་དུ་སྔ་ཕྱིར་ལོ་བཅུ་གཅིག་ཙམ་བཞུགས་ནས་མཁས་པ་ཆེན་པོར་གྱུར། སློབ་
དཔོན་ཕྱ་བའི་སློབ་མ། སེང་ཆེན་བརྒྱད། སེང་འདྲ་བརྒྱད། ཇོ་སྲས་བཞི་རྣམས་
ཡོད་པ་ལས་རྩེར་སོན་ཇོ་སྲས་བསོད་ནམས་རྩེ་མོ་ཡིན་ནོ། ། དགུང་ལོ་ཉེར་དྲུག་
དུས་ཆོས་ལ་འཇུག་པའི་སྒོ་ཞེས་པའི་བསྟན་བཅོས་མཛད། དགུང་ལོ་ཉེར་བརྒྱད་བར་
ལམ་འབྲས་གསུངས་པ་སོགས་སློབ་མའི་ཚོགས་དཔག་ཏུ་མེད་པ་ལ་མདོ་དང་སྔགས་
ཀྱི་ཆོས་ཆར་ཕབ་པས་སྐལ་ལྡན་གྱི་གདུལ་བྱ་སྨིན་གྲོལ་གྱི་ལམ་ལ་བཀོད་ནས། དགུང་
ལོ་ཞེ་གཅིག་པ་ཆུ་སྟག་ལ་སྐུ་མྱ་ངན་ལས་འདས་པའི་ཚུལ་བསྟན་ཏོ། །
༤ རྗེ་བཙུན་རིན་པོ་ཆེ་གྲགས་པ་རྒྱལ་མཚན་ནི། རབ་བྱུང་ཞེས་པ་མེ་ཡོས་
ལོར་སྐུ་འཁྲུངས། དགུང་ལོ་བརྒྱད་པ་ལ་བྱང་སེམས་ཟླ་བ་རྒྱལ་མཚན་ལས་ཚངས་
སྤྱོད་ཀྱི་དགེ་བསྙེན་ནོད་དེ། རབ་བྱུང་བས་ཀྱང་བཙུན་པ་བྱུང༌། ཤ་ཆང་མི་གསོལ།
དགུང་ལོ་བཅུ་བ་ལ་སྡོམ་པ་ཉི་ཤུ་བ་དང་། སྒྲུབ་ཐབས་མཚོ་སྐྱེས་གསན་ནས་བཅུ་
གཅིག་པ་ལ་གསུངས་པས་ཐམས་ཅད་ངོ་མཚར། བཅུ་གཉིས་པ་ལ་དགྱེས་རྡོར་གྱི་
རྒྱུད་གསུམ་གྱི་པོ་ཏི་གསོལ་བའི་མནལ་ལམ་བྱུང་བས་ཐུགས་སུ་ཆུད་དེ། རང་གི་སློབ་
117
1



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པ
སྣང
མ་ལ་བརྟག་གཉིས་གསུངས་པས་ཐམས་ཅད་ངོ་མཚར་དུ་གྱུར། བཅུ་གསུམ་པ་ལ་
གཅེན་དབུས་སུ་གཤེགས་པ་ནས་བཟུང་སྟེ་དགུང་ལོ་བཅུ་བདུན་བཞེས་པའི་བར་
སྔགས་ཀྱི་བཤད་པ་མཛད། གསུང་ངག་ཀྱང་བླ་མས་བཀའ་རྒྱ་ལོ་དགུར་མཛད་པ་
ལས་བཅུ་གསུམ་གྱི་བར་ལ་མ་གསུངས་ཤིང་། དེའི་བར་ལ་སློབ་དཔོན་རིན་པོ་ཆེ།
གཉན་གཙུག་ཏོར་རྒྱལ་བོ། ཞང་ཚུལ་ཁྲིམས་གྲགས། སྟག་དབང་རྒྱལ། བལ་བོ་ཛ་
ཡ་སེ་ན། ལོ་ཙཱ་བ་དར་མ་ཡོན་ཏན། སུམ་པ་ལོ་ཙཱ་བ་དཔལ་མཆོག་དང་བོའི་རྡོ་རྗེ་ལ་
སོགས་པ་ལས། མདོ་སྔགས་ཀྱི་ཆོས་ཚུལ་མཐའ་ཡས་པ་གསན། ཉིན་ཞག་ཕྲུགས་རེ་
ལ་དཀྱིལ་འཁོར་མི་འདྲ་བ་བདུན་ཅུ་ཙམ་རེ་སྒོམ་པ་དང༌། དེ་ལས་གཞན་གཟིགས་
རྟོག་དང་། ཆོས་གསུངས་པ་མ་གཏོགས་སྐུ་གསུང་ཐུགས་ཐ་མལ་དུ་བཞུགས་པ་སུས་
ཀྱང་མཐོང་མ་མྱོང་ངོ༌། ། ཁོང་གི་བཀའ་རྩོམ་ཡང་བརྟག་གཉིས་ཀྱི་འགྲེལ་བ་དག་
ལྡན། རྒྱུད་གསུམ་གྱི་མངོན་རྟོགས་རིན་པོ་ཆེའི་ལྗོན་ཤིང་སོགས་སྔགས་ཀྱི་སྐོར་ཚན་
བརྒྱ་ཕྲག་གཅིག་ལ་ལོངས་ཙམ་དང༌། ལམ་འབྲས་བརྒྱུད་པའི་གསོལ་འདེབས་དང༌།
རྗེ་བཙུན་ས་སྐྱ་བ་ཆེན་པོའི་རྣམ་ཐར་སོགས་རྣམ་ཐར་དང་དཀར་ཆག་གི་སྐོར་དུ་མ་
རྒྱལ་རབས་ཀྱི་སྐོར་དུས་ཚོད་ངེས་པར་བཟུང་བའི་རྩིས་སོགས་དང་། སྨན་དཔྱད་
རྒྱལ་བོའི་དཀོར་མཛོད་དང་སྨན་ཆེན་པོའི་བཅུད་ལེན་སོགས་སྨན་གྱི་སྐོར། བླ་མ་ལྔ་
བཅུ་བའི་ཊཱི་ཀ་དང་སྤྱོད་འཇུག་གི་ས་བཅད་སོགས་མདོ་ཕྱོགས་ཀྱི་སྐོར་དུ་མ་དང་། བླ་
མ་འདི་བས་མཚན་དང་དཔེ་རིས་མཛད་པ་ཚུན་ཆད་བསམ་གྱིས་མི་ཁྱབ་པ་མཁས་པ་
རྣམས་ཀྱི་ཡིད་འཕྲོག་པ་ཁོ་ན་ཡིན་ནོ། ། གཞན་ཡང་གྲུབ་པའི་འཁོར་ལོས་སྒྱུར་བའི་
རྣམ་ཐར་མཐའ་ཡས་པས་མི་སྤྲོ་ལ། སྐྱེ་བ་བདུན་ཙམ་དྲན་པ་ཡང་རྨི་ལམ་དང་སྦྱར་
ནས་གསུངས་པ་དང་། དགུང་ལོ་སོ་བདུན་ལོན་ནས་སློབ་དཔོན་རིན་པོ་ཆེ་གཤེགས་
ནས་རིང་བོ་མ་ལོན་པའི་དགུན་གྱི་ཐོ་རངས་མནལ་དུ་སོང་བའི་ཚེ། སློབ་དཔོན་རིན་
118



་
དྷ
༄༅ ། །བོད་སོག་ཆོས་འབྱུང་གི་སྨད་ཆ།
པོ་ཆེའི་གདུང་ཁང་གི་གསེབ་ནས་སྒྲ་རྣ་བར་ཐོན་ཏེ་ཁྱོད་ནི་འདི་ནས་བྱང་ཕྱོགས་སུ་
ཞིང་ཁམས་དཔག་ཏུ་མེད་པ་འདས་པ་ན། འཇིག་རྟེན་གྱི་ཁམས་གསེར་མདོག་ཅན་
ཞེས་བྱ་བ་དེ་བཞིན་གཤེགས་པ་གསེར་འོད་རྣམ་པར་རྩེན་པ་ཞེས་བྱ་བའི་བསྟན་པ་ལ།
ད་ལྟ་འཁོར་ལོས་བསྒྱུར་བ་བསོད་ནམས་མཐའ་ཡས་ཞེས་བྱ་བ་བཞུགས། དེའི་སྲས་
འཁོར་ལོས་སྒྱུར་བའི་རྒྱལ་བོ་ཡོན་ཏན་མཐའ་ཡས་སུ་སྐྱེའོ་ཞེས་པའི་སྒྲ་བར་སྣང་ནས་
གྲགས་སོ། ། ཞེས་གསུངས་སོ། རྒྱ་གར་དུ་འཇིགས་བྱེད་ཀྱི་བསྐྱེད་རིམ་གསལ་བ་
ཞིག་འདྲེ་གདུག་པ་ཅན་དུ་སྐྱེས་ནས་ཁ་ཆེའི་པཎ་ཆེན་བོད་དུ་བྱོན་པའི་རྗེས་སུ་
འབྲངས་ཏེ་སུས་ཀྱང་བཟློག་མ་ནུས་པའི་ཚེ། པཎ་ཆེན་དེ་ཉིད་ས་སྐྱར་ཕེབས་སྐབས་
རྗེ་གྲགས་པ་རྒྱལ་མཚན་འདི་བ་རྡོར་དྲིལ་བསྣམས་ནས་བསུ་བ་ལ་བྱོན། འགབ་འདྲེ་
དེ་མཁྱེན་ནས་རྡོར་དྲིལ་ནམ་མཁའ་ལ་བཞག་ནས་བསྐྲད་པས་རྒྱ་གར་དུའང་འགྲོ་མ་
ནུས་པར་རྒྱ་ནག་ཏུ་བདས་སོ། ། དེ་ནས་བྱང་གི་ས་ཆ་བྲག་ཕུག་ལྟོ་སྦྲེལ་བ། བར་
ན་སྐར་ཁུང་ཡོད་པ་ཞིག་ན་བཞུགས་པའི་ཚེ། ཟླ་བརྒྱད་པའི་ཚེས་བཅོ་ལྔ་ན་ལུང་བའི་
མདའ་ན་ཇིག་དིར་མང་བོ་འདུག་པ་ལ། ཉེ་གནས་ཀྱིས་བལྟས་པས་རྟ་བ་མང་བོ་བྱུང་
སྟེ། རེ་ཞིག་ནས་རྗེའི་གཟིམས་ཕུག་ཏུ་སོང་བ་དག་ཤོང་ས་ནི་མེད་སྙམ། དཀར་ཁུང་
ནས་བལྟས་པས། མི་མང་བོས་སྐད་མི་གོ་བ་སྣ་ཚོགས་སྨྲ་ཞིང་ཐལ་མོ་སྦྱར། བྱིས་པ་
ལོ་བརྒྱད་པ་གོས་དཀར་བོ་གྱོན་ཞིང་གཡུའི་བྱ་རུ་བཞི་བཙུགས་པ་གཅིག་གིས་ལོ་ཙཱ་
བྱེད་དེ། རྗེ་འདི་བ་འགྲོ་བའི་དོན་ལ་འབྱོན་དགོས་ཚུལ་ཞུས་པ་ན། ང་རྒས་ཤིང་ལས་
འབྲེལ་ཙམ་མེད་པས་ཁྱེད་ལ་ཕན་མི་ཐོགས། ངའི་ཚ་བོ་ཀུན་དགའ་རྒྱལ་མཚན་དང་
ཁྱེད་ལས་འབྲེལ་ཡོད་པས་བཏང་ངོ་གསུངས་པ་སོགས་གླེང་། དེ་ནས་རྗེ་འདི་བ་བྱོན་
ནས་ཆང་ཡོད་དམ་གསུངས་པ་ལ། ཉེ་གནས་ཀྱིས་མང་བོ་ཙམ་མེད་བུམ་གང་བདོག་
ཞུས་པས། ཅི་རུང་གིས་བལྟར་མི་རུང་བས་ཁྱེད་རང་མ་ལྟ་ཞིག་གསུངས། ཆང་ཐོད་
119



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པར་བྱིན་རླབས་མཛད་པས་ཐམས་ཅད་བཟི་བཟི་འཐུང་ཞིང་མཚན་གང་གླུ་གར་བྱེད་
པ་མཐོང་སྟེ། དེ་དག་ནི་ཧོར་གྱི་ལྷ་གནམ་ཐེའུ་དང་བོད་ཀྱི་བཙན་ཐང་རྒྱལ་བོ་ཡིན་
པར་བཤད་ཅེས་གདུང་རབས་ངོ་མཚར་བང་མཛོད་དུ་ གསུངས་ སོ། ། ཁོང་སྐུ་
འདའ་བར་ཉེ་བ་ན། ཁོ་བོ་རེ་ཞིག་བདེ་བ་ཅན་དུ་འགྲོ། དེར་ཡུན་མི་རིང་བ་ཞིག་
བསྡད་ནས་གསེར་གྱི་མདོག་ཅན་དུ་སྔར་བཤད་པའི་ཚུལ་གྱིས་འཁོར་ལོས་སྒྱུར་བའི་ཆ་
བྱད་དུ་བྱས་ནས་ལུས་དེ་མ་སྤངས་པར་ཕྱག་རྒྱ་ཆེན་པོ་མཆོག་གི་དངོས་གྲུབ་འཐོབ་རྒྱུ་
རེ་བ་ཡིན་གསུངས། གདན་ས་ལོ་ཉེར་དྲུག་པ་ནས་བདུན་ཅུའི་བར་ལོ་ཞེ་ལྔ་མཛད་
པར་བཤད་པ་དང་། ཡང་བཅུ་གསུམ་ནས་མཛད་པར་བརྩི་ལུགས་ཀྱང་ཡོད་དོ། །
དགུང་ལོ་བདུན་ཅུ་བ་མེ་བྱི་ལོར་སྐུ་མྱ་ངན་ལས་འདས་སོ། ། ས་ཆེན་ཀུན་དགའ་
སྙིང་བོ་དང་། སློབ་དཔོན་བསོད་ནམས་རྩེ་མོ། རྗེ་བཙུན་རིན་པོ་ཆེ་གྲགས་པ་རྒྱལ་
མཚན་གསུམ་ནི་དཀར་བོ་རྣམ་གསུམ་དུ་གྲགས་སོ། ། བླ་མ་རྗེ་བཙུན་རིན་པོ་ཆེ་ལ་
སློབ་མའི་ཚོགས་ནི་ནང་ཐུགས་ཀྱི་སྲས་གཅིག་སྟེ། ཆོས་རྗེ་ས་སྐྱ་པཎ་ཆེན་དང་།
གྲགས་པའི་མཐའ་ཅན་བཞིའམ་བརྒྱད་དང༌། གུར་རྒྱུན་ཞུས་པའི་སློབ་བུ་རྣམ་བཞི།
རིག་འཛིན་སྡོམ་བརྩོན་བཞི་ལ་སོགས་པ་མང་དུ་ཡོད་དོ། རྗེ་བཙུན་ཆེན་པོ་དེ་ཉིད་ཀྱི་
གཅུང་དཔལ་ཆེན་འོད་པོ་ནི་ལྕགས་རྟ་ལོར་སྐུ་འཁྲུངས་ཏེ་ཐུགས་བརྟན་ཞིང་བརྩོན་
འགྲུས་ལྡན་པ། ཡབ་མེས་ཀྱི་ཆོས་ལ་སྦྱངས་ཤིང་མན་ངག་མང་བོ་མངའ་བ། ཁྱད་
པར་ནད་གསོ་བའི་སྒོ་ནས་འགྲོ་བའི་དོན་མཛད་ཅིང་། འདི་ཉིད་ཀྱིས་མཛད་པའི་
བརྒྱད་ཆུང་ཉི་མའི་འོད་ཟེར་ཞེས་བྱ་བའི་བསྟན་བཅོས་ཡོད། དགུང་ལོ་ང་བཞི་བཞེས་
པའི་ཆུ་ཕག་གི་ལོར་སྐུ་གཤེགས།
༥ ཆོས་རྗེ་ས་སྐྱ་པཎྜི་ཏ་ཀུན་དགའ་རྒྱལ་མཚན་ནི། ཡབ་དཔལ་ཆེན་འོད་པོ་
དང་། ཡུམ་མ་ཅིག་གུར་ཕུ་མ་ཉི་ཁྲི་ལྕམ་གཉིས་ཀྱི་སྲས་སུ་རབ་བྱུང་གསུམ་པའི་དགེ་
120



༄༅། །བོད་སོག་ཆོས་འབྱུང་གི་སྨད་ཆ།
བྱེད་ཅེས་པ་ཆུ་སྟག་(༡༡༨༢)ལོར་སྐུ་འཁྲུངས། བལྟམས་པ་ན་བར་སྣང་འོད་ཀྱིས་
ཁྱབ། སཾ་སྐྲ་ཏའི་སྐད་གསུངས། གོག་ཐུབ་པ་ན་ཡང་ཕྱག་མཛུབ་ཀྱིས་ན་ག་ར་དང་
ལནྡྲ་སོགས་ཨཱ་ལི་ཀཱ་ལི་ཚར་རེ་བྲིས་ནས་ཀློག་པའི་ཚུལ་མཛད། ཆུང་ངུའི་དུས་ཀྱི་
མཚན་དཔལ་ལྡན་དོན་གྲུབ་ཟེར། ཁོང་གི་གཅུང་ཟངས་ཚ་བསོད་ནམས་རྒྱལ་མཚན་
ཡིན། ཁོང་གིས་ཐོས་པ་རྒྱ་ཆེན་མཛད་ཚུལ་ལྷོ་བ་རིན་ཆེན་དཔལ་གྱིས་མཛད་པའི་
རྣམ་ཐར་ལྟར་མདོ་དང་སྔགས་ཀྱི་ཆོས་ཚུལ་མཐའ་ཡས་པར་གསན་སྦྱོང་མཛད་པ་
དང་། ཐ་སྙད་རིག་པའི་གནས་ལ་ཡང༌། སྒྲ་ཀ་ལཱ་བ་དང་ཙནྡྲ་བ། སྡེབ་སྦྱོར་དང་
སྙན་ངག མངོན་བརྗོད་སོགས་ལ་རྣམ་དཔྱོད་བློ་གྲོས་མཚུངས་ཟླ་མ་མཆིས་ཤིང་།
གཏན་ཚིགས་རིག་པའི་གཞུང་ལུགས་ཀྱི་གཙོ་བོ་ཚད་མ་ཀུན་བཏུས་དང་སྡེ་བདུན་
ཡན་ལག་དང་བཅས་པ་ཕྱིན་ཅི་མ་ལོག་པར་མཁྱེན་པའི་ལུས་སྟོབས་ཡོངས་སུ་རྫོགས་
ཤིང་། རྒྱལ་བའི་གསུང་རབ་རལ་བ་སྟུག་པོའི་ཁུར་གྱིས་ལྗིད་ལ་རང་ལུགས་བསྒྲུབ་པ་
དང་། གཞན་ལུགས་སུན་འབྱིན་པའི་མཆེ་སྡེར་རྣོན་པོས་གྲུབ་མཐའ་ངན་པའི་ཀླད་
ཁྲག་མ་ལུས་པ་རྩ་བ་ནས་འདོན་ཞིང༌། བདག་མེད་པ་དང་སྟོང་བ་ཉིད་ཀྱི་འཇིགས་
མེད་སེངྒེའི་ངར་སྐད་དབྱིངས་སུ་བསྒྲགས་པས། སྨྲ་ངན་ཡོངས་ཀྱི་སྙེམས་པ་འཕྲོག་
ནས་ཐར་འདོད་རི་སྐྱེས་མཐའ་དག་རྗེས་སུ་སྐྱོང་བའི་ཡོན་ཏན་དང་ལྡན་པ་ཡིན་
ནོ། ། བཟོ་རིག་པའི་གནས་ལ་ཡང་མཁྱེན་པ་རྒྱས་ཏེ། རི་མོ་དང་། སྐུ་གཟུགས་ཀྱི་
ཆ་ཚད་དང༌། ས་བརྟག་པ་སོགས་བརྟག་པ་རྣམ་པ་བརྒྱུད། བཟོ་བའི་གནས་སུ་འདུ་
བས་ན་དུས་འཁོར་ལས་གསུངས་པའི་ཨོ་ཀ་དར། འཕྲི་བསྣན་དང་འགོད་བསྒྱུར་ཏེ་
ཡི་གེའི་ཡན་ལག་ལྔ་དང༌། གཟའ་ཚེས་སོགས་རྩིས་ཀྱི་ཡན་ལག་ལྔ། གཟའ་ལྔ་སོ་
སོའི་མྱུར་བུལ་དང༌། དྲང་འཁྱོག་གི་རྐང་བ་བཅལ་བ་དང་། ཁྱིམ་དང་ལོངས་སྤྱོད་
དང་དེ་དག་གི་དགེ་ལེགས་ཀྱི་རྩིས་དང་། སྒྲ་གཅན་གྱི་གདོང་དང་། དུས་མེ་དེ་དག་
121



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གི་ཉི་འཛིན་ཟླ་འཛིན། དུ་བ་མཇུག་རིང་འཆར་ནུབ་སོགས་ཕྱིའི་རྩིས་མཐའ་དག་
དང་། ནང་གི་རྩ་རླུང་དང་། ཉི་ཟླ། གཟའ་སྐར། དུས་སྦྱོར། དབུགས། ཆུ་སྲང་།
དབྱུག་གུ། འཕོ་བ། ཆུ་ཚོད། ཐུན་ཚོད། ཉིན་མཚན། ཉི་ཟླ་གཟའ་འཛིན་དང་།
དེ་དག་ལ་བརྟེན་ནས་ཡེ་ཤེས་འཆར་ནུབ་དང༌། མངོན་པར་འཚང་རྒྱ་བའི་རྩིས་
མཐའ་དག་མཁྱེན་པ་ཡིན་ནོ། ། གསོ་བ་རིག་པ་མཁྱེན་པ་ནི། ཡན་ལག་བརྒྱད་ཀྱི་
གནད་མ་ལུས་པ་མཁྱེན་ཞིང་ནད་ཀྱི་མཚན་དང་། ནད་ཀྱི་ངོ་བོ་མཐོང་བ། བརྟག་
ཅིང་དཔྱད་པའི་ཐབས་དང༌། གསོ་བ་ཞི་བྱེད་དང་སྦྱོང་བྱེད་ཀྱི་སྨན། དཔྱད་ཀྱི་བྱེ་
བྲག་སྣ་ཚོགས། འཕེལ་ཟད་ཀྱི་དབྱེ་བའི་འགྲོས་དང་། རྐྱང་བ་དང་ལྡན་དུས་ཀྱི་
བཅོས་ཚུལ་སོགས་དང་། མདོར་ན་དང་པོར་ནད་མི་འབྱུང་བར་བྱ་བ་དང་། ནད་
བྱུང་བ་ཕྱིར་བཅོས་པ་དང་བཅོས་ནས་སླར་མི་ལྡོག་པའི་ཐབས་སྟོན་པར་བྱེད་པ་ལ་
མཁས་པས་འཚོ་བྱེད་ཀྱི་མཆོག་ཏུ་སོན་པ་ཡིན་ནོ། ། དེ་ལྟར་ཐོས་པ་རྒྱ་ཆེན་མཛད་
པའི་ཚུལ་སྨྲ་བའི་ཡུལ་ལས་འགོང་བས་ན་ཞིབ་པར་མི་སྨྲ། མདོར་ན་རྗེ་བཙུན་གྲགས་
པ་རྒྱལ་མཚན་ལས་ས་སྐྱ་གོང་མའི་ཟབ་ཆོས་རྣམས་གསན། དགུང་ལོ་བཅོ་བརྒྱད་
བཞེས་པའི་དུས། དཔལ་ལྡན་ས་སྐྱའི་ཨ་མྱེས་འབུམ་པའི་དྲུང་དུ་མནལ་ལམ་ན་སློབ་
དཔོན་དབྱིག་གཉེན་བཞུགས་པ་ལ་ཆོས་མངོན་པ་མཛོད་ཟླ་བ་གཅིག་གི་བར་དུ་
གསན་པ་རྨིས། མནལ་སད་པ་ན་མཛོད་ཀྱི་ཚིག་དོན་མ་ལུས་པ་ཐུགས་སུ་ཆུད་དེ།
ཕྱིས་ཁ་ཆེའི་པཎ་ཆེན་ལ་གསན་དུས་སྔར་ལས་ཁྱད་པར་ཆེ་བ་མ་བྱུང་གསུངས་སོ། །
དེ་ནས་ཞུ་སྟོན་ལས་བྱམས་ཆོས། རྨ་བྱ་བརྩོད་པའི་སེངྒེ་དང༌། མཚུར་སྟོན་གཞོན་
སེང་ལས་ཚད་མ། རྩེགས་དབང་ཕྱུག་སེངྒེ་ལས་གྲུབ་མཐའ། སྤྱི་བོ་ལྷས་པ་ལས་
བཀའ་གདམས་སོགས་གསན། དགུང་ལོ་ཉེར་གསུམ་( ལ་ལར་ཉེར་ལྔ་ཞེས་བྱུང་)
པར་ཁ་ཆེའི་པཎ་ཆེན་དང་མཇལ། པཎ་ཆེན་དེ་ཉིད་ཀྱི་སློབ་མ་སངྒྷ བྲི་སོགས་ལས་
ས
Sལས་
122



༄༅། །བོད་སོག་ཆོས་འབྱུང་གི་སྨད་ཆ།
ཡང་བསྐྱར་སྒྲ་ཚད་རིག་གནས་སྙན་ངག་མངོན་བརྗོད་སོགས་ཀྱང་གསན། པཎ་ཆེན་
ཉིད་ལས་གཞུང་ཆེན་མོ་རྣམས་ཡང་བསྐྱར་ གསན། དགུང་ལོ་ཉེར་བདུན་སྟེང་།
ཉང་སྨད་རྒྱན་གོང་གི་གཙུག་ལག་ཁང་དུ་ཁ་ཆེའི་པཎ་ཆེན་ཤཱཀྱ་ཤིས་མཁན་པོ་དང་།
སྤྱི་བོ་ལྷས་པས་སློབ་དཔོན། ཞུ་ཕྲང་བས་གསང་སྟོན་མཛད་ནས་རྒྱ་བོད་ཀྱི་དགེ་
འདུན་འདུས་པ་རྒྱ་མཚོའི་དབུས་སུ་རབ་ཏུ་བྱུང་ཞིང་བསྙེན་པར་རྫོགས། པཎ་ཆེན་
གྱི་ཐུགས་སྲས་པཎྜི་ཏ་ད་ན་ཤཱི་ལ་ཡུན་རིང་གི་བར་འབྲལ་མེད་བསྟེན་ནས་མཁས་པའི་
དབང་ཕྱུག་མཆོག་ཏུ་གྱུར་ནས། སློབ་མའི་ཚོགས་ལ་རང་རང་གི་སྐལ་བ་དང་འཚམ་
པར་འཆད་པ་ཉི་མའི་འོད་ཟེར་གྱིས་གདུལ་བྱའི་ཕན་བདེའི་པད་ཚལ་རྒྱས་པར་མཛད་
པའི་ཚུལ་བརྗོད་ཀྱིས་མི་ལང་ངོ༌། །
རྩོམ་པ་རིན་པོ་ཆེའི་ཕྲེང་བས་མཁས་པའི་ཡིད་རབ་འཕྲོག་པར་མཛད་པའི་
ཚུལ་ནི། ལེགས་བཤད་རིན་པོ་ཆེའི་གཏེར་དང་། སྒྲའི་བསྟན་བཅོས་མཁས་པ་
འཇུག་པའི་སྒོ། ཚད་མའི་བསྟན་བཅོས་རིགས་གཏེར་འགྲེལ་བ་དང་བཅས་པ། བཟོ་
བའི་བསྟན་བཅོས། སྐུ་གཟུགས་ཀྱི་བསྟན་བཅོས། བསྟན་པ་རིན་པོ་ཆེའི་རྩིས།
སྨན་དཔྱད་ཀྱི་བསྟན་བཅོས་ཡན་ལག་བརྒྱད་པའི་བསྡུས་དོན། ནང་རིག་པ་ལ་གྲུབ་
མཐའ་རྣམ་འབྱེད། ཕར་ཕྱིན་གཞུང་ལུགས་སྤྱིའི་ཚོགས་ཆོས་ཆེན་མོ་སོགས་དང་།
གསང་སྔགས་ལ། བདག་མེད་པའི་བསྟོད་འགྲེལ། རྡོ་རྗེ་ཐེག་པའི་མན་ངག་རྟེན་
འབྲེལ་ལྔའི་ཡི་གེ ལམ་སྦས་བཤད་དང་། བླ་མའི་རྣལ་འབྱོར། ཁྲིད་ཀྱི་དཀར་ཆག་
ལ་སོགས་པ་དང་། རིག་གནས་ཆུང་བ། སྡེབ་སྦྱོར་མེ་ཏོག་ཆུན་པོ་དང༌། དེའི་ངལ་
གསོའི་དཔེ་ཙམ་སྟོན་པ། སྙན་ངག་མཁས་པའི་ཁ་རྒྱན་དང་། མངོན་བརྗོད་ཚིག་གི་
གཏེར་དང༌། ཟློས་གར་རབ་དགའི་འཇུག་པ་དང་། རོལ་མོའི་བསྟན་བཅོས། ཞུས་
ལན་མང་བོ། བསྟོད་ཚོགས་མང་བོ། མདོར་ན་བཀའ་འབུམ་པོད་བཅུ་གཉིས་
123



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བྱུང་ངོ་། ། །
རྩོད་པ་གནམ་ལྕགས་ཀྱིས་ལྟ་བ་ངན་པའི་བྲག་རི་འཇོམས་པར་མཛད་པ་ནི།
རྒྱ་གར་ལྷོ་ཕྱོགས་ཀྱི་རྒྱུད་ན་གནས་པའི་འཕྲོག་བྱེད་དགའ་བོ་ལ་སོགས་པའི་ཕྱི་རོལ་
བའི་སྟོན་པ་དྲུག་གིས་བོད་དུ་སོང་ནས་གོ་ཏ་མའི་ལྟ་བ་འཛིན་པ་དག་བཟློག་པར་དམ་
བཅས་ནས་ཡོང་བ་དང་། བདག་ཅག་གི་བླ་མ་ཀུན་དགའ་རྒྱལ་མཚན་མང་ཡུལ་སྐྱིད་
གྲོང་འཕགས་པ་ཝ་ཏིའི་གཙུག་ལག་ཁང་དང་འདབས་འབྱོར་བའི་ཚོང་འདུས་ན་
བཞུགས་པའི་ཚེ་མུ་སྟེགས་དེ་རྣམས་རྡོ་རྗེ་གདན་གྱི་བྱང་ཕྱོགས་ནས་དཔག་ཚད་བཅུ་
ཕྲག་དྲུག་ཡོད་པའི་ལམ་འདིར་འོངས་ནས། རྒོལ་བ་ངན་པ་སྣ་ཚོགས་སྨྲས་ཀྱང༌། དེ་
དག་རེ་རེ་ནས་སུན་ཕྱུང་ཞིང་ཕམ་པར་མཛད་དེ་མི་སྨྲ་བའི་བརྟུལ་ཞུགས་ལ་བཀོད་དེ་
རལ་བ་བྲེགས་ནས་རབ་ཏུ་བྱུང་བར་མཛད་དོ། །
བདག་ཉིད་ཆེན་པོ་འདི་ཉིད་དགུང་ལོ་བཅོ་བརྒྱད་བཞེས་པའི་དུས། རྨི་ལམ་
གྱི་ངོར་སློབ་དཔོན་དབྱིག་གཉེན་བྱོན་ནས་མཛོད་ཟླ་བ་གཅིག་གི་བར་དུ་གསན་པ་
སོགས་ཡ་མཚན་ཆེ་བ་ཤ་སྟག་བྱུང་ལ། བསམ་ཡས་གཙུག་ལག་ཁང་དུ་བཙད་པོས་
སྤྱན་དྲངས་ནས་ཆོས་འཁོར་མཛད་པ་ན། རྒྱུད་ཀྱི་བརྟག་པ་ཕྱི་མའི་ལེའུ་ལྔ་བ་ཡན་
སོང་ནས། ལམ་འབྲས་ཀྱང་ཕལ་ཆེར་སོང་། ཡང་ཕྱིས་དབུས་ཀྱི་ཕྱོགས་སུ་བསམ་
ཡས་བཙད་པོ་ཤཱཀྱ་མགོན་གྱིས་གདན་དྲངས་ཏེ་བསམ་ཡས་སུ་བྱོན་པའི་དུས་སུ་ཡང་།
ཀཱ་མ་ལ་ཤཱི་ལའི་ཆོས་ཀྱི་གདན་སེང་ཁྲི་བཤམས་པ་ལ་བཞུགས་ནས་ཆོས་ཀྱི་འཁོར་ལོ་
བསྐོར་ཞིང༌། གཞན་དོན་རྒྱ་ཆེར་མཛད་པའི་ཚུལ་བསམ་ལས་འདས་སོ། །
བྱང་ཕྱོགས་ཧོར་ཡུལ་དུ་བསྟན་པའི་བྱ་བ་མཛད་ཚུལ་ནི། པཎ་ཆེན་ཤཱཀྱ་ཤྲཱི་
སིང་གྷ་ལའི་གླིང་དུ་བྱོན་པ་ན། ལྷ་གནམ་ཐེ་དཀར་བོས་ཧོར་ཡུལ་དུ་འབྱོན་པར་ཞུས་
པ་ན། སྒྲོལ་མ་ལ་གསོལ་བ་བཏབ་པས། ཁྱེད་ཕྱིན་ཀྱང་ཕན་པ་མེད། ཁྱོད་ཀྱི་སློབ་
124
ས
བྱེ



༄༅ ། །བོད་སོག་ཆོས་འབྱུང་གི་སྨད་ཆ།
མ་ཞིག་བོད་དུ་ཡོད་པ་དེས་ཕན་པར་འགྱུར་བས་ལུང་སྟོན་ཅིག་གསུངས་ཏེ། པཎ་
ཆེན་གྱིས་དེ་ལྟར་ལུང་བསྟན་ཅིང་། ཡང་བླ་མ་རྗེ་བཙུན་ཆེན་པོ་གྲགས་པ་རྒྱལ་མཚན་
གཤེགས་ཁར། ཁྱོད་ཀྱི་ཚེ་མཇུག་ཧོར་གྱི་འབོད་མི་ཡོང་བས་བསྟན་པ་དང་སེམས་
ཅན་ལ་ཕན་པ་རྒྱ་ཆེན་ཡོད་པས་སོང་ཞིག་ཅེས་ལུང་བསྟན་པ་བཞིན། དགུང་ལོ་རེ་
གཉིས་པ་ལ་ཧོར་གོ་ཏན་རྒྱལ་བོས་སྤྱན་འདྲེན་གྱི་ཕོ་ཉ་རྡོ་སྲི་མགོན་དང་། དཔོན་ཇོ་
དར་མ་གཉིས་མངགས་ཏེ། དངུལ་བྲེ་ཆེན་ལྔ། ཆོས་གོས་མུ་ཏིག་གི་ཚོམ་བུ་ཅན་ལ་
མུ་ཏིག་སྟོང་ཕྲག་དྲུག་དང་ཉིས་བརྒྱ། གོས་ལུ་ཧང་གི་རིང་འགག ལྷམ་འབོབ་དང་
བཅས་པ་ཁ་ཏི་ཁ་ཚང་མ་ཡུག་གཉིས། ཐེན་ཏི་ཁ་ཚང་མ་ཡུག་གཉིས། གོས་ཆེན་སྣ་
ལྔ་ཡུག་ཉི་ཤུ་རྣམས་ཡོད། འབྲུག་ལོ་ཟླ་བ་བརྒྱད་པའི་གནམ་གང་ལ་བྲིས་ཞེས་གདན་
འདྲེན་ཡི་གེ་ལས་བྱུང་། སྐུ་ན་བགྲེས་ཀྱང་སྐུ་སྲོག་ལ་ཕངས་པ་མེད་པར་བྱོན། དྲུག་
ཅུ་རེ་གསུམ་པ་ལ་མི་ཉག་གི་བྱང་ངོས་སུ་ཕེབས། དེའི་ཚེ་མདོ་ཁམས་ཀྱི་སྟོན་པ་བློ་
གྲོས་རབ་གསལ་ཞེས་བྱ་བས་ཆོས་ཀྱི་དྲི་བ་ཞུས་པའི་ལན་གསུངས་པ་སོགས་རྣམ་ཐར་
ལས་ཤེས་སོ། ། དགུང་ལོ་དྲུག་ཅུ་རྩ་ལྔ་བཞེས་པའི་དུས་མེ་ཕོ་རྟའི་ལོ་ཟླ་བ་བརྒྱད་པ་
ལ་བྱང་ཕྱོགས་ལིང་ཆུར་གདན་ཕེབས་ཏེ། དེ་དུས་རྒྱལ་བོ་བྱང་ཕྱོགས་སུ་ཕེབས་ཡོད་
པས་ལུག་ལོ་ཟླ་བ་དང་བོ་ལ་མཇལ། བླ་མ་ཆོས་རྗེས་གསུང་གླེང་མང་བོ་མཛད་པ།
ཡུ་གུར་གྱི་དགེ་བའི་བཤེས་གཉེན་མཁས་པ་མང་བོས་མཚམས་སྦྱོར་བྱས་ནས་ལོ་ཙཱ་
མཛད། སྔོན་ལྷ་བ་གེ་ཀོན་སོགས་གྲལ་མགོར་འདུག་པ་ལ། དེ་ནས་ཆོས་རྗེ་བ་གྲལ་
མགོར་བཞུགས་ནས་ཆོས་གསུངས་པ་སོགས་ཀྱིས་ཧོར་གྱི་རྒྱལ་ཁམས་སུ་རབ་ཏུ་བྱུང་
བའི་དབུ་འཕང་བསྟོད། རྒྱལ་བོ་ལ་ཤ་ཁྲའི་ནད་བྱུང་བ། ནད་བདག་ཀླུ་རྒྱལ་ལ་ཡང་
ནད་བྱུང་བ་མཁྱེན་ནས་སེངྒེ་སྒྲའི་ཆོ་ག་མཛད་པས་རྒྱལ་བོ་ནད་ལས་ཐར་བས། ཤིན་
ཏུ་དད་དེ་ཐེག་པ་ཆེན་པོའི་སེམས་བསྐྱེད་པ་སོགས་ཟབ་པ་དང་རྒྱུ་ཆེ་བ་ཆོས་མང་དུ་
125



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཞུས། མདོར་ན་གདུལ་བྱ་དཔག་ཏུ་མེད་པ་སྨིན་གྲོལ་གྱི་ལམ་ལ་བཀོད། དེ་ནས་རི་
བོ་རྩེ་ལྔར་བྱོན། དེ་ནས་ལིང་ཆུ་རྩེ་ཁབ་ཏུ་བཞུགས། ཆོས་རྗེ་ཉིད་དང་རྒྱལ་བོ་བཀའ་
མཆིད་བྱུང་བའི་འཕྲོས་ལ། གསེར་འོད་དམ་པའི་ལུང་གི་རུས་སྦལ་ལ་སྤུ་མི་འབྱུང་
བའི་ཚུལ་ བསྙད་ པས། དེ་ སུན་དབྱུང་ ཕྱིར། རྒྱལ་བོས་རུས་ སྦལ་ གྱི་པགས་པ་
གཟིགས་ཕུལ་བས། ཆུ་ནང་དུ་བྱང་ཆུབ་སེམས་དཔའ་རུས་སྦལ་གྱི་རྣམ་པར་བྱོན་པ་
ཞིག་གི་པགས་པ་ཡིན་ཚུལ་གསུངས་པས་སངས་རྒྱས་ཀྱི་སྐུ་བརྙན་གསལ་བར་བསྟན་
པས་སྐྱེ་བོ་ཀུན་ངོ་མཚར་དུ་གྱུར། རྒྱལ་བོ་ཡང་སྐྱེངས་ཏེ་ལན་བྱ་བར་སྙམ་ནས། སྒྱུ་
མའི་ལྷ་ཁང་ཞིག་སྤྲུལ་ནས་ཆོས་རྗེ་གདན་དྲངས། ཆོས་རྗེས་སྒྱུ་མ་ཡིན་པར་མཁྱེན་
ནས་རབ་གནས་མཛད་པས་སྒྱུ་མ་བཤིག་མ་ཐུབ་པར་ཡོད་པས་ཤར་སྤྲུལ་བ་སྡེ་ཞེས་
གྲགས་སོ། ། དེ་ནས་ཐུབ་པའི་ དགོངས་གསལ་ དབུས་གཙང་ཁམས་གསུམ་དུ་
བསྐུར། དེ་བཞིན་ཉམས་སུ་ལོངས་གསུངས། སྤྲིངས་ཡིག་ཀྱང་བསྩལ། ལྕགས་མོ་
ཕག་གི་ལོར་གཞན་དོན་དུ་དགོངས་པའི་དུས་ལྟས་ཆེན་པོ་བཅོ་བརྒྱད་བྱུང་ངོ༌། །
བླ་མ་དམ་པ་དེའི་གཅུང་བསོད་ནམས་རྒྱལ་མཚན་ནི། ཤིང་འབྲུག་ལོར་
འཁྲུངས་ནས་སྲིད་ཀྱི་ཕྱོགས་ལ་གཟིགས་ཤིང་ཞབས་ཏོག་འཚོ་སྦྱོར་མཛད། སྐུ་གསུང་
ཐུགས་ཀྱི་རྟེན་བཞེངས་པ། སྦས་པའི་རྣལ་འབྱོར་བསྐྱངས་ནས་དགུང་ལོ་ང་དྲུག་པ་
ས་ཕག་ལོར་མདོག་སྟོད་རོས་ཀྱི་དཔལ་རིར་སྐུ་གཤེགས་སོ། །
༦ འགྲོ་བའི་མགོན་པོ་ཆོས་རྒྱལ་འཕགས་པ་ནི། ཡབ་ཟངས་ཚ་བསོད་
ནམས་རྒྱལ་མཚན་གྱིས་བཙུན་མོ་ལྔ་བཞེས་པའི་མ་ཅིག་ཀུན་སྐྱིད་ཀྱི་སྲས་སུ། རབ་
བྱུང་བཞི་བའི་ཤིང་ལུག་ (སྤྱི་ལོ་ ༡༢ ༣༥)ལོར་སྐུ་འཁྲུངས། ས་པཎ་གྱིས་བུ་ཁྱད་དུ་
འཕགས་པ་ཞིག་འོངས་པས་འཕགས་པ་དང་ལུག་ལོར་སྐྱེས་པས། འཕགས་པ་ལུག་
སྐྱེས་ཞེས་ཀུ་རེའི་ཚུལ་དུ་གསུངས། དགུང་ལོ་གསུམ་པར་སྒྲུབ་ ཐབས་མཚོ་སྐྱེས་
126



༄༅ ། །བོད་སོག་ཆོས་འབྱུང་གི་སྨད་ཆ།
ཐུགས་ནས་གསུངས་པས་ཚོགས་པ་ཀུན་ངོ་མཚར་སྐྱེས་ཏེ། འདི་ནི་ཁྱད་དུ་འཕགས་
པའོ་ཞེས་བརྗོད་པས་འཕགས་པ་ཞེས་ཀུན་ལ་གྲགས་སོ། ། དགུང་ལོ་བཅུ་ལ་ཕེབས་
ཚེ་ས་པཎ་གྱི་ཕྱག་ཕྱིར་བྱང་དུ་བྱོན་པའི་ལམ་ཆོས་འཁོར་དཔལ་གྱི་ལྷ་སར་ཇོ་བོའི་
མདུན་ནས་ས་པཎ་གྱིས་མཁན་པོ་དང་། ཟུར་ཕུ་བ་ན་བཟའ་འཕྲེད་གསོལ་གྱིས་སློབ་
དཔོན་མཛད་དེ་རབ་ཏུ་བྱུང་། དགུང་ལོ་བཅུ་བདུན་པ་ལ་བསྟན་པའི་ཁུར་བཟོད་
པར་དགོངས་ནས་ཆོས་དུང་དང་ལྷུང་བཟེད་ སོགས་གནང་ནས་བསྟན་པ་གཏད་
དོ། ། དེ་ནས་གླང་ལོ་ལ་སེ་ཆེན་གྱིས་གདན་དྲངས་ནས་ཕོ་བྲང་དུ་ཕེབས། རྒྱལ་
བོས་བོད་ལ་དམག་ཁྲལ་འགེལ་བ་དང་ནོར་ཁྲལ་བསྡུ་བ་སོགས་ལ་གཏོང་གསུངས་པར་
འཕགས་པས་བོད་ལ་སྟོབས་འབྱོར་མེད་པ་སོགས་ཀྱི་ཞུ་ནན་མཛད་ཀྱང་རྒྱལ་བོས་མ་
གསན་པས། འཕགས་པ་ཐུགས་མ་བདེ་ནས་ང་བོད་ཀྱི་བརྗེ་འདིར་འོངས་ཏེ་བསྡད་
པ་ལ་དགོས་པ་མི་འདུག་པས། རང་ཡུལ་དུ་འགྲོ་བར་ཞུས་པས་རྒྱལ་བོས་ཀྱང་བྱོན་ན་
ཆོག་པར་གསུངས། དཔོན་མོ་ཆ་བུས་འཕགས་པ་བོད་ལ་མ་བཏང་བ་ལེགས། ས་སྐྱ་
བ་ལ་གསང་སྔགས་ཟབ་མོའི་དབང་བསྐུར་གཞན་ལ་མེད་པའི་ཁྱད་ཆོས་ཤིག་ཡོད་པར་
འདུག དེ་ཞུས་པ་འཐད་ཞུས་པས། རྒྱལ་བོ་ན་རེ། དེས་ན་སྔོན་ལ་ཁྱོད་ཀྱིས་ཞུས།
ཨའུ་ཙེ་བ་འདུག་ན་ང་ཡང་ཞུ་གསུངས་པས་ཀྱི་རྡོ་རྗེ་དབང་ཞུས། དཔོན་མོས་དབང་
ཡོན་དུ། ཕ་མས་བྱིན་པའི་གཙིགས་ཆེ་ཤོས་རྣ་རྒྱན་སྟེང་གི་མུ་ཏིག་ཁྱད་མཚར་རྡོག་
གཅིག་འདུག་པ་དེ་ཕུལ་བ་སོག་པོ་གཅིག་ལ་བཙོང་བས་གསེར་བྲེ་ཆེན་གང་དང་།
དངུལ་བྲེ་ཆེན་སྟོང་བྱུང་བས་ཡར་སླེབས། གཙང་གི་ཆུ་མིག་ཆོས་འཁོར་དང་། ས་
སྐྱའི་གསེར་ཏོག་ཆེན་པོའི་གཞི་བྱས་ཟེར། དེ་ནས་དཔོན་མོས་བསྐུལ་ཏེ་འཕགས་པ་
དགུང་ལོ་བཅུ་དགུ་བཞེས་པ་རབ་བྱུང་བཞི་བའི་ཆུ་གླང་ལོར་ཏི་ཤྲཱིའི་མཚན་གསོལ་ཏེ་
རིན་པོ་ཆེའི་དམ་ཁ་ཕུལ། རྒྱལ་བོས་དབུ་མཛད་པ་ལ་ཀྱི་རྡོ་རྗེའི་དབང་རྫོགས་པར་
127



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བསྐུར་བའི་དབང་ཡོན་དང་བོ་ལ་བོད་ཁྲི་སྐོར་བཅུ་གསུམ་དང་། དབང་ཡོན་བར་མ་
ལ་ཆོས་དུང་དཀར་མོ་རྒྱང་གྲགས་ཀྱིས་གཙོས་བོད་ཡུལ་ཆོལ་ཁ་གསུམ། དབང་ཡོན་
རྟིང་མ་ལ་རྒྱའི་མི་ཡུར་ཆེན་མོ་ཕུལ་བས་ཕྱི་མ་འདིས་ཐུགས་ཤིན་ཏུ་དགྱེས་སོ། ། །
གོང་གསལ་ཁྲི་སྐོར་བཅུ་གསུམ་ནི་ལ་སྟོད་ལྷོ་བྱང་གཉིས་དང༌། གུར་མོ། ཆུ་
མིག ཞ་ལུ། ཤངས་བཅས་གཙང་ལ་ཁྲི་སྐོར་དྲུག གཡའ་བཟང་། ཕག་གྲུ། རྒྱ་མ།
ཚལ་བ། འབྲི་གུང༌། ཐང་བོ་ཆེ་བཅས་དབུས་ལ་ ཁྲི་སྐོར་དྲུག དབུས་གཙང་གི་
མཚམས་སུ་ཡར་འབྲོག་སྟག་ལུང་ཁྲི་སྐོར་གཅིག་སྟེ་ཁྲི་སྐོར་བཅུ་གསུམ་མོ། ། ཁྲི་སྐོར་
རེ་ལ་ལྷ་སྡེ་བཞི་སྟོང་། མི་སྡེ་དྲུག་སྟོང་། མི་གྲངས་ཆིག་ཁྲི་ཡིན་ནོ། ། ཆོས་དུང་
དཀར་མོ་རྒྱང་གྲགས་ནི། རྫོགས་པའི་སངས་རྒྱས་ཀྱིས་ཆོས་འཁོར་བསྐོར་བའི་དུས་
ལྷའི་དབང་བོ་བརྒྱ་བྱིན་གྱིས་ཕུལ་བའི་ཆོས་དུང་འཁྲུལ་མེད་ཡིན་པ་དང་། ཆོལ་ཁ་
གསུམ། དབུས་གཙང་ཆོས་ཀྱི་ཆོལ་ཁ། མདོ་སྟོད་མིའི་ཆོལ་ཁ། མདོ་སྨད་རྟ་ཡི་ཆོལ་
ཁ་གསུམ་དུ་བཤད་པ་དང༌། ཡང་ན་མངའ་རིས་སྐོར་གསུམ་ཆོལ་ཁ་གཅིག་དང་།
དབུས་གཙང་རུ་བཞི་ཆོལ་ཁ་གཅིག མདོ་ཁམས་སྒང་གསུམ་ལ་ཆོལ་ཁ་གཅིག་སྟེ་ཆོལ་
ཁ་གསུམ་ཟེར། རྒྱུའི་མི་ཡུར་ཆེན་མོ་ནི་རྒྱའི་མི་གྲངས་འཕར་བ་གནོན་ཆེད་ལོ་རེ་
བཞིན་མི་ཁྲི་ཕྲག་དུ་མ་རྒྱ་མཚོར་བསྒྱུར་བའི་སྡིག་རྒྱུན་བཅད་པ་ཡིན་ནོ། ། དགུང་ལོ་
ཉི་ཤུ་བཞེས་པ་རབ་བྱུང་བཞི་བའི་ཤིང་སྟག་ལོར་ཡོན་རྒྱལ་བོས་ཕུལ་བའི་འཇའ་ས་མུ་
ཏིག་མར་གོ་ཤྲིའི་ལས་ཀ་ཕུལ་ཞིང་། དགེ་འདུན་འདུས་པ་ཐམས་ཅད་ཀྱི་མགྲོན་
གཉེར་དུ་གསོལ་བ་སོགས་དང་། བནྡེ་ཤེད་བསྐྱེད་མ་བསྩལ་ཏེ། དཀོན་མཆོག་གི་
རྟེན་དང་དགེ་འདུན་གྱི་སྡེ་ལ་གནོད་པ་བསྲུང་བའི་འཇའ་ས་བཟང་བོ་ཕུལ་བ་སོགས་
དཔལ་ལྡན་ས་སྐྱ་བ་ཆེན་པོ་མཆོད་པའི་ཡོན་དུ་བཀུར་རོ། ། དགུང་ལོ་ཉེར་གཅིག་
བཞེས་པ་ཤིང་ཡོས་ལྔ་བའི་ཚེས་བཅོ་ལྔར། མཁན་པོ་སྙེ་ཐང་བ་གྲགས་པ་སེངྒེ་ལས་
128



༄༅། །བོད་སོག་ཆོས་འབྱུང་གི་སྨད་ཆ།
བསྙེན་པར་རྫོགས། ཧོར་གྱི་ཡི་གེའང་གསར་རྩོམ་གནང་། དགུང་ལོ་ཉེར་བརྒྱད་
དུས་ས་སྐྱར་དངོས་པོ་ཚན་ཆེར་བསྐུར་ནས་དཔོན་ཆེན་ཤཱཀྱ་བཟང་བོས་དབུ་རྩེ་རྙིང་
མའི་ནུབ་ཏུ་གསེར་ཏོག་ཆེན་མོ་བཞེངས། དགུང་ལོ་སོ་གཅིག་པ་ཤིང་གླང་ལོར་
དཔལ་ལྡན་ས་སྐྱར་ཕེབས། གསེར་ཐོག་ཆེན་མོར། རྡོར་དབྱིངས་བཞུགས་པའི་བཀྲ་
ཤིས་སྒོ་མང་རིན་པོ་ཆེས་བརྒྱན་པ་དང༌། རྗེ་བཙུན་གོང་མ་རྣམས་ཀྱི་ ཕྱི་རྟེན་སྐུ་
འབུམ་བདུན་ལ་གདུགས་དང༌། ཁྱད་པར་སྐུ་འབུམ་ལ་གསེར་ཐོག་རྣམས་མཛད།
རྒྱལ་བའི་བཀའ་གསེར་གྱི་པོ་ཏི་ཉིས་བརྒྱ་ལྷག་བཞེངས། ཆོས་ཀྱི་འཁོར་ལོ་རྒྱ་ཆེན་
བསྐོར་ནས་འགྲོ་བ་མང་བོ་སྨིན་གྲོལ་གྱི་ལམ་ལ་བཀོད། བདག་ཉིད་ཆེན་པོ་འདི་ཉིད་
ཀྱིས་བཤེས་གཉེན་དུ་མ་བསམ་སྦྱོར་གཉིས་ཀྱིས་བསྟེན་པ་ཡིན་ཏེ། ཁ་ཆེའི་པཎྜི་ཏ་
ཆེན་པོ་ཤྲཱི་ཏ་ཐཱ་ག་ཏ་བྷ་དྲ་དང་། གློ་བོ་ལོ་ཙཱ་བ་ཤེས་རབ་རིན་ཆེན། སྣར་ཐང་བ་
མཆིམས་ནམ་མཁའ་གྲགས། གཉན་འོད་སྲུང་མགོན་པོ། གྲུབ་ཆེན་སློབ་དཔོན་
ཡོན་ཏན་དཔལ། ཚོགས་སྒོམ་ཀུན་དགའ་དཔལ། རྣལ་འབྱོར་དབང་ཕྱུག་རྒ་ལོ་བ།
ཆག་ལོའི་དབོན་པོ་ཉི་མ་དཔལ། ཨེ་བ་ཞང་མངོན་པ་རིན་ཆེན་རྡོ་རྗེ། བཤེས་གཉེན་
འབུམ་པ་འོད་ཟེར། འདུལ་འཛིན་ཤཱཀྱ་བྱང་ཆུབ། རོང་བ་མཁན་པོ་སེངྒེ་ཟིལ་
གནོན། ཆོས་རྗེའི་སློབ་མ་དབང་ ཕྱུག་ བརྩོན་འགྲུས། གསང་སྔགས་པ་ཆོས་ཀྱི་
མགོན་པོ། རྟག་སྟོན་ཤེས་རབ་འོད་ཟེར། སློབ་དཔོན་སངས་རྒྱས་འབུམ། དགེ་
བཤེས་འབྲས་ཁུད་པ། ལྷ་རྗེ་དར་མ་སེངྒེ་ལ་སོགས་པ་བསྟེན་ནས་མདོ་སྔགས་ཀྱི་ཆོས་
མཐའ་ཡས་པ་ཞིག་གསན། དགུང་ལོ་སུམ་ཅུ་རྩ་གསུམ་པ་མེ་མོ་ཡོས་ལ། ཡོན་རྒྱལ་
བོ་ཆེན་པོས་གདན་དྲངས་ཏེ་ཕེབས་པའི་ཚེ། ལས་ཚན་བཅུ་གསུམ་གྱིས་གྲ་སྒྲིག་
མཛད་ནས་བྱོན་པས། བཅོམ་ལྡན་རིག་རལ་གྱིས། སངས་རྒྱས་བསྟན་པ་བཀའ་
ཆག་སྤྲིན་གྱིས་སྒྲིབ། །སེམས་ཅན་བདེ་སྐྱིད་མི་དཔོན་ལག་ཏུ་ཤོར། །སྙིགས་དུས་
129



"
༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སག་
་
དགེ་སྦྱོང་དཔོན་པོའི་ཆ་ལུགས་འཛིན། །འདི་གསུམ་མ་གཏོགས་འཕགས་པ་མིན་
པར་གོ ། ཞེས་ཟུར་ཟའི་ཚིག་ཕུལ་བ་ལ། འཕགས་པས་དེའི་ལན་དུ། བསྟན་ལ་
འཕེལ་འགྲིབ་ཡོང་བ་རྒྱལ་བས་གསུངས། །སེམས་ཅན་བདེ་སྐྱིད་རང་རང་ལས་ལ་
རག །གང་ལ་གང་འདུལ་དེ་ལ་དེར་སྟོན་བྱེད། །འདི་གསུམ་མ་རྟོགས་མཁས་པ་
མིན་པར་གོ ། ཞེས་གསུངས་པར་གྲགས་སོ། ། དེ་ལྟར་ཧོར་ཡུལ་དུ་བྱོན་པའི་
ལམ་དུ་བཀའ་གདམས་པ་ནམ་མཁའ་འབུམ་གྱིས་དྲི་བ་ཞུས་པས་ལན་མང་དུ་མཛད་
པ་སོགས་ཡ་མཚན་པའི་རྣམ་ཐར་མང་ལ། རྒྱལ་ཁབ་ཆེན་པོ་དང་ཉེ་བར་ཕེབས་པ་ན།
རྒྱལ་བོ་ཆེན་པོའི་སྲས་ཀྱི་ཐུ་བོ་ཇིམ་གྱིམ་དང་། བཙུན་མོ། བློན་པོའི་ཚོགས་བཅས་
ཀྱིས་བསུ་བ་དང་བཅས་ཕོ་བྲང་ཆེན་པོར་གདན་དྲངས་ནས་བཞུགས་སོ། །
དེ་ནས་དེའི་ ཕྱི་ལོར་དཔོན་ཆེན་ཤཱཀྱ་བཟང་ གིས་ལྷ་ཁང་ཆེན་མོའི་འགྲམ་
བཏིང་། དེ་ལ་ཁྲི་སྐོར་བཅུ་གསུམ་བསྐུལ། དཔོན་ཆེན་ཀུན་དགའ་བཟང་བོ་དང་
བསྒྲིལ་ནས་ཡོངས་སུ་རྫོགས་པར་གྲུབ། གཞན་ཡང་རིན་ཆེན་སྒང་བླ་བྲང་། ལྷ་ཁང་
བླ་བྲང་། དུས་མཆོད་བླ་བྲང་རྣམས་ཀྱང་བཞེངས། འཕགས་པ་དགུང་ལོ་སོ་དྲུག་
པར་རྒྱལ་བོས་སླར་ཡང་དབང་བསྐུར་ཞུས་པའི་སྐབས། མི་ཉག་རྒྱལ་རྒོད་ཀྱིས་ཤེལ་
ཐམ་བཅོས་བྱས་ནས། གནམ་གྱི་འོག་སའི་སྟེང་ན་རྒྱ་གར་ལྷའི་སྲས་པོ། སྤྲུལ་བའི་
སངས་རྒྱས། ཡི་གེ་རྩོམ་མི། རྒྱལ་ཁམས་འཇགས་སུ་འཇུག་མི་གནས་ལྔ་རིག་པའི་
པཎྜི་ཏ་འཕགས་པ་ཏི་ཤྲཱི་ཞེས་པའི་མཚན་གསོལ། ཕྱིས་སུ་ཧོ་ཐོག་ཐུ་ཞེས་པའི་མཚན་
གནང་བའང་སྐབས་དེ་ལ་བརྟེན་ནས་དར་བ་ཡིན་ནོ། ། བདག་ཉིད་ཆེན་པོ་འདིས་
རྒྱ་ཧོར་གྱི་སྐྱེ་དགུ་རྣམས་ཐར་བའི་ལམ་ལ་བཀོད་ནས་དགུང་ལོ་ཞེ་གཅིག་པ་རབ་བྱུང་
ལྔ་བའི་མེ་བྱི་ལོ་ལ་གདན་ས་ཆེན་པོར་ཕེབས། རྒྱལ་བོ་ཇིམ་གྱིམ་ཞེས་པས་སྦྱིན་བདག་
ཞུས་ནས་གཙང་ཆུ་མིག་རིང་མོར་ཆོས་འཁོར་རྒྱ་ཆེན་བསྐོར། དགེ་འདུན་ཁྲི་ཕྲག་
130



༄༅། །བོད་སོག་ཆོས་འབྱུང་གི་སྨད་ཆ།
བདུན་ལྷག་ལ་གྱ་ནོམ་པའི་བསྙེན་བཀུར་མཛད། སྐྱེ་བོ་འབུམ་ཕྲག་ལོངས་པ་ལ་
སེམས་བསྐྱེད་གནང་། བཅོམ་ལྡན་རིག་པའི་རལ་གྲི་ཡང་ཁོང་གི་ཞབས་ལ་གཏུགས།
སྔ་ཕྱིར་གསུང་རབ་བཀའ་འགྱུར་ཚར་དྲུག་གིས་སྣ་དྲངས་པའི་གསེར་ཆོས་ཉིས་སྟོང་
བརྒྱ་དང་བདུན་གྱིས་གཙོས། གསུང་རྟེན་བགྲང་ལས་འདས་པ་བཞེངས་པ་སོགས་
མདོ་དབུས་ཀྱི་ཡུལ་གྲུ་ཀུན་ཏུ་སངས་རྒྱས་ཀྱི་བསྟན་པ་བླ་ནས་བླར་སྤེལ་ཞིང་བཀའ་
དྲིན་ནམ་མཁར་མི་ཤོང་བའི་འཕྲིན་ལས་གནང་། དེ་ནས་སྔོན་ས་པཎ་གྱི་སྦ་མཁར་
ཚིགས་བརྒྱ་དང་བཅུ་བའི་ཞེ་དྲུག་པ་འཁྱོག་པའི་ལུང་བསྟན་གནང་བ་བཞིན་བར་ཆད་
བདུད་རིགས་ཀྱི་འདོད་མོས་བསྐངས་ནས་དགུང་ལོ་ཞེ་དྲུག་པ་རབ་བྱུང་ལྔ་བའི་ལྕགས་
འབྲུག་ལོར་མྱ་ངན་ལས་འདས་པའི་ཚུལ་བསྟན། ལེགས་པར་གསུངས་པའི་བརྩམས་
ཆོས་པོད་གསུམ་བཞུགས།
བདག་ཉིད་ཆེན་པོ་འདིའི་གཅུང་བོ་འགྲོ་བའི་མགོན་པོ་ཕྱག་ན་རྡོ་རྗེ་ནི། ས་
མོ་ཕག་གི་ལོར་མ་ཅིག་ཀུན་སྐྱིད་ལ་འཁྲུངས་ཤིང༌། དགུང་ལོ་དྲུག་པ་ལ་ཆོས་རྗེ་ས་
པཎ་གྱི་ཕྱག་ཕྱིར་ཧོར་ཡུལ་ལ་ཕེབས། སྐུ་གཞོན་ནུ་ནས་སྦྱོར་སྒྲོལ་ནུས་ཤིང་། ཆོས་རྗེ་
ཁུ་དབོན་ལ་དབང་ལུང་གདམས་པ་མང་དུ་གསན། འཁོར་གསུམ་ཉི་ཟེར་ལ་འགེལ་
ནུས་པ་དང་། ཕྱག་མདའ་འཕང་ཤུལ་སྒྲུབ་ཆུ་བྱུང་བ་སོགས་གྲུབ་པའི་རྟགས་མཚན་
བསམ་གྱིས་མི་ཁྱབ་པ་སྟོན་པ་དང་། རིགས་གསུམ་མགོན་པོའི་རྣམ་སྤྲུལ་བྱོན་པར་
གསུངས་པའི་ནང་ནས་ཕྱག་ན་རྡོ་རྗེའི་སྤྲུལ་བར་གྲགས་པ་ཡིན། འདི་ལ་སེ་ཆེན་རྒྱལ་
བོའི་སྲས་མོ་མེ་ཁ་ཏུན་བཙུན་མོར་གནང་ནས། ས་ལེན་ཝང་གི་ལུང་དང་། གསེར་
ཐམ་ཐོང་ཕྱི་གཡས་གཡོན་གྱི་ཁྲིམས་ར་དང༌། ཆོལ་ཁ་གསུམ་གྱི་ཁྲིམས་བདག་ཏུ་
བསྐོས། བོད་ལ་ཏི་ཤྲཱི་དང་ཝང་གི་ལས་ཀ་ཐོག་མར་སྐུ་མཆེད་འདི་གཉིས་ཀྱི་སྐུ་རིང་
ནས་བྱུང་། བྱང་ངོས་སུ་ལོ་བཅོ་བརྒྱད་བཞུགས། དགུང་ལོ་ཉེར་ལྔ་བ་ལ་ས་སྐྱར་
131



，
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཕེབས། དགུང་ལོ་ཉེར་དགུ་བ་ལ་སྐུ་གཤེགས་སོ། །
༧ སློབ་དཔོན་རིན་ཆེན་རྒྱལ་མཚན་ནི་རབ་བྱུང་བཞི་བའི་ས་ཁྱི་( ༡༢༣༨ )
ལོར་ཡབ་ ཟངས་ ཚ་ དང་། ཡུམ་མ་ ཅིག་ ཇོ་ འབྲོམ་ གཉིས་ ཀྱི་ སྲས་ སུ་ འཁྲུངས།
འཕགས་པ་རིན་པོ་ཆེ་ཧོར་ཡུལ་དུ་བཞུགས་རིང་ཁྲི་ཚབ་མཛད། ཆོས་རྗེ་ཁུ་དཔོན་
དང་བླ་མ་འུ་ཡུག་པའི་དྲུང་དུ་ཐུགས་གཉེར་མཛད་དེ་གདམས་པའི་གཏེར་མཛོད་དུ་
གྱུར། འདི་བས་གསང་སྔགས་ཀྱི་དཀྱིལ་ཆོག་སོགས་མཛད་པས་གསུང་རྩོམ་ཡང་དུ་
མ་གནང་ཞིང་བསྟན་པའི་བྱ་བ་མང་དུ་མཛད། རྗེས་སོར་ཕོ་བྲང་དུ་ཕེབས་ནས་རྒྱལ་
བོས་ཏི་ཤི་གནང༌། རྒྱལ་བོའི་ཕོ་བྲང་དང་ཉེ་བར་དགེ་འདུན་གྱི་སྡེ་བཙུགས་ནས་
བསྟན་པའི་བྱ་བ་རྒྱ་ཆེར་མཛད། དགུང་ལོ་ཞེ་གཉིས་བཞེས་པ་རབ་བྱུང་ལྔ་བའི་ས་
ཡོས་ལ་སྐུ་གཤེགས་སོ། །
༨ དྷརྨ་པཱ་ལ་རཀྵི་ཏ་ནི་རབ་བྱུང་ལྔ་བའི་ས་འབྲུག་( ༡༢༦༨ ) ལོར་ཡབ་ཕྱག་
ན་དང་ཡུམ་ཞ་ལུའི་མཁའ་འགྲོ་འབུམ་གཉིས་ཀྱི་སྲས་སུ་སྐུ་འཁྲུངས། དགུང་ལོ་དགུ་
ཙམ་བཞེས་པ་ན། བླ་མ་འཕགས་པ་རྒྱ་ཡུལ་ནས་ཡར་བྱོན་དུས་དབང་རྒྱུད་མན་ངག་
སོགས་གསན་ནས་ཐུགས་སུ་ཆུད་པར་མཛད། དགུང་ལོ་བཅུ་གཅིག་པ་ལ་བརྟག་
གཉིས་གསུངས་ཤིང༌། ཚོགས་སུ་སེམས་བསྐྱེད་གནང་བས་ཐམས་ཅད་ངོ་མཚར་དུ་
གྱུར། དགུང་ལོ་བཅུ་གསུམ་པ་ལྕགས་འབྲུག་ལོ་ཁྲིར་ཕེབས། དགུང་གྲངས་བཅུ་བཞི་
བར་ཕོ་བྲང་དུ་བྱོན་ནས་སེ་ཆེན་མཇལ། གསུང་གླེང་མང་དུ་མཛད་པས་རྒྱལ་བོ་
མཉེས་ཏེ་དད་པར་གྱུར། འཕགས་པའི་སྐུ་གདུང་རིང་བསྲེལ་བཞུགས་པའི་ཤེལ་གྱི་
མཆོད་རྟེན་ཆེན་པོ་བཞེངས། ལོ་ལྔའི་བར་མེ་ཏོག་ར་བར་བཞུགས་ནས་མཆོད་རྟེན་
དེ་བཞུགས་པའི་གཙུག་ལག་ཁང་ཆེན་པོ་ཡང་བཞེངས་པར་མཛད། དགུང་ལོ་ཉི་ཤུ་
བ་མེ་མོ་ཕག་ལོར་བོད་དུ་ ཕེབས་པའི་ལམ་བར་མདོ་ཁམས་ཏྲེ་མཎྜལ་བྱ་བར་སྐུ་
132



༄༅ ། །བོད་སོག་ཆོས་འབྱུང་གི་སྨད་ཆ།
གཤེགས་སོ། །
༩ ཤར་བ་འཇམ་དབྱངས་རིན་ཆེན་རྒྱལ་མཚན་ནི་རབ་བྱུང་བཞི་བའི་ས་རྟ་
( ༡༢༥༨ )ལོར་སྐུ་འཁྲུངས། ཆུང་དུས་ནས་དམ་པའི་བག་ཆགས་སད་ཅིང་།
བདག་ཉིད་ཆེན་པོའི་ཞལ་སློབ་ཀྱི་གཙོ་བོ་དང༌། ཡོན་ཏན་བསམ་གྱིས་མི་ཁྱབ་པ་
མངའ་བ་ཞིག་ཡིན། སྐབས་དེར་བདག་ཉིད་ཆེན་པོ་དེ་ལ་གདུང་རྒྱུད་རིན་པོ་ཆེ་ཆད་
དོགས་ནས་ཞུ་བ་ཕུལ་ཏེ་བཙུན་མོ་གཉིས་བཞེས་པའི་རྒྱལ་བོ་ཇི་པིག་ཐི་མུར་གྱི་སྲས་མོ་
དཔལ་ལྡན་བྱ་བ་ལ་སྲས་མ་བྱུང་ནས། ཇོ་མོ་སྟག་འབུམ་ཁབ་ཏུ་བཞེས་པ་ལས་སྲས་
རཏྣ་བྷ་དྲ་འཁྲུངས་ཀྱང་གཞོན་ནུ་ནས་སྐུ་གཤེགས་ཏེ་གདུང་རྒྱུད་མེད་པར་གྱུར་ནས།
ཤར་བ་རིན་ཆེན་རྒྱལ་མཚན་པ་དགུང་ལོ་སུམ་ཅུ་བཞེས་པ་རབ་བྱུང་ལྔ་བའི་ས་གླང་
( ༡༢༨༩)ལོར་ས་སྐྱའི་གདན་ཁྲིར་ཕེབས། གསེར་ཐོག གཡུ་ཐོག་རྣམས་དང་།
ལྷ་ཁང་ཆེན་མོའི་གནམ་རྒྱན། མཆོད་ཆ། ཐིག་ཁང་ལ་ཡོ་གའི་དཀྱིལ་འཁོར་གྲངས་
མེད་པ་བཞེངས་པ་སོགས་བསྟན་འགྲོའི་དོན་རྒྱ་ཆེན་མཛད་ནས་དགུང་ལོ་ཞེ་དགུ་བ་
རབ་བྱུང་ལྔ་བའི་མེ་རྟ་ལོར་དགོངས་པ་རྫོགས་སོ། །
༡༠ བདག་ཆེན་བཟང་བོ་དཔལ་ནི། ཆོས་རྒྱལ་འཕགས་པ་དང་ཡུམ་མི་
གཅིག་པའི་གཅུང༌། ཡབ་ཡེ་ཤེས་འབྱུང་གནས་དང་། ཡུམ་ཇོ་མོ་འབུམ་མེ་གཉིས་ཀྱི་
སྲས་སུ་རབ་བྱུང་བཞི་བའི་ཆུ་ཁྱི་ལོར་སྐུ་འཁྲུངས། དགུང་ལོ་བཅུ་དྲུག་ལོན་པའི་དུས་
འཕགས་པ་རིན་པོ་ཆེ་ཡར་བྱོན་པ་དང་མཇལ་ཏེ་ཆོས་མང་དུ་གསན་པའི་སྐབས།
འཕགས་པ་རིན་པོ་ཆེས་བླ་མ་འདི་ལ་ཡུན་རིང་གཟིགས་ནས་མི་རེས་བུ་མོ་ལ་བབས་
པའི་དུས་ཀྱང་སྲིད། ཡོན་ཏན་འབུངས་ལ་སློབ་གསུངས། དགུང་ལོ་བཅུ་བའི་དུས་
བླ་མ་འཕགས་པ་རིན་པོ་ཆེ་སྐུ་གཤེགས། དེ་ནས་དྷརྨ་པཱ་ལ་གདན་སར་བསྐོས།
བཟང་བོ་དཔལ་དགུང་ལོ་ཉེར་གཅིག་པ་ལ་མི་ཆེན་ཨ་བུས་གདན་དྲངས་ནས་གོང་ལ་
པ
བ
133



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཕེབས། འདི་སྐུ་གཤེགས་པའི་ལུགས་སུ་བྱས་པས། ཞུ་སྟངས་འགའ་ཞིག་གིས།
གོང་མས་ཀྱང་བརྟགས་དགོས་གསུངས་ནས། སྨན་རྩེར་མངགས། དེ་ནས་རིམ་
གྱིས་ཕེབས་ཏེ། ནན་ཧེའི་པོ་ཏ་ལར་བཞུགས་པས་རྒྱུ་མོ་གཅིག་ལ་སྲས་བསོད་ནམས་
བཟང་བོ་འཁྲུངས། དཔོན་ཆེན་ཀུན་དགའ་འོད་ཟེར་གྱིས་ཞབས་ཏོག་གི་མཐིལ་བྱས།
དེ་དུས་ས་སྐྱར་དྷརྨ་པཱ་ལ་གཤེགས་ནས་གདུང་རྒྱུད་ཀྱིས་གདན་ས་འཛིན་མཁན་མེད་
པར་གྱུར་ནས། ཤར་བ་རིན་ཆེན་རྒྱལ་མཚན་པས་བསྐྱངས་ཏེ་གདུང་རྒྱུད་ཉག་ཕྲ་
བར་གྱུར་པའི་སྐབས་གོང་ལ་སྙན་ཞུ་ཕུལ་བ་དང་། ས་སྐྱའི་གདུང་རྒྱུད་ཡ་མཚར་བའི་
ལྟས་གཟིགས་པ་སོགས་ཀྱིས་རྐྱེན་པས། རྒྱལ་བོ་ཐུགས་འགྱུར་ཏེ། བདག་ཉིད་ཆེན་
པོ་བཟང་བོ་དཔལ་སྨན་རྩེ་ནས་གདན་དྲངས། དགུང་ལོ་སོ་ལྔ་བཞེས་སྐབས་རྒྱལ་
བོའི་སྲས་མོ་ཞིག་ཀྱང་བཙུན་མོར་ཕུལ། དགུང་ལོ་སོ་དྲུག་པ་ལ་གོང་ནས་གནང་སྦྱིན་
ཆེན་པོ་མཛད། རིགས་རྒྱུད་སྤེལ་ལ་ས་སྐྱར་གདན་ས་གྱིས་གསུངས། དགུང་ལོ་སོ་
བདུན་པ་ལ་གདན་ས་ཆེན་པོར་ཕེབས། དེ་དུས་ཤར་བ་འཇམ་དབྱངས་ཆེན་པོ་བཞི་
ཐོག་ན་བཞུགས་པས་གདན་ས་གཏད་ཀྱང༌། རེ་ཞིག་ལྷ་ཁང་བླ་བྲང་དུ་བཞུགས་ཏེ་
གསན་སྦྱོང་མཛད། ཕྱིས་སུ་བདག་ཉིད་ཆེན་པོ་བཟང་བོ་དཔལ་དགུང་གྲངས་ཞེ་ལྔ་
བ་རབ་བྱུང་ལྔ་བའི་མེ་རྟ་( ༡༣༠༦)ལོར་ཁྲི་ལ་དངོས་སུ་ཕེབས། དགུང་ལོ་ང་
གཉིས་པ་ལ་བསྙེན་རྫོགས་བཞེས། མཚན་དངོས་ཨ་མོ་གྷ་དྷ་ཛ་ཤྲི་ཕ་ལ་གསོལ། སྲས་
མིང་སྲིང་དུ་མ་འཁྲུངས་པས། སྐུ་མཆེད་རྣམས་བླ་བྲང་བཞིར་བགོས་པ་ནི། མཁས་
བཙུན་ནམ་མཁའ་ལེགས་པ་ལ་བཞི་ཐོག་བླ་བྲང་དང་། ཏཱ་དབེན་ཀུན་དགའ་རིན་
ཆེན་དང་། འཇམ་དབྱངས་དོན་ཡོད་རྒྱལ་མཚན། བླ་མ་དམ་པ་བསོད་ནམས་རྒྱལ་
མཚན་གསུམ་ལ་རིན་ཆེན་སྒང་བླ་བྲང་དང༌། ཏི་ཤྲི་ཀུན་དགའ་ལེགས་པའི་འབྱུང་
གནས་དང་། ཏི་ཤྲི་ཀུན་དགའ་རྒྱལ་མཚན་གཉིས་ལ་ལྷ་ཁང་བླ་བྲང་དང་། སློབ་
134



བ
༄༅ ། །བོད་སོག་ཆོས་འབྱུང་གི་སྨད་ཆ།
དཔོན་ཉི་མ་དཔལ་དང༌། སློབ་དཔོན་ཉི་མ་ཀུན་དགའ་འབུམ། ངག་དབང་ཀུན་
དགའ་ལེགས་འབྱུང་བཅས་ལ་དུས་མཆོད་བླ་བྲང་བཅས་སོ་སོར་བགོས། གཞན་སུས་
དང་སྲས་མོ་བཅུ་ཕྲག་ལྷག་ཡོད་ཀྱང་། གཞོན་ནུའི་དུས་གཤེགས་པ་དང་། འགའ་
ཞིག་རྒྱ་ཧོར་གྱི་ཡུལ་དུ་གཤེགས་ནས་གདུང་རྒྱུད་སྤེལ་བར་གྲགས། བདག་ཉིད་ཆེན་
པོ་དགུང་ལོ་རེ་གསུམ་པ་རབ་བྱུང་ལྔ་བའི་ཤིང་ཕོ་བྱི་བའི་ལོར་བཞི་ཐོག་གཟིམ་ཁང་དུ་
ཞི་བར་གཤེགས་སོ། ། །
༡༡ མཁས་བཙུན་ནམ་མཁའ་ལེགས་པའི་རྒྱལ་མཚན་ནི། ཡབ་བདག་ཆེན་
བཟང་བོ་དཔལ་དང་། ཡུམ་ནམ་མཁའ་རྒྱལ་མོ་གཉིས་ཀྱི་སྲས་སུ་རབ་བྱུང་ལྔ་བའི་
ཤིང་སྦྲུལ་ལོར་ལྷ་རྩེར་སྐུ་འཁྲུངས། མཁས་པ་ནོར་བཟང་དཔལ་ལ་སོགས་པ་བསྟེན་
ནས་ཐུགས་གཉེར་མཛད་པས་མཁྱེན་རབ་ཕུན་སུམ་ཚོགས་པ་མངའ་སྟབས་གཞོན་ནུ་
ཉིད་ནས་ཡབ་མེས་ཀྱི་ཆོས་རྣམས་ཐུགས་སུ་ཆུད་པས། འཁོར་ལོ་ཆེན་པོའི་མངོན་
རྟོགས་སོགས་རྩོམ་པ་ཅི་རིགས་མཛད། ཀུ་ཤ་ལ་གོ་ཐུག་རྒྱལ་བོས་ཤེལ་དམ་ཆེ་བ་
དང་། ཀོན་ཏིང་གུ་ཤྲཱིའི་མཚན་གསོལ། བཞི་ཐོག་བླ་བྲང་གི་ཁྲི་རབས་དང་བོ་ཡིན་
ལ། ས་སྐྱའི་ཁྲི་རབས་བཅུ་གཅིག་པ། དགུང་ལོ་ཉེར་གཅིག་ཤིང་གླང་ལོར་གདན་
ཁྲིར་ཕེབས་ནས་ལོ་སོ་དགུའི་བར་ཏེ་ལོ་ངོ་བཅུ་དགུ་མཛད། དེའི་བར་ལ་བསྟན་པའི་
བྱ་བ་འཆད་ཉན་སྒོམ་གསུམ་དང་། སྐུ་གསུང་ཐུགས་རྟེན་བཞེངས་པ་སོགས་མཛད་
འཕྲིན་རྒྱ་ཆེན་པོ་གནང་། དགུང་ལོ་སོ་དགུ་བ་ཆུ་མོ་ལུག་གི་ལོའི་ཟླ་བ་དགུ་བའི་ཚེས་
བརྒྱུད་ལ་བཞི་ཐོག་གཟིམ་ཁང་དུ་བདེ་བར་གཤེགས་སོ། །
༡༢ རིན་ཆེན་སྒང་བ་འཇམ་དབྱངས་དོན་ཡོད་རྒྱལ་མཚན་ནི། རབ་བྱུང་ལྔ་
བའི་ལྕགས་ཁྱི་( ༡༣ ༡༠ ) ལོར་ཡབ་བདག་ཆེན་བཟང་བོ་དཔལ་དང༌། ཡུམ་ཞ་ལུ་མ་
ཅིག་གཞོན་ནུ་འབུམ་གཉིས་ཀྱི་སྲས་སུ་ཞ་ལུ་ཁང་གསར་དུ་སྐུ་བལྟམས། སྐུ་མཛེས་
135



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཤིང་བརྗིད་ཆགས་པས་སྐྱེ་བོ་ཀུན་གྱི་ཡིད་འཕྲོག་པ། གསུང་སྙན་ཅིང་། ཐུགས་སྙིང་
རྗེ་ཆེ་བ་སོགས་འགྲོ་བ་ཀུན་གྱི་རྩ་ལག་ཏུ་གྱུར་པ་ཞིག་སྟེ། ཡབ་མེས་ཀྱི་ཆོས་ལ་སྦྱངས་
པ་མཐར་ཕྱིན་མཛད། མཁན་ཆེན་བསོད་ནམས་གྲགས་པ་དང་། བླ་མ་དཔལ་ལྡན་
སེངྒེ། དཔང་ལོ་བློ་གྲོས་བརྟན་པ། བྲག་ཁ་བ་གྲགས་པ་སེངྒེ། ཆོས་རྗེ་ན་བཟའ་བ་
བསོད་ནམས་དཔལ། རྒྱལ་སྲས་ཐོགས་མེད་པ། བླ་མ་ཆོས་དཔལ་བཟང་བོ་སོགས་
བཤེས་གཉེན་དམ་ པ་ དུ་མ་བསམ་སྦྱོར་ གཉིས་ ཀྱིས་ཚུལ་བཞིན་ དུ་བསྟེན་ནས།
དབང་ཁྲིད་ལུང་མན་ངག་བཤད་བཀའ་དང་བཅས་པ་ལེགས་པར་གསན། འཆད་
རྩོད་རྩོམ་གསུམ་ལ་ཐོགས་པ་མེད་པའི་བློ་གྲོས་རྒྱས། བཞི་ཐོག་མཁས་བཙུན་ཆེན་
པོས་བསྐུལ་ཏེ་ཚོགས་ཆེན་པོར་རྣམ་འགྲེལ་དང་རིགས་གཏེར་སོགས་ཉིན་རེར་ཆོས་
ཐུན་བདུན་རེ་ཆག་མེད་དང་། གཞན་ཡང་དོན་གཉེར་ཅན་རྣམས་ལ་འདོད་ཆོས་
གང་དག་སྐུ་ངལ་མེད་པར་གནང་བས། ས་སྐྱ་འཇམ་པའི་དབྱངས་ཞེས་པའི་མཚན་
སྙན་བྱུང༌། གདུང་སྲས་མི་འཆད་པའི་ཕྱིར་བཙུན་མོ་ཞ་ལུ་མ་ཡོན་ཏན་དཔལ་འབུམ་
ཁབ་ཏུ་བཞེས་པ་ལ་ཉི་མ་རྒྱལ་མཚན་དང་ཟླ་བ་རྒྱལ་མཚན་མཆེད་གཉིས་འཁྲུངས།
ཕྱིས་སུ་མཁན་ཆེན་བསོད་ནམས་གྲགས་པའི་དྲུང་དུ། གཅུང་བླ་མ་དམ་པ་བསོད་
ནམས་རྒྱལ་མཚན་དང་ལྷན་ཅིག་བོ་དོང་བྱ་རྒོད་གཤོང་དུ་རབ་བྱུང་བསྙེན་རྫོགས་
མཛད། ཏཱ་དབེན་གུ་ཤྲཱིའི་མཚན་དང་ཤེལ་གྱི་དམ་ཁ་གནང་ནས་བསྟན་པའི་བདག་
པོར་མངའ་གསོལ། བསྟན་པ་དང་འགྲོ་བའི་དོན་མཛད་པའི་རྣམ་ཐར་རྒྱ་ཆེ། དགུང་
ལོ་བཅུ་བཞི་བཞེས་པ་རབ་བྱུང་ལྔ་བའི་ཆུ་ཕག་ལོར་གདན་ཁྲིར་ཕེབས་པ་ཡིན་ལ།
དགུང་གྲངས་སོ་ལྔ་བ་རབ་བྱུང་དྲུག་པའི་ཤིང་སྤྲེལ་ལོའི་ཟླ་བ་ལྔ་བའི་ཚེས་བཅུ་གཅིག་
ལ་རིན་ཆེན་སྒང་བླ་བྲང་གི་གཟིམ་ཁང་དུ་ལྟས་ངོ་མཚར་བཅས་ཏེ་སྐུ་གཤེགས། །
༡༣ རིན་ཆེན་སྒང་གི་བླ་མ་དམ་པ་བསོད་ནམས་རྒྱལ་མཚན་དཔལ་བཟང་
136



༄༅། །བོད་སོག་ཆོས་འབྱུང་གི་སྨད་ཆ།
བོ་ནི། རབ་བྱུང་ལྔ་བའི་ཆུ་བྱི་ལོར་ཡབ་བདག་ཆེན་བཟང་བོ་དཔལ་དང་། ཡུམ་མ་
ཅིག་གཞོན་ནུ་འབུམ་གཉིས་ཀྱི་སྲས་སུ་ཞ་ལུ་ཁང་གསར་དུ་སྐུ་འཁྲུངས། མཚན་ཉི་མ་
བདེ་བའི་བློ་གྲོས་སུ་བཏགས། དགུང་ལོ་གསུམ་པར། མཁས་གྲུབ་ཆེན་པོ་རོང་བ་
ཤེས་རབ་སེངྒེའི་དྲུང་དུ་གཤེད་དམར་ལྷ་ལྔའི་དབང་བསྐུར་གསན། གཞན་ཡང་བླ་མ་
བསམ་སྡིངས་པ་དང་། བླ་མ་བཟང་བོ་བ། བླ་མ་རིན་ཆེན་དཔལ་བཟང་སོགས་
བསྟེན། དགུང་ལོ་བརྒྱད་པ་ལ། རིན་ཆེན་སྒང་དུ་སྡེ་སྣོད་འཛིན་པ་དུ་མའི་དབུས་སུ།
རྒྱ་བོད་ཀྱི་མཁས་གྲུབ་དུ་མའི་བཞེད་སྲོལ་དང༌། ཡབ་མེས་ཀྱི་བཞེད་སྲོལ་སྦྱར་ནས་
ཕྱིན་ཅི་མ་ལོག་པ་རྣམ་གྲངས་དུ་མ་གསལ་ཞིང་རྒྱ་ཆེ་བ་གསུངས་པས་ཀུན་ཡ་མཚན་
པར་གྱུར། དགུང་ལོ་བཅུ་གཅིག་པར་བླ་ཆེན་ཀུན་དགའ་བློ་གྲོས་ཀྱི་དྲུང་དུ་དགེ་
བསྙེན་གྱི་སྡོམ་པ་དང་ཐེག་ཆེན་སེམས་བསྐྱེད་སོགས་གསན། དགུང་ལོ་བཅུ་བདུན་
པ་ལ། ཇོ་གདན་བསོད་ནམས་གྲགས་པས་མཁན་པོ་དང་། མཁས་མཆོག་དཔལ་
ལྡན་སེངྒེས་ལས་སློབ། གྲིབ་ཚོད་པ་བླ་མ་བཟང་བོས་གསང་སྟོན་མཛད་དེ་རབ་ཏུ་
བྱུང༌། མཚན་བསོད་ནམས་རྒྱལ་མཚན་དཔལ་བཟང་བོ་ཞེས་གསོལ། དེ་ནས་
དགུང་ལོ་ཉི་ཤུའི་དུས། སྔར་གྱི་མཁན་སློབ་གཉིས། དུས་གོ་བ་བླ་མ་དོན་གསལ་བ།
གྲོགས་དན་པ་བླ་མ་གྲུབ་རྒྱལ་སོགས་དགེ་འདུན་བཅུ་བདུན་གྱི་དབུས་སུ་བོ་དོང་བྱ་
རྒོད་གཤོང་གི་གཙུག་ལག་ཁང་དུ་གཉེན་འཇམ་དབྱངས་དོན་ཡོད་རྒྱལ་མཚན་དང་
ལྷན་དུ་བསྙེན་པར་རྫོགས། ལྟུང་བ་ཕྲ་མོ་ཙམ་ཡང་ཁྱད་དུ་མི་གསོད་པ་སོགས་འདུལ་
ཁྲིམས་ལ་གཅེས་པར་བཟུང་བའི་རྣམ་ཐར་གཙང་མ་བྱུང༌། མཁན་ཆེན་བསོད་
ནམས་གྲགས་པ་དང་། མཁན་ཆེན་བསོད་ནམས་བཟང་བོ་རྣམ་གཉིས་ཀྱི་དྲུང་དུ་
འདུལ་བ་གསན། དཔང་ལོ་ཆེན་པོའི་དྲུང་དུ་མངོན་པ་ཀུན་བཏུས་དང་། རྩ་ཤེས།
འཇུག་པ། བཞི་བརྒྱ་བ་སོགས་གཞུང་ལུགས་མཐའ་ཡས་པ་གསན། རྒྱལ་བ་ན་
137



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཟའ་བྲག་ཕུག་པ་བསོད་ནམས་དཔལ་ལས་གསུང་ངག་རིན་པོ་ཆེ་ལམ་འབྲས་བུ་དང་
བཅས་པ་གསན། དགུང་ལོ་ཉེར་བདུན་བཞེས་པའི་ཚེ། ལོ་གཅིག་གི་ནང་དུ་གོང་
ནས་གདན་འདྲེན་ཐེངས་གསུམ་བྱུང་སྟེ། སྔར་བླ་མ་ན་བཟའ་བས་ཧོར་ཡུལ་དུ་
ཕེབས་ན་སྐུ་ཚེ་མི་རིང་བར་གསུངས་པ་ཐུགས་སུ་བཅིངས་ནས་ཐབས་སྣ་ཚོགས་ཀྱིས་
ཕེབས་དགོས་མ་བྱུང་། དེ་ནས་སུམ་ཅུའི་ནང་ལ་ཁྲིར་ཕེབས། བླ་མ་དམ་པ་འདིའི་
གསན་བསམ་སྒོམ་པ་མཐའ་ཡས་པ་གནང་ཞིང་རྣམ་པར་ཐར་བ་བསམ་གྱིས་མི་ཁྱབ་
པ་བདག་གིར་བཞེས། དགུང་ལོ་རེ་གཅིག་པར་བོ་དོང་ཨེར་ཆོས་འཁོར་གནང་ཞིང་།
རེ་གཉིས་པ་ལ་བསམ་ཡས་སུ་ཆོས་འཁོར་མཛད་པ་འདི་གཉིས་རླབས་ཆེན་གྱི་ཆོས་
འཁོར་ཆེན་པོ་གཅིག་ཏུ་བརྩི། དགུང་ལོ་རེ་བཞི་བཞེས་པ་རབ་བྱུང་དྲུག་པའི་ཤིང་
ཡོས་ཟླ་བ་དྲུག་པའི་ཉེར་ལྔར་སྐུ་འདས་པའི་ཚུལ་བསྟན་ཏོ། །
༡༤ ལྷ་ཁང་བླ་བྲང་བ་ཏཱ་དབེན་བློ་གྲོས་རྒྱལ་མཚན་ནི། རབ་བྱུང་དྲུག་པའི་
ཆུ་སྤྲེལ་( ༡༣༣༢)ལོར་ཡབ་ཏི་ བྲི་ཀུན་དགའ་རྒྱལ་མཚན་དང༌། ཡུམ་མ་ཅིག་
བསོད་ནམས་དཔལ་གཉིས་ཀྱི་སྲས་སུ་ཤ་ལ་ཟུག་ཏུ་སྐུ་འཁྲུངས། ཆོས་རྗེ་བླ་མ་དམ་པ་
དང་། ཀུན་མཁྱེན་ཇོ་ནང་བ། བུ་སྟོན་ཁ་ཆེ། ས་བཟང་མ་ཏི་སོགས་མཁས་དང་
གྲུབ་པའི་བཤེས་གཉེན་ཁྱད་འཕགས་མང་དུ་བསྟེན། དགུང་གྲངས་དྲུག་པ་རབ་བྱུང་
དྲུག་པའི་མེ་གླང་ལོར་ཁྲིར་ཕེབས་ཤིང༌། རྒྱས་པའི་བསྟན་བཅོས་ཚད་མ་རྣམ་འགྲེལ་
ལ། བདག་ཉིད་ཆེན་པོ་ས་པཎ་དང༌། འུ་ཡུག་པ་རིག་པའི་སེངྒེ་གཉིས་ཀྱི་འོག་ནས་
བླ་མ་འདི་ལས་རྩོད་པ་ལ་མཁས་པ་མ་བྱུང་བར་གྲགས། བླ་མ་འདིས་བཞི་ཐོག་གདན་
ས་མཛད་ནས་ལོ་བཅོ་བརྒྱད་ཀྱི་བར་དུ་གདན་ས་ཆེན་པོའི་ཚོགས་ཆོས་གསུངས།
དེའི་རིང་ལ་ཏཱ་དབེན་གུ་ཤྲཱིའི་མཚན་དང༌། དམ་ཁ་ཕུལ། དགུང་ལོ་བཅོ་བརྒྱད་པ་
རབ་བྱུང་དྲུག་པའི་ས་གླང་( ༡༣༤༩)ལོར་ས་སྐྱའི་སྲིད་དབང་ཕག་གྲུའི་ལག་ཏུ་ཤོར་
138



༄༅ ། །བོད་སོག་ཆོས་འབྱུང་གི་སྨད་ཆ།
ཏེ་ས་སྐྱས་བོད་སྤྱི་ལ་དབང་བའི་སྲིད་དབང་རྫོགས། དགུང་ལོ་སོ་གསུམ་པ་ཤིང་ཕོ་
འབྲུག་གི་ ལོ་ ལ་ ལྷ་ ཁང་ བླ་ བྲང་ གི་ གཟིམ་ ཁང་བྱང་ མར་ སྐུ་ གཤེགས་ པའི་ཚུལ་
བསྟན་ཏོ། །
༡༥ བཞི་ཐོག་པ་ཏཱ་དབེན་ཀུན་དགའ་རིན་ཆེན་ནི། རབ་བྱུང་དྲུག་པའི་མེ་
ཡོས་( ༡༣༣༩)ལ་ཡབ་མཁས་བཙུན་ནམ་མཁའ་ལེགས་པ་དང་། ཡུམ་ངམ་རིང་
ཁོང་གསར་མ་དགེ་འདུན་འབུམ་གཉིས་ཀྱི་སྲས་སུ་སྐུ་འཁྲུངས། རང་གི་ཁུ་བོ་བླ་མ་
དམ་པ་དང༌། བླ་མ་མཉམ་མེད་ཆེན་པོ་གཉིས་ལས་རབ་ཏུ་བྱུང་། དེ་གཉིས་དང་
ཞང་དབང་ཕྱུག་རྒྱལ་མཚན་པ་སོགས་བསྟེན་ནས་བདེ་ཀྱི་སོགས་དབང་བཀའ་མང་དུ་
གསན། གཞན་ཡང་སློབ་དཔོན་མགོན་རྒྱལ་བ་དང༌། མཁན་ཆེན་རྟོགས་ལྡན་དང་།
སློབ་དཔོན་འཇམ་སྔོན་དུ་གྲགས་པ་སོགས་ལས་མཚན་ཉིད་ཀྱི་གཞུང་དང་རྒྱུད་བརྟག་
གཉིས་སོགས་གསན། དུས་ཀྱི་དབང་ལ་བརྟེན་ནས་དབུས་ཕྱོགས་སུ་ཕེབས་ཏེ། རྩེ་
ཐང་སོགས་སུ་འཆད་ཉན་དང་གཟིགས་རྟོག་མཛད། ལུག་ལོ་ལ་ཏའི་སི་ཏུ་བྱང་ཆུབ་
རྒྱལ་མཚན་གྱི་ཆགས་ཕྱི་མཛད་ནས་ཆུ་མིག་ཏུ་ཕེབས་ཏེ། དེར་བརྟག་གཉིས། རྣམ་
འགྲེལ། རིགས་གཏེར། ཐུབ་པ་དགོངས་གསལ་སོགས་ཆོས་མང་དུ་གསུངས། དེ་
ནས་བཟུང་སྟེ་བདག་ཆེན་བློ་གྲོས་དབང་ཕྱུག་གི་བར་བཞི་ཐོག་པའི་གདུང་རྒྱུད་རྣམས་
ཀྱིས་ཆུ་མིག་ཏུ་ཆོས་འཁོར་མང་དུ་བསྐོར། འགའ་ཞིག་གནས་དེར་གདན་ཆགས་
པས་བཞི་ཐོག་པ་ལ་ཕྱིས་ཆུ་མིག་བླ་བྲང་བར་ཡང་གྲགས། གོང་མ་ཐོ་ཐེ་མུར་ནས།
ཀུན་ཏིང་གུ་ཤིའི་མཚན་དང་ཤེལ་དམ་ཆེ་བ། དངུལ་དམ་ཆེ་བ་སོགས་གནང་ནས།
དགུང་ལོ་སོ་དྲུག་པ་རབ་བྱུང་དྲུག་པའི་ཤིང་འབྲུག་ལོར་བཞི་ཐོག་གི་ཁྲིར་ཕེབས།
གོང་ནས་ཟི་ལིང་ཀྱ་ཧོ་སི་ཏཱ་དབེན་གུ་ཤྲཱིའི་མཚན་གསོལ། དམ་ག་ཆེན་མོ་ཐོ་ཤུ་དང་
བཅས་པ་གནང་། གདན་སའི་ཚོགས་ཆོས་གསུངས་པ་ཡང་གདུང་རྒྱུད་རྣམས་ཀྱི་
139
T



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཅི
ནང་ནས་བླ་མ་འདི་བ་ཡུན་རིང་ཞིང་གདན་ས་ཡང་ལོ་མང་མཛད་ནས། དགུང་ལོ་རེ་
གཅིག་པ་ས་ཡོས་ལོའི་ཟླ་བ་དྲུག་པའི་ཚེས་གཉིས་ལ་སྐུ་གཤེགས་སོ། །
༡༦ སློབ་དཔོན་ཆེན་པོ་གུ་ཤྲི་བློ་གྲོས་རྒྱལ་མཚན་ནི། ཡབ་ཏཱ་དབེན་ཀུན་
དགའ་རིན་ཆེན་དང་། ཡུམ་མ་ཅིག་ནམ་པ་གཉིས་ཀྱི་སྲས་སུ་རབ་བྱུང་དྲུག་པའི་མེ་
རྟ་( ༡༣༦༦)ལོར་བཞི་ཐོག་བླ་བྲང་དུ་སྐུ་འཁྲུངས། ཆོས་རྗེ་བླ་མ་དམ་པའི་དྲུང་དུ་
རབ་ཏུ་བྱུང༌། ཡབ་མེས་ཀྱི་ཆོས་རྣམས་ལ་སྦྱངས་པ་རྒྱ་ཆེར་མཛད་ནས། ཆོས་དུང་
དཀར་བོ་རྒྱང་གྲགས་སུ་གྲགས་པ་བུས་ཏེ་ཚོགས་ཆེན་པོར་ཆོས་ཀྱི་དགའ་སྟོན་མང་དུ་
མཛད། དགུང་ལོ་སོ་བཞི་བ་རབ་བྱུང་བདུན་པའི་ས་ཡོས་ལོར་བཞི་ཐོག་གི་ཁྲིར་
ཕེབས་པས་བཞི་ཐོག་པར་མཚན་གསོལ། བསྟན་པའི་བྱ་བ་རྒྱ་ཆེར་མཛད་ནས།
དགུང་ལོ་ང་ལྔ་བཞེས་པ་ལྕགས་བྱི་ལོར་སྐུ་གཤེགས། འདི་བ་སྟག་ཚང་ལོ་ཙཱ་བས་
དགུང་ལོ་ལྔ་བཅུ་ལས་མ་བཞུགས་པར་ཡང་བཤད་དོ། །
༡༧ རིན་ཆེན་སྒང་བླ་བྲང་བ་འཇམ་དབྱངས་ནམ་མཁའ་རྒྱལ་མཚན་ནི།
བླ་ཆེན་ཀུན་དགའ་རྒྱལ་མཚན་བསྙེན་པར་མ་རྫོགས་པའི་སྔོན་ཟླ་བ་རྒྱལ་མཚན་ཞེས་
གྲགས་པ་ལྟར་ཡབ་དེ་དང༌། ཡུམ་མ་ཅིག་ཞ་ལུ་མ་ནམ་མཁའ་རྒྱལ་མོ་གཉིས་ཀྱི་སྲས་
སུ་རབ་བྱུང་བདུན་པའི་ས་སྟག་( ༡༣༩༨)ལོར་སྐུ་འཁྲུངས། མཁྱེན་རབ་ཀྱི་རྩལ་ཆེ་
བས་ཉིན་གཉིས་ལ་བརྟག་གཉིས་ཐུགས་སུ་ཆུད། ཉིན་གཅིག་ལ་འཁོར་ལོ་བདེ་
མཆོག་གི་སྒྲུབ་དཀྱིལ་ཐུགས་སུ་ཆུད་པས། ཀུན་གྱིས་འཇམ་དབྱངས་ཆེན་པོར་མཚན་
གསོལ། ཡབ་བླ་ཆེན་ཀུན་དགའ་རྒྱལ་མཚན་དང༌། ཐེག་ཆེན་ཆོས་ཀྱི་རྒྱལ་བོ་ཀུན་
དགའ་བཀྲ་ཤིས། མཁན་ཆེན་བསོད་ནམས་རྒྱལ་མཆོག སྦས་པའི་རྣལ་འབྱོར་བ་རྡོ་
རྗེ་རྒྱལ་མཚན་སོགས་བླ་མ་དམ་པ་དུ་མར་བསྟེན་ནས་ཡབ་མེས་ཀྱི་ཆོས་བརྒྱུད་ཀུན་ལ་
མཁས་པར་སྦྱངས་ཤིང་། ཟབ་དོན་རྒྱ་མཚོའི་མངའ་བདག་ཏུ་བཞུགས་ ཏེ་ སློབ་
，
A
140



༄༅ ། །བོད་སོག་ཆོས་འབྱུང་གི་སྨད་ཆ།
=
མས་ས
དཔོན་པདྨ་འབྱུང་གནས་ཀྱི་རྣམ་སྤྲུལ་དུ་གྲགས། ས་སྐྱའི་བསྟན་སྲུང་རྣམས་བྲན་དུ་
འཁོལ་བས་མཐུ་སྟོབས་ནུས་པའི་བདག་པོར་གྱུར་ནས་དགུང་ལོ་ཉེར་གསུམ་པ་ལྕགས་
བྱི་ལོར་གདན་སའི་ཁྲིར་ཕེབས་ནས་དགུང་གྲངས་དྲུག་ཅུ་ཡས་མས་བར་གདན་ས་
མཛད་པར་བཤད་ལ། དགུང་ལོ་དོན་ལྔ་བ་རབ་བྱུང་བརྒྱད་པའི་ཆུ་འབྲུག་ལོར་ཞི་
བར་གཤེགས་སོ། །
༡༨ བཞི་ཐོག་བླ་བྲང་བ་ཀུན་དགའ་དབང་ཕྱུག་ནི། ཡབ་ཀུན་དགའ་བློ་
གྲོས་རྒྱལ་མཚན་དང་། ཡུམ་ས་སྐྱ་མ་མ་ཅིག་རྒྱལ་མོ་སྐྱིད་གཉིས་ཀྱི་སྲས་སུ་རབ་བྱུང་
བདུན་པའི་ས་ཕོ་ཁྱི་( ༡༤༡༨ ) ལོར་སྐུ་འཁྲུངས། གཞོན་ནུ་ནས་ཡབ་མེས་ཀྱི་ཆོས་
ལ་གསན་སྦྱོང་མཛད་པས་ཚེགས་མེད་དུ་མཁྱེན། རྒྱལ་མཁར་རྩེ་བས་ཞབས་ཏོག་
དབུ་འདོན་སོགས་མཛད་ནས་དགུང་གྲངས་ཉི་ཤུའི་གཡས་གཡོན་བཞི་ཐོག་གི་གདན་
སར་བསྐོས། ཐུགས་དམ་ཤིན་ཏུ་འཕེལ་ཞིང་མཐུ་དང་ནུས་པའི་མངའ་བདག་ཏུ་
གྱུར་པས། ཁའུ་སྐྱེད་ལྷས་ཀྱི་མགོན་ཁང་སུས་ཀྱང་ཞིག་གསོས་མ་ནུས་པ་དེ་ཉིད་ཀྱིས་
མཛད་དེ། གྲུབ་པའི་རྟགས་མཚན་མངོན་དུ་གྱུར་པ་ཞིག་ཡིན། དེ་ལ་སྲས་རྒྱུད་མ་
བྱུང་ལ། དགུང་གྲངས་ཞེ་ ལྔ་ བ་ རབ་ བྱུང་ བརྒྱད་ པའི་ ཆུ་ རྟ་ ལོར་ མྱ་ངན་ ལས་
འདས་སོ། །
༡༩ རིན་ཆེན་སྒང་བླ་བྲང་བ་རྒྱ་གར་ཤེས་རབ་རྒྱལ་མཚན་ནི། ཡབ་འཇམ་
དབྱངས་ནམ་མཁའ་རྒྱལ་མཚན་དང་། ཡུམ་ཁྲོ་མདའ་བའི་སྲས་མོ་མ་ཅིག་དཔལ་
འབྱུང་རྒྱལ་མོ་གཉིས་ཀྱི་སྲས་སུ་རབ་བྱུང་བདུན་པའི་མེ་འབྲུག་ལོར་སྐུ་འཁྲུངས།
སྐྱེས་སྟོབས་ཀྱི་ཐུགས་རབ་ཤིན་ཏུ་ཆེ་བ་དང་། བཤེས་གཉེན་དམ་པ་མང་བོར་བསྟེན་
ནས་ཡབ་ཆོས་ལ་སྦྱངས་པས་ཕུལ་དུ་ཕྱིན་པར་མཁྱེན། རྩོམ་པ་ཡང་ཅི་རིགས་མཛད།
རབ་བྱུང་བརྒྱད་པའི་ཆུ་རྟ་དགུང་ལོ་ཉེར་བདུན་བཞེས་ཚེ་ཁམས་ཕྱོགས་སུ་ཕེབས་ཏེ་
141



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བོན་ཁྱུང་བོ་སྟོད་བྱ་བར་བྱོན་ནས་འགྲོ་བ་མང་བོ་སྨིན་གྲོལ་ལ་བཀོད། དེ་ནས་ཉི་མ་
གཉིས་ཙམ་གྱི་ལམ་ནས་ལམ་ནོར་བྱུང་སྟེ། ཧོར་སེར་གྱི་ཡུལ་དུ་ཕེབས་ཏེ་བརྡ་མི་
འཕྲོད་པ་བྱུང་ཡང་ས་སྐྱ་བ་ཡིན་པར་རྟོགས་ནས་འགྲོ་དོན་རྒྱ་ཆེན་བྱུང་། དེ་ནས་
ཕེབས་པས་གྲུབ་རྫ་ཞེས་རི་མཐོན་པོ་ཞིག་ཏུ་ཆུ་གཏན་ནས་མེད་པ་ན། བདག་ཉིད་
ཆེན་པོ་འདིས་བྲག་ལ་ཕུར་བ་བཏབ་ནས་ཆུ་བཏོན། ཡང་སྐབས་ཤིག་ཏུ་ཁ་བ་ཆེན་པོ་
བབས་པས་ལམ་མ་རྙེད་པ་ན། འབྲོང་གི་རྨིག་རྗེས་བཅད་ནས་ཕེབས། ལ་ཐོག་ཏུ་
གངས་ཆེ་བ་ལ་འབྲོང་སུམ་ཅུ་ཙམ་གྱིས་ཕར་གཤག་ཚུར་གཤག་བྱས་པས་ལམ་བདེ་
བར་བགྲོད་པ་སོགས་དང་གཞན་ཡང་ལམ་འཛོལ་བྱུང་བ་རྐྱང་དང་ཤ་བ་སོགས་ཀྱིས་
ལམ་སྣ་བསྟན་པ་སོགས་ངོ་མཚར་མཐའ་ཡས་ཤིང༌། ཁང་བ་འཇིག་ངེས་པ་ཚོན་སྐུད་
ཀྱིས་བཅིངས་པས་གཡོ་མེད་དུ་གནས་པ་སོགས་གྲུབ་པའི་རྟགས་མཚན་བསྟན་པའི་
རྣམ་ཐར་མང་། མཐར་དགུང་ལོ་ང་དགུ་བཞེས་པ་ཤིང་སྟག་ལོར། ཤབ་དགེ་སྡིངས་
སུ་གཟུགས་སྐུའི་བཀོད་པ་དབྱིངས་སུ་བསྡུས་སོ། །
༢༠ རིན་ཆེན་སྒང་བླ་བྲང་བ་རྒྱ་གར་བློ་གྲོས་རྒྱལ་མཚན་ནི། ཡབ་འཇམ་
དབྱངས་ནམ་མཁའ་རྒྱལ་མཚན་དང་། ཡུམ་དཔལ་འབྱུང་རྒྱལ་མོ་གཉིས་ཀྱི་སྲས་སུ་
རབ་བྱུང་བདུན་པའི་ཤིང་བྱི་ལོར་ལྕམ་མོ་གཡང་གྲོང་དུ་སྐུ་འཁྲུངས། དུས་ཤིག་གི་ཚེ་
ཡབ་ཡུམ་གཉིས་ལ་རྗེ་འདིས་བདག་མིང་སྲིང་རྣམས་དེ་རིང་རྩེད་མོར་ཕྱི་རོལ་ཏུ་ཅིས་
ཀྱང་གཏོང་བར་ཞུ་ཞེས་ནན་གྱིས་ཞུས་པས། གནང་བ་ན་ཕྱི་རོལ་ཏུ་ལྕམ་སྲིང་རྣམས་
ཕེབས་རྗེས་ས་གཡོས་ཤིན་ཏུ་ཆེ་བ་ཞིག་བྱུང་ནས། སྔར་གྱི་གཟིམ་ཁང་དེ་ཉིད་
བརྡིབས་པས། ཆུང་དུས་ནས་ མངོན་མཁྱེན་ མངའ་ བའི་ རྟགས་མང་ དུ་ བྱུང་།
དགུང་ལོ་བདུན་པ་ལྕགས་རྟ་ལོར། རྗེ་འཇམ་དབྱངས་དཀོན་མཆོག་བཟང་བོའི་དྲུང་
ནས་རབ་བྱུང་བཞེས། མཚན་བློ་གྲོས་རྒྱལ་མཚན་དཔལ་བཟང་བོ་ཞེས་ གསོལ།
142



༄༅། །བོད་སོག་ཆོས་འབྱུང་གི་སྨད་ཆ།
དགུང་ལོ་བརྒྱད་པའི་དུས་གཅེན་པོ་དང་མཉམ་དུ་དཔལ་ལྡན་ས་སྐྱར་ཁྲི་འདོན་
མཛད། དགུང་ལོ་དགུ་བ་ནས་བཅུ་གསུམ་པའི་བར་དུ་འཇམ་དབྱངས་ཆོས་རྗེ་དེ་
ཉིད་ཀྱི་ཕྱགས་ཕྱིར་ཉང་སྟོད་ཕྱོགས་སུ་ཕེབས། སློབ་དཔོན་དཔལ་མཆོག་པར་གྲགས་
པས་ཀྱང་ཟུར་སློབ་ཀྱི་ཚུལ་དུ་ཞབས་ཏོག་མཛད། རྗེ་དེ་ཉིད་ཀྱི་དྲུང་དུ་རྣམ་འགྲེལ།
དབུ་མ། རྩ་བ་ཤེས་རབ། གསུང་ངག་རིན་པོ་ཆེ་ཆ་ཚང་སོགས་དབང་ལུང་མན་ངག་
གི་གདམས་པའི་གཏེར་མཛོད་དུ་གྱུར། དགུང་ལོ་བཅུ་བཞི་བ་མེ་གླང་ལོར་མུས་ཆེན་
སེམས་དཔའ་ཆེན་པོ་དཀོན་མཆོག་རྒྱལ་མཚན་ལས་དགེ་ཚུལ་གྱི་སྡོམ་པ་བཞེས།
དགུང་ལོ་བཅུ་དགུ་བ་ཆུ་རྟ་ལོར་གདན་ས་ཆེན་པོ་རྩིས་བཞེས་མཛད། དགུང་ལོ་ཉེར་
གཅིག་བཞེས་པ་ཤིང་སྤྲེལ་ལོར་སེམས་དཔའ་ཆེན་པོ་ནས་བསྙེན་པར་རྫོགས། ལོ་
དེར་སློབ་དཔོན་ཉུང་ཤས་དང་བཅས་ཁམས་ཕྱོགས་སུ་ཕེབས། ལོ་ལྔ་ཙམ་བཞུགས་
ནས་སླར་གདན་ས་ཆེན་པོར་ཕེབས། དགུང་ལོ་ཉེར་བརྒྱད་བཞེས་པ་རབ་བྱུང་བརྒྱུད་
པའི་ཆུ་འབྲུག་ལོར་བཞི་ཐོག་བླ་བྲང་ཆོས་གཞིས་དང་བཅས་པ་གཅེན་པོ་ལ་ཕུལ་ཏེ་བྱ་
བྲལ་ཁོ་ན་བྱེད་པར་ཐུགས་གཏད། ནོར་བུ་ཁྱུང་རྩེ་དང་། འཕན་པོ་ནཱ་ལེནྡྲར་ཕེབས་
ཏེ་སླར་ས་སྐྱར་བྱོན། དགུང་ལོ་ང་གཉིས་པ་ཤིང་ཡོས་ཧོར་ཟླ་བཞི་བར་སྐུའི་བཀོད་པ་
བསྡུས་སོ། ། །
༢༡ དུས་མཆོད་བླ་བྲང་བ་ས་ལོ་ཙཱ་འཇམ་དབྱངས་ཀུན་དགའ་བསོད་ནམས་
གྲགས་པ་རྒྱལ་མཚན་ནི། ཡབ་ནམ་མཁའ་བཀྲ་ཤིས་རྒྱལ་མཚན་དང་། ཡུམ་ཧོར་མོ་
དམའ་ཟེ་བཟའ་མ་ཅིག་ཚེ་བརྟན་གཉིས་ཀྱི་སྲས་སུ་རབ་བྱུང་བདུན་པའི་ཤིང་སྦྲུལ་
ལོར་རྩེ་གདོང་དུ་སྐུ་འཁྲུངས། དགུང་ལོ་བཅུ་གཅིག་པ་ཤིང་ཡོས་ལོར། མཁན་ཆེན་
བསོད་ནམས་ལྷུན་གྲུབ་ལེགས་པའི་འབྱུང་གནས་རྒྱལ་མཚན་དཔལ་བཟང་བོའི་དྲུང་
ནས་དགེ་བསྙེན་གྱི་སྡོམ་པ་བཞེས་ནས་རབ་ཏུ་བྱུང་བའི་བརྟུལ་ཞུགས་ལ་གནས་པར་
A
་
143



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མཛད། ལོ་དེའི་རྒྱལ་ཟླ་བར། ངོར་ཨེ་ཝཾ་ཆོས་སྡེ་ཆེན་པོར། རྡོ་རྗེ་འཆང་དཀོན་
མཆོག་ཆོས་འཕེལ་བས་མཁན་པོ་དང་། ཆོས་རྗེ་གློ་བོ་མཁན་ཆེན་པས་སློབ་དཔོན་
མཛད་དེ་དགེ་ཚུལ་གྱི་སྡོམ་པ་བཞེས། དེ་དུས་མཚན་ཡང་འཇམ་དབྱངས་ཀུན་
དགའ་བསོད་ནམས་གྲགས་པ་རྒྱལ་མཚན་ཞེས་གསོལ། ཡོངས་གྲགས་ལ་འཇམ་
དབྱངས་ས་སྐྱ་ལོ་ཙཱ་བ་ཞེས་ཟེར། རབ་བྱུང་བདུན་པའི་མེ་འབྲུག་( ༡༤༣༦)ལོར་
དགུང་གྲངས་བཅུ་གཉིས་པར་གདན་སའི་ཁྲིར་ཕེབས། དགུང་ལོ་བཅུ་བཞི་བ་ས་ཕོ་
རྟའི་ལོར་བཞི་ཐོག་གི་གདན་ས་མཛད་དེ་བསྟན་པའི་བདག་པོར་མངའ་གསོལ་ཞིང་།
སླར་ཡང་རྩེ་གདོང་དུ་ཕེབས་ནས་རྭ་དཔོན་ཡོན་ཏན་འབྱུང་གནས་ལ་འདུལ་བ་མདོ་
རྩ་དང་། འདུལ་བ་མེ་ཏོག་ཕྲེང་རྒྱུད། ཚད་མ་རྣམ་འགྲེལ་སྡེ་བདུན་མདོ་དང་བཅས་
པ། རིགས་གཏེར། སྡོམ་གསུམ་རབ་དབྱེ་བཅས་ལེགས་པར་གསན་ཞིང་སྨྲ་བའི་ཁྱུ་
མཆོག་ཏུ་གྱུར། ཇ་སྦྱོར་ཙམ་གྱི་བར་ལ་ཤོག་བུ་མདའ་ཚད་མ་བདུན་རེ་བློར་འཛིན་
གནང་བ་སོགས་ཐོས་བསམ་གནད་མ་བྱས། དགུང་གྲངས་ཉི་ཤུར་ཕེབས་པ་ན། རྡོ་
རྗེ་འཆང་དཀོན་མཆོག་ཆོས་འཕེལ་བས་མཁན་པོ་དང་། འཇམ་དབྱངས་སངས་རྒྱས་
རིན་ཆེན་དཔལ་བཟང་བོས་ལས་སློབ། རྭ་སྟོན་ཡོན་ཏན་འབྱུང་གནས་ཀྱིས་གསང་
སྟོན་མཛད་དེ་དགེ་འདུན་གྲངས་ཚང་བའི་དབུས་སུ་བསྙེན་པར་རྫོགས། ཡོངས་
འཛིན་རྡོ་རྗེ་འཆང་དཀོན་མཆོག་ཆོས་འཕེལ་བའི་དྲུང་དུ། དབུ་མ་ལུགས་ཀྱི་སེམས་
བསྐྱེད་དང་། དབང་གི་སྔོན་འགྲོའི་ སེམས་བསྐྱེད། དགྱེས་པ་རྡོ་རྗེ་དང་ གཤེད་
དམར་སོགས་དབང་གི་སྐོར་དང༌། གསུང་ངག་ལམ་འབྲས་ཀྱི་ཁྲིད་སོགས་ཁྲིད་ཀྱི་
སྐོར། རྒྱབ་རྟེན་ཡིག་ཆའི་ལུང་སོགས་མན་ངག་རྒྱ་མཚོ་ལྟ་བུ་གསན། མུས་ཆེན་
སངས་རྒྱས་རིན་ཆེན་གྱི་དྲུང་དུ། ཕྲེང་ཀྲི་སྦྲགས་པའི་དབང་སོགས་སྤྱི་བཀའ་དང་
ཟུར་བཀའི་སྐོར་སོགས་སྔར་མ་གསན་པ་མང་བོ་གསན་ཞིང་། ཞ་ལུ་ལོ་ཙཱ་བ་རིན་
144



༄༅། །བོད་སོག་ཆོས་འབྱུང་གི་སྨད་ཆ།
ཆེན་ཆོས་སྐྱོང་བཟང་བོ་ལ་དུས་འཁོར་གྱི་དབང་དང་སྦྱོར་བ་ཡན་ལག་དྲུག སྒྲ་ཀ་
ཙན་གཉིས་སོགས་རིག་པའི་གནས་རྣམས་སྦྱངས་པར་མཛད། དེ་ལ་སོགས་པ་མདོ་
སྔགས་ཀྱི་གསན་པ་རྒྱ་མཚོའི་ཕ་རོལ་ཏུ་སོན་པར་མཛད། མཁས་པའི་བྱ་བ་འཆད་
རྩོད་རྩོམ་གསུམ་གྱིས་ཉིན་མཚན་འཁོར་མོ་ཡུག་འདས་ཤིང་། རྣམ་པར་ ཐར་བ་
བསམ་གྱིས་མི་ཁྱབ་པ་མང་ཡང་བརྗོད་པའི་ཡུལ་ལས་འདས་ཤིང༌། དགུང་གྲངས་
བཞི་བཅུ་རྩ་བརྒྱད་པ་ཆུ་འབྲུག་ལོ་མ་རྫོགས་ཀྱི་བར་དུ་བསྟན་པའི་བྱ་བ་འབའ་ཞིག་
གིས་དུས་འདས་སོ། ། སྦྲུལ་ལོ་ཟླ་བ་དང་པོའི་ཚེས་ཉི་ ཤུ་སྐོར་ལ་རིན་ཆེན་སྒང་
གཟིམ་ཁང་དུ་ཕེབས་ནས་སྐུ་མཚམས་བུག་སྒོ་བདག་སྦྱར་མཛད་དེ་ཐུགས་དམ་ཟབ་
མོ་ལ་བཞུགས་ཤིང༌། ཟླ་བ་ལྔ་བའི་ཉེར་བཞི་ཙམ་ནས་ཞབས་ཅུང་ཟད་བསྙུང་བའི་
ཚུལ་བསྟན། མཐར་དགུང་ལོ་བཞི་བཅུ་རྩ་དགུར་ཕེབས་པ་ཆུ་མོ་སྦྲུལ་གྱི་ལོའི་ཆུ་སྟོད་
ཟླ་བའི་ ཚེས་ བཅུའི་ ཉིན་ རིན་ཆེན་སྒང་ བླ་ བྲང་ དུ་ སྐུ་ མྱ་ངན་ ལས་འདས་ པར་
མཛད་དོ། །
༢༢ དུས་མཆོད་བླ་བྲང་བདག་ཆེན་ངག་དབང་ཀུན་དགའ་རིན་ཆེན་བཀྲ་
ཤིས་གྲགས་པ་རྒྱལ་མཚན་ནི། ཡབ་འཇམ་དབྱངས་ནམ་མཁའ་དོན་གྲུབ་ཚེ་བརྟན་
བཀྲ་ཤིས་རྒྱལ་མཚན་དང༌། ཡུམ་ཡར་འབྲོག་ཁྲི་ལྕམ་ལྷ་གཅིག་བུ་འདྲེན་སྐྱིད་བྱ་བ་
གཉིས་ཀྱི་སྲས་སུ་རབ་བྱུང་བརྒྱད་ པའི་མེ་གླང་( ༡༤༥༡)ལོར་རྩེ་ གདོང་དུ་སྐུ་
འཁྲུངས། དགུང་ལོ་དགུ་བཞེས་པའི་ཚེ། འཇམ་དབྱངས་ཀུན་དགའ་བསོད་ནམས་
གྲགས་པ་རྒྱལ་མཚན་དཔལ་བཟང་བོ་ལས་དགེ་བསྙེན་དང་དགེ་ཚུལ་གྱི་སྡོམ་པ་
བཞེས། འཇམ་དབྱངས་ངག་གི་དབང་བོ་ཀུན་དགའ་བཀྲ་ཤིས་གྲགས་པ་རྒྱལ་མཚན་
དཔལ་བཟང་བོ་ཞེས་མཚན་གསོལ། དགུང་ལོ་བཅུ་དྲུག་པ་རབ་བྱུང་བརྒྱད་པའི་ཆུ་
སྦྲུལ་ལོར་ཁྲིར་ཕེབས། དགུང་ལོ་ཉི་ཤུའི་བར་འཇམ་དབྱངས་ས་ལོ་ཆེན་པོ་འབྲལ་མེད་
145



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དུ་བསྟེན་ནས་ཁོང་ལ་མངའ་བའི་གདམས་པ་མཐའ་དག་བུམ་པ་གང་བྱོའི་ཚུལ་དུ་
གསན། འཇམ་དབྱངས་ས་ལོ་ཆེན་པོ་སྐུ་གཤེགས་ཁར་བདག་ཉིད་ཆེན་པོ་འདི་ལ་
སྤྱན་གྱིས་ཆེར་གཟིགས་ཏེ། ངག་གི་དབང་བོ་བྱིས་པའི་སྣང་བ་མ་བྱེད། དཔལ་ས་
སྐྱའི་བསྟན་པ་འདི་ཉིད་ཆག་འཇིག་ཁྱོད་ལ་རག་ལས་ཡོད་དོ་ཞེས་གསུངས་པའི་བཀའ་
ཐུགས་ལ་བཅངས་ཏེ་དཔལ་ལྡན་ས་སྐྱའི་བསྟན་པ་ཉིན་མོ་བཞིན་གསལ་བར་མཛད།
ཆུ་མིག་རྫིང་ཁར། བདེ་མཆོག་ཕོ་བྲང་གསར་བཞེངས་དང་། དུས་མཆོད་བླ་བྲང་གི་
གསེར་ཁང་དུ་གྲགས་པ་རྟེན་དང་བརྟེན་པར་བཅས་པ་དང་། གཞན་ཡང་ནང་སོ་པུ་
ཏྲ་ཁང་དང༌། ལྷུན་གྲུབ་ཕོ་བྲང་གསར་བཞེངས་དང་། ས་ཆེན་ཕུག་སོགས་ལ་ཉམས་
གསོའི་བྱ་བ་རྒྱ་ཆེན་པོ་མཛད། འཇམ་དབྱངས་ས་ལོ་ཆེན་པོའི་ཐུགས་དགོངས་
བཞིན། ཆོས་གྲྭ་ཆེན་པོ་ཐུབ་བསྟན་ལྷ་ཆེན་དང་། གསང་སྔགས་བདེ་ཆེན་གླིང་ཕྱག་
བཏབ་མཛད། གཞན་ཡང་ཁའུ་སྐྱེ་ལྷས་ཀྱི་སྒྲུབ་གནས་དང་། འདྲ་འདྲའི་ཆོས་རྫོང་
ཁམས་གསུམ་ཟིལ་གནོན། བསམ་ཡས་གཙུག་ལག་ཁང་སོགས་ཉམས་གསོ་དང༌།
བསམ་ཡས་རབ་བྱུང་གི་སྡེ་བཙུགས་པ་སོགས། མདོར་ན་བདག་ཉིད་ཆེན་པོ་འདིས་
མདོ་སྔགས་ཀྱི་སྒྲུབ་སྡེ་དུ་མས་དབུས་གཙང་གི་ཁྱོན་ཡོངས་སུ་ཁྱབ་པ་ལྟ་བུ་མཛད། དེ་
དག་ཏུ་བཞུགས་པའི་དགེ་འདུན་འདུས་པ་རྒྱ་མཚོ་མཐའ་དག་ལ་འཁོར་ལོ་གསུམ་གྱི་
བྱ་བ་རྒྱ་ཆེར་སྒྲུབ་བའི་རྒྱུན་འཛུགས་པར་མཛད་པ་ཡིན་ནོ། ། གདུང་རྒྱུད་མི་འཆད་
པའི་ཕྱིར་གསོལ་བ་བཏབ་པ་བཞིན་བསླབ་པ་ཕུལ་ནས་བཙུན་མོ་གསུམ་ཁབ་ཏུ་བཞེས་
ཏེ། གདུང་སྲས་དམ་པ་གཉིས་བསྐྲུན། དགུང་ལོ་རེ་བརྒྱད་བཞེས་པ་རབ་བྱུང་དགུ་
བའི་ཤིང་སྤྲེལ་ཧོར་ཟླ་བདུན་པའི་ཚེས་བཅུ་གསུམ་ལ་ལྷུན་གྲུབ་ཕོ་བྲང་དུ་སྐུ་ཞི་བར་
གཤེགས་སོ། ། །
༢༣ དུས་མཆོད་བླ་བྲང་འཇམ་དབྱངས་བྱམས་པ་བསོད་ནམས་དབང་བོ་
146



༄༅། །བོད་སོག་ཆོས་འབྱུང་གི་སྨད་ཆ།
གྲགས་པ་རྒྱལ་མཚན་ནི། ཡབ་ཀུན་དགའ་རིན་ཆེན་དང་། ཡུམ་གདོང་དགའ་མ་
བསོད་ནམས་ལེགས་འཛོམས་དཀར་མོ་གཉིས་ཀྱི་སྲས་སུ་རབ་བྱུང་བརྒྱད་པའི་ས་ལུག་
(༡༤༩༩）ལོར་སྐུ་འཁྲུངས། དགུང་ལོ་བཅུ་གཅིག་པ་ས་སྦྲུལ་ལོར། སྤྱན་སྔ་ངག་
དབང་ཆོས་གྲགས་ཀྱི་དྲུང་དུ་རབ་བྱུང་དགེ་ཚུལ་གྱི་སྡོམ་པ་བཞེས། དགུང་ལོ་བཅུ་
གཉིས་བཞེས་པ་ལྕགས་རྟ་ལོར་གདན་སར་ཁྲིར་ཕེབས་ནས། ཐུབ་པ་དགོངས་
གསལ་ཆེན་མོ་འདུས་པ་རྒྱ་མཚོའི་ཚོགས་ལ་ཉིན་གསུམ་གྱི་བར་དུ་བསྩལ་པས་སྐྱེ་བོ་
ཀུན་གྱི་ཡིད་དབང་འཕྲོག་པར་བྱས། དགུང་ལོ་བཅུ་དགུ་བ་རབ་བྱུང་དགུ་བའི་མེ་
གླང་ལོར་ཆོས་རྗེ་ནམ་མཁའ་དབང་ཕྱུག་གིས་མཁན་པོ་གནང་ནས་པཎ་ཆེན་ལུགས་
ཀྱི་བསྙེན་རྫོགས་ཀྱི་སྡོམ་པ་བཞེས། རབ་བྱུང་དགུ་བའི་ལྕགས་སྤྲེལ་ལོའི་ཧོར་ཟླ་དགུ་
བའི་ཚེས་བཅུ་དགུར་རྩེ་གདོང་གི་གདན་སར་གདན་དྲངས་པ་ལྟར་ཆིབས་བསྒྱུར་
གནང༌། ཡི་དམ་གྱི་ལྷ་མང་བོའི་ཞལ་གཟིགས་གནང་བ་སོགས་རྣམ་ཐར་ཡ་མཚན་
མང་ལ། དེ་ནས་སླར་དགུང་གྲངས་རེ་གསུམ་བཞེས་པ་རབ་བྱུང་དགུ་བའི་ལྕགས་བྱ་
ལོའི་ཧོར་ཟླ་དང་བོའི་ཡར་ཚེས་ལ་དགེ་སྡིངས་ཆོས་ཀྱི་ཕོ་བྲང་དུ་ཕྱག་ཕེབས། ཚེས་
བཅུའི་སྔ་དྲོར་སྐུ་མྱ་ངན་ལས་འདས་སོ། །
༢༤ དུས་མཆོད་བླ་བྲང་གི་སྔགས་འཆང་གྲགས་པ་བློ་གྲོས་རྒྱལ་མཚན་ནམ་
མཚན་གཞན་འཇམ་དབྱངས་བསོད་ནམས་རྒྱལ་མཚན་པ་ནི། ཡབ་ངག་དབང་ཀུན་
དགའ་རིན་ཆེན་བཀྲ་ཤིས་གྲགས་པ་རྒྱལ་མཚན་དང༌། ཡུམ་གདོང་དགའ་མ་ལྷ་
གཅིག་དཀར་མོ་གཡང་འཛོམས་གཉིས་ཀྱི་སྲས་སུ་རབ་བྱུང་བརྒྱད་པའི་ཆུ་ཕག་
(༡༥༠༣）ལོར་གདོང་དགའ་རྫོང་གི་ཡང་རྩེར་སྐུ་འཁྲུངས། དགུང་ལོ་དགུར་ཕེབས་
པ་ལྕགས་རྟ་ལོར་ཡབ་རྗེ་ཆོས་ཀྱི་རྒྱལ་བོའི་རྒྱལ་ཚབ་ཏུ་མངའ་གསོལ། གཞོན་ནུ་ནས་
བཟོའི་གནས་ལ་ཤིན་ཏུ་མཁས་པས། ཕྱག་བྲིས་མཛད་པའི་ཞལ་ཐང་རྣམས་ཀྱང་
པ
147



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཞན་ལས་ཁྱད་པར་འཕགས་པ་ཡོད། དགུང་ལོ་ཉེར་བདུན་པ་ནས་ང་ལྔའི་བར་ལ་
གདན་སའི་ཁུར་མཐའ་དག་བཞེས་ནས། རྫོང་ཆུང་བླ་བྲང༌། སྒྲོལ་མ་ལྷ་ ཁང་།
མགོན་ཁང་ནུབ། རྗེ་བཙུན་གྱི་སྐུ་འདྲ་མཛེ་ཐོད་མ་བཞུགས་པའི་ཟུར་ཁང་གཙུག་
ལག་ཁང་། ཕུ་མའི་ལྷ་ཁང་། བཞི་ཐོག་བླ་བྲང་གི་རིག་འཛིན་ལྷ་ཁང་། དབུ་རྩེ་
འཇམ་དབྱངས་གཟི་འོད་འབར་བའི་དབུ་ཐོག་གི་གསེར་ཐོག་ཆེན་མོ་སོགས་གསར་
བཞེངས་མཛད། དགུང་ལོ་ང་ལྔ་བ་རབ་བྱུང་དགུ་བའི་མེ་སྦྲུལ་ལོར་བཞི་ ཐོག་ཏུ་
དགོངས་པ་རྫོགས་སོ། །
༢༥ དུས་མཆོད་བླ་བྲང་བ་འཇམ་དབྱངས་ངག་དབང་ཀུན་དགའ་དབང་
རྒྱལ་ནི། ཡབ་སྔགས་འཆང་གྲགས་པ་བློ་གྲོས་རྒྱལ་མཚན་དང་། ཡུམ་ལྕམ་མོ་སྲས་
བསོད་ནམས་རྒྱལ་མོ་གཉིས་ཀྱི་སྲས་སུ་རབ་བྱུང་དགུ་བའི་ཆུ་འབྲུག་( ༡༥༣༢)ལོར་
བླ་བྲང་ཕུན་ཚོགས་གླིང་དུ་སྐུ་འཁྲུངས། རབ་བྱུང་དགུ་བའི་མེ་སྦྲུལ་ལོར་ཁྲིར་ཕེབས་
ནས། ས་ལུག་ལོར་ཁྲི་ཟུར་མཛད། ས་སྤྲེལ་ལོར་སྐུ་གཤེགས་སོ། །
༢༦ དུས་མཆོད་བླ་བྲང་བ་ཨ་མེས་ཀུན་དགའ་བསོད་ནམས་གྲགས་པ་རྒྱལ་
མཚན་ནི། སྔགས་འཆང་གྲགས་པ་བློ་གྲོས་རྒྱལ་མཚན་དང་། ཡུམ་ལྕམ་མོ་སྲས་
བསོད་ནམས་རྒྱལ་མོ་གཉིས་ཀྱི་སྲས་སུ་རབ་བྱུང་དགུ་བའི་མེ་བྱ་( ༡༥ ༣༧) ལོར་ཡབ་
དགུང་ལོ་སོ་ལྔ་བ་ལ་ ས་སྐྱའི་ ལྷ་ཆེན་ཕུན་ཚོགས་གླིང་གི་བླ་བྲང་དུ་སྐུ་བལྟམས།
གཞོན་ནུ་ནས་དགེ་བསྙེན་དང་དགེ་ཚུལ་གྱི་སྡོམ་པ་བཞེས། དེ་ནས་བསྙེན་པར་
རྫོགས་བཞེད་ཡོད་པ་ལ། ལྷ་དང་བླ་མས་ལུང་བསྟན་བཟློག་ཏུ་མེད་པར་གདུང་རྒྱུད་
རིན་པོ་ཆེ་སྤེལ་དགོས་པར་བརྟེན། དམ་ཆོས་འདུལ་བ་ནས་ཇི་ལྟར་གསུངས་པ་ལྟར་
བསླབ་པ་འབུལ་ཆོག་ཚུལ་བཞིན་བགྱིས་ནས་ཡོངས་རྫོགས་དགེ་བསྙེན་རྡོ་རྗེ་འཛིན་
པའི་བརྟུལ་ཞུགས་ལ་གནས། དགུང་གྲངས་ཉི་ཤུ་རྩ་དགུ་བཞེས་པ་རབ་བྱུང་དགུ་
148



༄༅ ། །བོད་སོག་ཆོས་འབྱུང་གི་སྨད་ཆ།
བའི་ལྕགས་སྤྲེལ་ལོར་གདན་སའི་ཁྲིར་ཕེབས། དགུང་གྲངས་སོ་བརྒྱད་བཞེས་པ་རབ་
བྱུང་བཅུ་བའི་ས་སྦྲུལ་( ༡༥༦༩) ལོར་དཔལ་ལྡན་ས་སྐྱ་བའི་གདུང་རབས་རིན་པོ་ཆེ་
ཇི་ལྟར་བྱོན་པའི་ཚུལ་གྱི་རྣམ་པར་ཐར་བ་ངོ་མཚར་རིན་པོ་ཆེའི་བང་མཛོད་དགོས་
འདོད་ཀུན་འབྱུང་ཞེས་བྱ་བ་རྩོམ་གནང་མཛད་པ་སོགས་བཀའ་འབུམ་དུ་མ་ཞིག་
གདུལ་བྱ་རྣམས་ལ་བཀའ་དྲིན་དུ་བསྩལ། དེ་ལྟར་ལུགས་གཉིས་ཀྱིས་བསྟན་འགྲོའི་
དོན་རྒྱ་ཆེན་མཛད་དོ། །
དེ་ལྟར་ས་སྐྱའི་གདན་རབས་ཉེར་ལྔའི་བར་ཨ་མེས་ཀུན་དགའ་བསོད་ནམས་
ཀྱིས། འཁོན་སྟོན་དཀོན་མཆོག་རྒྱལ་བོ་བ་རི་བ། །ས་སྐྱའི་བླ་ཆེན་དཔོན་སློབ་རྩེ་མོ་
དང༌། །རྗེ་བཙུན་གྲགས་པ་ས་སྐྱ་པཎྜི་ཏ། །ཆོས་རྒྱལ་འཕགས་པ་སློབ་དཔོན་རིན་
རྒྱལ་དང་། ། དྷརྨ་པཱ་ལ་ ཤར་བ་འཇམ་དབྱངས་ཆེ། །བདག་ཉིད་ཆེན་པོ་མཁས་
བཙུན་ནམ་མཁའ་ལེགས། །འཇམ་དབྱངས་དོན་ཡོད་འགྲོ་མགོན་བསོད་ནམས་
པ། །ཏཱ་དབེན་བློ་རྒྱལ་ཏཱ་དབེན་ཀུན་རིག་པ། །བཞི་ཐོག་བློ་རྒྱལ་འཇམ་དབྱངས་
རྣམ་རྒྱལ་དང་། །ཀུན་དགའ་དབང་ཕྱུག་རྒྱ་གར་ཤེས་རབ་མཚན། །བློ་གྲོས་རྒྱལ་
མཚན་འཇམ་དབྱངས་ཀུན་དགའི་ཞབས། །ངག་དབང་ཀུན་རིག་འཇམ་དབྱངས་སྐུ་
མཆེད་སོགས། །སྔར་བྱུང་དཔལ་ལྡན་ས་སྐྱའི་གདན་རབས་ཡིན། ། ཞེས་པ་ལྟར།
རྣམ་ཐར་རག་བསྡུས་ཙམ་ཞིག་སོང་བ་ཡིན་ལ། དེ་ཕྱིན་ནས་རྣམ་ཐར་གསལ་བོ་མི་
ངེས་པས་མཚན་ཙམ་གཤམ་དུ་འགོད་པ་ཡིན་ནོ། །
༢༧ དུས་མཆོད་བླ་བྲང་ཀུན་དགའ་བསོད་ནམས། ༢༨ དུས་མཆོད་བླ་
བྲང་ཀུན་དགའ་དབང་རྒྱལ། ༢༩ དུས་མཆོད་བླ་བྲང་ཨ་མེས་ཞབས་ཀྱི་སྲས་བསོད་
ནམས་རིན་ཆེན། ༣༠ དུས་མཆོད་བླ་བྲང་ཀུན་དགའ་བཀྲ་ཤིས། ༣༡ དུས་
མཆོད་བླ་བྲང་ཀུན་དགའ་བསོད་ནམས། ༣༢ དུས་མཆོད་བླ་བྲང་ཀུན་དགའ་བློ་
བསམ་
149



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གྲོས། ༣༣ དུས་མཆོད་བླ་བྲང་ཀུན་དགའ་སྙིང་བོ་སྟེ་འདི་ཡན་དུས་མཆོད་སྤྱི་ལ་
དབང་བའི་གདན་རབས་རྫོགས།
དེ་ནས་བླ་བྲང་གཉིས་སུ་བྱེས་པས། དང་བོ་སྒྲོལ་མ་ཕོ་བྲང་གི་གདན་རབས་
ནི། ༣༤ པད་མ་བདུད་འདུལ། ༣༥ བཀྲ་ཤིས་རིན་ཆེན། ༣༦ ཀུན་སྙིང་
བསམ་འཕེལ། ༣༧ དྲག་ཤུལ་འཕྲིན་ལས་རིན་ཆེན། ༣༨ ངག་དབང་ཀུན་
དགའ་རིན་ཆེན། ༣༩ ངག་དབང་ཐེག་ཆེན་དཔལ་འབར་དང་བཅས་དྲུག་གོ །།
གཉིས་པ་ཕུན་ཚོགས་ཕོ་བྲང་གི་གདན་རབས་ནི། ༤༠ ཀུན་དགའ་རིན་
ཆེན། ༤༡ དེའི་སྲས་ཀུན་དགའ་བསོད་ནམས། ༤༢ འཛམ་གླིང་ཆེ་དགུ་དབང་
འདུས། ༤༣ ངག་དབང་མཐུ་སྟོབས་དབང་ཕྱུག ༤༤ ཀུན་དགའ་བསོད་ནམས་
བཅས་ལྔ་རྣམས་རིམ་པར་བཞུགས་སོ། །
དཔལ་ས་སྐྱའི་ཆོས་གྲྭ་ཆེན་པོ་འདི་ལ་བྱང་སྔགས་པ་གྲྭ་ཚང་དང་། ལྷོ་འདུལ་
བ་གྲྭ་ཚང་གཉིས། བྱང་སྔགས་པ་གྲྭ་ཚང་གིས་གཙོ་བྱས་པའི་ལྷ་ཁང་བརྒྱ་རྩ་བརྒྱད་
ཡོད། འཁོན་དཀོན་མཆོག་རྒྱལ་བོས་ ས་སྐྱའི་ གཙུག་ ལག་ ཁང་ ཕྱག་བཏབ་ དང་
བཞེངས་པར་མཛད། དབུ་རྩེ་ལི་མའི་འཇམ་དབྱངས་གཟི་འབར་མ་མི་ཚད་ལྷག་པ།
ཟངས་དམར་གྱི་རལ་གྲི་བྱིན་ཆེན་བཅས་དང་། སྒོ་རུམ་བསེ་འབག་མ་གཙོ་བོར་
བཞུགས་པའི་མགོན་ཁང་བཅས་བཞུགས། རྟེན་འདིའི་ལོ་རྒྱུས་ནི་སྟོན་པ་འདས་ནས་
ལོ་བརྒྱ་ན་མཐོ་བཙུན་གྲུབ་རྗེས། མ་ཧཱ་བོ་དྷི་བཞེངས་པའི་དུས་མཚུངས་སུ་བཞེངས་
པ་ཞིག་ཡིན་པས། ས་ཆེན་ཀུན་སྙིང་གི་ཤབ་གུང་ཐང་ནས་ས་སྐྱར་སྤྱན་དྲངས་ཏེ་
བཞུགས་པ་ཡིན། བ་རི་ལོ་ཙཱ་བས་བཞེངས་པའི་བ་རིའི་ཐུགས་དམ་གྱི་རྟེན་ལི་མའི་
སྒྲོལ་མ་ལྷ་ཁང་། འཁོན་དཀོན་མཆོག་རྒྱལ་བོ་ཞིང་དུ་གཤེགས་ཁར། ས་དགོན་འདི་
ཀླུའི་ཕོ་བྲང་གི་སྟེང་ན་ཡོད་པས། མ་འོངས་པར་ཀླུ་གདོན་གྱི་གནོད་པ་བཟློག་པའི་
150



༄༅། །བོད་སོག་ཆོས་འབྱུང་གི་སྨད་ཆ།
ཕྱིར། ཕུང་བོ་འདི་ཀླུ་ཡུལ་དུ་ཁ་བསྟན་ཏེ་འཇོག་དགོས་གསུངས་པ་ལྟར། བ་རི་ལོ་ཙཱ་
བས་བཞེངས་པའི་འཁོན་དཀོན་མཆོག་རྒྱལ་བོའི་སྐུ་གདུང་རིལ་བོ་བཞུགས་པའི་སྐུ་
འབུམ་རྣམ་རྒྱལ་མཆོད་རྟེན་ཐོག་བརྩེགས་མ། དེའི་ནུབ་རྣམ་རྒྱལ་ལྷ་ཁང་། དེའི་
བྱང་ཤག་ཚང་ཤར་ནུབ་ཞེས་པ། བློན་ཆེན་ཤཱཀྱ་བཟང་བོའི་ཕྱི་རྟེན་ལྷ་ཁང་། བདེ་
མཆོག་ལྷ་ཁང་། དེའི་སྒོ་རྒྱབ་ཤར་ལྷོ་གཉིས་སུ་མདོ་སྨད་སྦའི་ཕྲ་མེན་ནམ་མཁའ་སྒྲོལ་
མ། ཤང་ཞོང་ཞོང་གི་རྡོ་རྗེ་བུ་ཁྲིད། ཡར་འབྲོག་ནམ་མཁའ་སྒྲོལ་མ། ལྷ་རྩེ་སྦུག་གི་
སྐྱིད་ལེགས་སོགས་དམ་ལ་བཏགས་པའི་སྐུ་བརྙན་སོགས་བཞུགས། དགའ་ལྡན་ལྷ་
ཁང་ནང་རྒྱལ་ཆེན་བསེ་ཁྲབ་ཀྱི་མགོན་ཁང་། དེ་མཚམས་གཡུ་ཐོག་ལྷ་ཁང་། དེ་
མཚམས་འགྲོ་མགོན་ཆོས་རྒྱལ་འཕགས་པའི་འབུམ་ཐང་ལྷ་ཁང་། སྨུག་ཆུང་མགོན་
ཁང་ཞེས་པ་རྒྱལ་ཆེན་ཤུགས་ལྡན་རིགས་ལྔ་གཙོ་འཁོར། བཀྲ་ཤིས་བརྩེགས་བླ་བྲང་།
ཞལ་ཕྲོ་ལྷ་ཁང་། དགེ་འཕེལ་ལྷ་ཁང་། ཉི་བདེ་ལྷ་ཁང་། ཞབས་བརྟན་ལྷ་ཁང༌།
རྫོང་ཆུང་ལྷ་ཁང་། ནང་བཟོ་མགོན་ཁང་དུ་སྤུར་ཀྲ་མིང་སྲིང་ལྔའི་སྐུ་བརྙན་དང་སྤུ་ཀྲ་
བླ་མཚོ་ཞེས་པ་ངོ་མཚར་ཅན་གྱི་ནང་རྟེན་གཅིག་ཡིན་པར་གསུངས། ཁྲོ་ཁང་བླ་བྲང༌།
འཕེལ་རྒྱས་བླ་བྲང་། བྲང་མོ་ཆེ་བླ་བྲང་། ཆོས་ཁྲི་ཆེན་མོ་ཞེས་པ་གསེར་ཟངས་ཀྱི་རྒྱ་
ཕིབས་ཅན། དབུ་རྩེ་ལྷ་ཁང་གི་ཐོད་དུ་བློན་ཆེན་སྒང་བའི་སྐུ་འབུམ། གཞུང་བ་བའི་
ཕྱི་རྟེན་སྐུ་འབུམ། དེའི་ནུབ་གདུང་རབས་ལྷ་ཁང་། ཐུབ་དབང་དོན་ཡོད། མངོན་
དགའ་བདེ་ཆེན། རྗེ་བཙུན། གསང་སྔགས་བདེ་ཆེན་གླིང་། བཞི་ཐོག་ཕོ་བྲང་
འཁོར་ཡུག་དང་བཅས་པ། གསང་བའི་མགོན་ཁང་དུ་ས་སྐྱའི་འབའ་མོ། གསང་
སྔགས་ཚོགས་ཁང་། དམར་བོ་སྐོར་གསུམ་གྱི་ལྷ་ཁང་། ལྷ་མགོན་བཞུགས་པའི་ལྷ་
ཁང་སོགས་བརྒྱ་རྩ་བརྒྱད་ཀྱི་ལྷ་ཁང་རྣམས་བསྟན་པ་ཉམས་ཆག་མ་བྱུང་གོང་རོལ་ཏུ་
རྟེན་དང་བརྟེན་པར་བཅས་པ་ལེགས་པར་བཞུགས་སོ། །
151



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ། །
གྲུམ་ཆུ་ལྷོ་རྒྱུད་ཀྱི་འདུལ་བ་གྲྭ་ཚང་ལ། གཞིས་ཁོངས་ཀྱི་འབབ་ཁུངས་ལ་
བརྟེན་ནས་ཆགས་པའི་བསྒོ་ཕྱག་གླིང༌། དར་རྒྱས་གླིང་། ཕྱུག་པོ་གླིང་། ཇ་རུ་གླིང་།
ཤང་དཔལ་གྱི་གླིང་སྟོད་དང་གླིང་སྨད་གཉིས། གར་གླིང་། ལ་ཁ་གླིང་། སྐམ་གྲི་
གླིང་། བཀྲ་ཤིས་བརྩེགས་གླིང་། མཁའ་འགྲོ་སྦུག་གླིང་། པོ་ཏ་ལ་གླིང་། གཡས་རུ་
གླིང་། ཉི་ཟླ་དགེ་འཕེལ་གླིང་། ཁའུ་གླིང༌། མངོན་དགའ་ཤར་གླིང་བཅས་གླིང་བཅུ་
དྲུག་ཡོད་དོ། ། ད་ལྟ་ཡང་དངོས་སུ་བཞུགས་ཡོད་པ་གཅིག་ཉིད་ནི་ཆུ་ལྷོའི་ལྷ་ཁང་
ཆེན་མོ་ཡིན་ཏེ། ལྷ་ཁང་འདི་ནི་རབ་བྱུང་ལྔ་བའི་ས་འབྲུག་( ༡༢༦༨)ལོའི་ཧོར་ཟླ་
དང་བོའི་ཚེས་དགེ་བར་འགྲོ་མགོན་ཆོས་རྒྱལ་འཕགས་པའི་ལྗགས་བཀོད་བཞིན།
དཔོན་ཆེན་ཤཱཀྱ་བཟང་བོས་བཞེངས་པར་མཛད། ལྷ་ཁང་འདིའི་ནང་རྟེན་གཙོ་བོ་ནི།
འགྲོ་མགོན་འཕགས་པ་རིན་པོ་ཆེས་བཞེངས་པའི་ཐུབ་ཆེན་ཐོག་ཚད་མ། གཡས་
ཕྱོགས་ནས་རིམ་པར། རྗེ་ས་པཎ་གྱིས་སྐྱིད་གྲོང་འཕགས་པ་ཝ་ཏིའི་གཙུག་ལག་ཁང་
དུ་མུ་སྟེགས་པ་ཕམ་པར་མཛད་སྐབས་ཀྱི་འཇམ་དབྱངས་རྩོད་རྒྱལ་མ་ནང་བཞུགས་
ཀྱི་ལུགས་མའི་སྒྲོལ་མ་སྐུ་ཚད་ཁྲུ་ཕྱེད་གཉིས་ཙམ་དང་། ཇོ་བོ་ཨ་ཏི་ཤས་གདན་
དྲངས་པའི་ལུགས་མའི་ལུང་བསྟན་སྒྲོལ་མ་བཞེངས་སྐུ་ཅན། ས་སྐྱའི་ཆོས་དུང་དཀར་
མོ་རྒྱང་གྲགས། ཆོས་རྒྱལ་འཕགས་པའི་ཐུགས་དམ་རྟེན་ཐུབ་དབང་ལྷ་ཆེན་དཔལ་
འབར། ས་ཆེན་ཀུན་སྙིང་གི་སྐབས་བཞེངས་པ། འཇམ་དབྱངས་བསོད་ནམས་
དབང་ཕྱུག་གིས་བྱང་སྐྱ་བོ་ཁ་གདང་ནས་སྤྱན་དྲངས་པའི་ལུགས་མའི་ཐུབ་དབང་
གསུང་བྱོན་ཐོག་ཚད་མ། ངག་དབང་མཐུ་སྟོབས་ཀྱི་སྐུ་གདུང་ཐོག་ཚད་མ། བླ་ཆེན་
ཀུན་དགའ་རྒྱལ་མཚན་གྱི་ཐུགས་ དམ་རྟེན་ཐུབ་དབང་། ཤར་བ་རིན་ཆེན་རྒྱལ་
མཚན་གྱི་ཐུགས་དམ་རྟེན་ཐུབ་དབང་མཛོད་སྤུ་དུང་དཀར་གཡས་འཁྱིལ། དཔོན་
ཆེན་ཤཱཀྱ་བཟང་བོའི་ནང་རྟེན་ལུགས་མའི་ཐུབ་དབང་ཐོག་ཚད་མ་བཅོམ་ལྡན་འདས་
152



༄༅ ། །བོད་སོག་ཆོས་འབྱུང་གི་སྨད་ཆ།
ཀྱི་ཚེམས་ནང་བཞུགས་སུ་གྲགས་པ། ཡུམ་བསྟན་འཛིན་དབང་མོས་བཞེངས་པའི་
གསེར་ཆོས་བཀའ་འགྱུར་ཆ་ཚང་། ཆོས་རྒྱལ་འཕགས་པས་བཞེངས་པའི་གསེར་ཆོས་
བཀའ་འགྱུར་བཅས་དང་། རྟེན་གཙོའི་གཡོན་ནས་རིམ་བཞིན། ས་ཆེན་ཀུན་
དགའ་སྙིང་བོ། རྗེ་བཙུན་བསོད་ནམས་རྩེ་མོ། ཆོས་རྗེ་གྲགས་པ་རྒྱལ་མཚན་ཏེ་
དཀར་བོ་རྣམ་གསུམ། ཐེག་ཆེན་ཆོས་ཀྱི་བླ་མའི་ཐུགས་དམ་རྟེན་འཇམ་དབྱངས་མེ་
ཐུབ་མ། རྗེ་བཙུན་པད་འབྱུང་བའི་ནང་རྟེན་ལུགས་མའི་བྱམས་མགོན་ཐོག་ཚད།
དྷརྨ་པཱ་ལའི་ནང་རྟེན་ལུགས་མའི་རྡོ་རྗེ་འཆང་། མཐུ་སྟོབས་དབང་ཕྱུག་གི་མཆོད་
སྡོང་འཛམ་གླིང་འོད་གསལ། དཔོན་ཆེན་ཨང་ལན་གྱི་ནང་རྟེན་ཛྷ་ཀློལས་གྲུབ་པའི་
ཐུབ་དབང་ཐོག་ཚད་མ། ཤར་བ་ དུས་འཁོར་བའི་ཐུགས་དམ་རྟེན་ལུགས་མའི་
འཇམ་དབྱངས་ཆོས་འཁོར་མ། ས་བཟང་བའི་ཐུགས་དམ་རྟེན་ལུགས་མའི་ཐུབ་
དབང་། སྒང་ཀ་བ་རིན་ཆེན་དཔལ་གྱི་རྟེན་ལུགས་མའི་ཇོ་བོ་ཨ་ར་མ་སྤུ་ཀྲ་བླ་མཚོ་
བཅས་དང༌། དབུས་སུ་ས་ཆེན་ཀུན་དགའ་སྙིང་བོ། བསོད་ནམས་རྩེ་མོ། གྲགས་པ་
རྒྱལ་མཚན་གསུམ་གྱི་བཞུགས་ཁྲི་བསྟར་གཅིག་མ། དེའི་མདུན་དུ་ས་སྐྱ་མཁན་པོའི་
བཞུགས་ཁྲི་བཅས་ཡོད། གསེར་དངུལ་དུང་སྣག་སོགས་ཀྱིས་བྲིས་པའི་བོད་ཆེ་ཆུང་
བྲག་རི་ལྟར་བཞུགས་ཤིང་། དེའི་ནང་སྐད་གྲགས་ཆེ་བའི་པོ་ཏི་ལྕགས་ལུང་མ་བྱ་བ་
དང༌། ལཉྩ་ཅན་གྱི་རྒྱ་དཔེ་ཡང་མ་མཐོང་བ་མང་དུ་ཡོད་དོ། ། ལྷ་ཁང་ཆེན་མོའི་
སྟེང་གི་ཐིག་གཡབ་ལྡེབས་ཞལ་ཐོག་ཏུ་དཀྱིལ་འཁོར་མང་བོ་དང་། བླ་བརྒྱུད་མང་བོ་
བཞུགས་པ་ དང་། དངུལ་ གདུང་ རིག་ འཛིན་ ལྷ་ ཁང་ དང་ ལྷ་ ཁང་ བྱང་ སོགས་
བཞུགས་སོ། །
ས་སྐྱའི་ཆོས་སྡེ་ཆེན་པོ་འདི་ལ་དགོན་ལག་དང་ཡང་ལག་གི་ཚུལ་དུ་མདོ་དབུས་
གཙང་གསུམ་རྒྱ་སོག་གི་ཡུལ་རྣམས་སུ་ས་སྐྱའི་ཆོས་སྡེ་མཐའ་ཡས་པ་བཞུགས་པ་ལས།
153



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཙོ་ཆེ་བ་བཅུ་ཕྲག་ཙམ་ཞིག་གི་མཚན་སྨོས་ན། དཔལ་ས་སྐྱའི་གདན་ས་འོག་མ་
གཙང་རྩེ་གདུང་ནི། བདག་ཆེན་ཀུན་དགའ་བསམ་འགྲུབ་སོགས་དུས་མཆོད་བླ་བྲང་
གི་གདུང་རབས་རྣམས་ཀྱིས་སྐྱོང༌། ཁྲི་ཆེན་བསོད་ནམས་ལྷུན་གྲུབ་སོགས་བསྟན་
འཛིན་དམ་པ་མང་དུ་བྱོན། དེང་སང་ཡང་ས་སྐྱའི་ཞལ་འཛིན་གནང་བཞིན་པ་
ཡིན་ནོ། །
ངོར་ཨེ་ཝཾ་ཆོས་ལྡན་ནི། ཆོས་རྗེ་ས་པཎ་གྱི་གཟིགས་སྣང་བཞིན་རྡོ་རྗེ་འཆང་
ཀུན་དགའ་བཟང་བོ་དགུང་ལོ་ཞེ་བརྒྱད་པ་ས་བྱ་ལོར་བཏབ། རྡོ་རྗེ་འཆང་ཀུན་
དགའ་བཟང་བོ་ནི། འཕགས་པ་དགེ་བའི་རྩ་བ་ཡོངས་སུ་འཛིན་པའི་མདོ་ལས། དེ་
ཚེ་འཇིག་རྟེན་མགོན་པོ་སྤྲུལ་བ་འབྱུང༌། །དེ་ཚེ་དགེ་སློང་ཀུན་དགའ་བཟང་བོར་
སྤྲུལ། །ཚུལ་ཁྲིམས་ཀྱིས་ཀྱང་ཁྱད་པར་འཕགས་གྱུར་ལ། །ཐོས་པ་མང་ཞིང་ཕ་རོལ་
ཕྱིན་པས་འཕགས། ། ཞེས་ སོགས་དང་། མདོ་སྡེ་པདྨ་དཀར་བོ་ལས། ཀུན་
དགའ་བཟང་བོ་ང་ཡི་ཆོས་འཛིན་པ། །བདེ་ གཤེགས་བྱེ་བ་དྲུག་ཅུ་མཆོད་བྱས་
ནས། །མ་འོངས་དུས་ཀྱི་ཚེ་ན་རྒྱལ་བར་འགྱུར། ། ཞེས་ལུང་བསྟན་པ་ལྟར།
དཔལ་ལྡན་འཁོན་གྱི་རིགས་སུ་འཁྲུངས་ཤིང༌། ཤར་ཆེན་ཡེ་ཤེས་རྒྱལ་མཚན་དང་།
གྲུབ་ཆེན་བུདྡྷ་ཤྲཱི། ས་བཟང་འཕགས་པ་གཞོན་ནུ་བློ་གྲོས་སོགས་བསྟེན་ནས་ཐོས་
བསམ་སྒོམ་པ་མཐར་ཕྱིན། སྔགས་ཀྱི་བསྟན་པ་ཕྱོགས་སུ་སྤེལ་བས་རྩོད་དུས་ཀྱི་རྡོ་རྗེ་
འཆང་ཞེས་གྲགས། སློབ་མ་མཐའ་ཡས་པས་ཆོས་སྡེ་བཙུགས་པ་བགྲང་ལས་འདས།
དགུང་ལོ་དོན་ལྔ་བར་སྐུ་གཤེགས། གདན་སར་མུས་ཆེན་དཀོན་མཆོག་རྒྱལ་མཚན་
བཞུགས་པ་སོགས་རྣམ་ཐར་དང་གདན་རབས་ངོ་མཚར་བ་བཞུགས་སོ། །
འཕན་ཡུལ་ནཱ་ལེནྡྲ་ནི། བོད་སྐད་དུ་རྒྱུན་གྱི་དབང་བོར་གྲགས་པའི་ཆོས་གྲྭ་
ཆེན་པོ་ནི། རོང་སྟོན་སྨྲ་བའི་སེངྒེ་ཤེས་བྱ་ཀུན་མཁྱེན་ཤཱཀྱ་རྒྱལ་མཚན་གྱིས་དགུང་ལོ་
154



༄༅། །བོད་སོག་ཆོས་འབྱུང་གི་སྨད་ཆ།
བདུན་ཅུ་བ་མེ་འབྲུག་ལོར་ཕྱག་བཏབ་མཛད།
གོང་དཀར་རྡོ་རྗེ་གདན་ནི། མཐུ་སྟོབས་ཀྱི་དབང་ཕྱུག་བུ་སྟོན་ཀུན་དགའ་
རྣམ་རྒྱལ་ གྱིས་བཏབ། ས་སྐྱ་རྫོང་ ལུགས་ དང་ བུ་ ལུགས་འདྲེས་མའི་ཆོས་རྒྱུན་
བསྐྱངས།
གཙང་ངམ་རིང་ཆོས་སྡེར། མཁན་པོ་ཤཱཀྱ་སེངྒེ་སོགས་རིམ་པར་བྱོན་ནས་
ལེགས་པར་བསྐྱངས།
གཙང་རོང་འབྲས་ཡུལ་སྐྱེད་ཚལ་ནི། བྱམས་ཆེན་རབ་འབྱམས་པ་སངས་
རྒྱས་འཕེལ་གྱིས་དགུང་ལོ་སོ་དགུ་བ་ས་སྦྲུལ་ལོར་ཕྱག་བཏབ་མཛད་ནས། མཚན་
ཉིད་ཀྱི་ཆོས་གྲྭ་སྐད་གྲགས་ཆེ་བར་གྱུར། །
གཙང་གསེར་མདོག་ཅན་ནི། པཎ་ཆེན་དོན་ཡོད་དཔལ་བས་ཕྱག་བཏབ་
མཛད་པ་ཡིན་ལ། པཎ་ཆེན་ཤཱཀྱ་མཆོག་ལྡན་དགུང་ལོ་ཞེ་གཉིས་བཞེས་པའི་ཚེ་དགོན་
འདིར་ཕེབས་ནས་འཆད་ཉན་དར་རྒྱས་ཆེ་ཞིང་དགོན་ལག་ཀྱང་དར་རྒྱས་བྱུང་།
གཙང་རྟ་ནག་ཐུབ་བསྟན་རྣམ་རྒྱལ་གླིང་ནི། ཀུན་མཁྱེན་གོ་བོ་རབ་འབྱམས་
པ་བསོད་ནམས་སེང་གེས་དགུང་ལོ་ཞེ་ལྔ་བ་ཆུ་སྦྲུལ་ལོར་བཏབ་ནས་བཤད་གྲྭ་ཡང་
དར་རྒྱས་བྱུང༌། དཔལ་ས་སྐྱའི་ལྷ་ཁང་ཆེན་མོའི་མཚན་ཉིད་གྲྭ་ཚང་ཡང་འདིའི་
བཤད་རྒྱུན་ལས་བྱུང༌། དགོན་ལག་ཡང་མང་དུ་འཕེལ་བར་གྱུར། །
མཉན་ཡོད་བྱ་རྒོད་གཤོང་ནི། པཎ་ཆེན་འབུམ་ཕྲག་གསུམ་པས་དགུང་ལོ་ང་
བདུན་བཞེས་པ་ས་བྱ་ལོར་བཏབ། མཚན་ཉིད་ཀྱི་རྩོད་གྲྭ་དར་རྒྱས་ཆེ་བ་ཞིག་ཏུ་
འཕེལ།
གཙང་ཉང་སྟོད་ཤེལ་མཁར་རྒྱལ་རྩེའི་ཆོས་སྡེ་ནི། ཆོས་རྒྱལ་རབ་བརྟན་ཀུན་
འཕགས་ཀྱིས་བཏབ། ས་བུ་དགེ་གསུམ་གྱི་གྲྭ་ཚང་ཁག་བཅུ་དྲུག་ཡོད་ཅིང་ཕྱིས་སུ་
155



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཡང་དར་རྒྱས་ཆེ་བ་བྱུང༌།
གཙང་སྟོད་འདར་གྲངས་མོ་ཆེ་ནི། ཚར་ཆེན་བློ་གསལ་རྒྱ་མཚོས་གདན་སའི་
མཐིལ་དུ་མཛད། ཕྱིས་སུ་ཡང་དེའི་རིང་ལུགས་འཛིན་པའི་ཆོས་སྡེ་མ་ཉམས་པར་
གནས་པ་ཡིན་ནོ། ། དབུས་སུ་གསང་ཕུའི་ཆོས་གྲྭ་ཆེན་པོར། ས་དགེ་གཉིས་ཀྱི་གྲྭ་
ཚང་བཅུ་གཅིག་ཡོད་པ་ལས། ས་སྐྱ་བའི་གྲྭ་ཚང་བདུན་ནི། དྭགས་པོ་གྲྭ་ཚང་།
རྣམ་རྒྱལ་གསེར་ཁང༌། ཁུ་སྤེ། སྒྲོ་རྙིང་བ། གཞི་བ། གནས་སྒོ་བ། སྒོ་གསར་བ་
བཅས་ཡོད་པས་ཕྱིས་སུ་གོང་དཀར་དུ་སྤོས་པའི་ས་སྐྱའི་དགོན་པ་དེ་ཡིན་ནོ། །
ཡར་ཀླུང་བཀྲ་ཤིས་ཆོས་སྡེ་ནི། ཚར་ཆེན་གྱི་སློབ་མ་མཐུ་སྟོབས་ཀྱི་དབང་ཕྱུག་
ཡོལ་བ་རྡོ་རྗེ་འཆང་གཞོན་ནུ་བློ་གྲོས་ཀྱིས་བཏབ། ཕྱིས་སུ་བཀའ་འགྱུར་བ་མགོན་པོ་
བསོད་ནམས་མཆོག་ལྡན་སོགས་གནས་གསར་བའི་དཔོན་དང་སྐུ་སྐྱེ་རིམ་བྱོན་གྱིས་
སྐྱོང་བ་ཡོད་དོ། ། །
ཁམས་ཕྱོགས་སུ་སྡེ་དགེའི་དགོན་ཆེན་དུ་གྲགས་པ་དཔལ་ལྷུན་གྲུབ་སྟེང་ཆོས་
སྡེ་ནི། གྲུབ་ཆེན་ཐང་སྟོང་རྒྱལ་བོ་དང་། སྡེ་དགེ་བོ་ཐར་བཀྲ་ཤིས་སེངྒེ་མཆོད་ཡོན་
གྱིས་བཏབ། གྲུབ་ཆེན་འདི་ངོར་ཆེན་རྡོ་རྗེ་འཆང་གི་སློབ་མ་ཡིན་པས། དེང་དུས་
ཆོས་རྗེ་ངོར་བའི་འཕྲིན་ལས་ཀྱི་རྒྱུན་སྐྱོང་བའི་རྟེན་འབྲེལ་དུ་གྱུར། དེ་ལ་བརྟེན་ནས་
སྡེ་དགེ་ཕྱོགས་སུ་ངོར་ཨེ་ཝཾ་བའི་རིང་ལུགས་འཛིན་པའི་འདུས་སྡེ་མང་དུ་མཆིས་སོ། །
གཞན་ཡང་ཡུལ་ཤུལ་སྒ་སྟོད་དུ་སྐྱེ་རྒུ་དོན་གྲུབ་གླིང་སོགས་ས་སྐྱའི་ཆོས་སྡེ་ཆེ་
ཕྲ་མང་དུ་མཆིས་སོ། ། ཨ་སྐྱིད་རོང་མཐའ་ལྔ་བུ་རྒྱུད་ཕྱོགས་སུ། དྷཱིཕུག་ཆོས་རྗེ་
དགོན་བཤད་སྒྲུབ་ནོར་བུ་ཆོས་འཕེལ་ནི། གཏེར་ལུང་ལས། མདོ་ཁམས་སྨད་ནས་
དཀོན་མཆོག་མིང་ཅན་འབྱུང་ཞེས་པའི་ལུང་བསྟན་ལྟར། འབྲོམ་སྟོན་སྤྲུལ་བ་ཆོས་
གྲགས་བཟང་བོའི་དབོན་པོ། འཇམ་དབྱངས་བྱམས་པ་དཀོན་མཆོག་བཟང་བོ་
156



༄༅ ། །བོད་སོག་ཆོས་འབྱུང་གི་སྨད་ཆ།
དགུང་ལོ་སོ་བདུན་བཞེས་པ་ཤིང་བྱི་ལོར་ཆོས་སྡེ་ཕྱག་འདེབས་གནང་ནས། འདི་
ཕྱོགས་གྲགས་ཆེ་བའི་མཚན་ཉིད་ཀྱི་ཆོས་གྲྭ་ཆེན་པོ་ཞིག་ཏུ་གྱུར། དེའི་དགོན་ལག
བན་ཡུ་དགོན་དང༌། རྒྱུད་པ་དགོན་སོགས་ས་སྐྱའི་དགོན་སྡེ་དུ་མ་ཡོད་དོ། །
དེ་ཡང་སྤྱིར་མདོ་སྨད་ཕྱོགས་ཀྱི་དགོན་སྡེ་རྙིང་བ་ཆེ་ཆུང་དུ་མ་ཞིག་དཔལ་ས་
སྐྱའི་ཆོས་སྡེ་ལས་བྱུང་བ་ཡིན་ཏེ། བྱང་གི་དགོན་ཆེན་བཞིའི་ཡ་གྱལ་དགོན་ལུང་
བྱམས་པ་གླིང་དེ་ནི་ས་སྐྱའི་དགོན་ཆེན་ཞིག་གི་ཤུལ་དུ་ཆགས་པ་དང༌། རྨ་ཆུའི་ལྷོ་
རྒྱུད་ཀྱི་རོང་བོ་དགོན་ཆེན་ཡང་དང་བོ་ས་སྐྱའི་དགོན་པ་ཡིན་ལ། ཀླུ་ཆུའི་མཇུག་གི་ཅོ་
ནེ་དགོན་ཆེན་ཡང་དང་བོ་ས་སྐྱའི་དགོན་པ་ཡིན་པ་ལྟ་བུ་ཤིན་ཏུ་མང་ངོ༌། ། དེ་ལྟར་
ཆོས་རྗེ་ས་སྐྱ་པཎ་ཆེན་དང་། ཆོས་རྗེ་འཕགས་པ་རིན་པོ་ཆེ་ཡབ་སྲས་རྣམས་ཀྱི་
བཀའ་དྲིན་ལ་བརྟེན་ནས། བོད་ཡུལ་གྱི་གྲུབ་མཐའ་རིས་སུ་མ་ཆད་པའི་བསྟན་པ་
ཀུན་ཡུག་གཅིག་ཏུ་དར་བར་མཛད་པ་ཡིན་ཏེ། དགེ་ལྡན་རིང་ལུགས་འཛིན་པ་
རྣམས་ལ་ཡང་དབང་ལུང་མན་ངག་བཀའ་ཆོས་ཀྱི་རྒྱུན་མང་བོ་དཔལ་ལྡན་ས་སྐྱ་བ་
རིམ་བརྒྱུད་ཀྱི་བཀའ་དྲིན་ལ་བརྟེན་ནས་བྱུང་བ་དང་། བཀའ་བརྒྱུད་ཆུ་བོ་སྟོང་གི་ཆུ་
འགོ་དཔལ་ཕག་མོ་གྲུ་བ་ཡང་། ས་ཆེན་གྱི་ཞབས་པད་ལོ་བཅུ་གཉིས་སུ་བསྟེན་ནས་
ལམ་འབྲས་སོགས་གཞུང་གདམས་ངག་མང་བོ་གསན་པ་དང༌། རྗེ་བཙུན་གྲགས་པ་
རྒྱལ་མཚན་གྱི་གསུང་གི་བདུད་རྩི་རོལ། ཀརྨ་དུས་གསུམ་མཁྱེན་པ་ཡང་ས་ཆེན་གྱི་
དངོས་སློབ་རྒ་ལོ་ལས་ཆོས་མང་དུ་གསན་བཞེས་གནང་། ཀུན་མཁྱེན་བུ་སྟོན་རིན་པོ་
ཆེས་ཀྱང་ས་སྐྱ་ནས་བརྒྱུད་པའི་སྔགས་དང་མཚན་ཉིད་ཀྱི་སྐོར་གསན། ཀུན་མཁྱེན་
ཆོས་སྐུ་འོད་ཟེར་ཡང་ས་པཎ་གྱི་གསུང་ལས་སྐྱེས་པའི་སློབ་མ་ཡིན་ལ། ཇོ་ནང་དོལ་བུ་
བ་ཤེས་རབ་རྒྱལ་མཚན་གྱིས་ཀྱང་ས་སྐྱར་མཚན་ཉིད་ཀྱི་ཕྱོགས་ལ་སྦྱངས་པ་གནང་བ་
སོགས་དཔལ་ས་སྐྱའི་ཆོས་བརྒྱུད་ལ་བརྟེན་ནས་རྒྱལ་བའི་བསྟན་པ་རིན་པོ་ཆེ་ཕྱོགས་
157



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཐམས་ཅད་དུ་དར་ཞིང་རྒྱས་པ་ཡིན་ནོ། །
༢
འདིར་སྨྲས་པ།
སྒྲིབ་བྲལ་མཁྱེན་བརྩེའི་ལྷ་ལམ་ཡངས་པ་ལ། །
དཔག་ཡས་རྨད་བྱུང་མཛད་པའི་འོད་སྣང་ཅན། །
བསམ་བཞིན་སྤྲུལ་བའི་ཉི་མ་འབུམ་གྱི་གཟིས། །
ཐུབ་བསྟན་པད་ཚལ་རྒྱས་མཛད་ས་སྐྱ་བ། །
ལྷ་མཆོག་རིགས་གསུམ་སྤྲུལ་བའི་རྣམ་རོལ་འབུམ། །
ལྷ་རིགས་དབང་བོར་བྱོན་པ་མཆེད་གསུམ་དང་། །
ལྷ་སྲས་རྣམ་བཞི་མ་སངས་སྤུན་བདུན་སོགས། །
ལྷ་ཡི་གདུང་རབས་གར་མཛད་གང་དེར་བསྔགས། །
ཕྱི་ལྟར་སྲིན་པོ་འཁོན་ཞེས་གྲགས་པའི་མཚན། །
ནང་དུ་འཁོན་སྟོན་དྲི་མེད་གདུང་འཛིན་རིགས། །
གསང་བ་མ་རིག་ལ་འཁོན་རྡོ་རྗེ་འཛིན། །
ངེས་གསང་གྲུབ་པ་འཁོན་རྗེ་རྣམས་ལ་གུས། །
ཐུགས་རྗེ་བྱམས་བརྩེའི་ཆུ་འཛིན་ཕང་བ་ལས། །
མཛད་འཕྲིན་གློག་གི་རྩེ་དགའ་དང་འགྲོགས་པའི། །
ས་ཆེན་བསྟན་པའི་སྤྲིན་གྱི་རྔ་བོ་ཆེ། །
བརྡུངས་པས་འཇིག་རྟེན་སྒྲ་འཛིན་བཅུད་དུ་རྫོགས། །
དཔལ་ལྡན་འཛམ་གླིང་མཛེས་པའི་རྒྱན་གཅིག་ཏུ། །
མངོན་པར་འཕགས་པ་མཆོད་ཡོན་ཉི་ཟླ་ཟུང༌། །
158



༄༅། །བོད་སོག་ཆོས་འབྱུང་གི་སྨད་ཆ།
སྐྱེ་དགུ་ཕན་བདེའི་མཁའ་ལ་ལེགས་འཛོམས་ཤིང་། །
ངོ་མཚར་སྣང་བས་འཁྱུད་དེ་བསྟན་འགྲོའི་གཉེན། །
སྡེ་སྣོད་གསུམ་དང་གསང་ཆེན་རྒྱུད་སྡེ་བཞིའི། །
དམ་ཆོས་རིན་ཆེན་སྒྲོན་མེ་མཐོར་བཏེགས་ནས། །
ཕྱོགས་ཀུན་བསྟན་པའི་སྣང་བ་ཆེས་གསལ་བ། །
ས་སྐྱའི་བླ་ཆེན་བརྒྱུད་པའི་བཀའ་དྲིན་དྲན། ། །
མདོ་རྒྱུད་རབ་འབྱམས་དགོངས་དོན་གཅེས་པའི་ནོར། །
རྒྱུ་དང་ལམ་དང་འབྲས་བུའི་ཉམས་ལེན་དུ། །
བསྡུས་པའི་གདམས་པ་གསུང་ངག་རིན་ཆེན་འདི། །
བོད་ཀྱི་བསྟན་པའི་ནང་མཛོད་མཆོག་ཏུ་ངེས། །
ས་སྐྱའི་བསྟན་པ་མི་ཉམས་རིན་ཆེན་མཛོད། །
ལུང་དང་རྟོགས་པའི་ཡོན་ཏན་དཔལ་བསྐྱེད་ནས། །
མཆོག་ཏུ་འཕེལ་ཞིང་ཡུན་དུ་གནས་པ་འདི། །
དྲན་པའི་མོད་ལ་དད་ཅིང་སྤྲོ་བ་འཕེལ། །
ཞེས་བྱ་བ་འདི་ནི་བར་སྐབས་ཀྱི་ཚིགས་སུ་བཅད་པའོ། །
༄༅༅། །ཇོ་ནང་བའི་ཆོས་བརྒྱུད་བྱུང་ཚུལ།
༄༅། །བདུན་པ། ཇོ་ནང་བ་ཇི་ལྟར་བྱུང་ཚུལ་ནི། ཀུན་སྤངས་ཐུགས་རྗེ་
བརྩོན་འགྲུས་ཀྱིས་ ཇོ་མོ་ནང་དུ་དགོན་པ་བཏབ། ཀུན་མཁྱེན་དོལ་བུ་བ་དེར་
159



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཞུགས་ནས་གྲུབ་མཐའ་འདི་རྒྱ་ཆེར་སྤེལ་བས། དེ་ནས་བཟུང་བརྒྱུད་འཛིན་རིམ་
པར་བྱུང་བ་རྣམས་ལ་ཇོ་ནང་བ་ཞེས་གྲགས་པ་ཡིན་ནོ། །
དེ་ཡང་ཇོ་ནང་བའི་ཆོས་བརྒྱུད་ཀྱི་རྩ་བའི་ཁུངས་ནི། ཇོ་ནང་བ་རང་གི་ལུགས་
ལ་མདོ་ལུགས་སྔགས་ལུགས་ཀྱི་བརྒྱུད་ཚུལ་གཉིས་སུ་ཡོད་པའི་མདོ་ལུགས་ནི། རྗེ་
བཙུན་བྱམས་པ་མགོན་པོས་འཁོར་ལོ་ཐ་མའི་དགོངས་དོན་གཙོ་བོར་བྱས་ཏེ་ཐེག་
ཆེན་གྱི་མདོ་སྡེ་སྤྱིའི་དགོངས་འགྲེལ་གྱི་ཚུལ་དུ་བྱམས་ཆོས་ལྔ་མཛད་པ་དེ། རྒྱལ་བའི་
དགོངས་པ་མཐར་ཐུག་ངེས་དོན་ཕྱིར་མི་ལྡོག་པའི་གཏམ་ལས་བརྩམས་ཏེ། གཞན་
སྟོང་དབུ་མ་ཆེན་པོའི་ལྟ་སྒོམ་ཆེས་གསལ་བར་བྱས་པ་ཇི་ལྟ་བ་བཞིན་དུ་སློབ་དཔོན་
ཐོགས་མེད་ཀྱིས་ཐུགས་སུ་ཆུད་པའི་ཚུལ་གྱིས་མི་ཡུལ་དུ་བྱོན་ནས་ངེས་དོན་དབུ་མ་
ཆེན་པོའི་ཤིང་རྟའི་སྲོལ་ཕྱེ་བ་དང༌། གཅུང་དབྱིག་གཉེན་གྱིས་ཀྱང་འཕགས་པ་
ཐོགས་མེད་ཀྱི་བཞེད་སྲོལ་བཞིན་རྒྱ་ཆེར་དར་བར་མཛད། དེ་ནས་རིམ་པར་བརྒྱུད་
དེ་ཕྲ་ཞིང་རྟོགས་དཀའ་བའི་ལམ་བཟང་བདེར་གཤེགས་སྙིང་བོའི་ལེགས་བཤད་སེང་
གེའི་སྒྲ་ཆེན་རིང་ནས་ནུབ་པ་གསལ་བར་མཛད་པ་བོ། སློབ་དཔོན་གངྒ་མི་ཏྲི་བའི་
ཞབས་དང་། ཨ་ཝ་དྷུ་ཏཱི་བ་ཆེན་པོ་དགའ་བ་གྲགས་པའི་དཔལ་དང༌། ཁ་ཆེ་འབྱུང་
གནས་ཞི་བ་དང་། རྣལ་འབྱོར་གྱི་དབང་ཕྱུག་བྲམ་ཟེ་ས་ཛྫན་ཞེས་བྱ་བའི་བར་ངེས་
དོན་དབུ་མའི་ལུགས་སྲོལ་འཕགས་ཡུལ་དུ་དར་བར་བྱས་ཤིང་། དེ་ནས་བོད་ཡུལ་
གངས་རིའི་ལྗོངས་སུ་གཞན་སྟོང་དབུ་མའི་སྒྲ་ཆེན་བསྒྲགས་པ་བོ་གཟི་ལོ་ཙཱ་བ་དགའ་
བའི་རྡོ་རྗེ་ནས་བཟུང་། རིམ་པར་དབུ་མའི་ལམ་བཟང་ཐུགས་སུ་ཆུད་པ་བཙན་
རིགས་ཁ་བོ་ཆེ་དྲི་མེད་ཤེས་རབ་བྱམས་པས་རྗེས་བཟུང་། དེ་ནས་སྟོད་པ་དར་མ་
བརྩོན་འགྲུས། སྙིང་བོའི་བསྟན་པ་གསལ་མཛད་དོལ་ བ་ གཉན་ཡེ་ཤེས་འབྱུང་
གནས། འཇད་སྟོན་སྐུ་མཆེད་བྱང་ཆུབ་སྐྱབས་དང་གཞོན་ནུ་བྱང་ཆུབ་རྣམ་གཉིས།
160



༄༅། །བོད་སོག་ཆོས་འབྱུང་གི་སྨད་ཆ།
དེ་ནས་སྐྱོ་སྟོན་སྨོན་ལམ་ཚུལ་ཁྲིམས། རིག་པའི་རལ་གྲི། སྐྱི་སྟོན་པ་སྟེ་ཀུན་མཁྱེན་
ཇོ་ནང་བའི་བར་དུ་བརྒྱུད་པའི་རིམ་པ་ཟམ་མ་ཆད་པར་བྱོན་པ་ཡིན་ནོ། །
སྔགས་ལུགས་ཀྱི་བརྒྱུད་ཚུལ་ཡང་། སྟོན་པ་རྡོ་རྗེ་འཆང་ནས་རྒྱལ་བོ་ཨིནྡྲ་བྷུ་ཏཱི་
དང་། དེ་ནས་བཟུང་རྣལ་འབྱོར་གྱི་དབང་ཕྱུག་ཕོ་མོ་མང་བོ་ལ་བརྒྱུད་དེ་གདོད་ནས་
བཞུགས་པའི་རྣམ་སྣང་ཆེན་པོ་སོགས་མངོན་བྱེད་ཐབས་ཀྱི་ཉེ་ལམ་རྒྱ་ཆེར་དར་བར་
གྱུར། གཞན་ཡང་སྟོན་པ་མཆོག་གི་འཕྲིན་ལས་ཀྱི་རྣམ་རོལ་རྡོ་རྗེ་རྣལ་འབྱོར་མ་དང་
གསང་བའི་བདག་པོ་འཇམ་པའི་རྡོ་རྗེ་སོགས་སྐུའི་རྣམ་པ་མཐའ་ཡས་པས་གྲུབ་པའི་
དབང་ཕྱུག་སོ་སོར་བསྩལ་པ་ལ་བརྟེན་ནས་གཞུག་མ་རང་བྱུང་ལྷན་ཅིག་སྐྱེས་པའི་ཡེ་
ཤེས་མངོན་དུ་གྱུར་པ་མཐའ་ཡས་པ་བྱུང་ལ། དེ་དག་ཀྱང་སྔགས་ཀྱི་གཞན་སྟོང་དབུ་
མ་ཆེན་པོ་རང་བྱུང་བདེ་སྟོང་ལྷན་ཅིག་སྐྱེས་པ། དོན་དམ་པའི་རྣམ་ཀུན་མཆོག་ལྡན་
གྱི་ཡེ་ཤེས་མངོན་དུ་བྱེད་པ་འགའ་ཞིག་བྱུང་སྟེ། དེ་ཡང་དཔལ་ལྡན་དུས་ཀྱི་འཁོར་ལོ་
སོགས་བླ་མེད་ཀྱི་རྒྱུད་མཐའ་དག་གསུངས་ནས་འཕགས་ཡུལ་དུ་གྲུབ་པའི་འཁོར་ལོས་
བསྒྱུར་བ་རྣམས་ལ་རིམ་པར་བརྒྱུད་པ་ཡིན་ནོ། ། དེ་ཡང་དཔལ་ས་ར་ཧ་དང་དཔལ་
མགོན་འཕགས་པ་ཀླུ་སྒྲུབ། གྲུབ་ཆེན་ཤ་བ་རི་སོགས་ནས་རིམ་བཞིན་བརྒྱུད་པ་ཡིན་
ལ། དུས་ཀྱི་འཁོར་ལོ་ནི་སློབ་དཔོན་བི་ཊོ་བ་ཤམྦྷ་ལར་བྱོན་ནས་རྒྱུད་མང་བོ་སྤྱན་
དྲངས་ཏེ། རཏྣ་གི་རིར་སློབ་མ་མང་བོར་གསུངས་ཤིང་། མཐར་མི་སྣང་བའི་དངོས་
གྲུབ་བརྙེས་སོ། ། དེ་ནས་བོད་དུ་དར་ལུགས་མང་ཡང་འབྲོ་ལུགས་མཆོག་ཏུ་གྱུར་
པས་ན། དུས་ཞབས་པ་ཆེན་པོ་འཇམ་པའི་རྡོ་རྗེ་འཇམ་དཔལ་གྱི་ཞལ་གཟིགས་ཤིང་
ལུང་བསྟན་ནས། བྱང་ཕྱོགས་སུ་གཤེགས་པའི་ལམ་དུ་རིགས་ལྡན་གྱི་སྤྲུལ་བ་དང་
མཇལ་ཏེ་དབང་བསྐུར་ཞིང་། ཟབ་མོའི་རྣལ་འབྱོར་ཟླ་དྲུག་ལ་བསྒོམས་པས་རྫུ་འཕྲུལ་
ཐོབ་སྟེ་ཤམྦྷ་ལར་བྱོན། རིགས་ལྡན་དངོས་དང་མཇལ། དུས་འཁོར་སོགས་རྒྱུད་སྡེ་
161



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མང་བོ་དང་སེམས་འགྲེལ་སྐོར་གསུམ་སོགས་གསན། འགའ་ཞིག་ཐུགས་ལ་བཟུང་།
འགའ་ཞིག་གླེགས་བམ་སྤྱན་དྲངས་ཏེ་འཕགས་ཡུལ་དུ་བྱོན། དེས་སློབ་མ་དུས་
ཞབས་པ་ཆུང་བ་ཤྲཱི་བྷ་དྲ་དང༌། དེའི་སྲས་བྱང་ཆུབ་བཟང་བོ་དང་། དེའི་སློབ་མ་ཁ་
ཆེའི་པཎ་ཆེན་ཟླ་བ་མགོན་པོ་སྔགས་ཀྱི་སྲོག་འཛིན་མཐར་ཕྱིན་པའི་རྣལ་འབྱོར་བ་
ཆེན་པོ་ཞིག་ཡིན། བོད་དུ་ལན་གསུམ་བྱོན། སྒྲོན་གསལ་དང་། རིགས་ཚོགས།
ས་སྡེ་སོགས་ཆོས་མང་དུ་གསུངས། ཁྱད་པར་དུས་འཁོར་ཤིན་ཏུ་དར་བར་མཛད་
དོ། ། འབྲོ་ལོ་ཙཱ་བ་ཤེས་རབ་གྲགས་ཀྱིས། པཎ་ཆེན་ཟླ་མགོན་གྱི་མདུན་ནས་ཆོས་
འདི་ཡོངས་རྫོགས་གསན། ལྷ་རྗེ་སྒོམ་པ་དཀོན་མཆོག་སྲུང་གིས་ཀྱང་པཎ་ཆེན་ལས་
དབང་རྒྱུད་བཤད་མན་ངག་མཐའ་དག་གསན། བླ་མ་སྒྲོ་སྟོན་གནམ་བརྩེགས་ཀྱིས་
པཎ་ཆེན་ལས་དབང་དང་རྒྱུད་བཤད་རྫོགས་པར་ཐོབ། གྲུབ་ཆེན་ཡུ་མོ་མི་བསྐྱོད་རྡོ་
རྗེས་པཎ་ཆེན་ལ་ཆོས་འབྲེལ་ཙམ་ལས་མ་ཐོབ་ཀྱང༌། བླ་མ་སྒྲོ་སྟོན་ལོ་ལྔར་བསྟེན་
ནས་པཎ་ཆེན་ཟླ་མགོན་གྱི་ཆོས་རྒྱུན་མཐའ་དག་གསན། ཕྱིས་རབ་ཏུ་བྱུང་བའི་
མཚན་དད་པ་རྒྱལ་བོ་ཟེར། ཡབ་ཀྱི་མཚན་ཡང་དེ་དང་འདྲ། ཕྱིས་འུ་ཡུག་གི་རྒྱལ་
གནས་སུ་བཞུགས། བསྟན་བཅོས་མང་དུ་མཛད། སྔགས་ཀྱི་ གཞན་སྟོང་གྲུབ་
མཐའི་སྲོལ་ཕྱེས་ཏེ་དགུང་ལོ་གྱ་གཉིས་བར་དུ་བཞུགས། དེའི་སྲས་དྷརྨ་ཤོ་རའམ་
ཆོས་ཀྱི་དབང་ཕྱུག་གིས་གྲུབ་ཆེན་ལ་མངའ་བའི་གདམས་ངག་ཐམས་ཅད་དགུང་ལོ་
ཉི་ཤུ་ཚུན་ལ་ཐུགས་སུ་ཆུད། དེའི་བུ་ཆེན་ནམ་མཁའ་འོད་ཟེར་གྱིས་འོད་ཟེར་འཕྲེང་
བ་སོགས་བསྟན་བཅོས་མང་དུ་མཛད། དེའི་རྗེས་སུ་ཆོས་ཀྱི་དབང་ཕྱུག་གི་སྲས་ལྕམ་
སྲིང་གསུམ་ལས་ཆོས་རྒྱུད་ལ་ཕན་པ་གཉིས་ཏེ་སེ་མོ་ཆེ་ནམ་མཁའ་རྒྱལ་མཚན་དང༌།
ཇོ་འབུམ་གཉིས་བྱུང༌། ཇོ་འབུམ་གྱིས་ཡབ་ལ་གསན་པའི་སྦྱོར་དྲུག་སྒོམ་པས་རྟགས་
ཐོན། དུས་འཁོར་རྒྱུད་འགྲེལ་ཡོངས་རྫོགས་ཐུགས་ལ་བཞུགས། སེ་མོ་ཆེ་བ་ནམ་
162



༄༅། །བོད་སོག་ཆོས་འབྱུང་གི་སྨད་ཆ།
མཁའ་རྒྱལ་མཚན་ཡང་ཡན་ལག་དྲུག་བསྒོམས་པས་ཉམས་རྟོགས་ཀློང་དུ་བརྡོལ།
ནམ་མཁའ་འོད་ཟེར་ལས་རྒྱུད་འགྲེལ་དང་། ཇོ་འབུམ་ལས་དབང་མདོར་བསྟན།
བཀའ་འགྲེལ་པདྨ་ཅན་གསན། སྐུ་ཚེའི་སྨད་ལ། གཙང་འོ་ལུང་སེ་མོ་ཆེའི་དགོན་པ་
བཏབ། དེའི་སློབ་མ་འཇམ་གསར་ཤེས་རབ་འོད་ཟེར་གྱིས་འཇམ་དབྱངས་ཀྱིས་ལུང་
བསྟན་ལྟར། སེ་མོ་ཆེ་ལས་དུས་འཁོར་གསན། རྐྱང་འདུར་གྱི་འཆད་ཉན་མཛད།
སྒོམ་པས་ཉམས་རྟོགས་མཐར་ཕྱིན། དེའི་སློབ་མ་ཀུན་མཁྱེན་ཆོས་སྐུ་འོད་ཟེར་གྱིས་
ཆོས་རྗེ་འཇམ་གསར་བ་ལས་དུས་འཁོར་གསན་སྐབས། ཡེ་ཤེས་པ་འབེབ་སྐབས་བླ་
མ་རྡོ་རྗེ་ཤུགས་དངོས་སུ་གཟིགས། ཡེ་ཤེས་པ་ཕེབས་ཉིན་ཕྱེད་ཙམ་མ་བཏང་། དེའི་
སློབ་མ་ཀུན་སྤངས་ཇོ་ནང་བ་ཆེན་པོ་ཡིན་ནོ། །
འདིར་ཇོ་མོ་ནང་ཞེས་པ་དཔལ་ཇོ་ནང་བའི་སྒྲུབ་གནས་ཁྱད་པར་བ་འདི་ནི་ཕྱི་
རྡོ་རྗེ་རྩེ་ལྔའི་དབྱིབས་ལ་ནང་འཁོར་བསྒྱུར་གདན་ལ་བཞུགས་པ་འདྲ་བ། ལོགས་
རྣམས་སུ་བཀྲ་ཤིས་རྫས་རྟགས་དང་རྒྱལ་སྲིད་སྣ་བདུན་སོགས་ཀྱིས་མཚན་མ་གསལ་
ཞིང་། གནས་སྐྱོང་ལྷ་མོ་ནགས་རྒྱལ་གྱིས་ཡོངས་སུ་བསྲུང་བའི་གནས་འདི་ནི། ཇི་
སྐད་དུ། གངས་ཅན་ལྗོངས་འདིའི་ལྟེ་བ་སའི་ཐིག་ལེ། །རི་བོ་སྟོང་ཕྲག་དབུས་ན་
མངོན་འཕགས་པ། །ས་འཛིན་དབང་བོ་ནགས་རྒྱལ་དཔལ་གྱི་རི། །རུ་ལག་གཡས་
རུའི་སོ་མཚམས་གནས་ཀྱི་མཆོག །བྱ་རྒོད་སྤང་རི་ཇོ་ནང་རི་ཁྲོད་ཆེ། ། ཞེས་
བསྔགས་པའི་རོལ་མོ་འཁྲོལ་བ་བཞིན། ལྷ་མོ་ནགས་རྒྱལ་སྨན་མོ་ལ་ལྷ་སྨན་འབུམ་
གྱིས་བསྐོར་བའི་ཚོགས་གནས་པར་གསུངས་པ་དང་། གནས་འདི་ལ་སློབ་དཔོན་
རིན་པོ་ཆེའི་ཞབས་ཀྱིས་བཅགས་ཤིང་། དེ་རྗེས་སྣུབས་ཆེན་ནམ་མཁའི་སྙིང་བོ།
ངམ་འབྲེ་ཀླུའི་རྒྱལ་མཚན། སྣ་ནམ་ཚུལ་ ཁྲིམས་འབྱུང་གནས་ སོགས་ ཀྱིས་ སྒྲུབ་
གནས་མཛད་ཅིང་། འབྲོག་མིའི་སློབ་མ་རྣལ་འབྱོར་མ་ཆེན་མོ་དཀོན་མཆོག་གནས་
163



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འདིར་འཇའ་ལུས་གྲུབ། དེའི་རྗེས་ལོ་བརྒྱད་ཅུ་སྐོར་ན་མ་ཅིག་སངས་རྒྱས་རི་མ་
གནས་འདིར་ཕེབས་ནས་བཀའ་གདམས་དང་རྫོགས་ཆེན་གྱི་སྒྲུབ་གྲྭ་བསྐྱངས། དེ་
ནས་མི་རིང་བར་གྲུབ་ཐོབ་མདའ་འཕྱར་རིན་ཆེན་བཟང་བོ་བྱོན་ནས་ཕུག་ཆེན་གོང་
འོག་ཏུ་པད་འབྱུང་དང་ལྷག་ལྷ་དུ་མའི་ཞལ་གཟིགས། གསར་རྙིང་གཉིས་འདུས་ཀྱི་
སྒྲུབ་གྲྭ་མཛད་པ་སོགས་གནས་མཆོག་ཁྱད་པར་དུ་འཕགས་པའི་ཡོན་ཏན་དུ་མ་
གསུངས་སོ། །
གནས་འདིར་ཞང་ཀུན་སྤངས་ཐུགས་རྗེ་བརྩོན་འགྲུས་བྱོན། ཁོང་གི་མཚན་
ཀུན་སྤངས་ཆེན་པོ་ཀུན་ཏུ་བཟང་བོའང་ཟེར། སྐུ་ཚེའི་མཇུག་གནས་འདིར་ཡུན་རིང་
བཞུགས་པས་ཀུན་སྤངས་ཇོ་ནང་བ་ཆེན་པོ་ཞེས་མཚན་ཆགས། ཁོང་མདོག་གི་དར་
བ་ཕྱིར་དུ་ཆུ་ཡོས་ཀྱི་( ༡༢༤༣)ལོར་འཁྲུངས། ས་སྐྱ་དང་། མདར་སོགས་དབུས་
གཙང་གི་གྲྭ་ས་ཕལ་ཆེར་དུ་ཕེབས། ཆུ་མིག་པ་སེང་གེ་དཔལ་ལ་སོགས་པ་རྩོད་པས་
ཕམ་པར་མཛད། འཇམ་གསར་གྱི་གདན་སར་རྐྱང་འདུར་གྱི་ཆོས་དཔོན་མཛད།
ཀུན་མཁྱེན་ཆོས་སྐུ་འོད་ཟེར་ལས་འབྲོ་ལུགས་ཀྱི་དུས་འཁོར་སོགས་ཁོང་ལ་མངའ་
བའི་གཞུང་གདམས་ངག་ཐམས་ཅད་གསན། རྗེས་སུ་ཀུན་སྤང་མཛད་ནས་རི་ཁྲོད་
ངེས་མེད་ལ་ཕེབས། སེ་མཁར་ཆུང་དུ་བཞུགས་པའི་ཚེ་བསྟན་མ་བཅུ་གཉིས་ཀྱི་གཙོ་
མོ། ནགས་སྨན་རྒྱལ་མོས་ཇོ་ནང་དུ་སྤྱན་འདྲེན་ཡང་ཡང་ཞུས་པར། ལོ་གསུམ་ནས་
འོངས་པར་ཞལ་གྱིས་བཞེས། དེའི་བར་དུ་ལྷ་ས་ཡེར་བ་སོགས་དབུས་ཕྱོགས་སུ་འགྲོ་
དོན་བསྐྱངས། ལོ་གསུམ་གྱི་མཚམས་དེ་ནས་སྐྱིད་བྲག་ནགས་གསུམ་གྱི་མཁན་སློབ་
དགེ་འདུན་བཅས་པའི་གསོལ་བ་བཏབ་པ་ལ་བརྟེན་ནས། ཇོ་མོ་ནང་དུ་ཕེབས།
དེར་རྒྱུན་བཞུགས་ཀྱི་སྒྲུབ་པ་བོ་སུམ་ཅུ་ཙམ་ཡོད་པར་གྲགས། དང་བོ་སེངྒེ་རྫོང་དུ་
བཞུགས། དེ་ནས་མཁའ་སྤྱོད་བདེ་ལྡན་དུ་བཞུགས་ནས་རྒྱུད་ཀྱི་སྙིང་བོ་རྩ་འགྲེལ་
164



༄༅། །བོད་སོག་ཆོས་འབྱུང་གི་སྨད་ཆ།
ཚང་བར་མཛད། རྣལ་འབྱོར་ཡན་ལག་དྲུག་པའི་མན་ངག་སྙན་བརྒྱུད་ཡི་གེར་བཀོད་
པ་ན་དུས་ཀྱི་འཁོར་ལོའི་ཞལ་གཟིགས་ཏེ་ལུང་བསྟན་ཐོབ། ཕྱིས་སྐྱིད་ཕུག་བདེ་ལྡན་
དུ་ཕེབས་ནས་གདན་ས་ལོ་ཉེར་གཅིག་ཙམ་མཛད། གསང་སྔགས་གསར་རྙིང་གི་
ཆོས་སྒོ་མཐའ་དག་སྤེལ། ཕྱོགས་འདུས་ཀྱི་སྒོམ་ཆེན་དྲུག་བརྒྱ་རེ་རྟག་ཏུ་འཚོགས།
རྣལ་འབྱོར་ཡན་ལག་དྲུག་ཉམས་ལེན་གྱི་མཐིལ་དུ་མཛད། དེ་ནས་བཟུང་ཆོས་
བརྒྱུད་ལ་དཔལ་ཇོ་ནང་བའི་མཚན་ཆགས། དགུང་གྲངས་དོན་གཅིག་བཞེས་པ་ཆུ་མོ་
གླང་གི་ལོར་དཔྱིད་ཟླ་འབྲིང་བོའི་ཉེར་ལྔའི་ཐོ་རངས་ལ་དགའ་ལྡན་དུ་བདེ་བར་
གཤེགས་སོ། ། ཁོང་གི་བརྒྱུད་འཛིན་བྱང་སེམས་རྒྱལ་བ་ཡེ་ཤེས་ནི་ཡུལ་མདོ་ཁམས་
སུ་མེ་སྦྲུལ་( ༡༢༥༧)ལོར་འཁྲུངས། ཆུང་ངུའི་དུས་ཀརྨ་པཀིའི་གྲྭ་བ་ཡིན། ཕྱི་ཚུལ་
ལ་བླ་མ་ཐུགས་གཏུམ་པས་ཤིན་ཏུ་འཇིགས་པ་ན། བླ་མས་དེ་འདྲ་མ་བྱེད་གསུངས་
པས་འཇིགས་པ་སངས་ཏེ་ལོ་མང་དུ་བསྟེན་ནས་གདམས་ངག་ཐམས་ཅད་གསན་
ཞིང་། བླ་མའི་ཞལ་ནས། རི་ཁྲོད་ངེས་མེད་འགྲིམས། ཆོས་ལ་ཕྱོགས་རིས་མ་བྱེད།
བླ་མ་བཟང་བོ་ཞིག་དང་མཇལ་བར་འདུག་གསུངས་པ་བཞིན་ཤར་བ་འཇམ་དབྱངས་
ཆེན་པོའི་མདུན་དུ་ཡུན་རིང་བཞུགས། ཐུགས་སྙིང་རྗེ་ཆེ་བས་བྱང་སེམས་ཆེན་པོའི་
མཚན་ཐོགས། ཁོང་གི་བཀའ་བཞིན་བདེ་ཆེན་གྱི་དགོན་པ་བཏབ། ཀུན་སྤངས་
ཆེན་པོའི་བཀའ་གནང་ལ་བརྟེན་ནས་ཇོ་ནང་གི་གདན་སར་ཕེབས། ཀུན་སྤངས་
པའི་གདན་ས་ལོ་བརྒྱད་བཞུགས་ནས་མཁས་བཙུན་ཡོན་ཏན་རྒྱ་མཚོ་ལ་གཏད་ནས་
དགུང་ལོ་རེ་བཞི་ལྕགས་སྤྲེལ་ལོར་ཕུག་མོ་ཆོས་རྫོང་དུ་སྐུ་གཤེགས། མཁས་བཙུན་
ཡོན་ཏན་རྒྱ་མཚོ་ནི་མདོག་གི་མཁར་རྙིང་དུ་ལྕགས་སྤྲེལ་ལ་འཁྲུངས། གྲྭ་ས་མདར་དུ་
སྦྱངས་པ་མཛད། ཤར་བ་འཇམ་དབྱངས་ཆེན་པོ་བསྟེན། ཇོ་ནང་དུ་ཕེབས། ཀུན་
སྤངས་ཆེན་པོ་ལ་ཟབ་ལམ་གྱི་ཁྲིད་གསན། བྱང་སེམས་ཆེན་པོ་བསྟེན། ཇོ་ནང་
165



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གདན་སར་ཕེབས་ནས་ལོ་བདུན་དུ་སྒྲུབ་བརྒྱུད་ཀྱི་བསྟན་པ་བསྐྱངས། དེ་ནས་ཀུན་
མཁྱེན་ཆེན་པོ་གདན་སར་བསྐོས། དེ་ནས་ལོ་གཉིས་ཙམ་ནས་དགུང་ལོ་རེ་བརྒྱད་པ་
མེ་ཡོས་ལ་སྐུ་གཤེགས་སོ། །
དེ་ཡང་ཀུན་མཁྱེན་ཆེན་པོ་དོལ་པོ་བ་ཤེས་རབ་རྒྱལ་མཚན་ནི། རྔ་བོ་ཆེའི་
མདོ་ལས། ལི་ཙ་བཱི་གཞོན་ནུ་འཇིག་རྟེན་ཐམས་ཅད་ཀྱིས་མཐོང་ན་དགའ་བ་ཞེས་བྱ་
བ་མ་འོངས་པའི་དུས་ན་ཀ་ཡོ་རིའི་རྒྱུད་དུ་ངའི་མིང་འཆང་བའི་དགེ་སློང་དུ་གྱུར་ཏེ་
ཞེས་སོགས་ལུང་བསྟན་ པ་ དང༌། གཙུག་ ཏོར་རྣམ་རྒྱལ་མའི་རྒྱུད་ ལས། བདེ་
གཤེགས་མྱ་ངན་འདའ་འོག་ནས། །ལོ་ནི་སྟོང་ཕྲག་ཕྱེད་རིང་ཚེ། །གདོང་དམར་
ཡུལ་དུ་ང་འདྲ་བའི། །བསྟན་པ་འཛིན་པའི་དགེ་སློང་ཞིག །ཆུ་བོ་ལྗོན་ཤིང་འཕྲེང་
མཛེས་སུ། །ཀ་ཡོ་རི་ཡི་གྲོང་ཁྱེར་དུ། །ཡབ་ནི་ཡེ་ཤེས་དབང་ཕྱུག་ཆེ། །ཡུམ་ནི་ཚུལ་
ཁྲིམས་རྒྱན་ཞེས་གྲགས། །སྲས་ནི་སངས་རྒྱས་མིང་ཅན་འབྱུང་། །ང་ཡི་བསྟན་པའི་
རྒྱལ་མཚན་འཛུགས། །ཆོས་ཀྱི་དུང་འབུད་དར་ཕྱར་འགྱུར། ། ཞེས་སོགས་མདོ་
རྒྱུད་དུ་མ་ནས་ལུང་བསྟན་པའི་ཀུན་མཁྱེན་ཇོ་ནང་བ་ཆེན་པོ་ནི། ཡུལ་མངའ་རིས་
དོལ་པོ་པན་ཚང་ཀ་ཡོ་རིའི་གྲོང་ཁྱེར་དུ་ཡབ་ཡེ་ཤེས་དབང་ཕྱུག་དང་ཡུམ་ལྷ་མོ་ཚུལ་
ཁྲིམས་རྒྱན་གཉིས་ཀྱི་སྲས་སུ་སྐུ་བལྟམས། བླ་མ་སྐྱི་སྟེངས་པ་སོགས་བླ་མ་དུ་མ་
བསྟེན་ནས་རྙིང་མ་དང་། དབུ་མ་རིགས་ཚོགས་སོགས་གསན། རིག་གནས་དང་།
བཟོ་གནས་ཕྲ་མོ་མང་བོ་ཆུང་དུས་ནས་མཁྱེན། དགུང་ལོ་བཅུ་གཅིག་པར། མཁན་
པོ་ཚུལ་ཁྲིམས་སྙིང་བོ་ལས། དགེ་ཚུལ་བཞེས་ཏེ་མཚན་ཤེས་རབ་རྒྱལ་མཚན་དུ་
བཏགས་ཤིང་། ཀཱ་རི་ཀ་དང་། གཞུང་འགྲེལ་སོགས་གསན། དགུང་ལོ་བཅུ་བཞི་
དང་བཅོ་ལྔ་ལ་དགོན་པའི་བྱ་བ་མཛད། དགུང་ལོ་བཅུ་དྲུག་པ་ལ། སྐྱིད་སྟོན་འཇམ་
དབྱངས་གྲགས་པ་ལ་ཕྲེང་བ་སྐོར་གསུམ་སོགས་གསན། དགུང་ལོ་ཉེར་གཅིག་པ་ལ་
166



༄༅། །བོད་སོག་ཆོས་འབྱུང་གི་སྨད་ཆ།
བྲོས་ཏེ་ སྐྱིད་སྟོན་པའི་དྲུང་དུ་ཕར་ཚད་མངོན་གསུམ་དང་། སྤྱོད་འཇུག་སོགས་
གསན། སློབ་དཔོན་རིན་ཡེ་བ་ཡང་བསྟེན། དབུས་གཙང་གི་སྡེ་ཕལ་ཆེར་དུ་གྲྭ་སྐོར་
ལ་ཕེབས་པས། མཁྱེན་རབ་ཀྱི་རྩལ་རྫོགས་པ་དང་། རིག་པའི་རྣམ་དཔྱོད་མཆོག་ཏུ་
བཟང་བར་གྲགས་ཤིང་། ཤེར་ཕྱིན་འབུམ་པ་སོགས་མདོ་སྡེ་དུ་མའི་ཚིག་མཐའ་དག་
ཐུགས་ལ་བྱང་བར་བཞུགས་པ། གཞུང་ཆེ་ཆུང་གང་ལ་ཡང་ཐོགས་པ་མེད་པའི་
མཁྱེན་པ་རྒྱས་པས། ཐམས་ཅད་ཀྱིས་ཀུན་མཁྱེན་པར་འདུག་ཅེས་བསྔགས་པས།
ཀུན་མཁྱེན་གྱི་མཚན་དེ་དུས་ཐོགས། མདོ་སྔགས་ཀྱི་ཆོས་གསན་པའི་བླ་མ་སུམ་ཅུ་
ལྷག་ཡོད་པ་ལས། མཆོག་ཏུ་གྱུར་པ་སྐྱིད་སྟོན་འཇམ་དབྱངས། མདོ་སྔགས་ཀྱི་ཆོས་
མང་བོ་དང་། ཟུར་བཀའ་བདུན་ཅུ་ཙམ་གྱི་དབང་བསྐུར་གསན་ཞིང་། དུས་འཁོར་
ཡང་དང་བོ་འདི་ནས་གསན། ཆོས་ལུང་ཚོགས་པའི་མཁན་ཆེན་བསོད་ནམས་
གྲགས་པ་ལ་བསྙེན་རྫོགས་ཞུས། འདུལ་བ་མདོ་རྩ་ གཞུང་འགྲེལ་དང་བཅས་པ་
གསན། དགུང་ལོ་སུམ་ཅུ་བ་ལ་ཇོ་ནང་དུ་ཕེབས་ཞོར་ཡོད་པ་ལས་སྒྲུབ་ཚུགས་ལ་
ཐུགས་དད་སོང་། དེ་ནས་ལྷ་ས་དང་། མཚུར་ཕུར་ཕེབས་ནས་ཆོས་རྗེ་རང་བྱུང་བ་
དང་གསུང་གླེང་མཛད་པས་ཞལ་ཡ་མ་ཐོགས་ཀྱང་། ཆོས་རྗེ་རང་བྱུང་བ་མཁྱེན་པ་
མངའ་བས། ཁྱོད་ལ་ལྟ་གྲུབ་དང་ཆོས་ཀྱི་སྐད་གྲགས་འདི་བས་ཀྱང་ཆེ་བ་མྱུར་དུ་
འོངས་ཞེས་ལུང་བསྟན། དགུང་ལོ་སོ་གཅིག་པར་ཇོ་ནང་དུ་ཕེབས་ནས། མཁས་
བཙུན་ཆེན་པོ་ ལ་ ཆོས་བཀའ་མང་ དུ་ གསན་ཞིང་ སྦྱོར་དྲུག་ ཉམས་ ཁྲིད་ མཛད།
མཁའ་སྤྱོད་བདེ་ལྡན་དུ་བཞུགས། སོར་བསམ་མཐར་ཕྱིན། དེ་ནས་མགྱོགས་པར་
ཁྲིད་གསུངས་པས། སྲོག་རྩོལ་མཐར་ཕྱིན་པའི་རྟགས་བྱུང་། དེ་ནས་ལྷ་སར་སྨོན་
ལམ་མཛད་ཅིང་། ཡེར་བར་ཐུགས་དམ་ལ་བཞུགས། དེ་ནས་ཡར་ཕེབས་ཏེ་སྐྱིད་
ཕུག་ཏུ་ཀུན་སྤངས་ཆོས་གྲགས་དཔལ་ལ་འགྲེལ་ཆེན་ཚར་གཅིག་གསན། མཁས་
167



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཙུན་ཆེན་པོའི་གསུང་གནང་ནས་གདན་སར་ཕེབས། ལོ་གཉིས་སུ་བླ་མ་ཉིད་ལ་
མངའ་བའི་ཆོས་ཐམས་ཅད་བསྩལ། བཀའ་བསྟན་བཅོས་འགྱུར་རོ་འཚལ་རྫོགས་
པར་ནན་ཏན་གཟིགས་པས་དོན་ཐམས་ཅད་ཐུགས་སུ་ཆུད། གཞན་སྟོང་གི་ལྟ་སྒོམ་
ཁྱད་པར་ཅན་མཁའ་སྤྱོད་བདེ་ལྡན་དུ་བཞུགས་པའི་ཚེ་ཐུགས་ལ་འཁྲུངས་ཀྱང་ལོ་ཤས་
གཞན་ལ་མ་གསུངས། སྔོན་ཀུན་སྤངས་ཆེན་པོའི་ལུང་བསྟན་དུ་གནས་འདིར་ཕ་
ལས་བུ་ལྷག བུ་ལས་ཚ་བུ་ལྷག ཚ་བུ་ལས་ཡང་ཚ་ལྷག་པ་འབྱུང་། བཟང་ལྡན་གོང་
མར་ཆོས་འཆད། བར་མར་མཆོད་རྟེན་བཞེངས་ཞེས་ལུང་བསྟན་པ་ལྟར། གདན་
སར་ཕེབས་ནས་ལོ་ཁ་ཤས་ནས་སྐུ་འབུམ་ཆེན་མོའི་རྨང་བཏིང༌། བཟང་ལྡན་གོང་
མར་ཆོས་ཁྲིར་བཞུགས། བཤེས་གཉེན་དམ་པ་བཅུ་ལྷག་ལ་སྙིང་བོའི་མདོ་བཅུའི་
བཤད་པ་རང་གི་བཞེད་ཚུལ་རྩལ་དུ་བཏོན་ནས་རྒྱས་པར་གསུངས། གཞན་སྟོང་སྟོན་
པའི་གསུང་རབ་ཆུང་བ་དུ་མ་མཛད་པ་ཕྱོགས་སུ་ཁྱབ་པས། འབེལ་གཏམ་རྩོད་པ་ཞུ་
བ་མང་དུ་བྱུང་ཡང་། དངོས་སུ་མཇལ་བ་རྣམས་གྲུབ་མཐའ་ལ་ངེས་ཤེས་དང་བླ་མ་
ལ་དད་པ་ཐོབ་པ་མང་དུ་བྱུང་། རྩོད་ཡིག་བསྐུར་བ་རྣམས་ལ་ཆོས་དང་མཐུན་པའི་
ལན་གྱིས་ངེས་པ་རྙེད་པར་བྱས། ཕྱིས་སུ། ཀུན་མཁྱེན་དོལ་བོ་བས་ལྟ་བ་དེ་སྟོན་
པའི་བསྟན་བཅོས་ངེས་དོན་རྒྱ་མཚོ་སོགས་གྲུབ་མཐའི་ཆོས་བཅུ་དྲུག དུས་འཁོར་ས་
བཅད་སོགས་དུས་འཁོར་ཆ་ལག་བཅོ་བརྒྱད། ཡུམ་གྱི་མཆན་བུ་གསོལ་འདེབས་ཉེར་
ལྔ། ཐུགས་རྗེ་ཆེན་པོའི་ཆོས་སྐོར་ཉེར་གསུམ། བསྟོད་སྐོར་བཅུ་བཞི། སྐུ་འབུམ་
ཆེན་པོའི་ཆོས་སྐོར་ལྔ། རྡོ་རྗེ་ཕྲེང་བའི་དབང་སྐོར་གསུམ། སྤྲིངས་ཡིག་བརྒྱད།
སྨོན་ལམ་གསུམ། བཀྲ་ཤིས་བཞི་སོགས་བཀའ་འབུམ་མང་བོ་མཛད་པས་ཐུབ་བསྟན་
སྤྱི་དང༌། ངེས་དོན་དབུ་མ་ཆེན་པོའི་རིང་ལུགས་གཏན་ལ་ཕབ་སྟེ་མདོ་སྔགས་ཀྱི་ཆོས་
སྒོ་མཐའ་དག་གསལ་བར་བྱས། མཆོད་རྟེན་ཆེན་པོ་རྣམས་བཞེངས་པའི་ཚེ། སྲོག་
168



༄༅ ། །བོད་སོག་ཆོས་འབྱུང་གི་སྨད་ཆ།
ཆགས་བྱིའུ་མང་བ་ལ་ལྗགས་སྔགས་མཛད་ཅིང་སེ་གོལ་གཏོགས་པས་སྲོག་ཆགས་
གཅིག་ཀྱང་མེད་པར་སོང་། ནམ་མཁའ་འཇའ་འོད་ཀྱིས་ཁེངས། ཆུ་མེད་པ་ལ་ཆུ་
བྱུང༌། སྐུ་ལུས་ཀྱི་བཀོད་པ་དུས་གཅིག་ལ་གསུམ་དུ་བྱུང་བ་དང་། བརྒྱད་དུས་གཅིག་
ལ་བྱུང་བ་སོགས་བསམ་གྱིས་མི་ཁྱབ་པའི་རྫུ་འཕྲུལ་གྱི་བཀོད་པ་མཐོང་བར་མཛད།
ཕྱག་མཆོད་མཛད་རེས་ཀྱི་རིགས་གསུམ་མགོན་པོ་དང༌། སྒྲོལ་མ། སྨན་བླ། བྱམས་
པ་རྣམས་རེས་མོས་ཀྱིས་བྱོན་པ་དང་། མཁའ་འགྲོ་རྒྱ་མཚོ། སྒྱུ་འཕྲུལ་དྲ་བ། སྡོམ་
པ་ཆེ་ཆུང༌། རྡོ་རྗེ་ཕག་མོ། རྡོ་རྗེ་དབྱིངས་ལ་སོགས་པའི་དཀྱིལ་འཁོར་གཟིགས།
བདེ་བ་ཅན་གྱི་སྨོན་ལམ་མཛད་ཚེ། བདེ་ཆེན་ཞིང་དངོས་སུ་གཟིགས། གཟིམ་ཁང་
བདེ་བ་ཅན་དུ་གུ་རུའི་ཚེས་བཅུའི་མཆོད་པ་མཛད་པའི་ཚེ། སློབ་དཔོན་པདྨ་མཁའ་
འགྲོའི་ཚོགས་དང་བཅས་དངོས་སུ་བྱོན་ནས་ཤིས་བརྗོད་མཛད། རྒྱལ་ཁམས་ཀྱི་
འགྱུར་ལྡོག་སོགས་ཇི་སྐད་ལུང་བསྟན་པ་ལས་ཡོལ་བ་མེད་པ་གཟིགས་པ་སོགས་ཕལ་
བའི་བསམ་བརྗོད་ལས་འདས་སོ། ། །
ཧོར་རྒྱལ་བོའི་སྤྱན་འདྲེན་བྱུང་བའི་ཚེ། ཉིང་རོ་དང་། བར་ཕུག ཤ་དུམ་
སོགས་སུ་དབེན་པ་ཁོ་ན་བསྟེན་ནས་ལོ་བཞི་སོང་། ཕྱིས་རྒྱལ་བོས་ཕེབས་མི་དགོས་
པའི་ལུང་བཟང་བོ་གནང་ནས་དགྱེས་ཏེ་དགོན་པར་ཕེབས། རྗེ་འདིས་ཇོ་ནང་གི་
གདན་ས་ལོ་བཅུ་བདུན་མཛད། ཇོ་ནང་དུ་བཞུགས་ནས་སྒྲུབ་བརྒྱུད་ཀྱི་བསྟན་པ་
རྒྱས་པར་སྤེལ། ཚོགས་པ་ཡང་སྒྲུབ་པ་སྙིང་བོར་བྱེད་པ་ཁོ་ན་ཉུང་དུས་སྟོང་གཉིས་
ཙམ་དང༌། མང་དུས་སྟོང་ཕྲག་དུ་མ་འདུས་སོ། ། ཁོང་གིས་གདན་ས་མཛད་པའི་
རྗེས་སུ། ཐུགས་སྲས་ཀླུབས་ལོ་ཙཱ་བ་དང་། རྗེ་ཕྱོགས་ལས་རྣམ་རྒྱལ་བས་གདན་ས་
མཛད་རིང་། ངེས་མེད་ཀྱི་རི་ཁྲོད་མང་བོར་ཕེབས་ཤིང་། ཐུགས་དམ་ལ་བཞུགས་པ་
དང་། ཆོས་གསུངས་པ་སོགས་ཀྱིས་འགྲོ་དོན་གཙོ་བོར་མཛད་ཅིང་། རྟེན་བཞེངས་
169



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པ་དང་། ལྷ་ཁང་སོ་སོ་ཞིག་གསོས་མཛད་པའང་མང་། ངམ་རིང་དུ་ཆོས་སྡེ་བཏབ་
ནས་འཆད་ཉན་གྱི་གྲྭ་བཙུགས། དབུས་དམག་ཡོང་སྐབས་སྐུ་ལ་མདའ་རྡོ་དང་
མཚོན་ཆ་སྣ་ཚོགས་འཕངས་ཀྱང་། སྐུ་ལ་སྐྱོན་མ་བྱུང་བས་དད་པ་སྐྱེས་ཏེ་བཤགས་པ་
ཕུལ། རིན་སྡིངས་ཀྱི་ལྕགས་ཟམ་ལ་འདྲེ་ཞུགས་པ་བཀའ་ཤོག་བསྒྲགས་ཙམ་གྱིས་
ལྕགས་ཐག་རང་ཆད་དུ་སོང་བ་སོགས་གྲུབ་པའི་རྟགས་མཚན་ཀློང་དུ་གྱུར་པ་བརྗོད་
ཀྱིས་མི་ལང་ངོ༌། ། ཀུན་མཁྱེན་ཆེན་པོ་ཁོང་ནི། ཤ་གྲགས་སེར་སོགས་སྐྱེས་བུ་དམ་
པ་དུ་མས་རིགས་ལྡན་གྱི་སྤྲུལ་བར་ལུང་བསྟན་པ་དང་། མཆིམས་བློ་བཟང་གྲགས་
པས་འཕགས་པ་སྤྱན་རས་གཟིགས་ཀྱི་སྐུ་དངོས་སུ་གཟིགས་པ་སོགས་ཀྱི་རྣམ་ཐར་
མང་ངོ༌། ། མཐར་ཞིང་འདིའི་གདུལ་བྱ་རྫོགས་པ་ན། ཇོ་ནང་དུ་ཕེབས་ནས་ལོ་
གཉིས་ཙམ་ཉེ་བ་ན། ཚོགས་པ་ཆེན་པོའི་དབུས་སུ་ངེས་དོན་རྒྱ་མཚོ་ཁྱེད་རྣམས་ཀྱི་
ཆོས་སྐལ་ཡིན་གསུངས། དེ་ཚེ་འཇའ་འོད་ཀྱིས་ནམ་མཁའ་ཁེངས། འདི་སྐད་དུ།
སྐྲ་དཀར་ལྕགས་ཀྱུས་བདག་གི་མགོ་ལ་བཏབ། །གཉེར་མའི་ཞགས་པས་ལུས་ནི་དམ་
པོར་བཅིངས། །རྟ་བདུན་རྒྱལ་བོ་ནུབ་ཀྱི་ལ་ཁར་སླེབས། །དེ་ཕྱིར་ད་ལོ་འདི་ནས་
བདག་ནི་འགྲོ། །གནས་འདི་སྤྲེ་འདྲ་ཉ་འདྲ་རྨ་བྱ་འདྲ། །སྤྲེ་འདྲའི་དུས་སུ་བུ་ཆེན་
ཁྱེད་རྣམས་ཀྱང་། །ད་ལྟ་ལྟ་སྒོམ་སྤྱོད་འབྲས་ཡང་དག་སྤྱོད། །བསྟན་པ་འཛིན་པའི་
དགེ་སློང་མང་དུ་འབྱུང༌། །དམ་ཆོས་མ་ལུས་རྒྱས་པར་རབ་ཏུ་སྟོན། ། ཞེས་སོགས་
ལུང་བསྟན་མང་དུ་གནང་ནས་ང་ནི་བདེ་བ་ཅན་དུ་འགྲོ་གསུངས་ཏེ། དགུང་ལོ་
བདུན་ཅུ་སོན་པ་ལྕགས་གླང་ལོའི་དགུན་ར་ཡར་ངོའི་ཚེས་དྲུག་ལ་གཟུགས་སྐུ་ཆོས་
དབྱིངས་སུ་བསྡུས་སོ། ། གདུང་ཞུགས་ལ་སྦྱངས་པས་སྒལ་ཚིགས་ལ་དུས་འཁོར་
ཕྱག་མང་། དཔྲལ་བར་རྟ་མགྲིན་ཡང་གསང་། དཔུང་གཡས་མི་གཡོ་བ། ལྟག་པར་
སངས་རྒྱས་ཐོད་པ། ཕྱག་མཛུབ་སྤྱན་རས་གཟིགས་སོགས་ལྷ་སྐུ་འབུར་དོད་མང་བོ་
170



༄༅། །བོད་སོག་ཆོས་འབྱུང་གི་སྨད་ཆ།
དང་། སྟོང་ཆེན་ཡིག་ལྔ་སོགས་གསུང་རྟེན་མང་བོ། དུང་དཀར་གཡས་འཁྱིལ་
སོགས་ཐུགས་རྟེན་མང་བོ་རིང་བསྲེལ་གྱི་ཚོགས་དང་བཅས་བྱུང་ངོ༌། །
ཀུན་མཁྱེན་ཇོ་ནང་བ་ཆེན་པོའི་དངོས་སློབ། ཐུགས་སྲས་བཅུ་གསུམ་དང་དེ་
དག་གི་སློབ་མ་གཅིག་སྟེ་བུ་ཆེན་བཅུ་བཞིར་གྲགས་པ་ནི། ནམ་སྙིང་སྤྲུལ་བ་ཀུན་
སྤངས་ཆོས་གྲགས། སྒྲིབ་སེལ་སྤྲུལ་བ་ལོ་ཙཱ་བ་བློ་གྲོས་དཔལ། བྱམས་པའི་སྤྲུལ་བ་ས་
བཟང་མ་ཏི་པཎ་ཆེན། ཀུན་བཟང་སྤྲུལ་བ་འབྲི་གུང་ལོ་ཙ་མ་ཎི་ཀ་ཤྲཱི། གསང་བདག་
སྤྲུལ་བ་ཞང་སྟོན་རྒྱ་བོ་བསོད་ནམས་གྲགས། ཁོ་ཆེན་རིན་བཟང་བའི་རྣམ་སྤྲུལ་ཐང་
བོ་ཀུན་དགའ་འབུམ། འཇམ་དཔལ་སྤྲུལ་བ་སྨན་ཆུ་ ཁ་ བ་ བློ་གྲོས་རྒྱལ་མཚན།
ཐོགས་མེད་རྣམ་སྤྲུལ་ཆོས་རྗེ་རིན་ཚུལ་བ། ཨཱརྱ་དེ་ཝའི་རྣམ་སྤྲུལ་གྷ་རུང་བ་ལྷའི་རྒྱལ་
མཚན། ཤཱཀྱ་བཤེས་གཉེན་སྤྲུལ་བ་ཆོས་རྗེ་ཕུན་ཚོགས་དཔལ། གྲུབ་ཆེན་ཡུ་མོའི་
སྤྲུལ་བ་ ཐང་སྟོན་ཆུང་བ་བློ་གྲོས་དཔལ། ས་སྙིང་སྤྲུལ་བ་ ཕྱོགས་ལས་རྣམ་རྒྱལ།
འཇམ་དཔལ་སྤྲུལ་བ་ཉ་དཔོན་ཀུན་དགའ་དཔལ། ཡབ་སྲས་དེ་དག་གི་སློབ་མ་
གནས་བརྟན་བ་ཀུ་ལའི་སྤྲུལ་བ་མཚལ་མེན་པ་བསོད་ནམས་བཟང་བོ་སོགས་བྱོན་
ནོ། ། དེ་དག་ལས་ཀུན་མཁྱེན་ཆེན་པོའི་གདན་སར་ཀླུབས་ལོ་ཙཱ་བ་བློ་གྲོས་དཔལ་
བཞུགས་པ་ནི། ཁོང་ས་ཕག་ལོར་མདོ་སྨད་དུ་སྐུ་འཁྲུངས། ལོ་བཅོ་ལྔ་མན་ལ་ཕར་
ཚད་མངོན་པ་འདུལ་བ་སོགས་ལ་མཁས་པར་གྱུར། དབུས་གཙང་དུ་གྲྭ་སྐོར་མཛད།
ཉེར་ལྔ་ལ་བྲག་རམ་དུ་དཔང་ལོ་ལས་བརྡ་རིག་གསན། ཇོ་ནང་ཀུན་མཁྱེན་པའི་དྲུང་
ནས་བོད་དུ་འགྱུར་ཚད་ཀྱི་དཀའ་འགྲེལ་ཞུས། དགུང་ལོ་ཞེ་གཅིག་སྐབས་ཇོ་ནང་གི་
གདན་སར་བསྐོས་ཏེ་འཕྲིན་ལས་རྒྱས། གསུང་རྩོམ་ལ། དཀའ་འགྲེལ། ངོ་སྤྲོད།
ཕྲེང་བའི་ཐིག་སྐོར། རྩིས་སོགས་མང་། དགུང་ལོ་ང་ལྔ་བ་ཆུ་སྦྲུལ་ལོར་ཞི་བར་
གཤེགས།
171



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལོ་ཙཱ་བ་ཆེན་པོའི་རྗེས་སུ་གདན་ས་བ་ཕྱོགས་ལས་རྣམ་རྒྱལ་ནི། མེ་རྟ་ལོར་
མངའ་རིས་བླ་ཆེན་ཞིག་གི་སྲས་སུ་འཁྲུངས། གཞོན་ནུ་ཉིད་ནས་ཚོགས་བཤད་བྱས་
པས་ཀུན་ངོ་མཚར་དུ་གྱུར། གཅིག་བུར་བྲོས་ཏེ། གུང་ཐང་དང་། ས་སྐྱ་བརྒྱུད་ནས་
བྲག་རམ་དུ་བྱོན། ལོ་གཅིག་ལ་ཕར་ཚད་དབུ་གསུམ་སྦྱངས་པས་མཁས་པར་མཁྱེན།
གུང་ཐང་ དུ་ ལོ་ གཉིས་ སྦྱངས་པས་ གཞུང་ ལུགས་ ཐམས་ ཅད་ ལ་ མཁྱེན་ པ་ རྒྱས།
དགུང་ལོ་ཉེར་གཅིག་ལ་དབུས་གཙང་ཀུན་ཏུ་གྲྭ་སྐོར་མཛད། ཚལ་དཔོན་དགའ་
བདེས་ཕྱོགས་ལས་རྣམ་རྒྱལ་དུ་མཚན་གསོལ། ཚལ་གུང་ཐང་གི་ཟུར་ཆོས་ཀྱང་
མཛད། སླར་བྲག་རམ་དུ་བྱོན། གཞན་སྟོང་གི་གྲུབ་མཐའ་ལ་བརྟག་དཔྱད་བྱེད་
པར་ཇོ་ནང་དུ་ཕེབས། ཆོས་རྗེ་ཀུན་མཁྱེན་པ་དང་མཇལ་ཏེ། ཞག་བདུན་དུ་འབེལ་
གཏམ་མཛད་པས། ཁོང་གི་གྲུབ་མཐའ་སངས་རྒྱས་ཐམས་ཅད་ཀྱི་དགོངས་པ་ཆོས་
ཐམས་ཅད་ཀྱི་ཆོས་ཉིད་དུ་ངེས་པ་རྙེད་ནས། དེ་སྐབས་ཆོས་འབྲེལ་ཅི་རིགས་གསན།
སླར་དུས་འཁོར་གྱི་དབང་ཞུས། ཟབ་ལམ་གྱི་ཁྲིད་བསྐྱངས། ལོ་མང་མཆོད་གཡོག་
ཀྱང་མཛད། བུ་སྟོན་ལ་ཕར་ཕྱིན་དང་མཚན་བརྗོད་གསན། ཤུག་ཕུག་ཏུ་བཤད་
སྒྲུབ་ཀྱི་གྲྭ་ཆུང་ངུ་ཞིག་བསྐྱངས། ངམ་རིང་གི་ཆོས་དཔོན་མཛད་ནས་ཕར་ཚད་ལ་
བསྟན་བཅོས་མང་དུ་མཛད། འཆད་ཉན་འཕེལ་བར་བཞུགས་སྐབས། ལོ་ཙཱ་བ་བློ་
གྲོས་དཔལ་སྐུ་འདས་ནས། ཇོ་ནང་གི་གདན་ས་ལོ་དྲུག་མཛད། ལོ་འགའ་ནས་ཀུན་
མཁྱེན་ཆེན་པོ་གཤེགས། དེ་རྗེས་མི་རིང་བར་ཚལ་གུང་ཐང་སོགས་སུ་དུས་འཁོར་གྱི་
ཆོས་རྒྱ་ཆེར་སྤེལ། སྐུ་ཚེའི་སྨད་སླར་ཡང་ཇོ་ནང་གི་གདན་ས་མཛད། ཕར་ཕྱིན་ཊཱིཀྐ་
སོགས་གསུང་ཆོས་མང་དུ་མཛད། གྱ་གཅིག་བར་སྐུ་མི་འདའ་བར་ཞལ་བཞེས་ལྟར་
དགུང་ལོ་གྱ་གཅིག་བཞེས་པ་མེ་སྟག་ས་ཟླའི་ཚེས་བཅུ་གཅིག་ལ་དག་ཞིང་དགོངས་སོ། །
ཀུན་མཁྱེན་ཆེན་པོ་དང་ཕྱོགས་རྒྱལ་བའི་དངོས་སློབ་ཉ་དཔོན་ཀུན་དགའ་
172



༄༅ ། །བོད་སོག་ཆོས་འབྱུང་གི་སྨད་ཆ།
དཔལ་བ་ནི། རབ་བྱུང་དྲུག་པའི་ཤིང་བྱ་ལོར་ཡུལ་ཉང་བོར་འཁྲུངས། ཆུང་དུས་
ནས་མཁྱེན་རབ་ཆེ། དགུང་ལོ་བཅོ་ལྔའི་སྐོར་ལ་ཀླུ་གདོན་གྱི་ཕྱག་ཞབས་ན་བ་ལ། ཇོ་
ནང་ཀུན་མཁྱེན་ཆེན་པོ་ས་སྐྱར་ཕེབས་སྐབས། གྲོགས་ཀྱིས་ཁུར་ནས་བྱིན་རླབས་ཞུ་
རུ་བྱོན། ལྗགས་སྔགས་བཏབ་པ་དང་བྱིན་རླབས་གནང་བ་ཙམ་གྱིས་བསྙུང་གཞི་
ལས་འཕྲལ་དུ་གྲོལ། ཕྱིས་མདོ་སྔགས་ཀྱི་གཞུང་ཐམས་ཅད་ལ་མཁྱེན་པ་རྒྱས་ཤིང་
རིག་པའི་དབང་ཕྱུག་ཆེན་པོར་གྱུར། ཕྱོགས་ལས་རྣམ་རྒྱལ་ཡུན་རིང་དུ་བསྟེན་ཏེ་
ཉམས་རྟོགས་ཀྱང་མཐར་ ཕྱིན། དུས་འཁོར་ སོགས་ མདོ་ སྔགས་ཀྱི་ཆོས་མང་ དུ་
གསན། ས་སྐྱར་འཆད་ཉན་ཡུན་རིང་མཛད། སྐུ་ཚེའི་སྨད་ལ་བློ་གསལ་དྲུག་བརྒྱ་
ཙམ་གྱིས་བསྐོར་ནས་རྩེ་ཆེན་ཆོས་སྡེ་བཏབ། བཤད་ སྒྲུབ་ གཉིས་ ཀ་ འཕེལ་བར་
མཛད། ཚད་མ་དང་ཕར་ཕྱིན་གྱི་ཊཱིཀ་ཆེན་སོགས་གསུང་རྩོམ་མང་། བརྒྱུད་འཛིན་
གྱི་སློབ་མ་མང་ཞིང་། ཡབ་རྗེ་རྒྱལ་བ་གཉིས་པ་བློ་བཟང་གྲགས་པའི་དཔལ་གྱིས་ཀྱང་
བླ་མར་བཀུར། དགུང་ལོ་གོ་ལྔ་བ་ལ་སྐུ་གཤེགས། །
ཉ་དཔོན་པའི་ཐུགས་སྲས་གྲུབ་ཆེན་ཀུན་བློ་བ་ནི། ཕར་ཚད་འདུལ་མངོན་
དབུ་མ་སོགས་མདོ་ཕྱོགས་རྣམས་དང་། དུས་འཁོར་གྱི་བཤད་སྒྲུབ་ཉ་དཔོན་པ་ལས་
གསན་ཞིང་། ཆོས་བརྒྱུད་འཛིན་སྤེལ་རྒྱ་ཆེར་གནང་། གྲུབ་ཆེན་ཀུན་བློ་བའི་དངོས་
སློབ་འཇམ་དབྱངས་དཀོན་བཟང་བས་གྲུབ་ཆེན་ཉིད་ལ་དུས་འཁོར་སོགས་ཟབ་དོན་
མཐའ་དག་ཞུས། ཉང་སྟོད་ཆོས་སྡེ་གསར་བའི་ཆོས་དཔོན་མཛད། ཇོ་ནང་བའི་གྲྭ་
ཚང་གསར་དུ་བཙུགས། ཇོ་ནང་གི་གདན་སའང་མཛད། འཇམ་དབྱངས་དཀོན་
བཟང་བའི་སློབ་མ་ནམ་མཁའ་ཆོས་སྐྱོང་ནི། ཀུན་མཁྱེན་བསོད་ཆེན་ལས་མཚན་
ཉིད་ཀྱི་གཞུང་རྣམས་སྦྱངས། སླར་འཇམ་དབྱངས་དཀོན་བཟང་གི་ཆོས་གྲྭར་བྱོན་
ནས། ཁོང་ལས་མཚན་ཉིད་ཀྱི་གཞུང་རྣམས་མཁས་པར་སྦྱངས། དུས་འཁོར་གྱི་
173



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྒྱུད་ལ་མཁས་པར་བྱས། ངམ་རིང་སོགས་འཆད་ཉན་འགའ་རེའི་སར་ཕེབས། རྩེ་
ཆེན་དང་ཇོ་ནང་གི་གདན་ས་ཡུན་རིང་མཛད། ནམ་མཁའ་ཆོས་སྐྱོང་གི་སློབ་མ་ནམ་
མཁའ་དཔལ་བཟང་ནི། གྲུབ་མཐའ་ས་སྐྱ་ཡིན་ལ། མོས་པ་རབ་འབྱམས་པ་ཐུགས་
རྗེ་དཔལ་བཟང་གི་གྲྭ་སར་སློབ་གཉེར་མཛད། ལྷུན་སྡིངས་སུ་བདག་ཆེན་པའི་སློབ་
མ་ཤངས་སྟོན་གྱི་མདུན་ནས་དུས་འཁོར་བྱང་ལུགས་ཞུས་ཏེ་མཁས་པར་སྦྱངས།
རྒྱལ་བ་ནམ་མཁའ་ཆོས་སྐྱོང་ལས་སྦྱོར་དྲུག་མན་ངག་ཇོ་ནང་ལུགས་འདི་སྔ་དུས་ཅིག་
ནས་གསན། ནམ་མཁའ་དཔལ་བཟང་གི་སློབ་མ་ལོ་ཆེན་རཏྣ་བྷ་དྲ་ནི་གྲྭ་ས་བཞད་ཀྱི་
གྲྭ་ཚང་དུ་ཕེབས། ཨོ་རྒྱན་རྫོགས་པ་སོགས་བླ་མ་མང་བོར་བསྟེན། གསང་སྔགས་
གསར་རྙིང་ཀུན་ལ་མཁས། ཁྱད་པར་པཎ་ཆེན་ནམ་མཁའ་དཔལ་བཟང་ལ་དུས་
འཁོར་གྱི་ཆོས་སྐོར་གསན་པས་ཉམས་རྟོགས་རྒྱས། བཞད་རི་བོ་གྲུ་འཛིན་སོགས་
དགོན་གནས་མང་དུ་བཏབ། ཁོང་གི་དངོས་སློབ་ཀུན་དགའ་གྲོལ་མཆོག་སོགས་
བྱུང་ངོ༌། །
རྗེ་བཙུན་ཆེན་པོ་ཀུན་དགའ་གྲོལ་མཆོག་ནི། རབ་བྱུང་དགུ་བའི་མེ་ཡོས་ལོར་
མངའ་རིས་སྨད་ཀྱི་གློ་བོ་སྨན་ཐང་དུ་འཁྲུངས། རྭ་སྟོན་ཆོས་རྗེས་བཙུན་པའི་བག་
ཆགས་བཟང་བོ་འདུག་པས་ཆོས་སྒོར་ཆུགས་ཞེས་ལུང་བསྟན། དགུང་ལོ་བཞི་བར་
དྲུང་བ་ཆོས་རྗེ་ལ་དགེ་བསྙེན་ཞུས་ཏེ་མདོ་སྡེ་སྐྱེས་རབས་བཀླགས་པས་ཕལ་ཆེར་
ཐུགས་སུ་ཆུད། དགུང་ལོ་བདུན་པར་དྲུང་བ་ཆོས་རྗེར་གཤེད་དམར་ལྷ་ལྔའི་དབང་
དང་ཞེན་པ་བཞི་བྲལ་གྱི་ཁྲིད་གསན་པས་ཉམས་རྟོགས་ཁྱད་པར་ཅན་འཁྲུངས། རྗེ་
དྲུང་བཙུན་པ་ལ་བསྡུས་རྩིས་དང་གཞུང་ཆེན་རྣམས་ཐུགས་ལ་བཟུང་ནས་རྒྱུགས་
ཕུལ། གཞན་ཡང་ཕར་ཚད་འདུལ་མངོན་བྱམས་ཆོས་ལྷག་མ་བཞི། སྤྱོད་འཇུག་
བཤེས་སྤྲིངས་སོགས་ཀྱང་དྲུང་བ་ཆོས་རྗེ་ལ་རྒྱུགས་སྣོན་ཕུལ། པཎ་ཆེན་བྱམས་གླིང་
174



༄༅ ། །བོད་སོག་ཆོས་འབྱུང་གི་སྨད་ཆ།
བ་དང་དྲུང་བ་གཉིས་ལ་རྗེས་གནང་མང་བོ་ཞུས་ཏེ་ལྗགས་བསྙེན་ཡང་གྲུབ་པར་
མཛད། དགུང་ལོ་བཅུ་བར་དྲུང་བ་ལ་དགེ་ཚུལ་གྱི་སྡོམ་པ་བཞེས། ཀུན་དགའ་གྲོལ་
མཆོག་ཏུ་མཚན་གསོལ། ལམ་འབྲས་ལ་སྦྱངས་པ་མཐར་ཕྱིན་མཛད། མཁན་པོ་སུ་
བྷ་ག་ཏ་སོགས་ལ་མདོ་སྐོར། རྒྱ་གཞུང་སྐོར། བཀའ་གདམས་པའི་གསུང་འགྲོས་
མང་བོ་གསན། དགུང་ལོ་བཅུ་གསུམ་པར་དབུས་གཙང་དུ་བྱོན་ལམ་ས་སྐྱར་ཕེབས།
ཀུན་སྤངས་རིན་པོ་ཆེ་ལས་ཞལ་བཞི་བའི་རྗེས་གནང་གསན། དེ་ནས་གསེར་མདོག་
ཅན་དུ་ཨ་མོ་གྷ་སིདྷིའི་དྲུང་དུ་མཚན་ཉིད་ཕྱོགས་ལ་སྦྱངས་ཏེ་མཁས་པའི་ཕུལ་ཕྱིན་
མཛད་ནས་སླར་རང་ཡུལ་དུ་ལོག དེ་ནས་ངོར་ཆེན་ཡབ་སྲས་དང་དྲུང་བ་ཆོས་རྗེ་
རྣམས་ཀྱིས་མཁན་སློབ་མཛད་ནས་བསྙེན་རྫོགས་མཛད། དངོས་ཀྱི་བླ་མ་མཁས་
གྲུབ་བཞི་བཅུ་ཙམ་བསྟེན་ནས་གསན་སྦྱང་གནང༌། ཁྱད་པར་ལོ་ཆེན་རཏྣ་བྷ་དྲའམ་
རིན་ཆེན་བཟང་བོ་ལ་ནམ་མཁའ་དཔལ་བཟང་ནས་བརྒྱུད་པའི་དུས་ཀྱི་འཁོར་ལོའི་
ཆོས་སྐོར་ཡོངས་རྫོགས་ཞུས། བཀྲ་ཤིས་ལྷུན་པོར་ཕེབས་པ་ན། པཎ་ཆེན་བློ་བཟང་
བསྟན་པས་བསྙེན་བཀུར་མཛད། རྒྱལ་བ་དགེ་འདུན་རྒྱ་མཚོར་བཀའ་གདམས་ནོར་
ཕྲེང་གི་རྩ་བའི་ལུང་ཞུས། བར་སྐབས་རེ་ཇོ་ནང་གི་གདན་ས་མཛད། སྐུ་ཚེའི་སྨད་དུ་
ཆོས་ལུང་བྱང་རྩེ་བཏབ་ནས་བསྐྱངས། བུ་སློབ་ཀྱི་གཙོ་བོ་རྡོ་རིང་ཀུན་དགའ་རྒྱལ་
མཚན། ཆོས་སྐུ་ལྷ་དབང་གྲགས་པ། མཁས་དབང་བྱམས་པ་ལྷུན་འགྲུབ། མཁན་
ཆེན་ལུང་རིགས་རྒྱ་མཚོ། རྗེ་དྲུང་ཀུན་དགའ་དཔལ་བཟང་རྣམས་སོ། ། དེ་དག་གི་
ནང་ནས་ཆོས་བརྒྱུད་འཛིན་པ་ནི་མཁན་ཆེན་ལུང་རིགས་རྒྱ་མཚོ་སྟེ། རྗེ་ཀུན་དགའ་
གྲོལ་མཆོག་ལ་དུས་འཁོར་གྱི་དབང་རྒྱུན་མན་ངག་མཐའ་དག་གསན་ནས་སྐུ་རྗེས་མ་
ལ་བཀའ་ཆོས་ཐམས་ཅད་ཕུལ་གྲུབ་ནས་སྐུ་འདས་པ་ཡིན་ནོ། ། ཁོང་རྗེ་ཀུན་དགའ་
གྲོལ་མཆོག་ཉིད་ནས་ཕྱི་མའི་ཡང་སྲིད་སོགས་ཀྱི་ལུང་བསྟན་གསལ་བར་མཛད་ནས་
ཙ་
175



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དགུང་ལོ་དྲུག་ཅུ་བ་མེ་སྟག་ཟླ་བ་དང་པོའི་ཚེས་བརྒྱད་ལ་གཟུགས་སྐུ་ཆོས་དབྱིངས་སུ་
ཐིམ་པའོ། །
སྐུ་སྐྱེ་རྗེ་བཙུན་ཀུན་དགའ་སྙིང་བོ་ནི་ཁ་རག་འབྲང་གི་ཕུ་ཆོས་འཁོར་སྡིངས་རྭ་
ཤར་བར་ཡབ་ཕུན་ཚོགས་རྣམ་རྒྱལ་ དང་ཡུམ་ དགའ་ ལྷ་མོ་ གཉིས་ཀྱི་སྲས་སུ་ སྐུ་
འཁྲུངས། སྐུ་ལ་ཁྲག་གི་ཐིག་ལེ་དང་། ལི་ཁྲིའི་ཚངས་སྐུད་ཀྱི་རྣམ་པ། ཕྱག་ཞབས་
འཁོར་ལོའི་མཚན་དང༌། སྐུ་ལ་གུར་གུམ་གྱི་དྲི་ངད་ལྡན་པ། སྤྱན་གྱིས་ཕྱོགས་ཐམས་
ཅད་ལ་གཟིགས་བཞིན་སུམ་བྷ་ནིའི་སྔགས་ལན་གསུམ་བརྗོད། ཟླ་བ་བརྒྱད་ནས་
ཐམས་ཅད་ལ་འབྱོན་ཐུབ། ལོ་གཅིག་ནས་སྨྲ་ཤེས་ང་ཀུན་དགའ་བླ་མ་གྲོལ་མཆོག་
ཡིན་གསུངས། སྐུ་སྔོན་མའི་རྟེན་གསུམ་དང་ཉེ་གནས་དཔལ་འབྱོར་སོགས་གསལ་
བར་སྨྲས། སྐུ་ན་ཆུང་ངུའི་དུས་ནས་དག་སྣང་གཟིགས་ཚུལ་སོགས་ཤིན་ཏུ་མང་།
དགུང་ལོ་གསུམ་དང་ཟླ་བ་ཕྱེད་དྲུག་ལོན་སྐབས་ཆོས་རྗེ་བསྟན་འཛིན་པ་སྤྲུལ་སྐུ་ངོས་
འཛིན་ལ་བྱོན་ནས་ཌཱ་མ་རུ་ཞིག་བསྟན་པས་བྱང་སྟག་རྩེའི་ཌཱ་མ་རུ་ཡིན་གསུངས་པ་
ཙམ་ལས་བཀའ་ལུང་ཆེར་མ་གནང་། མཁན་ཆེན་ལུང་རིགས་རྒྱ་མཚོར་མཁའ་
འགྲོའི་ལུང་བསྟན་བྱུང་བ་དང༌། རྗེ་གོང་མའི་ལུང་བསྟན་ཤོག་ཁྲ་སོགས་དང་མཐུན་
པར་བྱུང་བ་ལ་བརྟེན་ནས་མཁན་ཆེན་ཉིད་སྤྲུལ་བའི་སྐུ་བླུ་ཞིང་མངའ་གསོལ་བའི་
ཆེད་ཁོང་གཉིས་མཇལ་འཕྲད་སྐབས་སྔོན་གྱི་འདུ་ཤེས་གསལ་བོས་དགྱེས་ཚོར་མཛད།
དགུང་ལོ་བཞི་བ་འདིར་ཆོས་ལུང་བྱང་རྩེར་གདན་སར་བཀོད། དགུང་ལོ་བརྒྱད་པར་
དཔལ་སྟག་ལུང་བ་ཆེན་པོ་ཀུན་དགའ་རྒྱལ་མཚན་གདན་དྲངས་ནས་རབ་ཏུ་བྱུང་སྟེ་
མཚན་ཀུན་དགའ་སྙིང་བོ་བཀྲ་ཤིས་རྒྱལ་མཚན་དུ་གསོལ། དག་སྣང་དུ་སྤྲུལ་བའི་
བཤེས་གཉེན་རྒྱ་གར་བ་ཛ་ལ་ན་ཐས། ཏཱ་ར་ནཱ་ཐ་ཞེས་པའི་མིང་བསྩལ། མཁས་
མཆོག་བྱམས་པ་ལྷུན་འགྲུབ་གནས་ཀྱི་བླ་མར་བསྟེན། རྗེ་རྡོ་རིང་བ་ལས་ལམ་འབྲས།
ན་
1
176



༄༅ ། །བོད་སོག་ཆོས་འབྱུང་གི་སྨད་ཆ།
ཆོས་སྐུ་ལྷ་དབང་གྲགས་པའི་དྲུང་ནས་ཆོས་དྲུག་དང་། ཕྱག་ཆེན་སོགས་ཟབ་ཆོས་
མང་དུ་གསན། རྗེ་དྲུང་ཀུན་དགའ་དཔལ་བཟང་ནས་དུས་འཁོར་དང་མགོན་བཀའ་
རྣམས་གནང་ཞིང་ཇོ་ནང་གི་གདན་ས་གཏད། མཁས་ཆེན་ལུང་རིགས་རྒྱ་མཚོ་ནས་
དུས་འཁོར་གྱི་དབང་དང་རྒྱུད་བཤད་མན་ངག་གི་སྐོར་དང་སྦྱོར་བ་ཡན་ལག་དྲུག་
སོགས་གནང་། གཞན་ཡང་། ཇོ་ཞལ་བླ་མ་དམ་པའི་ཡིག་ཆ་རྣམས་དང་ཀུན་མཁྱེན་
ཆེན་པོའི་གསུང་འབུམ། བཀའ་དང་བསྟན་བཅོས་མང་བོའི་ལུང་བཅས་བུམ་པ་གང་
བྱོའི་ཚུལ་དུ་བསྩལ། མཁས་གྲུབ་སངས་རྒྱས་ཡེ་ཤེས་དང༌། རྡོ་རྗེ་འཛིན་པ་ཡེ་ཤེས་
དབང་བོ་སོགས་ལས་དཔལ་ས་སྐྱའི་ཆོས་སྐོར་དང་། ཇོ་ནང་བའི་ཆོས་སྐོར་དང་།
ཤངས་པའི་ཆོས་སྐོར་དང༌། ཞ་ལུའི་ཆོས་སྐོར། འབྲུག་པ་ཀམ་ཚང་། སྟག་ལུང་
སོགས་ཀྱི་ཆོས་སྐོར་མང་བོ་དང་རྒྱུད་སྡེ་བཞིའི་དབང་ཁྲིད་མན་ངག་མ་ལུས་པ་གསན།
རྒྱ་གར་གྲུབ་ཆེན་གུ་རུ་ལྷོ་ཕྱོགས་པ་སངས་རྒྱས་སྦས་པའི་མགོན་པོ་ལ་གསང་སྔགས་
རྒྱུད་སྡེའི་དབང་བསྐྱེད་རྫོགས་མཐའ་ཡས་པ་དང་། བོད་འདིར་སྔོན་མེད་ཀྱི་བློ་སྐྱེད་
གྲངས་སུ་བཏབ་པ་ལྔ་བརྒྱ་ཙམ་བྱུང་ཞེས་ཉིད་ཀྱི་གསུང་ལས་བྱུང་། གཞན་ཡང་སྔ་ཕྱི་
ཀུན་ཏུ་རྒྱ་གར་གྱི་རྣལ་འབྱོར་བ་འགའ་ལ་ཟབ་ཆོས་དང་ཕྱི་ནང་གི་རིག་གནས་སྒྲ་
སོགས་ཞུས། སྔ་གོང་དགུང་ལོ་ཉི་ཤུར་ཉེ་བའི་སྐོར་ལ། འདུལ་འཛིན་ཀུན་དགའ་
རྒྱལ་མཚན་གྱིས་མཁན་པོ་དང་། བྱམས་པ་ལྷུན་གྲུབ་པས་ལས་སློབ། རྗེ་དྲུང་ཀུན་
དགའ་དཔལ་བས་གསང་སྟོན། གཞན་དགེ་འདུན་གྲངས་ཚང་བའི་དབུས་སུ་བསྙེན་
རྫོགས་བཞེས། དགུང་ལོ་ཉེར་གཅིག་སྐབས། རྗེ་དྲུང་ཀུན་དགའ་དཔལ་བ་སོགས་
ཀྱི་བཀའ་བཞིན་རི་ཁྲོད་ཇོ་ནང་དུ་གདན་སར་འཁོད། དེ་ནས་སྐྱིད་ཕུག་ཏུ་མཚམས་
ལ་བཞུགས། ལོ་དུས་ཆག་མེད་ཇོ་ནང་གི་དུས་ཁྲིད་རྒྱས་པར་གནང་། རྒྱ་གར་སློབ་
དཔོན་སུ་ནི་རྭ་ཎ་ཤྲཱི་དང་། པུརྞ་བཛྲ་སོགས་ལས་ཟབ་བཀའ་མང་བོ་གསན། སླར་ཇོ་
པས
177



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ནང་སྒྲུབ་མཆོད་སྐབས་དུས་འཁོར་རྡུལ་ཚོན་བཞེངས་ཏེ། སྒྲུབ་སྡེ་གང་ཡོད་ཡོངས་
སྒྲིལ་བདུན་བརྒྱ་ཙམ་ལ་དབང་བཅུ་གཅིག་རྫོགས་པར་བསྐུར། དགུང་གྲངས་ཉེར་
དྲུག་སྐོར། རྭ་སྒྲེང་སོགས་སུ་ཕེབས་སྐབས་ཚོགས་སུ་ཆོས་འབྲེལ་དང༌། བྲག་སེང་
གེའི་ཞོལ་རྗེ་ཙོང་ཁ་བ་ཆེན་པོའི་བཞུགས་ཁྲིའི་སྟེང་ནས་ལམ་རིམ་གསུངས། རྭ་སྒྲེང་
དཔེ་མཛོད་དུ་དགྲ་ནག་གི་རྒྱུད་བཞུགས་པ་སྐད་གཉིས་ཀྱིས་སྨྲ་བའི་སྤོབས་པ་ཆེ་ཞིང་
ཤུགས་མྱུར་བས་ངོ་མཚར་བར་གྱུར། སློབ་དཔོན་རིན་པོ་ཆེ་བྱམས་པའི་ཞལ་བཀོད་
དང་བསྟུན་ སྐུ་ འབུམ་ ཞིག་ གསོས་ གྲུབ་ པའི་ སྐབས་ ཉམས་ སྣང་ ཡ་ མཚན་ བྱུང་།
དགུང་ལོ་ཉེར་དགུ་བ་ལ་རྗེ་བཙུན་བྱམས་པས་ཞལ་གཟིགས་ཤིང་རྨི་ལམ་དུ་ཤམ་བྷ་
ལར་མཇལ། བཟང་ལྡན་ཆོས་སྡེར་ལམ་འབྲས་གནང༌། དགུང་ལོ་སོ་དྲུག་སྐོར་ལ།
འཛམ་ཐང་བའི་གྲྭ་བ་སོག་པོའི་བླ་མ་སངས་རྒྱས་དཔལ་ཟེར་བ་དཔོན་སློབ་རྣམས་
ཕེབས་ནས་ཇོ་ནང་སྒྲུབ་སྡེ་ལ་མང་འགྱེད་སོགས་ཕུལ་བ་ལ། དབང་བཀའ་གནང་
ཞིང་། ཕུག་པ་རྣམ་གསུམ་ལ་གྲྭ་ཁྲལ་བྱས། ཀུན་མཁྱེན་ཆེན་པོ་ལ་ཟླ་མཆོད་དང་།
ཀུན་སྤངས་པ། བྱང་སེམས་པ། མཁས་བཙུན་པ་སྟེ་གོང་མ་ཡབ་སྲས་གསུམ་ལ་ལོ་
མཆོད་བཙུགས། ཕག་ལོར་ཁམས་པ་མི་ཉག་པ་ཆོས་ཞུ་བར་བསླེབས་ཤིང་། འཛམ་
ཐང་གི་གྲྭ་རིགས་འགའ་ལ་སྦྱོར་དྲུག་བཙུགས། དགུང་གྲངས་སོ་དགུ་ཙམ་ན་མདོ་
ཁམས་བྱང་ངོས་ཀྱི་དགོན་པ་ཉུག་རྗེ་ཀ་བཞི་རྒྱལ་མཚན་སེངྒེའི་སྐུ་སྐྱེ་སོགས་དང་།
ཁམས་དགོན་པ་བ་དབོན་པོ་ལྷུན་གྲུབ་སོགས་ལ་ལམ་འབྲས་སྦྱོར་དྲུག་སོགས་གནང༌།
ཁོང་ཚོས་ནན་གྱིས་བསྐུལ་ནས་ལུང་རིགས་རྒྱ་མཚོ་དཔོན་སློབ་རྣམས་ཁམས་ཕྱོགས་
སུ་འགྲོ་དོན་ལ་ཕེབས། གཙང་སྡེ་སྲིད་ཕུན་ཚོགས་རྣམ་རྒྱལ་གྱིས་ཆོས་གཞིས་དང་ལྷ་
འབངས་སོགས་ཕུལ། དགུང་ལོ་ཞེ་གཅིག་ཤིང་མོ་ཡོས་ཀྱི་ལོའི་ཧོར་ཟླ་གཉིས་པའི་
ཚེས་བཅུ་གཅིག་ལ། རྫོང་མདུན་དུ་དཔལ་རྟག་བརྟན་དམ་ཆོས་གླིང་གསར་འདེབས་
178



.:་,་ ་
་ ་ ་
༄༅ ། །བོད་སོག་ཆོས་འབྱུང་གི་སྨད་ཆ།
གནང༌། གཙུག་ལག་ཁང་ཉི་ཤུ་རྩ་གྲངས། གྲྭ་ཁང་བརྒྱ་ཕྲག་ལྕགས་རི་དང་བཅས་པ།
བཀའ་འབུམ་པོ་ཏི་བཞི་བཅུ་སོགས་དཔར་མང་བོ་དང་། བཀའ་བསྟན་ཚར་མང་བོ།
གོས་སྐུ་ལེགས་པ་བཅོ་བརྒྱད། ནང་རྟེན་གསེར་སྐུ་མང་བོ། གར་འཆམ་གྱི་རྒྱན་གོས་
དང་གཏོར་འཆམ་གྱི་གདོང་བརྙན་སྣ་ཚོགས། མཆོད་རྫས་དང་མཆོད་ཆ་སྣ་ཚོགས་
བཅས་བསམ་ལས་འདས་པ་གསར་བསྐྲུན་གང་མང་བྱས། དེ་ནས་རིམ་པར་བསྟན་
པ་དང་འགྲོ་བའི་དོན་རྒྱ་ཆེར་མཛད་པའི་ཚུལ་ དང༌། ཕྱི་རབས་ཀྱི་གདུལ་བྱ་ལ་
དགོངས་ནས་གསུང་རྩོམ་པོད་བཞི་བཅུ་ལོངས་ཙམ་མཛད་པའི་སྒོ་ནས་གངས་ཅན་
ཡོངས་ལ་བཀའ་དྲིན་གཞལ་དཀའ་བ་སྣང་ངོ༌། ། རྗེ་བཙུན་རིན་ཆེན་ཉིད་ནས་རྟག་
བརྟན་དམ་ཆོས་གླིང་གི་ གདན་ས་འཇམ་དབྱངས་སྤྲུལ་སྐུ་སངས་རྒྱས་རྒྱ་མཚོ་ལ་
གཏད་ནས། ཆོས་ལུང་རྩེའི་སྒྲུབ་སྡེར་བཀའ་ཆོས་དང༌། ཇོ་ནང་དུ་བཀའ་ཆོས་
གནང་སྐབས། བཀའ་ཆོས་ཀྱི་ཐ་མ་ཡིན་གསུངས། ད་བློ་བདེ། སྤྲུལ་སྐུ་སངས་རྒྱས་
རྒྱ་མཚོ་རྟག་བརྟན་གདན་ས་ལ་བཀོད་ཟིན་ཀྱང་རང་རེ་འདས་ནས་ཟར་ཟིར་ཞིག་
ཡོང་འདུག སྤྱི་མང་མཐུན་རུང་རྩི་ནས་དགོངས་པ་མེད་འདུག རང་དང་གཙང་སྡེ་
སྲིད་གཉིས་བློ་རྩེ་གཅིག་པ་འདི་ཁ་ཡིན་པས། ད་ཁུར་ཡང་དུ་སོང་བས། ད་ལོ་མ་
གཏོགས་དུས་ཁྲིད་ཀྱང་མ་བྱས་པས་ཡོང་འདུག ད་ནི་རྩོམ་པ་ཡང་བསྐུལ་བ་བོའི་ངོ་
མ་ཆོག་ཙམ་ལས་གང་ཡང་མི་བྱེད་པར་སྡོད་པ་དགའ་བསམ་པ་བྱུང་ཞེས་གསུང་ཟུར་
བྱུང་བས། འཕྲིན་ལས་དབང་མོ་ནས། སྤྱིར་སངས་རྒྱས་ཀྱི་བསྟན་པ་དང་སྒོས་སུ་
ངེས་དོན་གྱི་བསྟན་པ་ཐུགས་ཀྱིས་དགོངས་ཏེ་སྐུ་ཚེ་བརྟན་པ་དང༌། སླར་སྐུ་སྐྱེ་ཡང་
རང་གི་བསྟན་པ་འདི་ལ་ཕན་པ་ཞིག་ཐུགས་རྗེ་འཛིན་དགོས་ཞུས་པར། བཀའ་ལས།
ཐམས་ཅད་བློ་རྩེ་གཅིག་པས་གསོལ་བ་འདེབས་ནུས་ཤིང་རྟེན་འབྲེལ་བསྒྱུར་ཕྱོགས་
ཤེས་ན་ད་དུང་འདིའི་བསྟན་པ་ལ་ཕན་པའང་སྲིད་གསུངས། དེ་ལྟར་བསྟན་འགྲོའི་
179



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དོན་ཆེན་གྲུབ་ནས་དགུང་གྲངས་རེ་གཅིག་བཞེས་པ་ཤིང་མོ་ཕག་ལོའི་ནག་ཟླའི་ཉེར་
བརྒྱུད་ལ་གཞན་དོན་དུ་དགོངས་སོ། །
ཁོང་གི་རིང་ལུགས་འཛིན་པའི་བུ་སློབ་ནི། སྤྲུལ་སྐུ་ སངས་རྒྱས་རྒྱ་མཚོ།
མཁས་དབང་ཡེ་ཤེས་རྒྱ་མཚོ། མཁན་ཆེན་རིན་ཆེན་རྒྱ་མཚོ། མཁས་གྲུབ་བློ་གྲོས་
རྣམ་རྒྱལ་སྟེ་རྒྱུད་འཛིན་ཆེན་པོ་བཞི་དང༌། གཞན་ཡང་། སྒམ་པོ་སྤྲུལ་སྐུ། ཆོས་རྗེ་
ངག་དབང་བ། ཆུ་ཆུང་སྐུ་སྐྱེ། ཀུན་དགའ་བཀྲ་ཤིས་རྒྱལ་མཚན། སྤྲུལ་སྐུ་ངག་གི་
དབང་བོ། དྲེ་བོ་སྤྲུལ་སྐུ་ཞབས་དྲུང༌། བླ་མའི་དྲུང་། ཆོས་རྗེ་རིན་སྟེངས་པ། དུས་
འཁོར་ཤར་ཆེན་པ། ཆོས་རྗེ་ལྷ་འོ་བ། དགེ་སློང་སྙིང་བོ་མཐའ་ཡས། བྱམས་པ་ཡོན་
ཏན་མགོན་པོ། ངག་དབང་ཀུན་དགའ་བསོད་ནམས། ཀུན་དགའ་འཕྲིན་ལས་
དབང་མོ། གཙང་གི་རྒྱལ་སྲས་ཀུན་དགའ་བསྟན་པའི་རྒྱལ་མཚན་སོགས་མཐའ་
ཡས་སོ། །
སྔོན་གྱི་ལུང་བསྟན་དུ། འཕགས་མཆོག་ཀུན་བཟང་སྤྲུལ་བ་མཁྱེན་བརྩེ་
ཅན། །མཁས་བཙུན་སངས་རྒྱས་ཞེས་བྱའི་རྒྱལ་ཚབ་འབྱུང་། ། ཞེས་པ་ལྟར་པཎ་
ཆེན་ཕྱོགས་རྒྱལ་བའི་རྗེས་ནས་གདན་རབས་ཀྱི་ཚུལ་ནི། མཁས་བཙུན་སངས་རྒྱས་
མཚན་ཅན་གྱིས་རྒྱལ་ཚབ་འཛིན་པ་དང༌། དེ་ནས་མཁྱེན་རབ་བྱང་ཆུབ་སེང་གེས་
རྒྱལ་ཚབ་འཛིན་པ་དང་། དེ་ནས་ཇོ་བཟང་བ་ཆོས་དཔལ་མགོན་པོ། བསོད་ནམས་
བཟང་བོ། ཤེས་རབ་བཟང་བོ། ཆོས་དཔལ་བཟང་བོ། དཀོན་མཆོག་རྒྱལ་མཚན།
བསོད་ནམས་རྒྱལ་མཚན་གྱི་བར་རིགས་ལྡན་གྱི་སྤྲུལ་བར་གྲགས་ཤིང་། དེ་མན་
མཁས་བཙུན་བཟང་བོ་ཤ་སྟག་བྱུང་བ་ནི། དཔལ་ལྡན་རིན་ཆེན། ཆོས་སྐྱོང་རྒྱལ་
མཚན། ཀུན་དགའ་ལེགས་པ། ནམ་མཁའ་བཟང་བོ། རིན་ཆེན་བཀྲ་ཤིས། རྗེ་
དྲུང་ཀུན་དགའ་དཔལ་བཟང་ཡན་གྱིས་གདན་ས་བཟུང་བ་ཡིན་ནོ། །
180



༄༅། །བོད་སོག་ཆོས་འབྱུང་གི་སྨད་ཆ།
བྱིན་རླབས་དོན་བརྒྱུད་ཀྱི་དབང་དུ་བྱས་ན། རྗེ་ཀུན་དགའ་གྲོལ་མཆོག་ནས་
མཁན་ཆེན་ལུང་རིགས་རྒྱ་མཚོ། རྗེ་བཙུན་ཀུན་དགའ་སྙིང་བོ། རྒྱལ་ཚབ་ཀུན་
དགའ་རིན་ཆེན་རྒྱ་མཚོ་རྣམས་རིམ་པར་བྱོན་པ་ཡིན། །
མདོ་ཁམས་སྨད་ཀྱི་ཕྱོགས་སུ་དཔལ་ཇོ་ནང་བའི་བསྟན་པ་བྱུང་ཚུལ་ནི། ཀུན་
མཁྱེན་ཆེན་པོས། ཁམས་ཡུལ་སྐྱེས་པའི་ལྷག་བསམ་ལས་འཕྲོ་ཅན། །སྔོན་ལས་
སད་པའི་བྱམས་པ་ཁ་ཆེ་ཁྱོད། །ཐོས་པས་དཔལ་འབྱོར་ཡོན་ཏན་ལྗོན་ཤིང་རྒྱས། །
ད་ནི་མདོ་ ཁམས་ ཕྱོགས་སུ་འགྲོ་བ་ རན། ། ཞེས་ སོགས་ ཀྱི་ ལུང་ བསྟན་ལྟར། །
བྱམས་པ་ཁ་བོ་ཆེས་ཁམས་རྩེ་མདོའི་ས་ཆ་རྡོ་རྗེ་མཆེད་དྲུག་གི་གནས་སུ་འོབ་གངས་
དཀར་གྱི་རྩ་བར་ངེས་དོན་གྱི་ཆོས་གཞི་བཏབ་ནས་བཤད་སྒྲུབ་ཀྱི་བསྟན་པ་སྤེལ་བ་
ཡིན་ལ། དེ་རྗེས་མི་རིང་བ་ན། ཀུན་མཁྱེན་ཆེན་པོ་སྐུ་འདའ་ཁར་ཞལ་ཆེམས་ཀྱི་
ཚུལ་དུ་ལུང་བསྟན་པ། ཆོས་ལུགས་ཉམས་པར་བྱེད་པ་ངན་རིགས་ཅན། ། ཞེས་པ་
ནས། ལྟ་ངན་མུན་པའི་གུར་ཆེན་བསྐོར་བའི་ཚེ། །མཐར་མཛད་རིགས་ལྡན་དྲག་
པོའི་སྤྲུལ་བ་སྟེ། །ཆོས་ཀྱི་འོད་སྟོང་རཏྣའི་མཚན་གྲགས་པ། །མདོ་ཁམས་ཚ་བ་རོང་
དུ་འབྱུང་བར་འགྱུར། །ཡང་དག་ལྟ་བའི་སེངྒེའི་སྒྲ་སྒྲོགས་པས། །ལྟ་ངན་རིགས་
ཅན་མ་ལུས་ཚར་བཅད་ནས། །མདོ་ཁམས་གནས་སུ་ང་ཡི་བསྟན་པ་འབྱུང༌། །དེ་ཡི་
སྲས་ལ་ཡོངས་འཛིན་དཔག་ཏུ་མེད། །རྒྱལ་བའི་ཆོས་ལུགས་ཡུན་རིང་གནས་པར་
འགྱུར། ། ཞེས་ལུང་བསྟན་པ་ལྟར། དྲུང་རཏྣ་ཤྲི་རྒྱལ་མོ་ཚ་རོང་དུ་འཁྲུངས། ཇོ་
ནང་དུ་བྱོན་ནས་པཎ་ཆེན་ཕྱོགས་རྒྱལ་བ་ཡབ་སྲས་ཀྱི་དྲུང་ནས་མདོ་སྔགས་ཀྱི་ཆོས་
རྫོགས་པར་ཞུས་ནས་ཐུགས་སུ་ཆུད་པར་མཛད་དེ་རྣམ་བཞིའི་འཕྲིན་ལས་ལ་མངའ་
བརྙེས་པ་ཞིག་གོ ། ཡང་ཀུན་མཁྱེན་ཆེན་པོའི་གསུང་ལས། ང་ནི་འདི་ནས་འགྲོ་
བའི་ཞག་འགའ་ན། །འཕྲིན་ལས་རྣམ་བཞིའི་གློག་ དཀར་དྲ་བ་ཅན། །འཇམ་
181



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དབྱངས་དཔའ་བོ་ཛྷ་ན་ཧེ་རུ་ཀ །ལྟ་ངན་མུན་སེལ་མི་བཟད་དྲག་པོ་ཆེ། །དགེ་སློང་
དཔའ་བོ་ཆེན་པོ་ཐུང་ཅན་པ། །ཁ་སྤུ་ལྡན་པའི་རཏྣ་ཤྲཱི་ཞེས་པ། །རི་ཁྲོད་ཆེན་པོ་
འདི་ན་འོང་བར་འགྱུར། །བུ་དེ་ཁྱོད་ཀྱི་རྗེས་སུ་འཇུག་གྱུར་ཏེ། །རོ་མཆོག་དམ་ཆོས་
བདུད་རྩིས་རྒྱུད་ཚིམ་ནས། །མ་ཀི་འཛི་ཀ་ཞེས་པའི་ས་ཕྱོགས་སུ། །ཆུ་བོའི་འགྲམ་ལ་
བརྟེན་པའི་ལུང་བ་རུ། །སྐྱེ་བོ་དམུ་རྒོད་དར་བའི་ཡུལ་ས་ན། །ཨ་མི་སྐུ་མཆེད་དག་
གི་བསྟན་པ་རྒྱས། །གནོད་སྦྱིན་གཏེར་བདག་མིང་གི་དགོན་པ་རུ། །དུས་ཀྱི་འཁོར་
ལོའི་བཤད་སྒྲུབ་གཙོ་བོར་སྟོན། །ཟབ་ལམ་རྡོ་རྗེ་ཐེག་པའི་དགེ་ལེགས་རྒྱས། །ཀུན་
གྱིས་མཆོད་གནས་བཀུར་སྟི་བྱ་བའི་གནས། ། ཞེས་པའི་ལུང་བསྟན་ལྟར། དྲུང་
རཏྣ་བྲི་བ་དགོན་གནས་འཚོལ་ཕྱིར་ཇོ་ནང་ནས་བྱོན་ཏེ་ཁམས་ཕྱོགས་འཛི་ཁོག་ཏུ་
ཕེབས། འཛི་ཆུ་རྒྱས་པས་རབ་མ་ཚུགས་པར་དེར་བཞུགས། ལུང་བསྟན་པའི་
དགོན་གནས་འདི་ཡིན་ཡང་། ད་ལན་བོན་གྱི་དགོན་པ་ཞིག་འདུག་པས་ཇི་ལྟར་བྱ་
དགོངས་ནས། ང་ལ་གནས་ཚང་ཞིག་གཡར་དགོས་ཞེས་མཇལ་དར་ཞིག་བསྐུར་བ་
ལ། དགོན་དེའི་བོན་པོ་རྣམས་ ཀྱིས་ཀྱང་ཚུར་ དར་དང་བཞུགས་ གདན་ཕུལ་ བ་
སོགས་རྟེན་འབྲེལ་ལེགས་པར་འཛོམས། དེ་ནས་དགོན་དེར་ཕེབས་ཏེ་ལས་བཞིའི་
འཕྲིན་ལས་མཛད་པས་ཆོ་འཕྲུལ་སྣ་ཚོགས་བསྟན་པ་ན། བོན་རྣམས་ཀྱིས་དགོན་
གཞིས་ཕུལ་ཏེ་གཞན་དུ་སྤོར་སོང་ངོ༌། ། གཞི་དེར་དྲུང་བཀའ་བཞི་རིན་ཆེན་དཔལ་
གྱིས་རབ་བྱུང་དྲུག་པའི་ཤིང་སྦྲུལ་ལོར་དཔལ་གྱི་འཛམ་ཐང་ཆོས་སྡེ་ཆེན་པོ་བཏབ་
ནས་ངེས་དོན་བསྟན་པའི་གཞི་བཙུགས་ཏེ་བཤད་སྒྲུབ་བསྟན་པ་ཡར་རྒྱས་སུ་མཛད།
དེ་ཉིད་ཀྱི་གདན་ས་འཛིན་པ་མཁན་ཆེན་དཀོན་མཆོག་རྒྱལ་མཚན། ཚེས་བཅུ་ར་
ཀིརྟི། ཨཇེ་ཉི་མ་འོད་ཟེར། ཆོས་རྗེ་གཞོན་ནུ་རྒྱལ་མཚན། ཆོས་རྗེ་རྒྱལ་བ་བཟང་བོ་
རྣམས་ཀྱིས་གཙོ་བཞེས་གནང་འོག་འདུས་སྡེ་སྟོང་ཕྲག་ཙམ་ཚོགས་པར་གྲགས་སོ། །
182



༄༅། །བོད་སོག་ཆོས་འབྱུང་གི་སྨད་ཆ།
ཆོས་རྗེ་རྒྱལ་བ་བཟང་བོ་ནི། བཞག་ཤོད་དཔལ་མོ་འཛོམས་པར་སྐུ་འཁྲུངས་
ཤིང་རྗེ་བཙུན་བྱམས་པའི་སྤྲུལ་བར་གྲགས། ཆོས་འབྱུང་ནམ་མཁའ་རྫོང་དུ་སྒྲུབ་པ་
ལ་བཞུགས་ནས་གྲུབ་པའི་གོ་འཕང་མཐོན་པོར་གཤེགས་པས། གྲུབ་རྟགས་མཚར་
ཅན་མང་དུ་བཞག་པས་བསྟན་འགྲོའི་དོན་རྒྱ་ཆེར་མཛད་དོ། ། ཁོང་གི་སྐུ་ཕྲེང་
གཉིས་པ་ནི་རྡོ་ཡུལ་དུ་སྐུ་འཁྲུངས་པ། འཛམ་ཐང་གི་མངའ་བདག་རྒྱལ་བ་སེངྒེ་ཞེས་
བྱ་བ་ཡིན་ཏེ། ཁོང་སློབ་དཔོན་པདྨའི་ལུང་བསྟན་དུའང་། རྒྱལ་རོང་ཆུ་མགོ་རྡོ་སྟོད་
ཅེས་བྱ་བར། །འཛུམ་ལུང་ཞེས་བྱ་ལུང་ཆུང་གཅིག་ཏུ་ན། །འོད་ཟེར་ཡབ་ལ་སྒྲོལ་མ་
ཞེས་བྱའི་ཡུམ། །འབྲུག་སྦྲུལ་ལོ་བ་རྒྱལ་གྱི་མིང་ཅན་འབྱུང་། །འཆད་རྩོད་རྩོམ་དང་
ཤེས་བྱ་དག་ལ་མཁས། །འགྲོ་དོན་བསྟན་པ་ཤར་གྱི་ཕྱོགས་སུ་དར། །འཁོར་དུ་དགེ་
སློང་དགེ་འདུན་སྟོང་གིས་བསྐོར། །པདྨ་ང་སྤྲུལ་ཡིན་ཏེ་ངོ་མི་ཤེས། །སྐུ་ཚེའི་ཚད་ནི་
བདུན་ཅུ་དོན་བཞི་སྟེ། །སྔགས་པས་ཚེ་སྒྲུབ་དག་ལ་འབད་གྱུར་ན། །བརྒྱད་ཅུ་རྩ་
བཞིའི་བར་དུ་འཚོ་ཡང་སྲིད། །ལོག་བྱེད་སྙིགས་མའི་དུས་ཀྱི་མི་རྣམས་ཀུན། །ཚུལ་
བཞིན་གུས་པའི་ཡིད་ཀྱིས་གསོལ་བ་ཐོབ། །དེ་དང་འབྲེལ་ཚད་དགའ་ལྡན་གནས་སུ་
སྐྱེ། ། ཞེས་ལུང་བསྟན་གསལ་བར་བྱུང་བ་ལྟར་རྡོ་རོང་ཞེས་བྱ་བ་འཛུམ་ལུང་གི་
ཆར་གཏོགས་རྡོའི་ཤུགས་ཆེན་དུ་ཡབ་དཀོན་རྒྱལ་བ་འོད་ཟེར་དང་ཡུམ་དཔལ་སྐྱིད་
སྒྲོལ་གཉིས་ཀྱི་སྲས་སུ་འཁྲུངས། དགུང་ལོ་བཅུ་གསུམ་བཞེས་ནས་ཆོས་སྐོར་མ་ལུས་
པ་མཁྱེན། སློབ་དཔོན་པད་མ་ལན་མང་བོར་དངོས་སུ་བྱོན་ནས་བྱིན་རླབས་དང་
དབང་བསྐུར་ གནང་། དྲུང་ དཀའ་བཞི་བའི་ གདན་ ས་ཆེན་པོ་མཁན་པོ་དཀོན་
མཆོག་རྒྱལ་མཚན་གྱི་མདུན་ནས་དགེ་ཚུལ་གྱི་སྡོམ་པ་བཞེས་ཏེ། མཚན་དཔལ་
འབྱོར་བཟང་བོ་ཞེས་གསོལ། བཞག་ར་ལྷ་རྩེའི་དགོན་དུ་ཕེབས་ནས་ཆོས་འབྱུང་
ནམ་མཁའ་རྫོང་དུ་སྐུ་མཚམས་བཞུགས་པ་དང་། གྲུབ་དབང་ལྕགས་མདུད་ཤེས་
183



ཆ་
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ། །
རབ་རྒྱལ་མཚན་གྱི་དྲུང་དུ་མདོ་སྔགས་ཀྱི་ཆོས་མང་དུ་ཞུས། སླར་རྩེ་ཐོག་རྒྱལ་བའི་
གཏེར་གནས་སུ་ བཞུགས་ སྐབས་ སངས་རྒྱས་བྱང་ སེམས་ དུ་ མའི་ ཞལ་ གཟིགས།
གསེར་ཤོད་རྡོ་རྗེ་འཆང་རྒྱལ་མཚན་སེང་གེའི་དྲུང་དུ་དབང་དང་གདམས་ངག་མང་བོ་
ཞུས། དེ་ནས་སླར་ཡང་འཛམ་ཐང་དུ་ཕེབས་ནས་དགུང་ལོ་ཉེར་གསུམ་པར་རཏྣ་
ཀིརྟིའི་དྲུང་དུ་རྒྱུད་སྡེ་རྒྱ་མཚོའི་དཀྱིལ་འཁོར་མང་བོ་ཞལ་ཕྱེས་ནས་དབང་བཀའ་
བཞུགས་ཚད་གསན་ཞིང་། དེར་མཁན་སློབ་བཅུ་གསུམ་གྱི་དབུས་སུ་བསྙེན་པར་
རྫོགས། དེ་ནས་རིམ་པར་བསྟན་འགྲོའི་དོན་རྒྱ་ཆེར་མཛད་ཅིང་གདུལ་བྱ་རྣམས་
རྗེས་སུ་བཟུང་། དགོན་འདིར་བསྟན་པའི་རྒྱལ་མཚན་འཛིན་པའི་སྤྲུལ་སྐུ་ཆེན་པོ་
བཅུ་གསུམ་གྱིས་གཙོས། དགེ་འདུན་སྟོང་ཕྲག་མང་བོར་མདོ་སྔགས་རྒྱུད་སྡེ་སྤྱི་དང་
དུས་ཀྱི་འཁོར་ལོའི་དབང་བསྐུར་རྒྱུད་བཤད་སོགས་བཤད་སྒྲུབ་འཆད་ཉན་མཛད་
ཅིང་། གདུལ་བྱ་རྣམས་སྨིན་གྲོལ་གྱི་ལམ་བཟང་ཁྱད་པར་ཅན་ལ་བཀོད། གོང་མ་ཏ་
མིང་ཁྲིན་གུའི་རྒྱལ་བོས་བླ་མར་བཀུར་ཞིང་གསེར་ཡིག་གསེར་ཐམ་བསྩལ་པ་དང་།
དེ་ལས་གཞན། སོག་པོ་ཡོང་ཤུའི་བུ་དང་། ཧོར། འཇང༌། བཙན་ལྷ་རྒྱལ་བོ་
སོགས་སྦྱིན་བདག་རྒྱལ་ཆེན་མང་བོས་བཀུར་བར་མཛད་དོ། ། ཁང་དམར་གཙུག་
ལག་ཁང་ཆེན་པོས་གཙོས་དགོན་ལག་བརྒྱ་དང་བཅུ་གསུམ། མཆོད་རྟེན་བརྒྱ་དང་
བཅུ་གསུམ་ཕྱག་འདེབས་མཛད་པ་དང་བཞེངས་པ་ངག་དབང་བློ་གྲོས་གྲགས་པའི་
གསུང་ལས་བྱུང༌། གཞན་ཡང་མཆོད་གཞིས་སུ། དཔལ་དགུ་རྩེ་ལྔ་ཐང་བརྒྱུད་ཀྱི་
བདག་པོར་གྱུར་པ་དང་། ནང་གི་བསྟན་པའི་གཉེར་ཁ་བ་རྒྱལ་མོ་རོང་གི་ཚ་ཁོ་ངག་
དབང་གྲགས་པའི་དབོན་པོ་ཆོས་གྲགས་རྒྱ་མཚོའི་སྐུ་རིགས་ཀྱི་དབོན་དུ་མཛད་ནས་
དེ་ལས་བྱུང་བའི་རིགས་རུས་འཛིན་པ་ཤིན་ཏུ་མང་ངོ༌། ། དགུང་ལོ་རེ་དགུ་བར་
དོན་དམ་ཆོས་ཉིད་ཀྱི་ཉམས་མགུར་རྡོ་རྗེའི་གླུ་དབྱངས་གསུངས། དེ་ནས་ཁོང་གྲྭ་
184



༄༅ ། །བོད་སོག་ཆོས་འབྱུང་གི་སྨད་ཆ།
སློབ་མང་བོ་དང་བཅས་གསེར་ཤོད་བརྒྱུད་ནས། ལྗགས་མདའ་དགོན་སོགས་དགོན་
ལག་རྣམས་ལ་ཆོས་བཀའ་དང་། བཀའ་འཕྲོས་ཀྱི་ཞལ་གདམས་སོགས་ཀྱིས་འགྲོ་
དོན་བསྐྱངས། འབའ་ལྷ་སྒང་ལ་ལོ་གཅིག་བཞུགས་ནས་ཆོས་འཁོར་རྒྱ་ཆེར་བསྐོར།
ས་སྐྱའི་བླ་མ་ཀུན་དགའ་རྒྱལ་མཚན་གྱིས་སྤྱན་དྲངས་ཏེ་ཆོས་མང་གསུང་སྐབས་རྣམ་
རྒྱལ་ཆེན་པོའི་མཆོད་རྟེན་བཞེངས། རབ་གནས་སྐབས། མཆོད་རྟེན་ལས་འོད་ཟེར་
བྱུང་སྟེ་སྒྲ་དབྱངས་སྙན་པོ་ཀུན་གྱིས་ཐོས་པ་བྱུང་། སླར་འཛམ་ཐང་དུ་ཕེབས་དུས།
དགེ་འདུན་སྟོང་ཕྲག་ བཅུས་ ཉིན་ ལམ་ གཅིག་ ཏུ་ སེར་ཕྲེང་ གིས་ བསུ་བ་མཛད།
འཛམ་ཐང་དུ་རྡོར་ཕྲེང་དཀྱིལ་འཁོར་ཞེ་དགུ་རྡུལ་ཚོན་གྱི་སྟེང་ནས་དབང་གནང་།
དེ་ནས་བྱང་ཕུག་རྡོ་རྗེ་གདན་དུ་སྒྲུབ་པ་ལོ་གཉིས་ལ་གནང་། དགུང་ལོ་དོན་གཉིས་
པ་ལ་ཁམས་ཅུང་མི་བདེ་བའི་ཚུལ་གནང་། དཔོན་བཀྲ་ཤིས་རྒྱ་མཚོས་འཛམ་ཐང་དུ་
གདན་དྲངས། བུ་ཆེན་རྣམས་ལ་བསྟན་པའི་འཕེལ་འགྲིབ་ཀྱི་ལུང་བསྟན་དང་ཁོང་གི་
མཛད་པའི་ཐ་མ་ཡིན་ཚུལ་གྱི་བཀའ་གནང་། མཐར་འབྲུག་ལོ་ཟླ་བ་བཅུ་བའི་ཚེས་
བརྒྱད་ཉིན་སྐུ་གཤེགས་པའི་ཚེ་ལྟས་སྣ་ཚོགས་བྱུང་ངོ༌། ། དེའི་སྐུ་ཕྱི་མ་རི་ཤིང་བའི་
སྐུ་སྐྱེ་ཆུང་དུས། རྗེ་བཙུན་ཏཱ་ར་ནཱ་ཐ་ལ་ཐུགས་བརྟག་ཞུས་དུས་ཡིན་དུ་རུང་ཡང་
འཛམ་ཐང་དུ་ཕན་མི་ཐོགས་པར་གསུངས་པ་ལྟར་ཁམས་སུ་ཕེབས་ལམ་སྐྱིད་ཤོད་
བྲག་དཀར་དུ་སྐུ་གཤེགས་པ་དེ་ཡིན། དེའི་སྐུ་ཕྱི་མ། ཆོས་རྗེ་ལྷོ་ཁ་བ་གྲགས་པ་འོད་
ཟེར། དེའི་ཕྱི་མ་ཆོས་རྗེ་གོ་རྒྱལ་བ་ལྷུན་གྲུབ་གྲགས་པ། དེའི་ཕྱི་མ་ངེས་དོན་བསྟན་
པ་དར་རྒྱས། དེའི་ཕྱི་མ་ཆོས་རྗེ་ཤཱཀྱ་འོད་ཟེར། དེའི་སྐུ་ཕྱི་མ་ཀརྨ་ཆོས་ཀྱི་བྱམས་པ།
དེའི་སྐུ་ཕྱི་མ་མི་ཕམ་འཇིགས་མེད་དབང་བོ་རྣམས་རིམ་པར་བྱོན་ནས་འཛམ་ཐང་གི་
ཆོས་རྗེའི་གདན་རབས་བཟུང༌། རཏྣ་ཀིརྟིའི་སྐུ་ཕྲེང་རིམ་བྱོན་རྣམས་ཀྱིས་ཚེས་བཅུ་
གོང་གི་གདན་རབས་བཟུང་ཞིང་། ཨནེ་སྐུ་སྐྱེའི་སྐུ་ཕྲེང་རིམ་པར་བྱོན་པས་ཚེས་བཅུ་
185



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྨད་ཀྱི་གདན་རབས་བཟུང་བ་ཡིན་ནོ། །
གོང་གསལ་གྱི་ཆོས་རྗེ་གཞོན་ནུ་རྒྱལ་མཚན་ནི། ཀུན་མཁྱེན་ཆེན་པོའི་ལུང་
བསྟན་དུ། ཆུ་བོ་གྱེན་དུ་འཁྱིལ་བའི་ལྷོ་ཕྱོགས་སུ། །ཀུ་མ་ར་ཡི་མཚན་གྲགས་ཁམས་
སུ་འོང་། །ཁོ་བོའི་གསུང་འབུམ་རྙེད་ནས་ཁམས་སུ་སྤེལ། །བསྟན་དང་འགྲོ་ལ་ཕན་
པའི་བཀྲ་ཤིས་འབྱུང༌། ། ཞེས་གསུངས་པ་ལྟར། ཁོང་གིས་འཛི་སྟོད་དུ་དགོན་པ་
བཏབ་ནས། དོལ་བོའི་བཀའ་འབུམ་པོད་ཆེན་དྲུག་གི་འཆད་ཉན་གྱི་རྒྱུན་སྤེལ།
དེའི་ཡང་སྤྲུལ་འགའ་རེ་བྱོན་ཡོད་ཅིང་། དུས་ཕྱིས་དེ་ཉིད་ཀྱི་དགོན་འདིའི་ཤུལ་དུ་ཨ་
སྐྱོང་བླ་མ་ངག་དབང་ཐུབ་བསྟན་གྱིས་དགོན་གསར་ཞིག་བཏབ་པ་ཡིན་ནོ། །
གཙང་གི་ཇོ་ནང་གདན་ས་ནས། འཛམ་ཐང་དུ་བསྟན་པ་སྐྱོང་གྲོགས་གནང་
བའི་ཚུལ་ནི། རྗེ་བཙུན་ཏཱ་ར་ནཱ་ཐ་དང༌། རྒྱལ་ཚབ་ཀུན་དགའ་རིན་ཆེན་རྒྱ་མཚོ་
གཉིས་ཀྱི་དངོས་སློབ་མཁས་གྲུབ་བློ་གྲོས་རྣམ་རྒྱལ་ནི། འཇད་འཆོས་ཟར་དུ་ས་ཕོ་རྟ་
ལ་སྐུ་འཁྲུངས། ཆུང་དུས་ནས་ལྟུང་བཤགས་མ་བསླབས་པར་མཁྱེན་པ་དང་། རྗེ་
བཙུན་བྱམས་པའི་ཞལ་གཟིགས་མངའ། དགུང་ལོ་བཅུ་དྲུག་པར་རྗེ་བཙུན་ཏཱ་ར་ནཱ་
ཐའི་དྲུང་དུ་གཙུག་ཕུད་ཕུལ། བཀྲ་ཤིས་ཀྱི་ཚིགས་བཅད་གསུངས་ཏེ་ཕྱག་ནས་འཐོར་
ཞིང་མིང་བློ་གྲོས་རྣམ་རྒྱལ་དུ་བསྩལ། རྗེས་ནས་རབ་བྱུང་དང་སྦྱོར་དྲུག་ སོགས་
བཀའ་ལུང་མང་དུ་ནོད། སློབ་གཉེར་ལ་འབོད་གསུངས་པ་བཞིན་མཛད་པས། རིང་
བོ་མ་ཐོགས་པར་མཁས་གནས་ཐོབ། ཕག་ལོར་མཁན་རིན་ཆེན་རྒྱ་མཚོ་ལས་བསྙེན་
པར་རྫོགས་ཤིང་། དབང་བཀའ་མང་དུ་གསན། སྒྲོལ་མ་དཀར་མོའི་མཚམས་ལ་
བཞུགས་ནས་བསྙེན་སྒྲུབ་དུས་ཞལ་གཟིགས་ཏེ་ཁྱོད་ཀྱི་དགོན་པ་འདི་ཡིན་གསུངས་
ནས་བལྟས་པ་ན། རི་འཛམ་ལྷ་འདྲ་བ་ཞིག་གི་མདུན་ན་དགོན་པ་ཁྲ་ཤིག་གེ་བ་ཞིག་
འདུག་པ་ཕྱིས་འཛམ་ཐང་དུ་འདུག དེ་ནས་སྒྲུབ་པ་ལ་བརྩོན་པས་ཉམས་རྟོགས་ཀྱི་
++
186



༄༅ ། །བོད་སོག་ཆོས་འབྱུང་གི་སྨད་ཆ།
ཀློང་བརྡོལ། རྒྱལ་དབང་ལྔ་བ་ཆེན་པོའི་དྲུང་དུ་དུས་འཁོར་དང༌། གཞན་སྟོང་ལ་
དྲིས་ལན་ཞིབ་རྒྱས་ཕུལ་བས་ཐུགས་དགྱེས་ནས་གནང་སྦྱིན་མཛད། ཁམས་པ་མང་
བོས་ཞུ་ནན་ལྟར། མེ་བྱི་ཧོར་ལུག་ཟླ་ལྔ་བར་ལམ་དུ་ཆས་ཏེ། ལམ་བར་སོག་ཡོང་
ཤུའི་བུ་སོགས་ལ་ཆོས་འབྲེལ་རེ་དང་བཅས་ཧོར་ཟླ་བརྒྱད་པའི་ནང་ལ་འཛམ་ཐང་དུ་
འབྱོར། རྒྱལ་བ་སེང་གེ་སོགས་གཞི་ལེན་དང་བསུ་བ་རྒྱས་པར་མཛད། ས་ཁྱིའི་ལོ་
ནས་གདུལ་བྱ་རིས་མེད་དུ་དུས་ཀྱི་འཁོར་ལོའི་དབང་ཁྲིད་སོགས་རྒྱས་པར་བསྩལ།
རབ་བྱུང་བསྙེན་རྫོགས་ལྔ་བཅུ་ཙམ་སྒྲུབ། ལོ་ལྟར་དུ་ཁྲིད་སྒྲུབ་པ་དང་། མཆོད་རྟེན་
བཞེངས་པ་སོགས་ཀྱིས་དུས་འདའ་བར་གནང་། རྡོ་འཛི་སྨྲར་གསུམ་གྱི་དད་ལྡན་
རྣམས་ལ་རྡོ་རྗེ་འཕྲེང་བ་སོགས་དབང་བཀའ་རྒྱ་ཆེར་གནང་། ཚ་ཁོའི་རྒྱལ་བོ་སངས་
རྒྱས་འབུམ་གྱིས་གདན་དྲངས། དབང་བཀའ་རྗེས་གནང་མང་བོ་གསུངས། ལོ་བཅུ་
གཉིས་ཙམ་དུ་ཁམས་ཕྱོགས་སུ་བཞུགས་ནས་བསྟན་འགྲོའི་དོན་མཛད། ས་སྤྲེལ་
ཧོར་ཟླ་བཞི་བར་འཛམ་ཐང་ནས་ཕྱག་བཏེགས་ཏེ་ལྷ་སར་ཕེབས་ཤིང་གཙང་ཕྱོགས་སུ་
འབྱོར། དགུང་གྲངས་རེ་དྲུག་པ་ཆུ་ཕག་ལོར་སྐུ་གཤེགས། འདི་བ་ཀུན་མཁྱེན་ཆེན་
པོས་མ་ཡུམ་གྱི་རྣམ་འཕྲུལ་དུ་ལུང་བསྟན་ནོ། །
ཆ་ལུང་བ་ངག་དབང་འཕྲིན་ལས་ནི་ཡུལ་འཆོས་ཟར་དུ་ཤིང་ཕོ་རྟ་ལ་འཁྲུངས།
ཆུང་དུས་ནས་དམ་པའི་སྤྱོད་པ་ལ་གནས། དགུང་ལོ་བཅུ་དྲུག་པར། ཨ་ཁུ་བློ་གྲོས་
རྣམ་རྒྱལ་གྱི་རྒྱལ་ཚབ་མཛད་པའི་ཆེད་རབ་བྱུང་མཛད། ཆ་ལུང་རྡོ་རྗེ་བྲག་བཙན་
དམ་ལ་བཞག ལོ་ཉི་ཤུའི་བར་དུ་འདུལ་མཛོད་དབུ་ཕར་སོགས་ལ་སྦྱངས་ནས།
རྒྱལ་མཆོག་ལྔ་བའི་དྲུང་དུ་རྒྱུགས་ཕུལ། ཁམས་འཛམ་ཐང་ལ་བླ་མ་གོང་མའི་རྒྱལ་
ཚབ་ཏུ་བཀོད་པ་གནང་ཡང་། ཡབ་ཡུམ་གྱིས་བཤོལ་བཏབ་པས་ཕེབས་མ་ཐུབ། ཨ་
ཁུ་བློ་གྲོས་རྣམ་རྒྱལ་ལས་དུས་འཁོར་སྐོར་གསན། དགུང་ལོ་ཉེར་བཞིའི་བར་ཁུ་བོའི་
187



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཞབས་ཕྱི་བཅས་རྟག་བརྟན་གླིང་དུ་བཞུགས། དེ་ནས་ཁུ་བོ་གཤེགས། དགོན་པའི་
མིང་བསྒྱུར་བ་སོགས་ཀྱིས་བཞུགས་གནས་ལ་ངེས་པ་མེད། གཟིམ་ཆུང་ཨ་མི་ཏ་རུ་ལོ་
དྲུག་ལ་རྡོ་རྗེ་རྣལ་འབྱོར་བསྒོམས། ཚར་དགོན་ལྷུན་གྲུབ་འཛིན་བདག་ལོ་བཞི་
མཛད། མེ་ཕག་ལོར་ཆ་ལུང་རྡོ་རྗེ་བྲག་གི་གདན་སར་ཕེབས། དེ་ནས་ཀུན་སྤང་
མཛད་དེ། རྒྱལ་མཆོག་ལྔ་བ་ལས་དགེ་ལུགས་ཀྱི་ཆོས་སྐོར། རྨོག་ཅོག་སྤྲུལ་སྐུ་སོགས་
ལ་བཀའ་བརྒྱུད་དང་ཇོ་ནང་ལུགས་ཀྱི་རྗེས་གནང་མང་བོ། སངས་རྒྱས་བཟང་བོ་ལ་
ས་སྐྱ་དང་འབྲུག་པའི་ཆོས་སྐོར་མང་དུ་གསན། ལྕགས་འབྲུག་ལོར་འབྲས་སྤུངས་
དང་དགའ་ལྡན་གཉིས་སུ་ཇོ་ནང་གི་བསྟན་གཞི་བཙུགས། ཕག་ལོར་གསང་སྟབས་
སུ་ཁམས་འཛམ་ཐང་ལ་ཕེབས་པར་ཆས་ཀྱང་། ཡང་རྟེན་འབྲེལ་མ་འཛོམས་པར་
གསེར་མདོག་ཅན་དུ་ཕེབས་ནས་དུས་འཁོར་གྱི་དབང་ཁྲིད་གནང་། ལྷོ་འབྲས་མོ་
གཤོང་ཕྱོགས་སུ་ཕེབས། གཙང་དུ་པཎ་ཆེན་ཐམས་ཅད་མཁྱེན་པར་སྒྲུབ་ཐབས་རྒྱ་
མཚོ་ཞུས། དེ་ནས་པཎ་ཆེན་རིན་པོ་ཆེ་དང་རྒྱལ་བོ་ལྷ་བཟང་གཉིས་ནས་རང་བླ་ལྟར་
བདག་རྐྱེན་གནང་ནས་ཤིང་ཕོ་རྟའི་ལོར་སོག་ཡུལ་དུ་ཕེབས། ལོ་གཅིག་གི་རིང་ཆོས་
བཀའ་དང་། བསྲུང་བ་རྒྱ་ཆེན་མཛད། སླར་དབུས་གཙང་དུ་ཕེབས་པར་ཆས་ཏེ་
ཡུལ་ ཤུལ་ དུ་ སླེབས་ཚེ། དུས་ཟིང་ཆེ་བས་འབྲི་ཆུའི་ཁར་ ལོ་ གཅིག་ བཞུགས་ ཏེ།
འདན་ཆོས་འཁོར་ཡན་ལ་ཆོས་བཀའ་ཟབ་མོ་མང་དུ་གནང་། སླར་སོག་ཡུལ་ཕྱོགས་
སུ་ལོ་གཅིག་གི་རིང་དགོན་སྡེ་ཞིག་གསོས་དང༌། གྲྭ་ཚང་གསར་བཙུགས་སོགས་རྒྱ་
ཆེར་མཛད་དེ། མཆོད་ཡོན་མཉམ་དུ་དབུས་གཙང་དུ་ཕེབས། པཎ་ཆེན་མཆོག་གི་
བླ་མ་དྲུང་རམ་པ་ཚེ་བརྟན་རྡོ་རྗེ་ལ་ཇོ་ནང་ལུགས་ཀྱི་ཆོས་སྔར་མ་གསན་པ་ཐམས་
ཅད་ཕུལ། རྗེས་སུ་ཕུན་ཚོགས་གླིང་དུ་ཕེབས་ནས་ཁྲབ་སྒངས་སུ་དགུང་ལོ་བདུན་ཅུ་
བ་ཆུ་ཡོས་ལོའི་ཆོ་འཕྲུལ་ཟླ་བའི་ཚེས་བརྒྱད་ལ་སྐུ་འདས་སོ། ། ཁོང་གི་སློབ་མ་
188



༄༅ ། །བོད་སོག་ཆོས་འབྱུང་གི་སྨད་ཆ།
དབོན་ངག་དབང་རྣམ་རྒྱལ། རྗེ་ཀུན་བཟང་དབང་བོ། མཁན་ཆེན་ཆགས་པ་ཆོས་
འཕེལ། འབྲོག་དགེ་ཆོས་སྐྱོང་དོན་གྲུབ་སོགས་མང་ངོ༌། །
དེ་དག་ལས་གཙང་བ་ངག་དབང་བསྟན་འཛིན་རྣམ་རྒྱལ་ནི། རྗེ་བློ་གྲོས་རྣམ་
རྒྱལ་དང༌། ངག་དབང་འཕྲིན་ལས་རྣམ་གཉིས་ཀྱི་དབོན་རྒྱུད་དུ་ལྕགས་མོ་ལུག་གི་
ལོར་འཁྲུངས། དགུང་ལོ་བརྒྱད་པར་ཆ་ལུང་བ་ངག་དབང་འཕྲིན་ལས་དྲུང་ནས་ཀློག་
ཡིག་བསླབས་ཤིང་། དགུང་ལོ་བཅུ་བར་རྡོ་རྗེ་རྣལ་འབྱོར་མའི་དབང་དང་མན་ངག་
ཆ་ཚང་གནང་། སྐྲ་ཕུད་ཕུལ་སྐབས་བླ་མ་རྣམ་གཉིས་ཀྱི་འཕྲིན་ལས་དབང་དགོས་
པས་མིང་ངག་དབང་རྣམ་རྒྱལ་དུ་གསོལ། མཁན་པོ་ཕུན་ཚོགས་དར་རྒྱས་ལ་རབ་
བྱུང་དང༌། སློབ་དཔོན་ངག་དབང་བློ་གྲོས་ལས་བསྙེན་རྫོགས་བཞེས། པཎ་ཆེན་བློ་
བཟང་ཡེ་ཤེས་ལས་སྒྲུབ་ཐབས་རྒྱ་མཚོ་གསན། ཆོས་རྗེ་ཀུན་བཟང་དབང་བོའི་དྲུང་
དུ་སྦྱོར་དྲུག་དང་། ངེས་དོན་མདོ་དུམ་པ་སུམ་ཅུ་སོ་ལྔས་གཙོ་བྱས་པའི་གཞུང་
གདམས་པ་ཐམས་ཅད་གསན། དགུང་ལོ་ཉེར་བཞི་ཤིང་རྟའི་ལོར་གོང་མའི་ཞབས་
ཕྱིར་འབྲངས་ཏེ་སོག་ཡུལ་དུ་སོང་། དེ་བས་མི་རིང་བར་ཚ་ཁོ་ནང་སོ་དང༌། འཛམ་
ཐང་ཆོས་རྗེ་རྒྱལ་བ་ལྷུན་གྲུབ་གྲགས་པ་གཉིས་ཀྱིས་ཕོ་ཉ་བཏང་སྟེ་རབ་ན་གཙང་བ་སྐུ་
ཆེ་བ་དང་དེ་མིན་སྐུ་ཚ་དབོན་པོ་ཉིད་གདན་ཕེབས་ཞུ་རུ་འོང་བས། གོང་མ་ཕེབས་
ཀར་མ་འཛོམས་པས་དབོན་པོ་ཉིད་ཕེབས་པར་ཆོས་པ་ལ། གོང་མའི་གསུང་ལས།
ངག་དབང་བསྟན་འཛིན་རྣམ་རྒྱལ་ཞེས་མཚན་སྣོན་མཛད། ཚྭ་མཚོ་དཀར་མོ་ན་
སླེབས་ཚེ་གོང་མས་ལོ་གསུམ་ནས་ཡར་འོང་དགོས་ཀྱི་བཀའ་ནན་ཕབ། ཁོང་དབུས་
གཙང་དུ་ཕེབས། སོ་སོར་གྱེས་ནས་གཙང་བ་ངག་དབང་བསྟན་འཛིན་རྣམ་རྒྱལ་
དཔོན་འཁོར་བཅས་སྟོང་ཁོག་བརྒྱུད། སྟོང་གི་ཁིས་ཀར་ཐོན་ཚེ། ལྷ་གཉན་གཡུ་
རྩེས་བསུ་བ་མཛད་པས་གཙང་བའི་བླ་བརྒྱུད་ལ་ཁ་འཛིན་མཛད་པའི་ལོ་རྒྱུས་བྱུང་།
189



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དེ་ནས་རིམ་གྱིས་བྱོན་པས། ཏོམ་ཙ་བླ་མ་ཀུན་དགའ་བཀྲ་ཤིས་དང་། ཨ་སྐྱོང་མི་
དབང་བསྟན་འཛིན་གཉིས་ཀྱིས་གུས་འདུད་ཆེ་བའི་བསུ་བ་དང་སྣ་ལེན་ཡང་དག་
མཛད། ཞག་བཅོ་བརྒྱད་ཙམ་བཞུགས་ཏེ། རྡོ་རྗེ་འཇིགས་མཛད་ དང་ཚེ་ཆོག་
སོགས་ཀྱི་དབང་བཀའ་རྗེས་གནང་མང་དུ་མཛད། དོམ་ཙ་བླ་མའི་དགོན་པ། བྲག་
དཀར་མགོ་ཕུལ་མིང་ལ་སྨྲ་མདོ་སྔགས་བཤད་སྒྲུབ་གླིང་བཏགས། མི་དབང་བསྟན་
འཛིན་པས་ཨ་སྐྱོང་ཆུ་ཉིན་མའི་བླ་སེར་རྣམས་དང༌། ཡང་སྒོས་སུ་འཛི་ཀའི་ཏ་ཚེ་ཡན་
ཆད་ཀྱི་སེར་སྡེར་གཏོགས་ཚད་གྲྭ་རྒྱུན་ལ་ཕུལ་བ་ནི། ཡུལ་ལྷའི་མཐུན་རྐྱེན་སྒྲུབ་པའི་
རྟགས་སུ་དགོངས་ནས། ཨ་སྐྱོང་ལ་ཆོས་སྐྱོང་དུ་གསོལ། མེ་བྱ་ལོའི་ཧོར་ཟླ་དགུ་བ་ལ་
དཔལ་འཛམ་ཐང་བའི་སེར་སྡེས་བསུ་བ་རྒྱ་ཆེན་བྱས་ཏེ་དགོན་དུ་བྱོན། ཆོས་རྗེ་གོ་
རྒྱལ་བ་ལྷུན་གྲུབ་གྲགས་པས། ཁྱེད་བྱོན་པ་སྐུ་དྲིན་ཆེ། བསྟན་པ་ལ་ཐུགས་རྗེ་ཆུང་
མི་ཉན། ཁྱེད་ལ་བཞུགས་གནས་ཁོ་བོའི་གཟིམ་ཁང་འདི་འབུལ་བས་ཁྱེད་འདིར་
བཞུགས་ཞེས་དབུ་བླར་བསྐོས། དེའི་ཕྱི་ལོ་ས་ཟླའི་ཚེས་གསུམ་ནས་ཆོས་ཀྱི་དབུ་
བརྩམས་ཏེ། འཛམ་ཐང་སྐུ་དཔོན་ནོར་བུ་སོགས་འདུས་སྡེ་མང་བོ་ལ་དུས་ཀྱི་འཁོར་
ལོའི་དབང་ཆེན་དང་སྒྲུབ་ཐབས་བརྒྱ་རྩ་སོགས་ཟབ་བཀའ་མང་བོ་ཟླ་གསུམ་ལྷག་ཙམ་
གནང་། ཕག་ལོར་ཚ་ཁོ་ས་ར་དགོན་པའི་བླ་མ་ཡེ་ཤེས་རྒྱ་མཚོའི་དྲུང་ནས་སྒྲུབ་
ཐབས་རིན་འབྱུང་གསན་པ་སོགས་ཁོང་ལ་མ་ཐོབ་པའི་དབང་བཀའ་ཐམས་ཅད་ཀྱིས་
ཁ་བསྐངས། ཁོང་ལ་མ་ཐོབ་པ་མང་བོ་ཕར་ཕུལ། སླར་འཛམ་ཐང་དུ་ཕེབས། དེ་
ནས་རྔ་ཁོག་གི་སེ་བླ་མ་ལྷ་དབང་རྒྱལ་མཚན་སོགས་ཀྱིས་གདན་དྲངས་ཏེ་ཆུ་ཡོས་ལོར་
རྔ་ཁོག་ཏུ་ཕེབས། མ་ཉེས་ཐར་མོ་ཡན་དང་། རྡོར་ཞར་རྩི་ནང་མན་གྱི་སྐྱེ་འགྲོ་
ཐམས་ཅད་ལ་དབང་ལུང་མན་ངག་མང་བོ་གསུངས། དེ་ནས་ཚ་ ཁོའི་ནང་སོས་
གདན་དྲངས་ཏེ་ཆུ་ཡོས་བཅུ་བའི་ཚེས་ལ་རྒྱལ་ས་རྣམ་དག་དགོན་དུ་ཕེབས་ནས་
190



༄༅། །བོད་སོག་ཆོས་འབྱུང་གི་སྨད་ཆ།
དབང་ལུང་མན་ངག་བསྩལ། མཁས་བཙུན་ཡོན་ཏན་ལྷུན་གྲུབ་ཀྱི་དྲུང་ནས་རྡོ་རྗེ་
ཕྲེང་བ་གསན། ཏ་ཀུ་ལུར་ཕེབས་ནས་སླར་འཛམ་ཐང་དུ་བྱོན། འདུས་སྡེ་མང་བོ་ལ་
སྦྱོར་དྲུག་གི་ཁྲིད་ཆེན་མོ་བསྩལ། ཕྱག་འབྱོར་ཐམས་ཅད་དབུས་གཙང་དུ་འབུལ་སྐྱེལ་
ལན་གསུམ་དང་། རྨ་མདོ་སྔགས་བཤད་སྒྲུབ་གླིང་ཞིག་གསོས། འཛམ་ཐང་དུ་དུས་
འཁོར་བློས་བསླངས་བཞེངས། མགོན་ཁང་ལེགས་བྲིས་དང་ཡི་དམ་ཆོས་སྐྱོང་གི་སྐུ་
འབག བཀའ་འགྱུར་དངུལ་བྲིས་སོགས་མཛད། རྒྱལ་ ཁབ་ཕུན་ཚོགས་རྫོང་གི་
མངའ་ཞབས་མཆོད་རྟེན་མང་བོ་ཞིག་གསོས་མཛད། ཤིང་སྦྲུལ་ལ་གསེར་ལྗགས་
མདའ་དགོན་དུ་ཕེབས་ནས་སྦྱོར་དྲུག་གནང་། སླར་འཛམ་ཐང་དུ་བྱོན་ནས་རྡོ་རྗེ་
ཕྲེང་བའི་དབང་གནང་། ལྷ་ཁང་བྱམས་མདུན་བཞེངས། བཀྲ་ཤིས་སྒང་དུ་ཕེབས་
ནས་ཆོས་བཀའ་མང་བོ་གནང༌། དེ་ནས་མགོ་ལོག་དང་། ལྷར་ཡག་དགོན་སོགས་ལ་
ཕེབས་པ་སོགས་ཕྱོགས་ཡས་མས་ཀྱི་དགོན་སྡེ་དང་སྒྲུབ་སྡེ་མང་བོར་ཕེབས་ནས་
དབང་བཀའ་གནང་། འཛམ་ཐང་དུ་ཆོས་རྗེ་གོ་རྒྱལ་ལ་ཡར་གཙང་དུ་ཕེབས་པའི་
གནང་བ་ཞུས་ཚེ་མ་གནང་ཡང་འབྱོན་གྲབས་མཛད་ནས་སྒར་གཞིས་ལྷ་མོ་དར་ཐང་
དུ་ཕེབས་པ་ལ། ཆོས་སྐྱོང་རྣམས་ཀྱིས་མ་མངགས་སོ། །དེ་ནས་འཛམ་ཐང་
ཚོགས་ཁང་གོང་མའི་ནང་དུ་དུས་འཁོར་སྒྲུབ་མཆོད་མཛད་པས་བུམ་ཆུ་ཁོལ་བ་
སོགས་ཀྱི་རྟགས་མཚན་བྱུང༌། དེ་ནས་མགོ་ལོག་དང༌། ལྷར་ཡག་དགོན། ཕུན་
ཚོགས་རྫོང་རྒྱལ། ས་ར་དགོན་སོགས་ལ་བྱོན། མེ་འབྲུག་ལོར་རྔ་ཁོག་ཏུ་ཟླ་བཞིར་
བཀའ་ཆོས་གནང་། དེ་ནས་འཛམ་ཐང་དུ་ཕེབས། མེ་སྦྲུལ་ལོར་གཟིམ་ཁང་དུ་
བསྙེན་སྒྲུབ་གནང་། མགོ་ལོག་དང་ཝ་ཤུལ་གཉིས་ཀྱི་འཁོན་བསྡུམས། དེ་ནས་
བསྙུན་ཚུལ་བསྟན་ཏེ། འཛམ་ཐང་དུ་བྱོན། སློབ་བུ་མང་དགེ་མཁས་བཙུན་དར་
རྒྱས་དང་། ཕུར་རྩ་ཆོས་འཕེལ་གཉིས་རྒྱལ་ཚབ་ཏུ་བསྐོས་ཏེ་དགུང་ལོ་ཞེ་བརྒྱད་པ་ས་
191



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྟ་ལོར་སྐུ་གཤེགས། །
གཙང་བའི་སྐུ་ཕྲེང་གཉིས་པ། ཀུན་བཟང་འཕྲིན་ལས་རྣམ་རྒྱལ་རྒྱལ་རོང་
བག་ཀོ་ཤོག་ཏུ་འཁྲུངས། ངག་དབང་མཁས་བཙུན་དར་རྒྱས་བསྟེན། དབུས་གཙང་
དུ་བྱོན་ནས་ཀརྨ་བ་སོགས་མཁས་གྲུབ་དུ་མ་བསྟེན། གཙང་བའི་གཟིམ་ཁང་གི་
གདན་ས་བཟུང་ནས། སྨྲ་མདོ་ སྔགས་བཤད་ སྒྲུབ་གླིང་། གསེར་ལྗགས་མདའ་
དགོན། རྔ་བ་ལྷར་ཡག རྒྱ་ཁ་བཀྲ་ཤིས་གླིང་ཡན་ཆད་ཀྱི་སློབ་ཚོགས་ལ་བསྟན་
འགྲོའི་དོན་རྒྱ་ཆེན་མཛད་དོ། ཁོང་གི་དངོས་སློབ་ལྷ་ཚེ་བླ་མ་རྒྱལ་མཚན་དང༌། ལྷུན་
གྲུབ་རྒྱ་མཚོ་སོགས་བྱུང་བས། ལྷུན་གྲུབ་རྒྱ་མཚོས་ཡག་མདོའི་ཕོ་བྲང་བཞེངས་ནས།
གཙང་བ་ངག་དབང་འཕྲིན་ལས་ཀྱི་ཡང་སྤྲུལ་དབུས་གཙང་དུ་འཁྲུངས་པ། འཕྲིན་
ལས་རྒྱ་མཚོ་ཞེས་པ་འདས་ནས། དེའི་སྤྲུལ་སྐུ་སྨྲ་ཁོག་གསེར་རི་ཞེས་པར་འཁྲུངས་པ་
སྐུ་སྐྱེ་སྦྱིན་པ་རྒྱ་མཚོ། དཔོན་ལྷུན་གྲུབ་པས་བླུས་ཏེ་ཡག་མདོའི་ཕོ་བྲང་དེར་བཞུགས་
སུ་གསོལ་ནས་ཆོས་སྲིད་ཟུང་གིས་འགྲོ་དོན་སྤེལ་བར་མཛད། ཨ་སྐྱོང་དཔོན་ངག་
དབང་དང་མཆོད་ཡོན་དུ་གྱུར་ཏེ། དེ་ཉིད་ཀྱི་ཡང་སྤྲུལ། དེང་སང་གཙང་བ་སྐུ་ངག་
ཏུ་གྲགས་པ་འདི་ལགས་སོ། ། །
གཙང་བའི་སྐུ་ཕྲེང་གསུམ་པ་དཀོན་མཆོག་འཇིགས་མེད་རྣམ་རྒྱལ་མགོ་ལོག་
ཡོ་སྟག་ཏུ་འཁྲུངས། ལྷ་ཚེ་བླ་མ་རྒྱལ་མཚན་དང་དཔོན་ལྷུན་གྲུབ་རྒྱ་མཚོ་གཉིས་ལས་
དུས་འཁོར་གྱི་ཆོས་སྐོར་སོགས་གསན་པ་བཅས་མཛད་པ་ཐམས་ཅད་རྣམ་ཐར་དུ་
གསལ། །
གཙང་བའི་སྐུ་ཕྲེང་བཞི་བ། གཙང་བ་སྐུ་འབྲིང་དུ་གྲགས་པ་འཇིགས་མེད་
ཕྱོགས་ལས་རྣམ་རྒྱལ་ཏེ་དེ་ལས་ཀྱང་སྐུ་ཕྲེང་རིམ་པར་བྱོན་པ་ཡིན་ནོ། །
གཞན་ཡང་སྐྱེས་བུ་དམ་པ་རྣམས་ཀྱིས་བསྟན་པ་རྒྱས་པར་མཛད་ཚུལ་བཤད་
192



༄༅། །བོད་སོག་ཆོས་འབྱུང་གི་སྨད་ཆ།
པས་མི་ལོངས་ཀྱང་། ཕྱོགས་ཙམ་ཞིག་ནི། རྗེ་བཙུན་རིན་པོ་ཆེ་བཞུགས་པའི་དྲུང་དུ་
རྔ་བའི་སེ་དབོན་པོ་ལྷུན་གྲུབ་རྒྱལ་མཚན་གྱིས་སྦྱོར་དྲུག་ཁྲིད་ཡིག་རྩོམ་པར་ཞུས་ཞིང་
དབང་ལུང་མང་བོ་ཞུས། ཁོང་གི་གསུང་ལས་ཁམས་རྔ་བ་ཕྱོགས་སུ་ངེས་དོན་ཆོས་
གཞི་དགོན་གནས་འདེབས་པའི་ལུང་བསྟན་གསུངས་པ་ལྟར། རྔ་དབུས་གུར་ནང་དུ་
དགོན་པ་བཏབ་ནས་བསྟན་པ་དར་རྒྱས་མཛད། །
བློ་གྲོས་རྣམ་རྒྱལ་གྱི་དངོས་སློབ་སེ་སྙིང་བོ་རྒྱལ་མཚན་དང་སེ་དབོན་འཕྲིན་
ལས་སྙིང་རྒྱན་གཉིས་ཀྱིས་འཛིན་སྐྱོང་མཛད་ཅིང་འདི་རྣམ་གཉིས་ནས་སེ་ཉིན་སྲིབ་
གཉིས་སུ་གྱེས་སོ། །
རྒྱལ་མོ་ཚ་རོང་ནས་ས་ར་བ་ཀུན་དགའ་རྒྱལ་མཚན་རྟག་བརྟན་དུ་རྗེ་བཙུན་
ཆེན་པོར་བཀའ་ཆོས་མང་དུ་གསན་ཏེ་རང་ཡུལ་ས་ར་དགོན་དུ་ཕེབས་ནས་མགོན་
པོའི་རྟེན་སྐུ་བཞེངས་ཤིང་ཆོས་རྒྱུན་སྤེལ་བར་བྱས་སོ། །
འབྲོག་དགེ་ཀུན་དགའ་དཔལ་བཟང་བ་རྟག་བརྟན་དུ་ཕེབས་ནས་རྒྱལ་ཚབ་
རིན་ཆེན་རྒྱ་མཚོའི་དྲུང་དུ་སྡོམ་གསུམ་དང་དབང་ལུང་ཐམས་ཅད་ཞུས། རྗེ་བཙུན་
གྱི་ཉེ་གནས་གྲགས་པ་དཔལ་བཟང་ལ་དབང་ལུང་མན་ངག་མང་དུ་ཞུས། ཇོ་ནང་དུ་
མཁས་གྲུབ་བློ་གྲོས་རྣམ་རྒྱལ་དང་རྗེ་བཙུན་ཀུན་དགའ་འཕྲིན་ལས་དབང་མོའི་དྲུང་
ནས་ཀྱང་ཆོས་ཞུས། རྗེ་བཙུན་མའི་ གསུང་ ལས། དགོན་ སའི་ དབྱིབས་ དང༌།
དགུན་དུས་མཚོ་ཁར་མེ་ཏོག་རྒྱས་པ་རྙེད། དེར་བུ་ཁྱོད་ཀྱིས་དགོན་པ་ཐོབས་ཤིག་
གསུངས་པ་བཞིན་རང་ཡུལ་དུ་ཕེབས་ནས་བར་སྐབས་ཤིག་ཏུ་ན་ཚེའི་ཁར་དགུན་
དུས་མེ་ ཏོག་ གསར་བ་མང་བོ་ གཟིགས་པས། དེར་ཆོས་ གཞི་ དགོན་པ་བཏབ།
དཔལ་ཚེས་ ཁ་ བསམ་འགྲུབ་གླིང་ཞེས་སྐུ་ཚེའི་སྨད་ལ་ གནས་དེར་བཞུགས། སྐུ་
དབོན་ཆོས་སྐྱོང་དོན་གྲུབ་སོགས་སློབ་བུ་མང་ངོ༌། ། སྐུ་དབོན་དེ་ཡང་རྟག་བརྟན་
+
193



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དུ་ཕེབས་ནས་ཆ་ལུང་བའི་སྤྱན་སྔར་ཆོས་མང་དུ་ཞུས། སྔར་རང་ཡུལ་དུ་འབྲོག་
དགེའི་གདན་ས་མཛད། དེ་ནས་འབྲོག་དགེ་གྲགས་པ་བསམ་འགྲུབ་ཀྱིས་བསྐྱངས།
སྐུ་དབོན་ ཀུན་ དགའ་ ལྷུན་ གྲུབ་ པས་ རྩི་ ནང་ དགོན་ ཕྱག་ བཏབ་ མཛད།
དགོན་དེར་སྒོམ་པ་འཇིགས་མེད་མཁས་བཙུན་རྒྱ་མཚོ་སོགས་བྱོན། ཀུན་དགའ་
ཡོན་ཏན་རྒྱ་མཚོས་དགོན་དེར་ཚོགས་ཁང་བཞེངས། དགེ་འདུན་གྱི་སྡེ་བཙུགས་ཤིང་
དཔལ་མི་འགྱུར་ངེས་དོན་བདེ་ཆེན་གླིང་ཞེས་བཏགས། མ་ཉེས་ཐར་མོ་དགོན་ཆུ་
ཉིན་དུ་གསར་འདེབས་བྱས་ནས་བཀྲ་ཤིས་ཕུན་ཚོགས་གླིང་ཞེས་བཏགས། ཚེས་
མདའ་ཨ་དཔའ་དགོན་ཡང་གསར་དུ་དག་ཐེར་མཛད། སེ་དགོན་ཐུབ་བསྟན་ཕྱོགས་
ལས་རྣམ་རྒྱལ་གླིང་གསར་འདེབས་བྱེད་པའི་ཞལ་བཀོད་དང་ས་འདུལ་གནང༌། །
གཙང་སྤྲུལ་དཀོན་མཆོག་འཇིགས་མེད་རྣམ་རྒྱལ་གྱི་སློབ་རྒྱུད་དུ་དཔལ་འཛམ་
ཐང་གི་ཆོས་གྲྭར་སྦྱངས་པ་མཛད་པའི་རྗེ་ཀུན་དགའ་ངེས་དོན་ཞབས་ཀྱིས། ངེས་
དོན་སྒྲུབ་པའི་རྒྱལ་མཚན་བསྒྲེངས་ཤིང་། དེའི་བརྒྱུད་འཛིན་གྱི་སློབ་དཔོན་རིམ་བྱོན་
ཆོས་རྗེ་ཁང་དམར་རྟེན་ཁང་ཆེན་མོར་བཞུགས་ཏེ། གསང་བ་སྔགས་ཀྱི་བསྟན་པ་
དར་རྒྱས་སུ་མཛད་དོ། ། །
དུས་དེ་དང་མཚུངས་པར་འཛམ་སྨད་ལྷ་རིའི་གནས་སུ་བཞུགས་པ་ངག་དབང་
ཆོས་འཛིན་རིན་པོ་ཆེས་སྔགས་ཀྱི་ཆོས་བཀའ་རྒྱ་ཆེན་གསུངས་ནས་གདུལ་བྱ་རྣམས་
སྨིན་གྲོལ་གྱི་ལམ་ལ་བཀོད་པ་དང༌། ཡང་ཀུན་མཁྱེན་འཇམ་དབྱངས་བཞད་པའི་
རྣམ་རོལ་ཏུ་གསུངས་པ་ཐུབ་བསྟན་དགེ་ལེགས་རྒྱ་མཚོ་འབའ་མདར་འཁྲུངས་ཏེ།
དགེ་འཕེལ་རི་ཁྲོད་སོགས་སུ་བཞུགས་ནས་གཞུང་བཀའ་པོད་ལྔ་ལ་ཐོས་བསམ་དང་།
ཁྱད་པར་ཀུན་མཁྱེན་ཇོ་ནང་བའི་ལུགས་ཀྱི་དུས་ཀྱི་འཁོར་ལོའི་བསྐྱེད་རྫོགས་ཀྱི་ཟབ་
གནད་སོགས་གསང་ཆེན་སྔགས་ཀྱི་ཆོས་ཚུལ་གསན་ཞིང་། མདོ་སྔགས་ཀྱི་བསྟན་པ་
194



༄༅། །བོད་སོག་ཆོས་འབྱུང་གི་སྨད་ཆ།
རྒྱས་པར་མཛད་པ་དང་། གསུང་འབུམ་ཡང་རྒྱ་ཆེ་བ་རྩོམ་གནང་མཛད། །
གཞན་ཡང་སྐབས་འདི་དག་ཏུ་རི་ཁྲོད་དགོན་གནས་འགའ་བྱུང་བ་ནི་སྐྱབས་
རྗེ་ངག་དབང་བསམ་གཏན་གྱི་གདན་ས་འགྲིམ་ཤང་རི་ཁྲོད། ས་དམར་བླ་མ་ལུང་
རྟོགས་ཀྱི་གདན་ས་ས་དམར་དཔལ་རྩེའི་དགོན། བསྟན་འཛིན་གྲགས་པའི་གདན་
ས་དགོན་ལེབ། ཀུན་དགའ་མཚན་བཟང་གི་གདན་ས་བྱ་ཡུར་དགོན། ཟླ་བ་གྲགས་
པའི་མཚན་ཅན་གྱི་གདན་ ས་འཛི་སྲིབ་དགོན། ཀུན་དགའ་ངག་ གི་དབང་བོའི་
གདན་ས་དར་ལྔའི་རི་ཁྲོད། མཁས་དབང་ངག་དབང་ཚོགས་གཉིས་རྒྱ་མཚོའི་གདན་
ས་ར་ཤུག་རི་ཁྲོད་སོགས་ཆོས་གཞི་བྱུང་། །
འཛམ་ཐང་དགོན་ལག་ཡུལ་གཞན་དུ་ཡོད་པ་མགོ་ལོག་ཏུ་ལུང་སྐྱའི་དགོན།
ཚ་རོང་དུ་ལྷར་ཡག་དགོན། དེའི་དགོན་ལག་ཁང་སེར། པཱ་ལ་དགོན། བྷོ་ཝཾ་རོའི་
དགོན། ཙག་དགེ་དགོན། དཔལ་ལྡན་བཀྲ་ཤིས་སྒང་རྣམས་དང་། དེ་དག་ལས་
གྱེས་པའི་དགོན་ཕྲན་ཡ་མདའི་དགོན། ཡོ་མདའི་དགོན། ཤུའུ་མདའི་དགོན། སྣར་
མདའ་དགོན། ས་ར་དགོན། ཛ་འགོའི་དགོན། གྱང་སྒང་དགོན་སོགས་བྱུང་ལ་དེ་
དག་ཏུ་དམ་པ་དུ་མའི་ཞབས་བཅག་སྟེ། ངེས་དོན་སྒྲུབ་པའི་བསྟན་པ་འཛིན་སྐྱོང་
སྤེལ་གསུམ་གནང་བའི་ཚུལ་མཐའ་ཡས་པ་བྱུང་ངོ༌། །
འདིར་སྨྲས་པ། །
རྒྱ་ཆེན་ཚོགས་གཉིས་ལྷ་ཡི་ལམ་བཟང་དུ། །
ངོ་མཚར་རི་དྭགས་སྣང་བའི་ཟློས་གར་ཅན། །
ངེས་དོན་གསང་ཆེན་ཀུནྡ་རྒོད་པའི་གཉེན། །
སྨྲ་བའི་ཟླ་བ་མི་བསྐྱོད་རྡོ་རྗེས་སྐྱོངས། །
195



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཞན་སྟོང་དབུ་མའི་སྲོལ་འབྱེད་ཤིང་རྟ་ཆེ། །
ཟླ་བྲལ་གནས་ལུགས་མཐར་ཐུག་དོན་སྟོན་པའི། །
ཆོས་རྗེ་ཀུན་མཁྱེན་ཆེན་པོ་དོལ་བོ་བ། །
ཇོ་ནང་ཆོས་ཀྱི་བདག་པོ་ཁྱོད་མིན་སུ། །
སྤྲིན་བྲལ་དག་པ་མཐོ་རིས་ལམ་བཟང་དུ། །
ལེགས་མཛད་སྣང་བརྒྱས་ཁོར་ཡུག་རབ་བཀྲ་བ། །
ཆེར་སྙིགས་མུན་པ་སྟུག་པོ་ངོམ་པའི་ཚེ། །
ངེས་གསང་སྣང་བའི་འཛུམ་ཞལ་སྟོན་འདི་མཚར། །
རྒྱལ་བསྟན་ཀུན་གསལ་མཁའ་ཡི་ངོས་ཡངས་པོར། །
གཞུང་ལུགས་རབ་འབྱམས་བཅུ་གཉིས་བདག་པོའི་གཟིས། །
ཀུན་མཁྱེན་དགོངས་བཞེད་འདབ་སྟོང་བཀྲོལ་མཛད་པ། །
བསྟན་འཛིན་མཁས་དབང་གཅིག་ལས་གཅིག་ལྷག་བྱུང་། །
ལྗོངས་འདིར་རིགས་ལྡན་བརྒྱུད་པའི་རིང་ལུགས་མཆོག །
གང་གི་དགོངས་བཅུད་དུས་ཀྱི་འཁོར་ལོ་ཆེ། །
ལེགས་བརྒྱུད་ཇོ་ནང་མཁས་གྲུབ་རྣམས་ཀྱི་མཚན། །
བསིལ་ལྡན་ཁྲོད་འདིར་སྙན་པའི་རྫ་རྔ་བརྡུངས། །
མཁྱེན་བཟང་དགོངས་ཟབ་ནོར་བུའི་གཏེར་གྱིས་གཏམས། །
བརྩེ་ཆེན་རླབས་ཕྲེང་རི་མོ་ཕྱོགས་སུ་གཡོ། །
མཛད་འཕྲིན་ཝུ་བ་འཕྱུར་བས་གྲུ་ཆར་འཇོ། །
ཕུན་ཚོགས་དགེ་མཚན་འཛིན་མའི་རྒྱན་དུ་ངོམ། །
ཐེག་མཆོག་དགོངས་དོན་ཡིད་བཞིན་དབང་གི་རྒྱལ། །
196



༄༅། །བོད་སོག་ཆོས་འབྱུང་གི་སྨད་ཆ།
བཤད་སྒྲུབ་རྒྱལ་མཚན་མཛེས་པའི་ཏོག་བཀོད་དེ། །
མི་ནུབ་སྲིད་པའི་རེ་བ་ལེགས་སྐོང་བ། །
ཇོ་ནང་དཔལ་གྱི་བསྟན་སྲིད་རྒྱས་གྱུར་ཅིག །
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
༄༅། །རི་བོ་དགེ་ལྡན་པའི་ལུགས་ཀྱི་
བསྟན་པ་བྱུང་ཚུལ།
3
༄༅ ། །བརྒྱད་པ། དགེ་ལུགས་པའམ་དགའ་ལྡན་པ་ཞེས་པ་ནི་གདན་སའི་
མིང་གིས་བཏགས་པ་སྟེ། རྗེ་བདག་ཉིད་ཆེན་པོས་བཅོམ་ལྡན་འདས་ཀྱིས་ལུང་
བསྟན་བཞིན་འབྲོག་རི་བོ་ཆེ་དགེ་ལྡན་རྣམ་པར་རྒྱལ་བའི་གླིང་བཏབ་ནས་བཞུགས་པ་
ལ་བརྟེན་ནས་ཡབ་རྗེ་རྒྱལ་བ་གཉིས་པའི་རིང་ལུགས་ལ་ཆོས་རྗེ་དགའ་ལྡན་པའི་
ལུགས་ཞེས་འབོད་པ་བྱུང་བས། ཚིག་རིས་བསྡུས་ཚེ་དགེ་ལུགས་པ་ཞེས་འབོད་པ་
བརྗོད་བདེ་བས་དེ་ལྟར་རྒྱུན་ཆགས་པ་ཡིན་ནོ། །
རྗེ་བླ་མའི་བསྟན་པ་ལ་དགེ་ལྡན་པ་ཞེས་པའི་མཚན་བྱུང་བ་ཡང་། མདོ་སྡེ་
གདམས་ངག་འབོག་པའི་རྒྱལ་བོ་ལས། མ་འོངས་དུས་ཀྱི་སྙིགས་མ་ལ། །འབྲི་དང་
ལྡན་གྱི་ས་མཚམས་སུ། །དགེ་ཞེས་བྱ་བའི་དགོན་པ་འདེབས། །བློ་བཟང་རྒྱལ་བའི་
མཚན་ཡང་འབྱུང་། ། ཞེས་པའི་རྐང་བ་དང་བོ་གསུམ་གྱིས་མ་འོངས་སྙིགས་མའི་
དུས་སུ་འབྲི་གུང་དང་སྐྱིད་ཤོད་ལྡན་གྱི་ས་མཚམས་སུ་དགེ་ལྡན་ཞེས་པའི་དགོན་པ་
འབྱུང་བར་ལུང་བསྟན་པ་དང་། རྐང་བ་བཞི་བས་བློ་བཟང་རྒྱལ་བ་ཞེས་དགོན་པ་
197



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འདེབས་པ་བོ་རྗེའི་མཚན་ཟུར་བྱུང་བས་དགེ་ལྡན་པ་ཞེས་གནས་མིང་གིས་ཆོས་
ལུགས་ལ་ཁྱབ་པར་བསྟན་ཏོ། ། དེ་ཡང་བཀའ་གདམས་གླེགས་བམ་ལས་ཀྱང་ལུང་
བསྟན་པ་ཡིན་ཏེ། ཐ་མར་བསྟན་པའི་མེ་རོ་དག །གྲགས་པའི་མཚན་གྱིས་གསོ་བར་
བྱེད། །དུ་མའི་ཕན་བདེ་སྒྲུབ་པར་བྱེད། །དེ་ཡང་གནས་མཆོག་དམ་པ་ཡིན། །
ཞེས་དང༌། སློབ་དཔོན་པད་མ་ཆེན་པོས་ཀྱང་། དགའ་ལྡན་ཞེས་བྱའི་དགོན་གནས་
དམ་པ་རུ། །མཁས་པའི་མཆོག་གྱུར་མདོ་རྒྱུད་དོན་ལ་མཁས། རྡོ་རྗེ་འཆང་སྤྲུལ་
གསང་སྔགས་བཀའ་བགོ་བྱེད། །འགྲོ་བའི་དེད་དཔོན་ལམ་སྟོན་ས་མཁན་ནི། །བློ་
དང་བཟང་གི་མཚན་ཅན་སྐྱེས་བུ་འབྱུང༌། ། ཞེས་ལུང་བསྟན་བརྙེས་པས་ཀྱང་
གནས་མིང་གསལ་བར་གསུངས་སོ། །
ཡབ་རྗེ་རྒྱལ་བ་གཉིས་པའི་རིང་ལུགས་ལ། གསེར་མདོག་ཅོད་པན་འཆང་
བའི་རིང་ལུགས་ཞེས་གྲགས་པའང་། སྔོན་བླ་ཆེན་དགོངས་པ་རབ་གསལ་གྱིས་ཀླུ་
མེས་བོད་དུ་འབྱོན་ཁར་དབུ་ཞྭ་སེར་བོ་བཞེས་འཕྲོ་ཞིག་གནང་ནས་འདི་གྱོན་ལ་ང་
རྗེས་སུ་དྲན་པར་གྱིས་གསུངས་པ་ལ་བརྟེན་ནས། སྔོན་གྱི་འདུལ་འཛིན་ཆེན་པོ་
རྣམས་ཀྱིས་དབུ་ཞྭ་སེར་བོ་མནབས་པ་ཡིན་པས། རྗེ་བླ་མས་ཀྱང་འདུལ་བའི་བསྟན་
པ་ཉམས་པ་གཞི་ནས་གསོ་བའི་རྟེན་འབྲེལ་དུ་དབུ་ཞྭའི་ཁ་དོག་དེ་ལྟར་མཐུན་པའི་
སེར་བོ་མཛད་པར་བརྟེན། རྗེའི་རིང་ལུགས་ལ་ཞྭ་སེར་འཆང་བའི་རིང་ལུགས་ཞེས་
ཀྱང་གྲགས་སོ། །
དེ་ལྟར་དགེ་ལྡན་པའི་ཆོས་ལུགས་ཀྱི་བྱུང་བ་མདོ་ཙམ་བཤད་པ་ལ་གཉིས་ཏེ།
དགེ་ལྡན་བསྟན་པའི་བདག་པོ་རྒྱལ་བ་ཙོང་ཁ་བ་ཆེན་པོ་འཇིག་རྟེན་དུ་བྱོན་ཚུལ་དང་།
དེའི་རིང་ལུགས་བསྟན་འཛིན་རྣམས་ཀྱིས་རྒྱས་པར་མཛད་པའི་ཚུལ་རིམ་བཞིན་
མདོར་བསྡུས་ཏེ་བཤད་པར་བྱའོ། །
198



''
'
',
༄༅། །བོད་སོག་ཆོས་འབྱུང་གི་སྨད་ཆ།
རྒྱལ་བ་ཙོང་ཁ་བ་ཆེན་པོ་འཇིག་རྟེན་དུ་བྱོན་ཚུལ་ནི། རྗེ་བླ་མའི་རྣམ་ཐར་
ཆེས་མང་བས་ཞིབ་ཏུ་ཤེས་འདོད་རྣམས་གཞན་དུ་གཟིགས་པས་འཐུས་ལ། འདིར་
རྣམ་ཐར་གཙོ་བོའི་ཕྱོགས་འགའ་ཞིག་བསྙད་པར་བྱ་སྟེ། སྟོན་པ་མཉམ་མེད་ཐུབ་
པའི་དབང་བོའི་གདུང་འཚོབ་གཅིག་བུ་ཡབ་རྗེ་རྒྱལ་བ་གཉིས་པ་བློ་བཟང་གྲགས་པའི་
དཔལ་དེ་ཉིད། སྔོན་རྒྱལ་སྲས་སྙིང་སྟོབས་ཆེན་པོར་གྱུར་པ་ན། རྒྱལ་བ་དབང་བོའི་
ཏོག་གི་སྤྱན་སྔར། མ་དག་པའི་ཞིང་རྣམས་སུ་ལུས་སྲོག་ལ་མི་བལྟ་བར་རྒྱལ་བ་དགྱེས་
པའི་ལམ་བཟང་རྒྱས་པར་བྱེད་པའི་དམ་བཅའ་བཞེས་པ་དང༌། སླར་ཡང་བདག་ཅག་
གི་སྟོན་པ་འཇིན་རྟེན་དུ་བྱོན་པའི་དུས་སུ་བྲམ་ཟེའི་ཁྱེའུར་གྱུར་ཚེ། ཐུབ་པ་བཅོམ་
ལྡན་འདས་ལ་ཤེལ་དཀར་གྱི་ཕྲེང་བ་ཕུལ་ཏེ་ཐུགས་བསྐྱེད་ཅིང་སྨོན་ལམ་བཏབ་པས་
མཚོན། རྒྱལ་བ་དུ་མའི་སྤྱན་སྔར། རྒྱལ་བའི་དམ་ཆོས་འཛིན་པའི་སྨོན་ལམ་ཡང་
ཡང་མཛད་པའི་མཐུ་ཡོངས་སུ་སྨིན་པར་གྱུར་པ་ན། ཤར་ཕྱོགས་ཙོང་ཁའི་ཡུལ་དུ་
ཡབ་ཀླུ་འབུམ་དགེ་དང་། ཡུམ་ཤིང་བཟའ་ཨ་ཆོས་གཉིས་ཀྱི་སྲས་སུ། རབ་བྱུང་དྲུག་
པའི་གསེར་འཕྱང་ཞེས་པ་མེ་བྱ་(༡༣༥༧)ལོར་རྗེ་ཐམས་ཅད་མཁྱེན་པ་ཙོང་ཁ་བ་
ཆེན་པོ་སྐུ་བལྟམས། དགུང་ལོ་གསུམ་བཞེས་པ་ན། རྗེ་ཀརྨ་རོལ་བའི་རྡོ་རྗེས་ཡོངས་
རྫོགས་དགེ་བསྙེན་དུ་བསྒྲུབས་ཏེ་མཚན་ཀུན་དགའ་སྙིང་བོར་གསོལ། དགུང་ལོ་
བརྒྱུད་པའི་དུས་ཆོས་རྗེ་དོན་གྲུབ་རིན་ཆེན་ལས་བར་མ་རབ་བྱུང་གི་ཚུལ་ཁྲིམས་དང་
དགེ་ཚུལ་གྱི་སྡོམ་པ་བཞེས་ཏེ། བློ་བཟང་གྲགས་པ་ཞེས་པའི་མཚན་གསོལ། བླ་མ་དེ་
ཉིད་ལས་མདོ་སྔགས་ཀྱི་གདམས་པ་མང་དུ་གསན་ཞིང༌། བྱ་ཁྱུང་ཆོས་སྡེ་ཆེན་པོར་
བཞུགས། དགུང་ལོ་བཅུ་དྲུག་བཞེས་པའི་ཚེ་དབུས་འགྱུར་ཆོས་ཀྱི་ཞིང་ཁམས་སུ་བྱོན་
ནས་ཐུགས་གཉེར་གནང་། ཡར་ལུང་སྣེ་གདོང་ཉེ་འདབས་རྣམ་རྒྱལ་དགོན་དུ་པཎ་
ཆེན་ཤཱཀྱ་ཤྲཱིའི་མཁན་རྒྱུད་རྩེ་ཚོགས་པ་ཆེན་པོའི་མཁན་པོ་ཚུལ་ཁྲིམས་རིན་ཆེན་པས་
199



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མཁན་པོ་དང་། བྱེ་རྫིང་མཁན་པོ་ཤེས་རབ་མགོན་པོས་ལས་སློབ། སྡོམ་བརྩོན་
བསོད་ནམས་རྡོ་རྗེས་གསང་སྟོན་མཛད་ཅིང་། ཁ་སྐོང་གྲངས་ཚང་བའི་དད་པའི་
དགེ་འདུན་ལས་བསྙེན་པར་རྫོགས་པ་དགེ་སློང་གི་སྡོམ་པ་བཞེས་ཏེ་ལྷག་པ་ཚུལ་
ཁྲིམས་ཀྱི་བསླབ་པས་ཐུགས་རྒྱུད་ཡོངས་སུ་གཏམས་པར་མཛད་དོ། །
མང་དུ་ཐོས་པ་ལུང་གི་ཡོན་ཏན་བརྙེས་པའི་ཚུལ་ནི། ཆོས་གྲྭ་ཆེན་པོ་བདེ་བ་
ཅན་དུ་བྱོན་ནས། སྙེ་ཐང་བ་བཀྲ་ཤིས་སེང་གེ་དང་། གདན་ས་བ་ཡེ་ཤེས་སེང་གེ
སློབ་དཔོན་ཡོན་ཏན་རྒྱ་མཚོ། བླ་མ་ཨུ་རྒྱན་པ་རྣམས་ལས་མངོན་རྟོགས་རྒྱན་རྩ་
འགྲེལ་དང༌། བླ་མ་འཇམ་རིན་པ་ལས་བྱམས་ཆོས་གཞན་རྣམས་ཀྱང་གསན། ཁྱད་
པར་ཉ་དཔོན་ཀུན་དགའ་དཔལ་བའི་དྲུང་དུ་ཕར་ཕྱིན་གྱི་གཟབ་བཤད་གསན་པས་
ཐུགས་ཚིམ། ཕྱིས་སུ་རྗེ་རེད་མདའ་བ་ལས་ཀྱང་ཕར་ཕྱིན་གསན། ཁ་ཆེ་དྷརྨ་ཤྲིའི་
འབུམ་ཊཱིཀ་དང༌། ཕྱོགས་གླང་གི་བརྒྱད་སྟོང་དོན་བསྡུས་དབུ་མ་རིགས་ཚོགས་དྲུག་
རྣམས་གསན་སྦྱངས་དང་། ཁྱར་པར་མངོན་རྟོགས་རྒྱན་ལ་འཕགས་པ་གྲོལ་སྡེའི་ཉི་
ཁྲི་ལེའུ་བརྒྱད་མའི་འགྲེལ་བ་ཉི་ཁྲི་སྣང་བ་དང་། བཙུན་པ་གྲོལ་སྡེའི་ལེ་མང་གི་འགྲེལ་
བ་ཉི་ཁྲི་རྣམ་འགྲེལ། སེང་གེ་བཟང་བོའི་འགྲེལ་ཆུང་དོན་གསལ་དང་། བརྒྱད་སྟོང་
འགྲེལ་ཆེན་དང་། ལེའུ་བརྒྱད་མའི་བསྡུས་དོན་དང་། སྡུད་འགྲེལ་གསར་མ་རྣམས་
དང་། སངས་རྒྱས་ཡེ་ཤེས་ཀྱིས་མཛད་པའི་སྡུད་འགྲེལ་པཎྜི་ཀ་དང་། སློབ་དཔོན་
ཤཱནྟི་བས་མཛད་པའི་ཉི་ཁྲི་དག་ལྡན་དང་བརྒྱད་སྟོང་འགྲེལ་བ་སྙིང་བོ་མཆོག་གཉིས་
དང་། དྲི་མེད་བཤེས་གཉེན་གྱིས་མཛད་པའི་ཤེར་སྙིང་གི་རྒྱ་ཆེར་འགྲེལ་བ་དང་།
སློབ་དཔོན་དབྱིག་གཉེན་དང་ཀཱ་མ་ལ་ཤཱི་ལས་མཛད་པའི་རྡོར་གཅོད་ཀྱི་འགྲེལ་བ་
གཉིས་དང༌། སེང་བཟང་གི་རྗེས་འབྲང་ཆོས་ཀྱི་བཤེས་གཉེན་སོགས་ཀྱིས་མཛད་
པའི་འགྲེལ་བཤད་རྣམས་དང་། མདོ་སྡེ་རྒྱན་གྱི་འགྲེལ་བ་དབྱིག་གཉེན་གྱིས་མཛད་
200



༄༅ ། །བོད་སོག་ཆོས་འབྱུང་གི་སྨད་ཆ།
པ་དང་། དེའི་འགྲེལ་བཤད་བཙུན་པ་ངོ་བོ་ཉིད་མེད་པས་མཛད་པ། མདོ་སྡེ་རྒྱུན་གྱི་
བསྡུས་དོན་ཁ་ཆེ་ཛྙཱ་ན་ཤྲཱིས་མཛད་པ། བློ་བརྟན་གྱི་འགྲེལ་ཆེན་དང་བཅས་པའི་
འགྲེལ་བཤད་རྣམས་དང༌། རྒྱུད་བླ་མ་ལ་ཐོགས་མེད་ཀྱི་འགྲེལ་བ་དང༌། འབྱེད་
གཉིས་ལ་དབྱིག་འགྲེལ། དབུས་མཐའི་འབྲེལ་བཤད་བློ་བརྟན་གྱིས་མཛད་པ་བཅས།
གཞུང་དེ་དག་གི་དགོངས་དོན་ལོ་གཉིས་ཀྱི་ཁོངས་སུ་ཐུགས་ལ་ཆུད་པར་མཛད་དོ། །
འདུལ་མངོན་གྱི་གཞུང་ལ་ཐོས་བསམ་མཛད་པ་ནི། རྗེ་བཙུན་རེད་མདའ་བ་
གཞོན་ནུ་བློ་གྲོས་ལ། མངོན་པ་མཛོད་རང་འགྲེལ་གྱི་སྟེང་ནས་མཛུབ་ཁྲིད་གསན་
ནས་གཞུང་དོན་ཁོག་ཆུན་པའི་གོ་བ་ཐོབ་པས་དད་སྤྲོ་ཐོབ། གང་གསུངས་ལན་རེས་
ཐུགས་སུ་ཆུད་ཅིང་། དཀའ་བའི་གནད་ལ་འདྲི་གཏུགས་མཛད་པས། རྗེ་བཙུན་པ་
ཡང་ཐུགས་ཡིད་འཕྲོག་སྟེ་ཁྱེད་ལ་མཛུབ་ཁྲིད་བྱེད་པར་སྒྲིམ་དགོས་པ་འདུག་གསུངས།
ཕྱིས་སུ་མངོན་པ་ཀུན་བཏུས་ཀྱི་གཟབ་བཤད་དང་འདུལ་བ་རྣམས་ཀྱང་གསན།
སྐྱོར་མོ་ལུང་བའི་མཁན་པོ་དཀའ་བཞི་བ་བློ་གསལ་ཞེས་པ་འདུལ་མཛོད་ལ་ཤིན་ཏུ་
མཁས་པ་ཞིག་ཡོད་པ་ལ། ཡོན་ཏན་འོད་ཀྱི་མདོ་རྩ་བ་དང་དེའི་འགྲེལ་བ་ཆ་ལག་དང་
བཅས་པ་རྫོགས་པར་གསན་པའི་ཞར་ལ། མདོ་རྩའི་རྒྱ་ཆེར་འགྲེལ་བམ་པོ་བདུན་ཅུ་
བ་ཆོས་ཀྱི་བཤེས་གཉེན་གྱིས་མཛད་པ་དེའི་དབུ་ནས་ཉིན་རེ་བཞིན་འདུ་ཁང་གསེར་
ཏོག་གི་རྩེ་ལ་ཉི་མ་མ་ཤར་གྱི་བར་ལ་མདའ་ཚད་མ་བཅུ་བདུན་རེ་ཐུགས་ལ་བཟུང༌།
ཐོས་བསམ་གནང་བའི་འདུལ་མངོན་གྱི་སྐོར་ལ། ཡོན་ཏན་འོད་ཀྱི་མདོ་རྩའི་རང་
འགྲེལ་ཆུང་བ། འདུལ་བ་མདོའི་འགྲེལ་བ་སློབ་དཔོན་ཤེས་རབ་འབྱེད་ཀྱིས་མཛད་པ།
ལུང་གཞིའི་རྒྱ་ཆེར་འགྲེལ་བ་སློབ་དཔོན་དགེ་ལེགས་བཤེས་གཉེན་གྱིས་མཛད་པ།
ལུང་རྣམ་འབྱེད་ཀྱི་འགྲེལ་བ་སློབ་དཔོན་དུལ་ལྷས་མཛད་པ། ལུང་ཕྲན་ཚེགས་ཀྱི་
འགྲེལ་བ་སློབ་དཔོན་ཚུལ་ཁྲིམས་བསྐྱངས་ཀྱིས་མཛད་པ། སོ་སོར་ཐར་བའི་རྒྱ་ཆེར་
201



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ན།
འགྲེལ་བམ་པོ་བཅོ་ལྔ་བ་དྲི་མེད་བཤེས་གཉེན་གྱིས་མཛད་པ། འདུལ་བ་མེ་ཏོག་ཕྲེང་
རྒྱུད་བམ་པོ་དྲུག་པ་དགྲ་བཅོམ་པ་ས་ག་ལྷས་མཛད་པ། དགེ་ཚུལ་གྱི་ཚིག་ལེའུར་བྱས་
པ་སུམ་བརྒྱ་བ་སློབ་དཔོན་ཤཱཀྱ་འོད་ཀྱིས་མཛད་པ། དགེ་ཚུལ་གྱི་ཚིག་ལེའུར་བྱས་པ་
ལྔ་བཅུ་བ་དུལ་ལྷས་མཛད་པ་སོགས་འདུལ་བའི་འགྲེལ་བ་འགྲེལ་བཤད་ཡན་ལག་དང་
བཅས་པ་ གུང་བསྒྲིགས་པའི་ལག་ལེན་དང་། གནང་བཀག་གི་ཁྱད་པར་རྣམས་
རྫོགས་པར་ཐུགས་སུ་ཆུད། མངོན་པ་ལ་མཛོད་རྩ་དང་། མཛོད་རང་འགྲེལ་དང་
བཅས་པ། སློབ་དཔོན་རྒྱལ་བོའི་སྲས་གྲགས་པ་བཤེས་གཉེན་གྱིས་མཛད་པའི་འགྲེལ་
བཤད་དོན་གསལ་བམ་པོ་དྲུག་ཅུ་བ། སློབ་དཔོན་གང་སྤེལ་གྱི་མཛོད་འགྲེལ་བམ་པོ་
དྲུག་ཅུ་བ་མཚན་ཉིད་ཀྱི་རྗེས་སུ་འབྲངས་པ། མངོན་པ་ཀུན་བཏུས་ཀྱི་འགྲེལ་བ་རྒྱལ་
སྲས་མ་ཞེས་གྲགས་པ། སློབ་དཔོན་རྒྱལ་བོའི་སྲས་ཀྱིས་མཛད་པ་རྣམས་ལ་བརྟེན་
ནས་མངོན་པའི་གཞུང་ཐམས་ཅད་ཐུགས་སུ་ཆུད་པ་ཡིན་ནོ། །
ཚད་མའི་གཞུང་ལ་ཐོས་པ་མཛད་ཚུལ་ནི། རྗེ་བཙུན་རེད་མདའ་བ་ཆེན་པོས་
ཚད་མ་རྣམ་འགྲེལ་ གྱི་ རང་ འགྲེལ་ཞིབ་ ཏུ་ གསུངས་པས་སྤྱིའི་ གོ་ བ་ ལེགས་ པར་
འཁྲུངས། ཕྱིས་སུ་ལོ་ཙཱ་བ་དོན་བཟང་ལས་ཀྱང་གསན་པ་ལ་བརྟེན་ནས། སྡེ་བདུན་
མདོ་དང་བཅས་པ་རྣམས་ལ་གཟིགས་རྟོག་གནང་བས། བོད་ཀྱི་བཤད་སྲོལ་ཕལ་
ཆེར་འགྲེལ་བ་དང་མི་མཐུན་པར་གཟིགས་ནས་ཚད་མ་ཀུན་བཏུས་ཀྱི་རང་འགྲེལ་
འགྲེལ་བཤད་དང་བཅས་པ། རྣམ་འགྲེལ་ལེའུ་ཕྱི་མ་གསུམ་གྱི་འགྲེལ་བ་ལྷ་དབང་
བློས་མཛད་པ། ལེའུ་དང་བོའི་འགྲེལ་བཤད་སློབ་དཔོན་ཤཱཀྱ་བློས་མཛད་པ། བྲམ་
ཟེ་གཉིས་ཀྱི་འགྲེལ་བ། རྒྱུན་མཁན་པོའི་འགྲེལ་བ་དང་དེའི་འགྲེལ་བཤད་གཉིས།
ཆོས་གྲགས་ཀྱི་རྣམ་ངེས་རང་འགྲེལ་དང་དེའི་འགྲེལ་བཤད་ཆོས་མཆོག་གིས་མཛད་པ།
རིགས་ཐིགས་འགྲེལ་བ་ཆོས་མཆོག་གིས་མཛད་པ་སྟེ། ཚད་མའི་གཞུང་ཆ་ལག་དང་
202



༄༅། །བོད་སོག་ཆོས་འབྱུང་གི་སྨད་ཆ།
བཅས་པ་ལེགས་པར་གཏན་ལ་ཕབ་ནས་ཐུགས་སྦྱོང་མཛད་པས། རིགས་པའི་དབང་
ཕྱུག་གཉིས་ཀྱི་དགོངས་པ་ཕྱིན་ཅི་མ་ལོག་པར་ཐུགས་སུ་ཆུད་ཅིང་། འགྲན་པའི་ཟླ་
ཐམས་ཅད་དང་བྲལ་བར་གྱུར་ཏོ། །
དབུ་མའི་གཞུང་ལ་ཐོས་པ་མཛད་ཚུལ་ནི། རྗེ་བཙུན་རེད་མདའ་ཆེན་པོ་ལས།
དབུ་མ་འཇུག་པ་ཚར་གཅིག་གསན། དེ་དུས་བོད་ལ་དབུ་མའི་བཤད་སྲོལ་ཤིན་ཏུ་
ཉམས་པས། རྩ་ཤེས་ སོགས་ རིགས་ཚོགས་ གཞན་ གྱི་ བཤད་པ་མ་ གསན་ཞིང་།
རིགས་ཚོགས་ཀྱི་ལུང་ཞིག་སྣར་ཐང་མཁན་པོ་ཀུན་དགའ་རྒྱལ་མཚན་དང་། བདེ་བ་
ཅན་པའི་བླ་མ་འཇམ་རིན་པ་ལས་གསན། ཁོང་གིས་སྦྱངས་པ་མཛད་པའི་གཞུང་ནི།
རིགས་ཚོགས་དྲུག་འགྲེལ་བ་དང་བཅས་པ། ཀླུ་སྒྲུབ་ཀྱི་མདོ་ཀུན་ལས་བཏུས་པ། རྩ་
བ་ཤེས་རབ་ཀྱི་དོན་འགྲེལ་འཕགས་པ་ལྷའི་གསུང་བཞི་བརྒྱ་བ། དེའི་འགྲེལ་བ་ཟླ་
བས་མཛད་པ་དང་། སངས་རྒྱས་བསྐྱངས་ཀྱི་འགྲེལ་བ། ལེགས་ལྡན་འབྱེད་ཀྱིས་རྩ་
བ་ཤེས་རབ་ཀྱི་དོན་འགྲེལ་དབུ་མ་སྙིང་བོ་དང་དེའི་རང་འགྲེལ་རྟོག་གེ་འབར་བ་དང་།
རྩ་ཤེས་ཚིག་འགྲེལ་ཤེས་རབ་སྒྲོན་མེ་རྣམས་དང་། དེའི་འགྲེལ་བཤད་སྤྱན་རས་
གཟིགས་བརྟུལ་ཞུགས་ཀྱིས་མཛད་པ་དང་། དཔལ་ལྡན་ཟླ་བའི་དབུ་མ་འཇུག་པ་
དང༌། དེའི་འགྲེལ་བཤད་ཛ་ཡ་ཨཱ་ནནྡས་མཛད་པ། ཟླ་བའི་གསུང་གི་རྩ་བ་ཤེས་རབ་
ཀྱི་འགྲེལ་བ་ཚིག་གསལ་དང་། ཞི་འཚོས་རྩ་བ་ཤེས་རབ་ཀྱི་ཚིག་དོན་རང་རྒྱུད་པའི་
ལུགས་སུ་གསལ་བར་བྱེད་པའི་དབུ་མ་རྒྱན་དང་། དེའི་རང་འགྲེལ་དང་། དེའི་
འགྲེལ་བཤད། སློབ་དཔོན་ཡེ་ཤེས་སྙིང་བོའི་དབུ་མ་བདེན་གཉིས་དང་དེའི་རང་
འགྲེལ་དང་། དེའི་འགྲེལ་བཤད། ཀཱ་མ་ལ་ཤི་ལའི་དབུ་མ་སྣང་བ་སོགས་ཀྱི་གཞུང་དེ་
དག་ལ་སྦྱངས་པ་གནང་བ་ཡིན་ནོ། ། །
སྔགས་ཕྱོགས་སུ་གསན་སྦྱོང་གནང་བའི་ཚུལ་ནི། རྗེ་ཉིད་དགུང་ལོ་སོ་བཞི་
203



Jaཔ།
བ
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཞེས་པ་ལྕགས་རྟའི་ལོར་རྒྱུད་སྡེ་གོང་འོག་གི་དབང་ལུང་མན་ངག་གསན་བཞེས་
གནང་རྒྱུའི་དགོངས་པ་གཏད་པའི་སྐབས་ཤིག་ན། མནལ་ལམ་དུ་ཁྲི་ཆེན་པོ་ཞིག་གི་
སྟེང་ན་བླ་མ་ཁྱུང་བོ་ལྷས་པ་ཡིན་ཟེར་བ་དབུ་རྒྱུན་གསོལ་ཞིང༌། རྡོར་དྲིལ་བཟུང་བ་
ཞིག་བཞུགས་འདུག དེའི་མདུན་ན་རྗེ་རང་ཡང་བཞུགས་འདུག་པ་ལ། བླ་མ་
བཞེངས་ནས་རྡོ་རྗེ་འགྲོས་ཀྱི་གར་སྟབས་དང་བཅས། རྡོ་རྗེ་གསོར་ཞིང་དྲིལ་བུ་
བསིལ་ནས་རྗེ་རང་ལ་བསྐོར་བ་ལན་གསུམ་མཛད་ཅིང༌། ཕྲེང་བ་ནས་བྱུང་བའི་ཨེ་ཀཱ་
པ་ཙིཀཱ་པ་ཞེས་སྒྲ་བསྒྲགས་ནས། རྗེ་འདིའི་དབུའི་སྟེང་དུ་རྡོར་དྲིལ་བཟུང་ནས་ཀརྨ་
བཛྲ་ཞེས་བྱའོ། ། ཞེས་གསུངས་ནས་ཁྲི་ལ་བཞུགས་སོང་བ་རྨིས། མནལ་སད་པ་
ན་ཐུགས་ལ་བདེ་ཉམས་འཁྲུངས། གསང་མཚན་སྔར་ནས་དོན་ཡོད་རྡོ་རྗེ་ཡིན་པ་
དང་མཐུན་པར་དགོངས་པ་ཞིག་བྱུང་། སློབ་དཔོན་རིན་པོ་ཆེས་ཀྱང་། གསང་
མཚན་ལས་རབ་རྡོ་རྗེ་བདེ་བ་རྩལ། ཞེས་ལུང་བསྟན་པ་དེ་དང་མཐུན་ནོ། ། དེ་
ནས་ཞྭ་ལུ་རི་སྦུག་ཏུ་བུ་སྟོན་གྱི་དངོས་སློབ་རིན་པོ་ཆེ་ཁྱུང་བོ་ལྷས་པ་ལ་ཡོ་ག་སོགས་
གསན་པར་བྱོན། བླ་མ་དེ་ཉིད་ལ་མཇལ་ནས་དད་གུས་སྨྲ་མི་ཤེས་པ་ལྟ་བུ་འཁྲུངས།
ཐོག་མར་ཡོ་གའི་དཀྱིལ་འཁོར་ཆེན་པོ་རྣམས་ཀྱི་དབང་གིས་སྣ་དྲངས་ཏེ། གདུགས་
དཀར། དམ་ཚིག་གསུམ་བཀོད། བཅུ་གཅིག་ཞལ། རྡོ་རྗེ་རྣམ་འཇོམས། ཚེ་
དཔག་མེད་སོགས་བྱ་རྒྱུད་དང་རྣམ་སྣང་མངོན་བྱང་སོགས་སྤྱོད་རྒྱུད་དེ། དེ་སྐབས་
བོད་ན་ཡོད་པའི་དབང་རྒྱུན་ཕལ་ཆེར་གསན། བླ་མེད་ལ་ཡང༌། གསང་འདུས་མི་
བསྐྱོད་པ་དང་། བདེ་མཆོག་ལཱུ་ཨི་བ། ནག་པོ་བ་སོགས་མཐའ་ཡས་པ་གསན་ནས་
རྫོགས་པ་ན། རྗེ་བཙུན་ཁྱུང་བོ་རིན་པོ་ཆེས་ད་ནི་ཆོས་བདག་པོ་ལ་འཕྲོད་པས་འགྱོད་
པ་མེད་དོ་ཞེས་གསུངས་སོ། ། ཉང་སྟོད་བདེ་ཆེན་དུ་དབྱར་སྟོན་གཉིས་ཙམ་གྱི་བར་
དུ། རིན་པོ་ཆེ་ཆོས་ཀྱི་དཔལ་བ་ཚུལ་བཞིན་བསྟེན་ནས། རྡོ་རྗེ་ཕྲེང་བའི་དབང་ཆེན་
204



༄༅། །བོད་སོག་ཆོས་འབྱུང་གི་སྨད་ཆ།
ཞེ་གཉིས། བདེ་ལེགས་སུ་བྱེད་པའི་དཀྱིལ་འཁོར་གསུམ་དང་བཅས་པ། འཇིགས་
མེད་འབྱུང་གནས་སྦས་པས་མཛད་པའི་རྣལ་འབྱོར་རྫོགས་ཕྲེང་དང་འོད་ཀྱི་སྙེ་མ་སྟེ་
ཕྲེང་བ་སྐོར་གསུམ་ལ་ཤིན་ཏུ་མཁས་པར་སྦྱངས། གཞན་ཡང་བར་ཆད་སེལ་བའི་ལྷ་
ཕྱག་རྡོར་འཁོར་ཆེན་སོགས་ཆོས་བཀའ་མང་དུ་གསན། འཕྲིས་རྩ་ཁང་ཞེས་པར་ཡོ་
ག་བ་མགོན་བཟང་ཞེས་པ་གདན་དྲངས་ནས། རྣལ་འབྱོར་རྒྱུད་དུ་གཏོགས་པའི་
རྡོར་དབྱིངས་དང་། དཔལ་མཆོག བཤད་རྒྱུད་རྡོ་རྗེ་རྩེ་མོ་ལ་སོགས་པའི་དཀྱིལ་ཆོག་
རྣམས་ཀྱི་གར་ཐིག་དབྱངས་གསུམ་དང༌། ཕྱག་རྒྱ་འཆིང་བ་སོགས་བུ་སྟོན་རིན་པོ་
ཆེས་ཕྱག་བཞེས་ལྟར་ཞིབ་ཏུ་སྦྱངས། སྟག་ཚང་རྫོང་ཁའི་ཉེ་འདབས་པ་ནམ་ཕག་པ་
རིར། ས་སྐྱའི་དགོན་པ་ཞིག་ཡོད་པའི་མཁན་པོ་རྒྱལ་མཚན་གྲགས་པ་སྤྱན་དྲངས་
ནས་ཞ་ལུའི་ཡོ་གའི་དབྱངས་དང་ཕྱག་ལེན་སོགས་ལ་དག་ཐེར་མཛད་ཅིང་། བུ་སྟོན་
རིན་པོ་ཆེའི་རྡོ་རྗེ་འབྱུང་བའི་རྣམ་བཤད་ཆེན་མོ། རྩ་རྒྱུད་དེ་ཉིད་བསྡུས་པ། རྩེ་མོ།
དཔལ་མཆོག སྦྱོང་རྒྱུད་སོགས་རྒྱུད་དང་། དེ་ཉིད་བསྡུས་པའི་རྒྱ་ཆེར་འགྲེལ་དེ་ཁོ་
ན་ཉིད་སྣང་བར་བྱེད་པ་སྟོང་ཕྲག་བཅོ་བརྒྱད་པ། དེ་ཉིད་བསྡུས་པའི་འགྲེལ་བ་ཀོ་སཱ་
ལའི་རྒྱུན་ཤཱཀྱ་བཤེས་གཉེན་གྱིས་མཛད་པ། དཔལ་མཆོག་འགྲེལ་ཆེན་སོགས་རྒྱུད་
དང་རྒྱ་འགྲེལ་དུ་མའི་ལུང་གསན། བྱ་རྒྱུད་ལ་རྩ་བའི་རྒྱུད་བཞིའི་ནང་གི་གསང་བ་སྤྱི་
རྒྱུད་དང་། ལེགས་གྲུབ་ཀྱི་རྒྱུད་དང་། དེའི་བསྡུས་དོན་བྱང་ཆུབ་མཆོག་གིས་མཛད་
པ་དང༌། རྩ་བའི་རྒྱུད་བཞིའི་ནང་གི་དཔུང་བཟང་གིས་ཞུས་པའི་རྒྱུད་དང་། དེའི་
བསྡུས་དོན་སངས་རྒྱས་གསང་བས་མཛད་པ་བམ་པོ་ལྔ་བ། རྩ་བའི་རྒྱུད་བཞིའི་ནང་
གི་བསམ་གཏན་ཕྱི་མ་དང་། དེའི་འགྲེལ་བ་སངས་རྒྱས་གསང་བས་མཛད་པ་བམ་པོ་
གསུམ་པ། གཞན་ཡང་འཇམ་དཔལ་རྩ་རྒྱུད་དང་ཕྱག་ན་རྡོ་རྗེ་རྒྱུད་ཆེན་པོ་རིག་པ་
མཆོག་བམ་པོ་བཅོ་ལྔ་བ་དང་། རྡོ་རྗེ་གཏུམ་པོ་རྩ་བའི་རྒྱུད་དང་། རྡོ་རྗེ་རྣམ་
ད་རང
205



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འཇོམས་ཀྱི་རྩ་བའི་རྒྱུད། བཤད་རྒྱུད་རི་རབ་ཆེན་པོ་ཤོ་ལོ་ཀ་བདུན་བརྒྱ་བ་སྟེ། བྱ་
རྒྱུད་དུ་གཏོགས་པའི་རྒྱུད་རྒྱ་གཞུང་གི་རིམ་པ་ཐུགས་སུ་ཆུད་པར་མཛད་དོ། ། སྤྱོད་
པའི་རྒྱུད་ཀྱི་སྐོར་ལ་མང་བོ་བོད་དུ་མ་འགྱུར་ཡང་། གཙོ་བོར་གྱུར་པ་རྣམ་པར་སྣང་
མཛད་མངོན་པར་བྱང་ཆུབ་པའི་རྒྱུད་དང་། རྣལ་འབྱོར་རྒྱུད་ཀྱི་གཙོ་བོ་རྩ་བའི་རྒྱུད་
ལ། དེ་ཉིད་བསྡུས་པའི་རྒྱུད་ཕྱི་མ་དང་བཅས་པ། དེའི་རྒྱ་ཆེར་འགྲེལ་བ་དེ་ཁོ་ན་ཉིད་
སྣང་བར་བྱེད་པ་སློབ་དཔོན་ཀུན་སྙིང་གིས་མཛད་པ། དེ་ཉིད་བསྡུས་པའི་རྒྱུས་
འགྲེལ་ཀོ་ས་ལའི་རྒྱན་ཤཱཀྱ་བཤེས་གཉེན་གྱིས་མཛད་པ། སངས་རྒྱས་གསང་བས་
མཛད་པའི་རྒྱུད་དོན་ལ་འཇུག་པ། བཤད་རྒྱུད་རྡོ་རྗེ་རྩེ་མོ་དང་། དཔལ་མཆོག་དང་
བོ་དང་། དེའི་རྒྱ་ཆེར་འགྲེལ་སྟོང་ཕྲག་ཉི་ཤུ་རྩ་བཞི་བ་སློབ་དཔོན་ཀུན་སྙིང་གིས་
མཛད་པ། འཇིག་རྟེན་གསུམ་ལས་རྣམ་པར་རྒྱལ་བའི་རྒྱུད་བམ་པོ་གཉིས་པ་དང༌།
དེའི་འགྲེལ་བ་པཎྜི་ཏ་མུཀྟི་ཀ་ཀོ་ཥས་མཛད་པ་དང་། དེའི་འགྲེལ་སྣང་བའི་རྒྱན་ལ་
སོགས་པ་སྟེ། མདོར་ན་རྒྱུད་སྡེ་འོག་མ་གསུམ་གྱི་རྒྱུད་རྒྱ་འགྲེལ་དང་བཅས་པ་མཐའ་
དག་ལ་སྦྱངས་པ་མཐར་ཕྱིན་མཛད་དོ། །
བླ་མེད་ཀྱི་རྒྱུད་ལ་ཐོས་བསམ་གནང་ཚུལ་ནི། གསང་འདུས་རྩ་རྒྱུད་ཀྱི་བཤད་
སྲོལ་རྗེ་བཙུན་རེད་མདའ་བ་ལས་གསན་ཞིང་། བུ་སྟོན་གྱི་དངོས་སློབ་གོང་གསུམ་
བདེ་ཆེན་པ་ཆོས་ཀྱི་དཔལ་བ་ལས་འདུས་པ་འཕགས་ལུགས་ཀྱི་སྐོར་གསན། ཡེ་ཤེས་
ཞབས་ལུགས་ཀྱི་དབང་སོགས་ནི་བུ་སྟོན་ཐུགས་སྲས་སྒྲ་ཚད་པ་རིན་ཆེན་རྣམ་རྒྱལ་
ལས་གསན། མདོ་སྨད་དུ་བཞུགས་སྐབས། ཡོངས་འཛིན་ཆོས་རྗེ་དོན་གྲུབ་རིན་
ཆེན་པའི་དྲུང་ནས། བདེ་མཆོག་དྲིལ་བུ་ལྷ་ལྔ། འཇིགས་བྱེད་རྭ་ལུགས། ཀྱེ་རྡོ་རྗེ།
ཕྱག་རྡོར་འཁོར་ཆེན་སོགས་ཀྱི་དབང་དང་བཤད་པ་མན་ངག་ཅི་རིགས་པ་གསན།
ཞ་ལུར་མཁན་ཆེན་རིན་ཆེན་རྣམ་རྒྱལ་ལས། མི་ཏྲི་བའི་ལུགས་ཀྱི་བདེ་མཆོག་ལྷ་བཅུ་
206



༄༅། །བོད་སོག་ཆོས་འབྱུང་གི་སྨད་ཆ།
གསུམ་མའི་དབང་གསན། སྙེ་ཐང་ཆོས་རྫོང་དུ་བླ་མ་བསོད་ནམས་རྒྱལ་མཚན་ལ་
བདེ་མཆོག་དྲིལ་བུ་ལུས་དཀྱིལ་གྱི་དབང་དང་། འཇམ་དབྱངས་ཨ་ར་པ་ཙ་ནའི་རྗེས་
གནང་གསན། ཁྱུང་བོ་ལྷས་པ་ལས་ལུ་ཨི་བ་དང་། ནག་པོ་བའི་དབང་གསན།
ཡང་རྩེ་བ་རིན་ཆེན་སེངྒེ་ལས། མར་བ་ལོ་ཙཱ་བ་དང་། དོ་ལོ་ཙཱ་བ་གཉིས་ནས་བརྒྱུད་
པའི་བདེ་མཆོག་རྩ་རྒྱུད་ཀྱི་ལུང་དང་བཤད་པ་གསན་པས་ནཱ་རོའི་བཤད་སྲོལ་ཁོང་ལ་
མངའ་བ་ཡིན་ནོ། ། བུ་སྟོན་གྱིས་མཛད་པའི་རྩ་རྒྱུད་ཀྱི་རྣམ་བཤད་ཆེན་མོའི་བཤད་
ལུང་གོང་གསུམ་བདེ་ཆེན་པ་ལས་གསན། ཀྱེ་རྡོར་རྩ་རྒྱུད་བརྟག་གཉིས་ཀྱི་བཤད་པ་
ས་སྐྱའི་ལུང་བཞིན་ས་སྐྱར་བླ་མ་རྡོ་རྗེ་རིན་ཆེན་ལ་གསན་ཞིང་། དེའི་མན་ངག་ལམ་
འབྲས་བུ་དང་བཅས་པ་དབང་དོན་ཉམས་ལེན་གྱི་རིམ་པར་བསྒྲིགས་པའི་ཁྲིད་ཡོངས་
རྫོགས། བླ་མ་དམ་པ་བསོད་ནམས་རྒྱལ་མཚན་པའི་ ཕྱག་ལེན་ལྟར། འབྲི་གུང་
གདན་ས་མཐིལ་གྱི་སྤྱན་སྔ་རིན་པོ་ཆེ་གྲགས་པ་བྱང་ཆུབ་ལས་གསན་ནོ། ། ཡང་
འདི་བའི་དྲུང་ནས། མར་བ་དང་། སྒམ་པོ་བ་ལས་འོངས་པའི་བཀའ་བརྒྱུད་པའི་
མན་ངག་གི་སྙིང་བོ་ནཱ་རོ་ཆོས་དྲུག་དང་། ཕྱག་རྒྱ་ཆེན་པོ་ལྔ་ལྡན་དང་། ཕག་མོ་གྲུ་
བ་དང་། འཇིག་རྟེན་མགོན་པོའི་བཀའ་འབུམ་ཡོངས་རྫོགས་གསན། གཞན་ཡང་
ཆོས་རྗེ་དོན་གྲུབ་རིན་ཆེན་པ་སོགས་ལས། གཤིན་རྗེ་གཤེད་དམར་ནག་འཇིགས་
གསུམ་གྱི་དབང་བཤད་མན་ངག་རྭ་སྐྱོ་གཉོས་སོགས་ལས་བརྒྱུད་པ་མི་འདྲ་བ་རྣམས་
དང༌། བླ་མ་དབུ་མ་བ་ལ་བརྟེན་ནས་ཡོངས་སུ་མ་གྲགས་པའི་ཉེ་བརྒྱུད་ཐུན་མོང་
མིན་པ་མང་བོ་གསན། དེ་ལས་གཞན་ཆོས་རྗེ་བླ་མ་དམ་པ་བསོད་ནམས་རྒྱལ་མཚན་
སོགས་ལས་ས་སྐྱའི་ལུགས་ཀྱི་གདམས་པའི་སྙིང་བོ་དུ་མ་ཡང་གསན་པ་ཡིན་ནོ། །
ཁོང་གིས་སྔགས་ཕྱོགས་ཀྱི་རྒྱུད་རྒྱ་གཞུང་གང་ལ་སྦྱངས་པའི་ཚུལ་ནི། ཕ་རྒྱུད་
འདུས་པ་ལ། རྩ་རྒྱུད་ལེའུ་བཅུ་བདུན་པ་དང་། ཕྱི་མ་ལེའུ་བཅོ་བརྒྱད་པ་དང༌། ཟླ་
ག
207



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བ་གྲགས་པའི་སྒྲོན་གསལ། པཎྜི་ཏ་སྒེག་པའི་རྡོ་རྗེས་མཛད་པའི་གསང་འདུས་གླེང་
གཞིའི་བཤད་པ། ཤཱདྷཱ་ཀ་ར་ཝརྨས་མཛད་པའི་རྒྱན་བདུན་རྣམ་པར་གྲོལ་བ། སློབ་
དཔོན་རབ་ཏུ་ཞི་བའི་ཡེ་ཤེས་ཀྱིས་མཛད་པའི་གསང་བ་འདུས་པའི་འགྲེལ་བ་སློབ་
ཕན། པཎྜི་ཏ་དྲི་མེད་སྦས་པས་མཛད་པའི་གསང་བ་འདུས་པའི་རྒྱན་ལེའུ་བཅུ་
བདུན་གྱི་འགྲེལ་བ། པཎྜི་ཏ་ཙིལུ་བས་མཛད་པའི་འདུས་པའི་འགྲེལ་བ་རིན་པོ་ཆེའི་
ལྗོན་ཤིང་། ཐ་ག་བ་དགའ་བའི་རྡོ་རྗེས་མཛད་པའི་གསང་བ་འདུས་པའི་འགྲེལ་བ།
གསང་འདུས་ལེའུ་བཅུ་བདུན་ གྱི་འགྲེལ་ བ་ པཎྜི་ ཏ་ རྡོ་ རྗེ་ བཞད་ པས་མཛད་པ།
གསང་འདུས་བཤད་སྦྱར་སྙིམ་པའི་མེ་ཏོག ཡང་བཤད་པའི་རྒྱུད་ལ་རྡོ་རྗེ་ཕྲེང་བ་དང་
དགོངས་པ་ལུང་སྟོན། ཡེ་ཤེས་རྡོ་རྗེ་ཀུན་ལས་བཏུས་པ། ལྷ་མོ་བཞིས་ཞུས་སོགས་
ཡིན་ལ། དེའི་ནང་ནས་དགོངས་པ་ལུང་སྟོན་དང་ལྷ་མོ་བཞིས་ཞུས་ཀྱི་འགྲེལ་བ་ཤཱདྷཱ་
ཀ་རས་མཛད་པ་དང་། ཀུན་སྙིང་གིས་མཛད་པའི་ལྷ་མོ་བཞིས་ཞུས་ཀྱི་འགྲེལ་བ།
གསང་འདུས་དོན་འགྲེལ་ལ་ཀླུ་སྒྲུབ་ཀྱིས་མཛད་པའི་སྒྲུབ་ཐབས་མདོར་བྱས་དང་མདོ་
བསྲེ་དང་རིམ་པ་ལྔ་དང་། འཕགས་པ་ལྷས་མཛད་པའི་འདུས་པའི་དོན་འགྲེལ་སྤྱོད་
བསྡུས་སྒྲོན་མེ། དེའི་བཤད་པ་ཤཱཀྱ་བཤེས་གཉེན་གྱིས་མཛད་པ་དང་། ཀླུ་བྱང་གིས་
མཛད་པའི་གསང་འདུས་བསྐྱེད་ རིམ་རྣམ་བཞག་རིམ་པ་དང་། ཡང་རིམ་ལྔའི་
འགྲེལ་བ་བདུན་དང་། སློབ་དཔོན་ཤནྟི་བས་མཛད་པའི་སྒྲུབ་ཐབས་མདོར་བྱས་ཀྱི་
འགྲེལ་བ་རིན་པོ་ཆེའི་ཕྲེང་བ་རྣམས་ཏེ། མདོར་ན་ཀླུ་སྒྲུབ་དང་། ཨཱརྱ་དེ་བ།
སངས་རྒྱས་བསྐྱངས། ཀླུའི་བྱང་ཆུབ། ཟླ་བ་གྲགས་པ་སྟེ་སློབ་དཔོན་ཡབ་སྲས་ལྔས་
གཙོའི་འགྲེལ་བ་མན་ངག་དང་བཅས་པ་གུང་བསྒྲིགས་ནས་དཔལ་གསང་བ་འདུས་
པའི་རྒྱུད་དོན་ཕྱིན་ཅི་མ་ལོག་པར་གཏན་ལ་ཕབ་པོ། །
རྣལ་འབྱོར་མ་རྒྱུད་སྐོར་ལས། ཀྱི་རྡོ་རྗེ་རྩ་བའི་རྒྱུད་བརྟག་པ་གཉིས་པ་དང༌།
ནང་
208



༄༅། །བོད་སོག་ཆོས་འབྱུང་གི་སྨད་ཆ།
བཤད་རྒྱུད་ཐུན་མོང་མ་ཡིན་པ་མཁའ་འགྲོ་རྡོ་རྗེའི་གུར། ཐུན་མོང་བ་སཾ་བུ་ཊ་རྒྱུད་ཕྱི་
མ་དང་བཅས་པ་དང༌། འགྲེལ་བའི་སྐོར་ལ། ཀྱི་རྡོ་རྗེའི་འགྲེལ་བ་རྡོ་རྗེ་སྙིང་བོས་
མཛད་པ། མཚོ་སྐྱེས་རྡོ་རྗེས་མཛད་པའི་རྩ་རྒྱུད་འགྲེལ་བ་པདྨ་ཅན། མི་ཐུབ་ཟླ་བས་
མཛད་པའི་འགྲེལ་བ་ཀུ་མུ་ཏཱི། ཤཱནྟི་བས་མཛདཔའི་འགྲེལ་བ་མུ་ཏིག་ཕྲེང་བ། ནཱ་རོ་
བས་མཛད་པའི་འགྲེལ་ཆེན་སོགས་འགྲེལ་བ་བཅུ་གསུམ་དང་། ཨིནྡྲ་བོ་དྷིས་མཛད་
པའི་གུར་གྱི་དཀའ་འགྲེལ་ཞལ་ནས་བརྒྱུད་པ་ཤཱཀྱ་བརྩོན་འགྲུས་ཀྱི་འགྱུར་སོགས་གུར་
གྱི་འབྲེལ་བ་བཞི། སློབ་དཔོན་འཇིགས་མེད་འབྱུང་གནས་སྦས་པས་མཛད་པའི་མན་
ངག་སྙེ་མ་ཤོ་ལོ་ཀ་སྟོང་ཕྲག་བརྒྱུད་པ་སོགས་རྒྱུད་བཤད་མན་ངག་དང་བཅས་པ་ལ་
བརྟེན་ནས་དཔལ་དགྱེས་པ་རྡོ་རྗེའི་རྒྱུད་དོན་མཐའ་དག་ཐུགས་སུ་ཆུད་པར་མཛད་
དོ། ། ཡང་བདེ་མཆོག་རྩ་རྒྱུད་དང༌། བཤད་རྒྱུད་ཨ་བྷི་དྷ་ན་དང་། རྡོ་རྗེ་མཁའ་
འགྲོ་དང་། རྣལ་འབྱོར་མའི་ཀུན་ཏུ་སྤྱོད་པ་དང་། མཁའ་འགྲོ་རྒྱ་མཚོ་དང་། རྡོ་རྗེ་
འབྱུང་བ་སོགས་དང༌། འགྲེལ་བ་ཕྱག་རྡོར་བསྟོད་འགྲེལ་དང༌། སློབ་དཔོན་ལང་ཀ་
རྒྱལ་བཟང་བའི་བདེ་མཆོག་དཀའ་འགྲེལ་དང༌། སློབ་དཔོན་སྐལ་ལྡན་གྲགས་པའི་
དཀའ་འགྲེལ་དཔའ་བོ་ཡིད་འོང་། སློབ་དཔོན་སྐར་རྒྱལ་ཟླ་བའི་དཀའ་འགྲེལ་རིན་པོ་
ཆེའི་ཚོགས། རྡོ་རྗེ་མཁའ་འགྲོ་མའི་འགྲེལ་བ་སློབ་དཔོན་བྷ་ཝ་བྷ་དྲས་མཛད་པ།
འཁོར་ལོ་སྡོམ་པའི་དཀའ་འགྲེལ་དཔའ་བོ་རྡོ་རྗེས་མཛད་པ། རྡོ་རྗེ་མཁའ་འགྲོའི་
འགྲེལ་བ་དེ་ཁོ་ན་ཉིད་བསྟན་པར་བྱེད་པ་པཎྜི་ཏ་ནོར་བཟང་གིས་མཛད་པ། མཁའ་
འགྲོ་རྒྱ་མཚོའི་འགྲེལ་བ་གྲུ་རྫིངས་པདྨ་བཛྲ་གྱིས་མཛད་པ་བཅས་རྩ་བཤད་འགྲེལ་བ་
དང་བཅས་པ་ལ་ཐུགས་སྦྱོང་གནང་ནས་འཁོར་ལོ་སྡོམ་པའི་རྒྱུད་དོན་མཐའ་དག་
ཐུགས་སུ་ཆུད་པར་མཛད་དོ། །
དཔལ་དུས་ཀྱི་འཁོར་ལོའི་སྐོར་ལ། རྗེ་འདིས་རྒྱུད་སྡེ་གཞན་དང་བཤད་སྲོལ་
209



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མི་འདྲ་བའི་ཤིང་རྟའི་སྲོལ་ཆེན་དུ་དགོངས་ནས། འབའ་འུ་འབའ་གཉེར་དུ་བཞུགས་
སྐབས། བླ་མ་ཆོས་ཀྱི་དཔལ་བ་ལ་ཞིབ་ཏུ་གསན་པར་དགོངས་པའི་ཚེ་མནལ་ལམ་དུ་
ཆོས་དཔལ་བས་བུ་སྟོན་རིན་པོ་ཆེ་ལས་དུས་འཁོར་འགྲེལ་ཆེན་ཚར་བཅུ་བདུན་
གསན་པ་ཡིན་ནོ་ཟེར་བ་བྱུང་ངོ༌། ། དེ་ནས་ཉང་སྟོད་བདེ་ཆེན་དུ་བླ་མ་དེ་ཉིད་དང་
མཇལ་ནས་ཕྱག་རྟེན་དར་སེར་བོ་ཞིག་ཕུལ། སང་ཉིན་གོས་ཡུག་དེ་ཚོ་ཁ་གཅིག་ཕུལ་
ནས་དུས་འཁོར་འགྲེལ་ཆེན་ཆ་ལག་དང་བཅས་པ་ཞུས་པས། དགྱེས་བཞིན་དུ་ད་ལྟ་
འགྲེལ་བའི་ཆོས་མཚམས། ལེའུ་དང་བོའི་གང་ཞིག་ཆེན་པོའི་མི་རྣམས་སྨིན་པར་བྱ་
བའི་དོན་དུ་ཞེས་པའི་སྐབས་ལ་སླེབ་བྱུང་བས་རྟེན་འབྲེལ་ཤིན་ཏུ་ལེགས། མདང་གི་
དར་སེར་བོ་དེ་སའི་ཁམས་སྡུད་རིམ་དང་མཐུན་པར་རྫོགས་རིམ་རྫོགས་པར་འོང་
འདུག ད་ནང་གི་གོས་ཡུག་འདི་ལྗང་ཁུ་ནམ་མཁའི་ཁམས་ཡིན་པས་བསྐྱེད་རིམ་
རྫོགས་པར་འོང་འདུག ཆོས་ཐམས་ཅད་ཡོངས་སུ་རྫོགས་པར་བྱེད་གསུངས་ཏེ་
ཐུགས་དགྱེས་བཞིན་དུ་ཚིག་གི་འཕྲོ་དེ་ནས་དབུ་བཙུགས་ཏེ་རྫོགས་པར་གནང་ནས། །
སླར་ཡང་དབུ་ནས་ཚིག་མཚམས་བར་གནང་། རྒྱུད་འགྲེལ་གྱི་བཤད་པ་ཕྱག་ལེན་གྱི་
མཛུབ་ཁྲིད་སྦྱོར་དྲུག་གི་ཉམས་ཁྲིད་སོགས་རྫོགས་པར་གསན་ནས། སྟོན་དགུན་
དཔྱིད་གསུམ་ཙམ་བཞུགས། བུ་སྟོན་རིན་པོ་ཆེ་ལ་འགྲེལ་ཆེན་ཚར་དུ་གསན་ཞུས་
པས་བཅུ་བདུན་མཉན་པ་ཡིན་གསུངས། དེ་རྗེས་པ་ནམ་ཕག་པ་རིར་སླར་ཡང་རིན་
པོ་ཆེ་ཆོས་དཔལ་བའི་དྲུང་དུ་རྡོ་རྗེ་སྙིང་འགྲེལ། ཕྱག་རྡོར་སྟོད་འགྲེལ། ནཱ་རོའི་
འགྲེལ་ལ་སོགས་པ་དུས་ཀྱི་འཁོར་ལོའི་ཆ་ལག་དུ་མ་དང༌། གཞན་པའི་ཆོས་བཀའ་
མང་དུ་གསན། སྐྱོར་མོ་ལུང་དུ་ཚལ་བ་རྟོགས་ལྡན་སྔོ་ཞལ་མ་ཞེས་གྲགས་པ། བླ་མ་
མཁས་པ་ཡེ་ཤེས་རྒྱལ་མཚན་ལ་འགྲེལ་ཆེན་དྲི་མེད་འོད་ཀྱི་བཤད་པ་ཞིབ་མོ་གསན།
རྒྱུ་མཚན་རྩིས་དང་ལག་ལེན་རྣམས་ལའང་མཁས་པར་སྦྱངས། ཇོ་ནང་དུ་པཎ་ཆེན་
210



.
：. ་་ ，, ༔
༄༅། །བོད་སོག་ཆོས་འབྱུང་གི་སྨད་ཆ།
A
ས
ཕྱོགས་ལས་རྣམ་རྒྱལ་བ་ལའང་སྦྱོར་དྲུག་གི་ཁྲིད་སྨིན་རྒྱས་སུ་གསན། དུས་ཀྱི་འཁོར་
ལོའི་བསྡུས་རྒྱུད་ཕྲེང་བ་འཛིན་པ་ཞེས་པ་ཚིགས་བཅད་སྟོང་སུམ་ཅུ་བ་རྭ་ཆོས་རབ་ཀྱི་
འགྱུར་བྱང་ཅན་དེ་དང་། རྒྱུད་ཕྱི་མ་དང་
། བཀོལ་བའི་རྒྱུད་ཀྱི་དུམ་བུ་སོགས་དང་།
འགྲེལ་བ་ལ། འགྲེལ་བཤད་སྟོང་ཕྲག་དྲུག་ཅུ་བ་ཟླ་བཟང་གིས་མཛད་པ། རིགས་
ལྡན་པདྨ་དཀར་བོས་མཛད་པའི་འགྲེལ་ཆེན་དྲི་མེད་འོད་དང་འགྲེལ་བ་དོན་དམ་སྙེ་
མ་དང་། ཀོ་སཱ་ལའི་འགྲེལ་བ་པདྨ་ཅན་སོ་མ་ན་ཐས་མཛད་པ། ནཱ་རོས་མཛད་པའི་
དབང་མདོར་བསྟན་གྱི་འགྲེལ་བ་རྣམས་ལ་གསན་སྦྱང་གནང་སྟེ་ཐུགས་སུ་ཆུད་པར་
མཛད་དོ། །
དེ་ལྟར་ནང་རིག་པའི་ཕྱོགས་སུ་སྦྱངས་པ་ཙམ་དུ་མ་ཟད། ཚལ་དུ་ལྷ་རྗེ་
དཀོན་མཆོག་སྐྱབས་ལས་གསོ་དཔྱད་ཡན་ལག་བརྒྱད་པ་གསན་ཞིང་། ལོ་ཆེན་ནམ་
མཁའ་བཟང་བོ་དང་། ས་བཟང་མ་ཏི་པཎ་ཆེན་སོགས་ལས་སྒྲ་རིག་པ་དང་། སྙན་
ངག སྡེབ་སྦྱོར་སོགས་གསན་པ་དང་། རྟོགས་ལྡན་ཡེ་ཤེས་རྒྱལ་མཚན་ལས་རྩིས་ཀྱི་
སྐོར་མ་ལུས་པ་གསན། མདོར་ན། ཐུན་མོང་གི་རིག་པའི་གནས་རྣམས་ཀྱང་ལེགས་
པར་སྦྱངས། ཚལ་དུ་བཞུགས་དུས་རྒྱལ་བའི་བཀའ་འགྱུར་རོ་ཅོག་དང་བསྟན་བཅོས་
བོད་དུ་འགྱུར་རོ་ཅོག་ཡོངས་རྫོགས་ལ་གཟིགས་རྟོག་ཞིབ་ཏུ་མཛད་དེ་མང་དུ་ཐོས་པ་
ལུང་གི་ཡོན་ཏན་གྱི་རྒྱ་མཚོའི་ཕ་རོལ་ཏུ་ཕྱིན་པ་ཡིན་ནོ། ། །
དེ་ལྟར་དང་བོ་ཐོས་པ་རྒྱ་ཆེན་པོ་མཛད་ནས། བར་དུ་གཞུང་ལུགས་ཐམས་
ཅད་གདམས་པར་ཤར་བའི་ཚུལ་ནི། མདོ་ཕྱོགས་ཀྱི་གསུང་རབ་ཆེན་པོ་རྣམས་དང་
དེའི་དགོངས་པ་འཚོལ་བའི་རིགས་ལམ་དྲི་མ་མེད་པས་ངེས་པ་དྲངས་ཏེ་རྒྱུད་ལ་སྐྱེ་
བའི་རིམ་པ་ལ་ཆོག་ཤེས་མ་བྱས་པར། གཙང་རོང་གི་ཆོས་ལུང་དུ་ཕེབས་ནས་དེའི་
མཁན་པོ་གྲགས་པ་བཤེས་གཉེན་ལ་བཀའ་ལུང་ཅི་རིགས་གསན་ཞིང་། འཇམ་པའི་
ཟ
，
ཟ་
1
1



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དབྱངས་ཀྱི་སྲས་པོ་བླ་མ་དབུ་མ་བ་བརྩོན་འགྲུས་སེངྒེ་ཐོག་མར་མཇལ། ཁོང་གིས་
འཇམ་དབྱངས་ཀྱི་བཀའ་བཞིན་རྗེ་རིན་པོ་ཆེ་ལ་དབྱངས་ཅན་མའི་རྗེས་གནང་དང་།
དབུ་མ་འཇུག་པའི་རང་འགྲེལ་ཡང་གསན། ཕྱིས་སུ་རོང་ཆོས་ལུང་དུ་སླར་ཡང་དབུ་
མ་བ་དང་མཇལ་ནས་འཇམ་དབྱངས་ཆོས་སྐོར་གསན། བླ་མ་དབུ་མ་བས་ལོ་ཙཱ་
མཛད་ནས་ཆོས་ཀྱི་དྲི་བ་མང་དུ་ཞུས། དེ་དུས་རྗེ་བཙུན་འཇམ་དབྱངས་ཀྱིས་སྒྲུབ་པ་
ལ་བསྐུལ་བར་བརྟེན། སྔགས་ཀྱི་གསན་སྦྱོང་ཚར་ནས་སྒྲུབ་པ་ལ་འབྱོན་པར་ཐུགས་
ཐག་བཅད། སྔགས་ཀྱི་གསན་སྦྱོང་གྲུབ་ནས། དཔོན་སློབ་གཉིས་ཀ་ སྐྱིད་ཤོད་
དགའ་བ་གདོང་དུ་ཕེབས། མཚམས་དམ་པར་མཛད་ནས་བླ་མ་དབུ་མ་བས་ལོ་ཙཱ་
མཛད་ནས་རྗེ་བཙུན་ ལ་ མདོ་ སྔགས་ ཀྱི་ དཀའ་ བའི་ གནད་ མཐའ་ ཡས་ པ་ཞུས།
འཁོར་ཇི་ལྟར་འཁྲིད་ཞུས་པ་ལ་དག་པ་རྣམ་བརྒྱད་ཁྲིད་གསུངས། འདི་དུས་སུ་རྗེ་
རང་གིས་འཇམ་དབྱངས་ཀྱི་བསྙེན་སྒྲུབ་མཛད་པར་བརྟེན། འཇམ་དབྱངས་ཨ་ར་པ་
ཙའི་ཞལ་གཟིགས། དེ་ནས་བཟུང་སྟེ་ནམ་འདོད་དུ་ཞལ་གཟིགས་ནས་མདོ་སྔགས་
ཀྱི་གནད་ཟབ་མོ་རྣམས་རྗེ་བཙུན་ལས་དངོས་སུ་གསན་པ་ཡིན་ནོ། །དེ་ནས་སྒྲུབ་པ་
ལ་འབྱོན་པར་ཆས་ཏེ། བླ་མ་དབུ་མ་བ་མདོ་ཁམས་སུ་འབྱོན་པའི་སྐྱེལ་ཐུང་ལ།
དཔོན་སློབ་གཉིས་ཀ་ལྷ་སར་བྱོན་ནས་འཕྲུལ་སྣང་སྟེང་ཁང་གི་ལྷོ་ཕྱོགས་བྱ་འདབ་
འོག་ཏུ་མཆོད་པ་བཟང་བོ་བཤམས་ནས་གསོལ་བ་བཏབ་པས་ཞལ་བསྟན་ནས་
ཉམས་ལེན་གནད་བསྡུས་ཀྱི་ཚིགས་སུ་བཅད་པ་གསུངས་པ་ཟིན་བྲིས་མཛད། དབུ་
མ་བ་ལ་གསང་འདུས་མི་བསྐྱོད་པའི་དབང་ཕུལ། བླ་མ་དབུ་མ་བའི་གསུང་གིས་
བསྐུལ་ནས་དབྱངས་ཅན་མ་དཀར་མོའི་སྒྲུབ་ཐབས་གསུངས། བླ་མ་དབུ་མ་བ་མདོ་
སྨད་དུ་བྱོན། རྗེ་བླ་མ་དགུང་ལོ་སོ་དྲུག་བཞེས་པའི་ཐོག་འཁོར་དག་པ་རྣམ་བརྒྱད་
དང་བཅས་འོལ་ཁ་ཆོས་ལུང་དུ་སྒྲུབ་པ་ལ་གཤེགས། དཔོན་སློབ་ཐམས་ཅད་ཀྱིས་
་
212



༄༅། །བོད་སོག་ཆོས་འབྱུང་གི་སྨད་ཆ།
སྟོབས་བཞི་ཚང་བའི་བཤགས་སྡོམ་ལ་འགྲུས་པར་མཛད་ཅིང་། ལྟུང་བཤགས་ཕྱག་
དང་བཅས་པ་མཛད་པས་ཕྱག་ཞབས་ཀྱི་སོར་མོ་རྣམས་སེར་ཁར་སོང་ཞིང་རྡོ་ལ་ཕྱག་
ཞབས་དང་དབུའི་རྗེས་བྱུང་བ་དང་། རྡོའི་མཎྜལ་མཛད་ནས་ཕྱག་ངར་གྱིས་ཕྱིས་
པས་ཤ་རྨེན་ཆགས་ཤིང་རྡོ་ཤིན་ཏུ་འཇམ་པོར་གྱུར་པ་དེང་སང་ཡང་མཇལ་དུ་ཡོད།
དེའི་ཚེ་ཕལ་བོ་ཆེ་ནས་བྱུང་བའི་བྱང་ཆུབ་སེམས་དཔའི་སྤྱོད་པ་རྨད་དུ་བྱུང་བ་རྣམས་
ལ་དམིགས་ཕུག་ནས་སྦྱངས་པས། ཐུགས་སྟོབས་ལྷག་པར་རྒྱས་ཤིང་དག་པའི་
གཟིགས་སྣང་ཡང་མང་དུ་བྱུང༌། དེ་ནས་སྨན་ལུང་རྒྱ་སོག་ཏུ་ཕེབས་ནས་ཉམས་ལེན་
ལ་བརྩོན་པས། སངས་རྒྱས་བྱང་སེམས་དང་པཎ་གྲུབ་མང་བོ། རྡོ་རྗེ་འཇིགས་བྱེད་
སོགས་ཀྱི་གཟིགས་སྣང་མང་བོ་བྱུང་ཞིང་ཐུགས་དམ་ཤིན་ཏུ་འཕེལ། དེའི་ཚེ་ལྷོ་བྲག་
མཁན་ཆེན་ནམ་མཁའ་རྒྱལ་མཚན་དང་མཇལ། ཆོས་བཀའ་མང་བོ་གསན་རེས་
མཛད། ཁྱད་པར་རྗེ་བླ་མས། མཁན་ཆེན་རིན་པོ་ཆེ་ལ་བཀའ་གདམས་གདམས་
ངག་པ་ནས་བརྒྱུད་པའི་བྱང་ཆུབ་ལམ་རིམ་གྱི་ཁྲིད་གསན། དེ་ནི་དགོན་པ་བ་ནས་སྣེ་
ཟུར་བ་སོགས་ལ་བརྒྱུད་པ་དང༌། སྤྱན་སྔ་བ་ནས་བྱ་ཡུལ་བ་སོགས་ལ་བརྒྱུད་པ་སྟེ་
གདམས་ངག་གཙོ་བོར་སྟོན་པའི་བརྒྱུད་པ་གཉིས་ལྡན་གྱི་ཉམས་ཁྲིད་ཡིན། གཉལ་
གྲ་སྐོར་མཁན་ཆེན་ཆོས་སྐྱབས་བཟང་བོ་ལས། བཀའ་གདམས་གཞུང་བ་ནས་བརྒྱུད་
པའི་ལམ་རིམ་གྱི་ཁྲིད་གསན། དེ་ནི་པོ་ཏོ་བ་ནས་ཤ་ར་བ་དང་དོལ་བ་སོགས་ལ་
བརྒྱུད་པ་ཡིན། གཉལ་ལོ་རེར་ཟླ་བ་ལྔ་ཙམ་བཞུགས་ནས་བྱང་ཆུབ་ལམ་རིམ་གྱི་
ཉམས་ལེན་རྩལ་འདོན་དང་། གྲོ་ལུང་བའི་བསྟན་རིམ་ཆེན་མོ་ཞིབ་གཟིགས་མཛད་
པས་བསྟན་བཅོས་མངོན་རྟོགས་རྒྱན་གྱི་བརྗོད་བྱ་མཐའ་དག་ལམ་རིམ་དང་སྦྱར་
ནས། གང་ཟག་གཅིག་འཚང་རྒྱ་བའི་མན་ངག་ཏུ་འཁྱེར་བའི་ཚུལ་ལ་ངེས་པ་ཁྱད་
པར་ཅན་ཐུགས་རྒྱུད་ལ་འཁྲུངས་ཤིང་། དེས་མཚོན་ནས་ཚད་མ་དང་བྱམས་ཆོས་
213



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཞན་དང་། དབུ་མའི་གཞུང་དང་། གསང་སྔགས་ཀྱི་རྒྱུད་སྡེ་བཞིའི་གནད་དོན་
མཐའ་དག་གདམས་ངག་ཏུ་ཤར་བའི་ཚུལ་རྟོགས་བརྗོད་མདུན་ལེགས་མར་གསུངས་
པ་ལྟར་ལགས་སོ། །
མཐའ་མར་ཉིན་མཚན་ཀུན་ཏུ་བསྒོམས་པས་ཉམས་ སུ་ བླངས་ཏེ་ཉམས་
རྟོགས་ཀྱི་ཡོན་ཏན་བརྙེས་པའི་ཚུལ་ནི། དེ་ལྟར་དགུང་ལོ་བཅུ་བདུན་ནས་སོ་དྲུག་གི་
བར་དུ་ཐོས་པ་རྒྱ་ཆེན་པོ་མཛད། སོ་དྲུག་གི་ཚེ་རྗེ་བཙུན་གྱིས་བསྐུལ་ནས་བྱ་བྲལ་ལ་
བྱོན་ཞིང་སྒྲུབ་པ་ལ་གཞོལ་ནས་ལོ་བཞི་ཙམ་སོང་བ་ན་གཞུང་ལུགས་ཐམས་ཅད་
གདམས་ངག་ཏུ་ཤར། མདོ་སྔགས་ཀྱི་ལམ་གྱི་ལུས་ཡོངས་སུ་རྫོགས་བའི་ཉམས་ལེན་
ལ་དགུང་ལོ་སོ་བརྒྱད་པ་ནས་ང་གསུམ་པའི་བར་དུ་ཐུགས་གཞོལ་བར་མཛད་པས།
ཉམས་རྟོགས་ཚད་ལྡན་ཐུགས་རྒྱུད་ལ་འཁྲུངས་པ་ཡིན། གཉལ་སྨད་སེངྒེ་རྫོང་དུ་
འདུལ་བའི་སྐོར་མང་དུ་གསུངས་ཤིང་། ལག་ལེན་ཕྲན་ཚེགས་རུང་ཆུ་འདེབས་པ་
ཚུན་ཆད་ཞིབ་པར་མཛད་ནས། ཆོས་འདུལ་བའི་ཉམས་ལེན་ཡོན་ཏན་ཐམས་ཅད་
ཀྱི་གཞི་མར་དགོངས་པ་ཡིན། ཁོང་ལ་སོ་སོ་ཐར་བའི་ཕམ་ལྷག་སྦོམ་པོ་དང་བཅས་
པའི་ལྟུང་བ་བྱུང་མ་མྱོང་ཞིང་། ལྟུང་བྱེད་དང་ཉེས་བྱས་འགའ་རེ་བྱུང་བ་རྣམས་ཀྱང་
ཐད་ཀ་ཐད་ཀར་བཤགས་བསྡམ་གྱིས་དག་པར་མཛད། འོལ་ཁ་ཆོས་ལུང་དུ་བཞུགས་
སྐབས། མདོ་ཕལ་བོ་ཆེ་ལ་གཟིགས་རྟོག་གནང་ཞིང་བྱང་ཆུབ་ཀྱི་སེམས་དང་། རྒྱལ་
སྲས་ཀྱི་སྤྱོད་པ་རྣམས་ལ་ཐུགས་སྦྱངས་པས་དམིགས་རྣམ་ནར་མར་མཛད་པ་ལ་
བརྟེན་ནས་ཡང་ཡང་ལེགས་པར་གོམས་པས། འབད་རྩོལ་མི་དགོས་པར་རང་ཤུགས་
ཀྱིས་རྒྱལ་སྲས་ཀྱི་སྙིང་སྟོབས་དང་སྤྱོད་པ་ལ་འཇུག་པ་ཞིག་བྱུང་ཞེས་གསུངས་པ་དང་།
སྐྱོར་མོ་ལུང་དུ་བཞུགས་སྐབས་ཚོགས་སུ་མདོ་གསུངས་པའི་དོན་ལ་མཉམ་པར་བཞག་
པར་ཚོགས་གྲོལ་དུས་ཀྱང་ཏིང་ངེ་འཛིན་ལས་མ་བཞེངས་པ་དང་། གསུང་རབ་ཀྱི་
ག་
214



༄༅། །བོད་སོག་ཆོས་འབྱུང་གི་སྨད་ཆ།
དོན་ལ་དཔྱད་པ་ཞིབ་མོར་མཛད་སྐབས་ཀྱང་ཐུགས་ཕྲ་མོ་ཙམ་ཡང་མི་འཕྲོ་བ་དང༌།
དགེ་སྦྱོར་ལ་བཞུགས་ཚེ་དེ་ལྟར་འོང་བ་འོལ་ཁ་བྱམས་པ་གླིང་ནས་བཟུང་སྟེ་བྱུང་
གསུངས།
དེ་ཡང་དབུ་མའི་ལྟ་བ་དང་སྔགས་ཀྱི་བདེ་སྟོང་གི་རྟོགས་པ་ཐུགས་རྒྱུད་ལ་
འཁྲུངས་པའི་ཚུལ་ནི། གཙང་རོང་དུ་བླ་མ་དབུ་མ་བས་ལོ་ཙཱ་མཛད། རྗེ་འདིས་དྲི་བ་
མཛད་པའི་ཚེ། ད་ལྟའི་ངེད་ཀྱི་ལྟ་བ་འདི་ཐལ་རང་གང་ཡིན་ཞུས་པས་གང་ཡང་མིན་
གསུངས། དེ་དུས་རྗེ་འདིའི་ཐུགས་ལ་ཡང་ཁས་ལེན་ཅི་ཡང་མེད་ཅིང་གང་དུའང་
གཟུང་མི་ཉན་པར་ལྟ་བ་དེ་ཐུགས་ལ་བདེ་ཙམ་ཡོད་པ་ཡིན་གསུངས། དེ་ནས་ལྟ་བའི་
སྐོར་ལ་དྲི་བ་དང་བརྒལ་བརྟག་མང་དུ་མཛད་པས། རྗེ་བཙུན་འཇམ་པའི་དབྱངས་
ཀྱིས། སྣང་ཕྱོགས་དང་སྟོང་ཕྱོགས་ལ་ཉེ་རིང་གཏན་ནས་བྱེད་མི་ཉན། ཁྱད་པར་
སྣང་བ་ལ་ག ཚིགས་སུ་བྱེད་དགོས་ཞེས་ཡང་ཡང་གསུངས། ལས་ཆེན་ཀུན་རྒྱལ་བའི་
རྣམ་ཐར་དུའང་། ཁྱོད་ཀྱི་ངོས་ནས་སྟོང་ཕྱོགས་ལ་ངེས་པ་འདུག་གི་སྣང་ཕྱོགས་ལ་མི་
འདུག་པའི་ཕྱིར་རོ། ། ཞེས་གསུངས་ཞེས་བཀོད་འདུག ཕྱིས་དགའ་བ་གདོང་དུ་
བཞུགས་དུས་ཀྱང་དེ་འདྲ་མང་དུ་བྱུང་སྟེ། མདོར་ན་ཐ་སྙད་ཚད་མས་གྲུབ་པ་བཞག་
ས་མེད་པར་འཁྲུལ་ངོ་ཙམ་ལ་བསྙད་ནས་གཞན་ངོར་འཇོག་པ་མ་གཏོགས། རང་
ལུགས་ལ་གང་ཡང་བཞག་ས་མེད་པར་ལས་འབྲས་ལ་སྐུར་འདེབས་ཀྱི་ཆད་ལྟ་ཆེན་པོ་
ལ་དབུ་མའི་ལྟ་བ་མཆོག་ཏུ་འཛིན་པ་དེ་ཉིད་འགོག་པའི་ཆེད་དུ་རྗེ་བཙུན་གྱིས་ནན་
ཏན་ཆེ་བ་མཛད་པ་ཡིན་ནོ། ། ཡང་རྗེ་བཙུན་གྱིས་ཐལ་རང་གི་ཁྱད་པར་གསུང་
དུས། བདག་འཛིན་ལྷན་སྐྱེས་དང་ཀུན་བཏགས་གཉིས་ཀྱིས་ཇི་ལྟར་གཟུང་བ་ལྟར་
གྱི་བདག་དང་། རྟགས་ཀྱི་དགག་བྱའི་ཚད་ཕྲ་རགས། ལྟ་བ་རྟོགས་པའི་ཚད་ཐལ་
འགྱུར་བའི་ལྟ་བ་འདིའི་ལུགས་ཀྱི་ཀུན་རྫོབ་རྣམ་པར་འཇོག་ཚུལ་སོགས་ཀྱི་དཔྱད་པ་
215



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཞིབ་ཏུ་མཛད་པའི་ས་བོན་ཤིན་ཏུ་དྲིལ་བ་རེ་དང་། སྔགས་མཚན་ཉིད་ཀྱི་ལམ་ཐུན་
མོང་བ་དང་ཐུན་མོང་མ་ཡིན་པའི་ཁྱད་པར། འདུས་པའི་ལམ་རིམ་པ་ལྔའི་ངོ་བོ་དང་།
གོ་རིམ། གྲངས་ངེས་ལ་སོགས་པ་རྣམས་ཀྱི་གནད་ཐུན་མོང་མིན་པ་ཤིན་ཏུ་དྲིལ་བ་རེ་
གསུངས་ཀྱང་། མི་གོ་བར་འདུག་ཞུས་པས། འདི་རྣམས་མ་བརྗེད་པ་གྱིས་ལ་ཟིན་
བྲིས་ཐོབ་གསུངས། དེ་ནས་བླ་མ་དང་ཡི་དམ་ཐ་མི་དད་དུ་གསོལ་བ་འདེབས་ཤིང་
བསྙེན་སྒྲུབ་བྱེད་པ་དང་། བསགས་སྦྱང་གཉིས་ལ་འབད་པ་དང༌། གཞུང་དོན་
རིགས་པས་རྣམ་པར་དཔྱད་ནས་ཞིབ་ཏུ་བསམ་པ་རྣམས་སུམ་སྒྲིལ་དུ་བྱས་ནས་
ཉམས་སུ་ལོངས་ལ་ཚིམ་མ་སྔ་བར་རྒྱུན་བསྲིངས་ནས་ལེགས་པར་དཔྱོད་ཅིག་དང་།
སྐབས་སུ་བབས་པ་ན། ངས་ད་ལྟ་ས་བོན་བཏབ་པ་འདི་རྣམས་ཀྱིས་ཀྱང་རྐྱེན་བྱས་
ནས་ལེགས་པར་གོ་བ་ཞིག་མྱུར་དུ་འོངས་པར་འདུག་ཅེས་གསུངས་སོ། ། ཡང་ཀླུ་
སྒྲུབ་ཡབ་སྲས་ལུགས་ཀྱི་དབུ་མ་དང་། འདུས་པའི་དོན་ལ་ཤེས་འདོད་ཆེ་བར་ཡོད་
པས་བོད་ནས་བཙལ་བའི་བླ་མ་སུ་དྲག་ཞུས་པས་རེད་མདའ་བ་ལས་དྲག་པ་མེད།
འོན་ཀྱང་ཁྱོད་ལ་མཐའ་མ་ལུས་པར་ཆོད་པའི་གོ་བ་རྫོགས་པར་སྐྱེད་མི་ཐུབ། དབུ་མ་
བས་ལོ་ཙཱ་བྱས་ན་འགྲིག་ཀྱང༌། ཁོ་མདོ་ཁམས་ལ་འགྲོ་དགོས་པར་སྣང་། དེས་ན་ད་
ལྟ་ནས་བཤད་པ་མ་བྱེད་པར་བྱ་བྲལ་གྱིས་ལ་དབེན་པ་བསྟེན། གོང་དུ་བཤད་པ་ལྟར་
སུམ་སྒྲིལ་གྱིས་ལ་ཉམས་སུ་ལོངས་དང་། དམིགས་རྣམས་སྐྱོང་བ་སོགས་ལ་འབད་ན།
རིང་བོར་མི་ཐོགས་པར་དེ་རྣམས་ཀྱི་དོན་རྙེད་པར་འགྱུར་རོ་ཞེས་གསུངས་སོ། །
དེ་ཡང་མཁན་ཆེན་ཕྱག་རྡོར་བ་ལ་མ་མཇལ་བའི་སྔོན་ཙམ་དུ། བོད་ན་ཡོད་
པའི་བཀའ་བསྟན་བཅོས་ཀྱི་མན་ངག་ལེགས་པར་ཉན་ནའང་། ད་དུང་སྒྲོ་འདོགས་
གཅོད་པ་དང་། ཁྱད་པར་དབུ་མ་དང་སྔགས་ཀྱི་སྐོར། བྱེ་བྲག་ཏུ་འདུས་པ་དང་བདེ་
མཆོག་གི་སྐོར་རྣམས་གཏན་ལ་འབེབས་པའི་ཆེད་དུ་རྒྱ་གར་དུ་བྱོན་ནས། ཨོ་ཏནྟ་པུ་
216



༄༅། །བོད་སོག་ཆོས་འབྱུང་གི་སྨད་ཆ།
རི་དང༌། ནཱ་ལེནྡྲ་ལ་སོགས་པ་རྣམས་སུ་ ཀླུའི་བྱང་ཆུབ་ སོགས་ ལ་ གཏུགས་པར་
དགོངས་ཏེ། དཔོན་སློབ་བཅུ་གསུམ་ཙམ་སྨོན་ལམ་དང་རྟེན་འབྲེལ་གཅིག་ཏུ་
བསྒྲིགས་ནས། རྒྱ་གར་ཤིང་གི་རི་ན་གྲུབ་ཐོབ་མི་ཏྲ་ཛོ་ཀི་བཞུགས་པ་དང་མཇལ་ནས་
མ་ག་དྷཱར་འབྱོན་དགོངས་པའི་ཐུགས་འདུན་ཡོད་པ་གྲུབ་ཆེན་གྱིས་མཁྱེན་ནས།
ཁྱོད་རྒྱ་གར་དུ་བྱོན་ན། གནས་ལྔར་མཁས་པའི་པཎྜི་ཏ་ཆེན་པོ་རྡོ་རྗེ་གདན་གྱི་མཁན་
པོ་བྱེད་པ་གཅིག་ཏུ་འགྱུར་ནའང་། སྐུ་ཚེ་ཐུང་བས་སློབ་མ་རྣམས་ལ་ཕན་ཐོགས་
དཀའ། དེ་བས་བོད་དུ་བཞུགས་ནས་འཇམ་པའི་དབྱངས་ལ་གསོལ་བ་བཏབ་ན་མྱུར་
དུ་རྗེས་སུ་འཛིན་པར་འདུག་གསུངས་ནས་བཤོལ་བཏབ་པས། རྗེ་འདིས་ཀྱང་མི་
བྱོན་པར་ཞལ་གྱིས་བཞེས་ཏེ། ཐག་བཅད་པས་རང་ཅག་ལ་བཀའ་དྲིན་འདི་བྱུང་བ་
ཡིན་ནོ། །
རྗེ་བཙུན་གྱི་གསུང་བཞིན་བྱ་བྲལ་བྱས་ནས་ཐལ་རང་གི་ལྟ་བའི་གནད་ལ་
དཔྱད་པ་ནར་མ་མཛད་ནའང་། མཐར་ཐུག་གི་གནད་ལ་མི་བདེ་བ་གཏན་ནས་ལོག་
པའི་ངེས་པ་འདྲེན་པ་མ་བྱུང་། འདི་སྐབས་འོ་དེ་གུང་རྒྱལ་གྱི་ལྷ་ཞོལ་དབེན་གནས་ལྷ་
སྡིངས་སུ། རྗེ་བཙུན་གྱི་གསུང་བཞིན་དུ་ཚོགས་སུམ་སྒྲིལ་གྱི་སྒོ་ནས་ལྟ་བའི་དམིགས་
རྣམས་སྐྱོང་བར་མཛད་པས། མཚན་མོ་ཞིག་མནལ་ལམ་དུ་འཕགས་པ་ཡབ་སྲས་ལྔ་
ཟབ་མོའི་དོན་ལ་བཀའ་བགྲོ་བ་མཛད་ཀྱིན་འདུག་པའི་ནང་ནས། སློབ་དཔོན་སངས་
རྒྱས་བསྐྱངས་ཡིན་ཟེར་བའི་པཎྜི་ཏ་སྔོ་བསངས་སྐུ་བོངས་ཆེ་བ་ཞིག་གིས་དབུ་མའི་རྒྱ་
དཔེ་དབུ་ཐོག་ཏུ་བཞག་ནས་བྱིན་གྱིས་བརླབས་པའི་མཚན་མ་བྱུང༌། ཕྱི་ཉིན་འགྲེལ་
བ་བུདྡྷ་པ་ལི་ཏ་གཟིགས་པས། རྩ་ཤེས་རབ་བྱེད་བཅོ་བརྒྱད་པར། བརྟེན་ནས་
འབྱུང་བ་མེད་པ་ཡི། ། ཞེས་སོགས་ཀྱི་ཐད་ཀྱི་འགྲེལ་བར་གཟིགས་ནས་མགོན་པོ་ཀླུ་
སྒྲུབ་ཀྱི་ལྟ་བའི་གནད་མཐར་ཐུག་པ་དང་། དགག་བྱའི་མཚམས་འཛིན་སོགས་ལ་
།
217



བ
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྔར་དང་མི་འདྲ་བའི་ངེས་པ་གཏིང་ཚུགས་པ་འཁྲུངས་ ཤིང་། མཚན་འཛིན་གྱི་
དམིགས་གཏད་ཐམས་ཅད་ཞིག་ནས། དེ་ཁོ་ན་ཉིད་ཀྱི་དོན་ལ་མཐའ་གཞན་དུ་
དོགས་བྱེད་སྒྲོ་འདོགས་ལྷག་མ་མེད་པར་དྲུང་ནས་ཕྱུང་ཞིང་སྟོང་ཉིད་ གསར་དུ་
རྟོགས་པའི་ཚུལ་མཛད་དེ། རྟེན་འབྱུང་རང་དབང་དུ་སྟོན་པའི་སྟོན་པ་བླ་ན་མེད་པ་
ལ་ཤེས་ནས་དད་པ་ཐོབ་པའི་ཤུགས་ཀྱིས་རྟེན་འབྱུང་གསུངས་པའི་སྒོ་ནས་བསྟོད་པ་
ལེགས་པར་བཤད་པའི་སྙིང་བོ་ཞེས་བྱ་བའང་མཛད་པ་ཡིན་ནོ། །
རིམ་གཉིས་ཀྱི་རྟོགས་པ་བརྙེས་པའི་ཚུལ་ནི། རྗེ་དེ་ཉིད་དགུང་ལོ་ཞེ་བརྒྱད་པ་
དང་ཞེ་དགུ་བའི་སྐབས་འོལ་ཁ་གསང་སྔགས་ནང་བྱམས་པ་གླིང་དུ་རྣམ་བཞག་རིམ་
པའི་ཊཱི་ཀ་དང་། སྔགས་རིམ་ཆེན་མོ་མཛད་པའི་ཚེ་ཉིད་ཀྱི་ཞལ་ནས། སྤྱིར་རིམ་ལྔའི་
དོན་དང་། ཁྱད་པར་རིམ་པ་གསུམ་པ་སྒྱུ་ལུས་ཀྱི་སྒྲུབ་ཚུལ་སོགས། འདུས་པ་རྩ་
བཤད་ཀྱི་རྒྱུད་དང་འཕགས་པ་ཡབ་སྲས་ལྔའི་གཞུང་གི་དགོངས་དོན་ཐུན་མོང་མ་ཡིན་
པ་རགས་པ་རྣམས་ལེགས་པར་གོ་ནས་ལོ་བཅུ་བདུན་ཙམ་སོང་བ་ལ་དེའི་བར་དུ་སྨྲ་མ་
ནུས། དེ་ནས་ཟུར་ཙམ་སྨྲས་པ་ཡིན་ཞེས་གསུངས་པས། རིམ་པ་ལྔ་དང་། ཁྱད་
པར་སྒྱུ་ལུས་ཀྱི་དོན་ལ་སྔར་མེད་པའི་ལེགས་བཤད་གནང་བ་ཡིན་ནོ། ། ཨོ་ཀར་
བྲག་ཏུ་འཁོར་ལོ་སྡོམ་པའི་བསྙེན་སྒྲུབ་དང་། ནི་གུ་ཆོས་དྲུག་གི་ཁྲིད་བསྐྱངས་པས།
དེ་ནས་བཤད་པའི་ཉམས་རྟོགས་དུ་མ་འཁྲུངས། གཉལ་སེངྒེ་རྫོང་དུ་དུས་ཀྱི་འཁོར་
ལོའི་སྦྱོར་བ་ཡན་ལག་དྲུག་གི་ཉམས་ཁྲིད་བསྐྱངས་པས། སྦྱོར་དྲུག་གི་རྟོགས་པ་
བརྙེས་ཤིང༌། དུས་འཁོར་དཔའ་ཅིག་ཞལ་གཟིགས་ནས། ཟླ་བ་བཟང་བོ་འདྲ་བ་
ཞིག་འོང་བར་ལུང་བསྟན། འོལ་ཁ་བསམ་གཏན་གླིང་དུ་གསང་འདུས་འཇམ་པའི་རྡོ་
རྗེའི་དཀྱིལ་འཁོར་གྱི་གཙོ་བོར་བཞུགས་པ་ལ། འཇམ་པའི་དབྱངས་དང་བྱམས་པ་
གཉིས་ཆོས་ཀྱི་བཀའ་བགྲོ་བར་མཛད་པའི་ཆུས་བཀང་བའི་བུམ་པ་དཀྱིལ་འཁོར་གྱི་
218



༄༅། །བོད་སོག་ཆོས་འབྱུང་གི་སྨད་ཆ།
གཙོ་བོས་གནང་བའི་མཚན་མ་གཟིགས་པ་དང་། ཡང་ཐམས་ཅད་མཁྱེན་པ་བུ་སྟོན་
རིན་ཆེན་གྲུབ་པ། རིན་པོ་ཆེའི་ཁྲིའི་སྟེང་ན་བྱམས་བཞུགས་མཛད་པས་འདུས་པའི་
རྩ་རྒྱུད་གཏད་ནས་འདིའི་བདག་པོ་གྱིས་ཞེས་གསུངས་ནས་སྔགས་དང་ཕྱག་རྒྱས་
བྱིན་རླབས་མཛད་པའི་མཚན་མ་གཟིགས་པས། ལྷོ་བྲག་མར་བའི་གདམས་པ་བསྲེ་
བ་སྐོར་དགུ་དང་། འཕོ་བ་ལ་ངེས་ཤེས་ཁྱད་པར་ཅན་རྙེད་པ་དང་། ཡང་དགའ་
ལྡན་དུ་སྐུ་མཚམས་དམ་པར་བཞུགས་པའི་ཚེ་སྟེང་གི་སྣ་རྩེའི་ཕྱོགས་ནས་ཨ་བ་དྷཱུ་ཏཱིའི་
ལམ་ནས་མར་སྣར་ཨེ་ཝཾ་གྱི་ཡི་གེ་འོད་ཀྱི་ཐག་པ་ལྟ་བུ་སྐྱ་ནར་གྱིས་འོང་བ་གཟིགས་
པས། དེ་ཚུན་ཆད་ཐུན་མོང་མ་ཡིན་པའི་ཞུ་བདེ་ཁྱད་པར་ཅན་དང་། སྟོང་བ་ཉིད་
གཉིས་སྦྱོར་བའི་ཡེ་ཤེས་དགའ་བཞི་སྟོང་བཞིའི་བདག་ཉིད་ཅན་འཁྲུངས་ནས། བདེ་
སྟོང་གི་ཡེ་ཤེས་ཁྱད་པར་ཅན་རྒྱུན་མར་བསྐྱངས་པས། མཉམ་བཞག་ཏུ་བདེ་སྟོང་གི་
ཡེ་ཤེས་ཏིང་ངེ་འཛིན་ལ་མཉམ་པར་བཞག་ཅིང་། རྗེས་ཐོབ་ཏུ་གང་ཤར་ལྷའི་འཁོར་
ལོ་བདེ་སྟོང་གི་རྣམ་རོལ་ཏུ་འཆར་བས་དུས་འདའ་བར་གནང་བ་ཡིན་ནོ། ། སྐབས་
ཤིག་ཏུ་རྗེ་བཙུན་འཇམ་པའི་དབྱངས་ཀྱི་ཞལ་ནས། ད་ཕྱིན་ཆད་གཙོ་བོར་བསྐྱེད་
རྫོགས་ཀྱི་རྣལ་འབྱོར་ཉམས་སུ་ལེན་པ་ལ་འགྲུས་པར་མཛད་ན་སྔགས་བླ་མེད་ཀྱི་སྒོ་
ནས་རྟོགས་པ་ཁྱད་པར་ཅན་མྱུར་དུ་རྒྱུད་ལ་འཁྲུངས་ཤིང་། སློབ་མ་སྐལ་ལྡན་བདུན་
ལ་ཡང་ལམ་གྱི་རྟོགས་པ་ཁྱད་པར་ཅན་སྐྱེ་བར་འགྱུར་རོ་ཞེས་ལུང་བསྟན་མཛད་པ་ལ།
རྗེའི་ཞལ་སྔ་ནས། རང་སྒྲུབ་པ་ལྷུར་མཛད་ན་རྒྱུད་ལ་ལམ་མྱུར་དུ་འཁྲུངས་པའི་ནང་
གི་རྒྱུ་བདེ་སྟོང་གི་ཡེ་ཤེས་ཁྱད་པར་ཅན་ལ་སོགས་པ་སྔར་ཐུགས་རྒྱུད་ལ་འཁྲུངས་ཚར་
ཞིང་། ཕྱིའི་རྐྱེན་སྐབས་དེར་ལས་རྒྱ་བསྟེན་ན་སྐུ་ཚེ་དེ་ཉིད་ལ་ཟུང་འཇུག་གི་གོ་འཕང་
མངོན་དུ་མཛད་རྒྱུ་ཡིན་ནའང་། རྗེས་འཇུག་རྣམས་བསྟན་པའི་རྩ་བ་ཚངས་སྤྱོད་ལ་
གཅེས་སྤྲས་ཡོང་བའི་ཆེད་དུ་ལས་རྒྱ་བསྟེན་པ་མ་མཛད་ཅིང་། ལྷན་སྐྱེས་ཀྱི་ཕྱག་རྒྱ་
219



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མས་ལམ་གྱི་གྲོགས་མཛད་པ་ཡིན། དེའི་གནད་ཀྱིས་བར་དོར་མཆོག་གི་དངོས་གྲུབ་
བརྙེས་པ་ཡིན་ནོ། །
དེ་ལྟར་ཐོས་བསམ་སྒོམ་པ་མཐར་ཕྱིན་ནས་བསྟན་པ་ལ་བྱ་བ་མཛད་པའི་ཚུལ་
ནི། རྫིང་ ཕྱིའི་གཙུག་ལག་ ཁང་ཉམས་གསོ་ གྲུབ་ནས་ལྷོ་བྲག་བྲ་བོ་དགོན་པར་
བཞུགས་པའི་ཚེ། བསྟན་པའི་གཞི་མ་འདུལ་བའི་བསླབ་ཁྲིམས་རྣམ་པར་དག་པའི་
སྒོ་ནས་བསྟན་པ་རྒྱས་པའི་རྟེན་འབྲེལ་ལ་དགོངས་ནས། བསྟོད་པ་ཚངས་པའི་ཅོད་
པན་མཛད་དེ། ཆོས་གོས་གསུམ་དང་ལྷུང་བཟེད་མཁར་གསིལ་སོགས་རྫིང་ཕྱིའི་
བྱམས་མགོན་ལ་འབུལ་དུ་བསྐུར་བ་གནང་། དེ་རྗེས་གཉལ་སྨད་སེངྒེ་རྫོང་དུ་འདུལ་
བའི་ཆོས་མང་དུ་གསུངས་ཤིང་། ཁོང་གི་ལག་ལེན་ཞིབ་པའི་རྣམ་ཐར་བཞིན་འཁོར་
རྣམས་ཀྱང་ཚུལ་དེ་ཉིད་ལ་སྦྱོར་བར་མཛད། ཁྱད་པར་ཕྱིས་སུ་རྗེ་བླ་མ་དང་། བླ་མ་
རེད་མདའ་བ་དང་། ལོ་ཆེན་སྐྱབས་མཆོག་དཔལ་བཟང་བ་གསུམ་གནམ་རྩེ་ལྡིང་དུ་
གདན་འཛོམས་པའི་ཚེ། དགེ་འདུན་དྲུག་བརྒྱ་ལྷག་ཙམ་གྱིས་དབྱར་ཞལ་གྱིས་བཞེས་
ནས། ཆོས་རྗེ་གསུམ་ཀས་བསྟན་པ་དག་ཐེར་མཛད་པར་དགོངས། སངས་རྒྱས་ཀྱི་
བསྟན་པ་གནས་མིན་ཆོས་འདུལ་བའི་ཉམས་ལེན་ཡོད་མེད་ལ་རག་ལས་པར་དགོངས་
ནས་འདུལ་བ་མདོ་རྩའི་བཤད་པ་རྒྱས་པ་རེ་གསུངས་ཤིང་། དེའི་དུས་སུ་གཞི་བཅུ་
བདུན་ནས་གསུངས་པའི་བཅས་པ་ཕྲ་མོ་ཡན་ཆད་ད་ལྟའི་གང་ཟག་གིས་ཉམས་སུ་
བླངས་ནུས་ཙམ་རྣམས་དང་། རྣམ་འབྱེད་ནས་འབྱུང་བའི་བཅས་པ་རྣམས་ལས་
འདས་པའི་ལྟུང་བ་ཐམས་ཅད་ཇི་ལྟར་འཆོས་པའི་ཚུལ་ ཕྱག་ལེན་རྣམ་དག་གི་སྲོལ་
ཚུགས། དེའི་ཚེ་འདུལ་བ་གསན་པ་ཕལ་ཆེ་བས་ཀྱང་རང་རྒྱུད་ལ་བརྟགས་ནས་ལྟུང་
བ་དང་ཡུན་དུ་མི་འགྲོགས་པར་ཕྱིར་འཆོས་པ་དང་། ཡོ་བྱད་བྱིན་རླབས། རུང་ཁང་
གཅོད་པ། ནུབ་ལྷག་ཉལ་བསྲུང་སོགས་ཕྱག་ལེན་མཐའ་དག་བརྩོན་པར་མཛད་ནས་
220



ནམ
༄༅། །བོད་སོག་ཆོས་འབྱུང་གི་སྨད་ཆ།
བསྟན་པའི་རྩ་བ་སོ་སོར་ཐར་བའི་རྨང་རྫོགས་པར་གསོས་པས། བསྟན་ལ་བྱ་བ་བྱས་
པ་འདི་ནི་སངས་རྒྱས་ཀྱི་མཛད་པ་ཡིན་ནོ། ། གཞན་ཡང་དགའ་བ་གདོང་དུ་སྡེ་
སྣོད་འཛིན་པ་མང་བོ་ལ། བྱང་སའི་ཚུལ་ཁྲིམས་ཀྱི་ལེའུ། བླ་མ་ལྔ་བཅུ་བ། རྩ་ལྟུང་
བཅུ་བཞི་བ་རྣམས་ཀྱི་བཤད་པ་རྒྱས་པར་བསྩལ་ཅིང་། ཚུལ་ལེ་དང་བླ་མ་ལྔ་བཅུ་བའི་
རྣམ་བཤད་སོགས་མཛད་པར་བརྟེན། སྡོམ་པ་གོང་མ་གཉིས་ཀྱི་བསྲུང་སྡོམ་ལ་
འབད་པ་དང་། ཉམས་ན་ཕྱིར་བཅོས་པའི་རྒྱུན་ད་བར་དུ་གནས་པ་ཡང་རྗེ་བླ་མ་
མཆོག་གི་བཀའ་དྲིན་ཡིན་ནོ། །
མཁས་པའི་བྱ་བ་འཆད་རྩོད་རྩོམ་གསུམ་ལས་འཆད་པའི་སྒོ་ནས་བསྟན་ལ་བྱ་
བ་མཛད་ཚུལ་ནི། མོན་མཁར་བཀྲ་ཤིས་གདོང་དུ་བཞུགས་དུས། ཉིན་གཅིག་ལ་རྒྱ་
གར་སྐད་བཅོ་ལྔའི་དབུ་དུས་གཅིག་ཏུ་བཙུགས་ནས། ཉིན་རེ་བཞིན་ཐོ་རངས་ནས་
སྲོད་ཀྱི་བར་ལ་ཆོས་ཐུན་བཅོ་ལྔ་རེ་མ་ཆག་པར་གསུང་བཤད་མཛད། དེའི་ནང་ནས་
པོ་ཏི་ཆུང་བ་གཉིས་རྫོགས་པར་གསུངས་ཚར་བ་ན། དེའི་དོད་དུ་སླར་ཡང་ཆུང་བ་
གཉིས་བཙུགས་ནས། ཚད་མ་རྣམ་འགྲེལ། ཕར་ཕྱིན། མངོན་པ་གོང་འོག་གཉིས།
འདུལ་བ་མདོ་རྩ། བྱམས་ཆོས་ཕྱི་མ་བཞི། དབུ་མ་རིགས་པའི་ཚོགས་ལྔ། འཇུག་
པ། བཞི་བརྒྱ་བ། སྤྱོད་འཇུག་སྟེ་བསྟན་བཅོས་བཅུ་བདུན་གྱི་བཤད་པ་མཛད།
དཀའ་ཆེན་འགའ་ཞིག་བོད་ཀྱི་ཊཱི་ཀ་ཆེན་པོ་རེ་གཞིར་བཞག་པའི་ཐོག་ཏུ་འགྲེལ་བའི་
འཆད་ཚུལ་དུ་མ་དགག་སྒྲུབ་དང་བཅས་པས་གཏན་ལ་ཕབ་ཅིང་། གཞུང་གཞན་
རྣམས་ཕལ་ཆེ་བ་རང་རང་གི་འགྲེལ་བའི་སྟེང་ནས་གཞུང་ཆེ་ཆུང་མ་ལུས་པ་ལ་བཤད་
པ་ཞིབ་པར་མཛད་དེ། ཟླ་བ་གསུམ་ལ་རྫོགས་པར་མཛད་ཅིང་། དེའི་ཟུར་དུ་ཡང་
འཇིགས་བྱེད་བདག་འཇུག་སོགས་ཐུགས་དམ་རིམ་གཉིས་ཀྱི་རྣལ་འབྱོར་མ་ཆག་པ་
གནང་། དེའི་ཚེ་སྐྱེ་བོ་ཀུན་གྱིས་ཀྱང་འདི་ནི་ལྷག་པའི་ལྷས་དངོས་སུ་བྱིན་གྱིས་
221



བ
པ་
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བརླབས་པའོ། ། ཡང་ན་མི་བརྗེད་པའི་གཟུང་ཐོབ་པ་ཞིག་ཡིན་པར་ངེས་ཀྱི་གཞན་
ལ་འདི་ལྟ་བུ་ཞིག་འབྱུང་མི་སྲིད་དོ་ཞེས་མཐུན་པར་གླེང་འདུག རྭ་སྒྲེང་དུ་མདོ་སྡེ་
རྒྱན་དང་། དབུས་མཐའ་དང་། ཀུན་བཏུས་དང་། ཉན་ས་ལ་སོགས་པ་གཞུང་
ཆེན་མོ་རྣམས་ གུང་ ལེགས་ པར་ བསྒྲིགས་ ཏེ་ ཞི་ གནས་ ཀྱི་ བཤད་ པ་ གནང་ནས་
བསྒོམས་དུ་བཅུག་པས། ཞི་གནས་ཀྱི་མྱོང་བ་ཁྱད་པར་ཅན་འཁྲུངས་པ་མང་དུ་བྱུང་།
ཡང་བཀའ་གདམས་པའི་མན་ངག་གི་ཉིང་ཁུ་བདག་གཞན་མཉམ་བརྗེའི་བྱང་ཆུབ་ཀྱི་
སེམས་སྒོམ་ཚུལ་གྱི་གདམས་པ་ཉམས་ལེན་གྱི་གོ་རིམ་གསལ་ལ་དྲིལ་བ་དང་། དོན་
དམ་བྱང་ཆུབ་ཀྱི་སེམས་ལ་འཇམ་པའི་དབྱངས་ཀྱི་མན་ངག་གིས་བརྒྱན་ཏེ་གསུངས་
པ། ཧོར་སྟོན་ནམ་མཁའ་དཔལ་གྱིས་ཟིན་བྲིས་བཏབ་པ་བློ་སྦྱོང་ཉི་མའི་འོད་ཟེར་
སོགས་ཀྱང་ཡོད་དོ། ། ཡང་ལྷས་ཕུ་དགོན་གསར་དུ་སྡེ་སྣོད་འཛིན་པ་དུ་མ་ལ་ཚད་
མ་རྣམ་འགྲེལ་གྱི་བརྗོད་བྱའི་གཙོ་བོ་གཞུང་དོན་ལམ་གྱི་རིམ་པར་བསྒྲིགས་ནས།
ཚད་མའི་ལམ་ཁྲིད་གནང་བའི་སྔོན་མེད་ལེགས་བཤད་ཀྱི་བདུད་རྩིས་ཡིད་དབང་
འཕྲོག་པ་ བྱུང་ ལ་ རྒྱལ་ཚབ་རིན་པོ་ཆེས་ཟིན་བྲིས་ཀྱང་མཛད། ཡང་ ཤེར་ ཕྱིན་
གསུངས་པར་བཞེད་ནས་འཁོར་རྣམས་ལ་མར་མེ་འབུལ་བའི་ཞལ་ཏ་གནང་བར།
རྒྱལ་ཚབ་རྗེས་ཟངས་ཆེན་པོ་ཞིག་མར་ཁུས་བཀང་བ་ལ་སྡོང་བུ་བཙུགས་ནས་སྦར་བ་
གཟིགས་ཏེ། རྟེན་འབྲེལ་ཁྱད་པར་ཅན་དུ་དགོངས་ནས། མར་མེ་གཞན་ཐམས་
ཅད་ཀྱང་དེར་བསྡུས། རྗེ་བླ་མ་རང་ཉིད་ལ་རྗེ་བཙུན་འཇམ་པའི་དབྱངས་ཀྱིས་
འདོམས་པར་མཛད་པའི་མན་ངག་བཞིན་དུ་ཤེར་ཕྱིན་གྱི་དོན་ཉམས་ལེན་དང་སྦྱར་
ནས་གསུངས། དེ་ཉིད་རྒྱལ་ཚབ་རྗེས་ཟིན་བྲིས་སུ་མཛད་ནས་རྣམ་བཤད་སྙིང་བོ་
རྒྱན་ཞེས་སྔར་མེད་ལེགས་བཤད་ཀྱི་གཏེར་ཆེན་པོ་འདི་ཉིད་བརྩམས་པ་ཡིན་ནོ། ། །
གསང་སྔགས་ཀྱི་སྐོར་ལ་ཡང་དགའ་ལྡན་དུ་དུས་འཁོར་འགྲེལ་ཆེན་དྲི་མེད་
222
ས་
+
E
+
-
-



.
，
，
༄༅། །བོད་སོག་ཆོས་འབྱུང་གི་སྨད་ཆ།
འོད་རྒྱས་པར་གསུངས་པ་བཞིན་སྲས་ཀྱི་ཐུ་བོས་ཊཱིཀ་ཆེན་མཛད་ཅིང་། གཤེད་སྐོར་
གྱི་རྒྱུད་རྒྱ་གཞུང་གུང་བསྒྲིགས་ནས་གསུངས་པ་བཞིན་འཇིགས་བྱེད་བསྐྱེད་རིམ་ཆེན་
མོ་མཛད་པ་དང་། བྱ་རྒྱུད་རིགས་གསུམ་དང་། སྤྱོད་རྒྱུད་གསུངས་པ་རྣམས་ལ་
འདུལ་འཛིན་གྱིས་ཡིག་ཆ་མཛད་པ་ལྟ་བུ་ཤིན་ཏུ་མང་ངོ༌། ། །
མདོར་ན། མདོ་སྨད་དུ་བཞུགས་དུས་སྐུ་ན་ཕྲ་བའི་སྐབས་སུ་མདོ་སྡེ་རྒྱན་
འཆད་པ་དང་། བོད་དུ་ཕེབས་ནས་གནས་རྙིང་དུ་མངོན་པ་ཀུན་བཏུས་ཀྱི་བཤད་པ་
གནང་བ་ནས་བརྩམས་ཏེ། འོན་གྱི་ལྷ་ཁང་ཀེ་རུར་ཚ་ཁོ་དབོན་པོ་སོགས་ལ་ཕར་ཚད་
དབུ་མ་སོགས་གསུངས། བདེ་བ་ཅན་དང་དབུས་སྟོད་བྱ་ཡུལ་དུ་ཕར་ཚད་དབུ་མ་
སོགས་དང་། གཉལ་སྟོད་ར་གྲོང་དུ་སྡེ་སྣོད་འཛིན་པ་མང་བོར་ཆོས་མང་དུ་གསུངས་
པས་ལུང་ར་ཆེན་མོར་གྲགས། སེ་རར་དགེ་འདུན་དྲུག་བརྒྱ་ཙམ་ལ། རྩ་ཤེས། དྲང་
ངེས་རྣམ་འབྱེད། བཞི་བརྒྱ་བ། གསང་སྔགས་ལམ་རིམ་སོགས་དང་། ཡང་སེ་ར་
ཆོས་སྡིངས་སུ་སྐུ་མཚམས་ཀྱི་ཁོང་ནས་གསང་འདུས་རིམ་ལྔ། མ་རྒྱུད་རྫོགས་རིམ་
སོགས་དང་། སྐྱིད་སྨད་གྲུམ་བུ་ལུང་དུ་དགེ་འདུན་སྟོང་ཕྲག་ལོངས་པར། ལམ་རིམ་
སོགས་མང་དུ་གསུངས། གདན་ས་ཆེན་པོ་རི་བོ་དགའ་ལྡན་དུ་ཡང་དེ་བཞིན་ཆོས་
བཀའ་མཐའ་ཡས་པ་གནང་ཞིང་། དཔལ་ལྡན་འབྲས་སྤུངས་སུ་སྡེ་སྣོད་འཛིན་པ་
སྟོང་ཕྲག་གཉིས་ཙམ་ལ། ལམ་རིམ་གྱི་ཁྲིད་དང་དབུ་མ་འཇུག་པ་གསུངས་པ་སོགས་
དམ་པའི་ཆོས་ཀྱི་སྒོ་མོ་མཐའ་ཡས་པ་བསྩལ་པའི་ཚུལ་ཤིན་ཏུ་མང་བས་བྲིར་མ་ནུས་སོ། །
རྩོད་པའི་སྒོ་ནས་བསྟན་ལ་བྱ་བ་མཛད་ཚུལ་ནི། གཙང་རོང་གི་ས་སྐྱ། འདར་
བཟང་ལྡན། ངམ་རིང་འགའ་རོང་ཆོས་སྡེ། ཆོས་གྲྭ་ཆེན་མོ་ཨེ་དང༌། གནས་རྙིང་
རྣམས་སུ་ཕར་ཕྱིན་གྱི་གྲྭ་སྐོར་དང་། ཕྱིས་སུ་ས་སྐྱ་དང་། གསང་ཕུ། རྩེ་ཐང་སོགས་
སུ་མཛོད་འདུལ་དབུ་ཚད་བཞིའི་གྲྭ་སྐོར་མཛད་པས་མཁས་གྲགས་ཀྱིས་འཛམ་གླིང་
223
ས



ནའང
ས
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཁྱབ། དང་བོར་རྩོད་པར་འདོད་ནས་འོངས་པ་འགའ་ཞིག་ཀྱང་ཞལ་མཇལ་ནས་
གསུང་གི་ལེགས་བཤད་ཐོས་པ་ན་ཡིད་དབང་མེད་འཕྲོགས་ཏེ་སློབ་མར་གྱུར་པ་མང་
ངོ༌། ། གནམ་རྩེ་ལྡིང་དུ་བླ་མ་གསུམ་ཞལ་འཛོམས་ནས་ཆོས་ཀྱི་འཁོར་ལོ་བསྐོར་
བའི་ཚེ། ཀརྨ་དཀོན་མཆོག་གཞོན་ནུས་ཁོ་བོ་དང་ལོ་ཙཱ་བ་གཉིས་ཀྱིས་རྩོད། རེད་
མདའ་བ་དང་ཙོང་ཁ་བ་གཉིས་དཔང་དུ་འཇོག ཡང་ན་རེད་མདའ་བ་ངེད་གཉིས་
བརྩད་པས་འཐུས། ད་ལམ་བླ་མ་བློ་བཟང་གྲགས་པ་དང་རྩོད་རྒྱུ་མེད། ཁོང་ལ་སྔ་མོ་
ནས་བྱང་ཆུབ་ཀྱི་སེམས་བཟང་བོ་ཡོད་པས་གྲུབ་མཐའ་ངན་པ་རེ་ལའང་ཆགས་སྡང་
མི་མཛད་པར་འདུག་ཅེས་ཚོགས་གཏམ་བཏང་བར་གྲགས། རྣམ་ཐར་ཟུར་འདེབས་
རྟོགས་ལྡན་པའི་གསུང་དུའང༌། ཀརྨ་དཀོན་གཞོན་ལྟ་བུའི་བློ་ཡ་ཚད་པ་ཀུན་གྱིས་
ཀྱང་གུས་པས་འཁུར་བར་སྣང་ངོ་ཞེས་གསུངས། དེ་ལྟར་ན་སྨྲ་བ་ངན་པའི་ལོག་རྟོག་
ལ་ལུང་རིགས་ཀྱིས་སུན་མ་ཕྱུང་ན། ཡང་དག་པའི་ལམ་གྱི་གོལ་སར་འགྲོ་བས་ན་ལོག་
སྨྲ་བ་གང་ཞིག་རྒྱ་བོད་ཀྱི་མཁས་པར་གྲགས་པ་སུའི་གཞུང་ན་ཡོད་ཀྱང་མཛེས་ལམ་
གྱིས་བཏང་སྙོམས་སུ་མི་འཇོག་པར། ལུང་རིགས་ཀྱིས་སུན་འབྱིན་པར་མཛད་པ་ནི་
རྗེའི་གསུང་རབ་རིན་པོ་ཆེ་རྣམས་སུ་གསལ་བ་བཞིན་བོད་ཕྱི་རབས་ཀྱི་གདུལ་བྱ་
རྣམས་ལ་བཀའ་དྲིན་ཆེ་བར་གཟིགས། དེ་བཞིན་དུ་རྗེ་རང་ཉིད་ཀྱི་བཞེད་པའི་ཚུལ་
ལ། རྒོལ་བའི་སྐྱེ་བོ་མཐའ་དག་གིས་ལན་བརྒྱ་ཕྲག་གི་བར་དུ་བརྒལ་ཞིང་དཔྱད་
ནའང་། དམ་བཅའ་ལས་ཆ་ཙམ་གཡོ་བར་མི་ནུས་པས་ན། འཇིགས་མེད་སེངྒེའི་
ངར་སྐད་དབྱངས་སུ་བསྒྲགས་ནས་སྨྲ་ངན་ཡོངས་ཀྱི་སྙེམས་པ་འཕྲོག་ཅིང་། ཐར་
འདོད་རི་སྐྱེས་མཐའ་དག་རྗེས་སུ་སྐྱོང་བར་མཛད་པ་ཡིན་ནོ། ། །
རྩོམ་པ་ལེགས་བཤད་ཀྱི་ཕྲེང་བ་སྤེལ་ནས་བསྟན་ལ་བྱ་བ་མཛད་ཚུལ་ནི། རྭ་
སྒྲེང་གི་ཇོ་བོའི་སྐུ་དབུ་ཡོན་མ་ཆེ་བའི་དྲུང་དུ་ཉིན་ཞག་མང་བོར་གསོལ་བ་བཏབ་པས།
224



༄༅ ། །བོད་སོག་ཆོས་འབྱུང་གི་སྨད་ཆ།
ཐུབ་པའི་དབང་བོ་ནས་མཁན་ཆེན་ནམ་མཁའ་རྒྱལ་མཚན་བར་གྱི་བླ་མ་བརྒྱུད་པ་
རྣམས་དང༌། ཁྱད་པར་དུ་ཇོ་བོ་རྗེ། འབྲོམ་སྟོན་པ། པོ་ཏོ་བ། ཤ་ར་བ་རྣམས་ཟླ་བ་
གཅིག་གི་བར་དུ་གཟིགས་ཤིང་གདམས་པ་དང་རྗེས་སུ་བསྟན་པ་མང་དུ་བསྩལ་ནས།
དེ་གསུམ་ཇོ་བོ་ལ་ཐིམ། ཨ་ཏི་ཤས་ཕྱག་སྤྱི་བོར་བཞག་ནས་བསྟན་པ་ལ་བྱ་བ་རྒྱ་ཆེན་
གྱིས་དང་། བྱང་ཆུབ་སྒྲུབ་པ་དང་སེམས་ཅན་གྱི་དོན་བྱེད་པའི་གྲོགས་བདག་གིས་
ཀྱང་བྱ་ཡི་གསུངས་ནས་མི་སྣང་བར་གྱུར། ལམ་མཆོག་སྒོ་འབྱེད་དེ་དུས་མཛད། དེ་
ལྟར་མཚན་མ་ཁྱད་པར་ཅན་བྱུང་བའི་རྟེན་འབྲེལ་ལེགས་པར་འགྲིགས་ནས། ལམ་
གྱི་རིམ་པ་ཆེ་ཆུང་མཛད། དེའི་དུས་སུ་གཉན་ཆེན་ཐང་ལྷ་དང༌། ཞོག་ལྷ་རྒྱུག་པོ་
སོགས་དངོས་སུ་འབྲོག་པའི་ཆ་བྱད་ཀྱིས་འོངས་ནས་ཞོ་དང་ཆུར་བ་སོགས་ཕུལ།
སྨོན་ལམ་དུ་ཆུད་པ་དགོས་ཞེས་གསོལ་བ་བཏབ་པར། སྨོན་ལམ་དུ་ཐོན་པ་དེ་ལྟར་
ཡིན། རྗེ་བཙུན་འཇམ་པའི་དབྱངས་ཀྱིས། ངེད་ཀྱི་གདམས་པའི་ལམ་གྱི་གཙོ་བོ་
རྣམ་གསུམ་གྱིས་མ་འཐུས་སམ་གསུངས་པ་ལ། དེ་གཙོ་བོར་བྱས་ཏེ་ ཨ་ཏི་ཤའི་
གདམས་ངག་གིས་བརྒྱན་ནས་རྒྱས་པར་བརྩམས་པ་ཡིན་ཞུས་པ་སོགས་ཀྱི་ལོ་རྒྱུས་ངོ་
མཚར་བ་ཡོད་དོ། ། ཡང་ཚལ་གུང་ཐང་དུ་ལེགས་བཤད་གསེར་ཕྲེང་མཛད་པས་
མཁས་པ་རྣམས་ཡིད་འཕྲོགས་ཤིང་། སྟག་ཚང་ལོ་ཙཱ་བས་ཀྱང་། ལེགས་བཤད་འདི་
གཟིགས་ནས་ང་རྒྱལ་གྱི་རི་བོ་བསྙིལ་ཏེ། རྗེ་བླ་མ་ལ་ཆོས་ཀྱི་རྗེས་སུ་འབྲང་བའི་དད་
པ་ཐོབ་ནས། ཁྱོད་བློ་ཉི་མ་གཞོན་ནུའི་དུས་ཀྱི་ཚེ། །མདོ་དང་རྒྱན་གྱི་པད་ཚལ་རྒྱས་
མཐོང་ནས། །བདག་བློ་ཁེངས་པའི་ཀུ་མུད་ལྷག་པར་ཟུམ། །ཟབ་ཡངས་མཁྱེན་
པའི་གཏེར་ལ་གསོལ་བ་འདེབས། ། ཞེས་གཟུ་བོར་གནས་པའི་བསྔགས་པ་བརྗོད་
པ་མཁས་པའི་གཏམ་དུ་སྣང་། ཡང་སེ་ར་ཆོས་སྡིངས་སུ་རྩ་ཤེས་ཀྱི་རྣམ་བཤད་མཛད་
དུས་གནད་ཁ་ཤས་ཐུགས་ལ་འཆར་དཀའ་ཙམ་བྱུང་བས། རྗེ་བཙུན་ལ་གསོལ་བ་
225



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཏབ་པས། ཤེར་མདོའི་སྟོང་ཉིད་ཉི་ཤུའི་འགྲེལ་རྐང་རྣམས་གསེར་བཙོ་མའི་མདོག་
ཅན་གྱི་ཡེ་གེ་བར་སྣང་ལ་གཟིགས་པས། གནད་འགག་ལྷག་མ་མེད་པར་ཐུགས་སུ་
ཆུད་ནས་རྣམ་བཤད་རིགས་པའི་རྒྱ་མཚོ་མཛད་པ་དང་དྲང་ངེས་ལེགས་བཤད་སྙིང་བོ་
ཡང་མཛད་པ་ཡིན་ནོ། །
སྔགས་ཀྱི་གཞུང་ཆེན་མོའི་རྩོམ་པ་མཛད་ཚུལ་ནི། རྒྱ་སོག་ཕུར་བཞུགས་
སྐབས། འཕགས་པ་ཀླུ་སྒྲུབ། ཨརྱ་དེ་བ། སངས་རྒྱས་བསྐྱངས། ཀླུ་བྱང་། ཟླ་བ་
གྲགས་པ། ཐོགས་མེད་སྐུ་མཆེད། ཕྱོགས་གླང་། ཆོས་གྲགས་ལ་སོགས་པའི་པཎྜི་ཏ་
དུ་མ་དང༌། རྒྱལ་བོ་ཨིནྡྲ་བྷཱུ་ཏི། བྲམ་ཟེ་ཆེན་པོ་ས་ར་ཧ། སློབ་དཔོན་ལུ་ ཨི་བ། །
དྲིལ་བུ་བ། ནག་པོ་སྤྱོད་པ་ལ་སོགས་པའི་གྲུབ་ཆེན་དུ་མའི་སྐུའི་སྣང་བ་དངོས་སུ་
གཟིགས། འོན་ཀྱང་ཉམས་སྣང་ལ་གཏད་པ་མེད་ལས་ཆེ་དགོངས་ནས་རྗེ་བཙུན་ལ་
ཞུས་པས། ཉམས་སྣང་རང་ག་བ་མིན་པས་གསོལ་བ་དྲག་ཏུ་ཐོབ། འདི་རྣམས་ཀྱི་
གཞུང་ལ་བརྟེན་ནས། རང་གཞན་ལ་ཕན་པ་རྒྱ་ཆེན་འགྲུབ་པའི་རྟེན་འབྲེལ་ཡིན་
ཞེས་གསུངས། ཕྱིས་འོ་དེ་གུང་རྒྱལ་གྱི་ལྷ་ཞོལ་བྱམས་པ་གླིང་ན་བཞུགས་དུས། རྗེ་
བཙུན་གྱི་གསུང་གིས་གནང་བས། ཀླུ་བྱང་གི་རྣམ་བཞག་རིམ་པའི་རྣམ་བཤད་
བརྩམས། གནས་དེར་ལོ་ཆེན་སྐྱབས་མཆོག་དཔལ་བཟང་དང་། དཔལ་ཕག་མོ་གྲུ་
བའི་རྒྱལ་ཚབ་སྤྱན་སྔ་བསོད་ནམས་བཟང་བོས་བསྐུལ་ནས་སྔགས་རིམ་ཆེན་མོ་
མཛད། འོལ་ཁའི་བསམ་བསྟན་གླིང་ན་བཞུགས་པའི་རིང་ལ་འདུས་པའི་རྫོགས་རིམ་
རིམ་ལྔ་གསལ་སྒྲོན་མཛད་པའི་ཐུགས་འདུན་བཏང་སྐབས། མཚན་ལམ་དུ། བྱཱ་
གྲྭའི་གོང་གི་ཙནྡྲ་ནི། །མིག་དང་ཟླ་བ་གྲངས་གསུམ་པ། །བགྲོ་བ་མཛད་པའི་ཆུ་
འདྲེན་ཆུ། །ཀ་ལ་ཤ་བཀང་སྟེར་རྩིས་བྱེད། ། ཅེས་སོགས་གོང་གསལ་ལྟར་ལྟས་ངོ་
མཚར་ཅན་བྱུང་བ་ནི། འདུས་པ་འཕགས་ལུགས་དང་། འཁོར་ལོ་བདེ་མཆོག་གི་
མལ་
226



༄༅། །བོད་སོག་ཆོས་འབྱུང་གི་སྨད་ཆ།
མན་ངག་གསལ་བར་མཛད་པའི་ལྟས་ཡིན། དེ་ལྟར་གནས་དེར་གསང་འདུས་རིམ་
ལྔ་གསལ་སྒྲོན་དང་། རིམ་ལྔ་གདན་རྫོགས་ཀྱི་ཁྲིད་ཡིག་དང་། བཤད་རྒྱུད་ལྷ་མོ་
བཞིས་ཞུས་དང་། ཡེ་ཤེས་རྡོ་རྗེ་ཀུན་བཏུས་གཉིས་ཀྱི་རྣམ་བཤད་སོགས་མཛད།
ཡང་གདན་ས་ཆེན་པོ་དགའ་ལྡན་དུ། ཟླ་བའི་སྒྲོན་གསལ་གྱི་འགྱུར་ལ་དག་ཐེར་ཞིབ་
མོ་མཛད་ནས་ཚིག་དོན་ཞིབ་ཏུ་འཆད་པའི་མཆན་དང་། ལེའུ་སོ་སོ་དང་སྤྱིའི་དཀའ་
གནས་ལ་མཐའ་གཅོད་དང་། དོན་ཚན་སོ་སོའི་དམིགས་འབྱེད་པའི་བསྡུས་དོན་
རྣམས་མཛད་ཅིང་། ཕྱིས་སུ་ཟུར་མཆན་ཡང་མཛད། བདེ་མཆོག་སྐོར་ལ་ལུ་ཨི་བའི་
མངོན་རྟོགས། དེའི་རྣམ་བཤད་འདོད་འཇོ། རྩ་རྒྱུད་ཀྱི་ཊཱི་ཀ་སྦས་དོན་ཀུན་གསལ།
རྫོགས་རིམ་ཆེན་མོ་རྒྱས་བསྡུས། རྫོགས་རིམ་སྦས་དོན་ལྟ་བའི་མིག་འབྱེད་སོགས་
ཡིག་ཆ་མང་དུ་མཛད། དེ་ལྟར་རྗེ་བདག་ཉིད་ཆེན་པོའི་གསུང་རྩོམ་འདི་རྣམས་རང་
འདོད་དུ་མཛད་པ་ལྟ་བུ་མ་ཡིན་པར། ལྷག་པའི་ལྷ་དང་པཎ་གྲུབ་རྣམས་ཀྱི་སྐུའི་སྣང་
བ་གཟིགས་པ་དང༌། བསྟན་འགྲོར་ཕན་པའི་མཚན་མ་བཟང་བོ་བྱུང་བ། རྗེ་བཙུན་
གྱིས་དེ་དང་དེ་རྩོམ་པར་བསྐུལ་ནས་མཛད་པ་ཤ་སྟག་ཡིན། བསྟན་བཅོས་ཆེ་བ་ལྟ་
ཞོག བདེ་བ་ཅན་དུ་སྐྱེ་བའི་སྨོན་ལམ་གསུངས་པ་དེ་ཡང་། དོན་གྱི་ངོ་བོ་དང་གོ་
རིམ་སོགས་འཇམ་པའི་དབྱངས་ཀྱིས་གསུངས་པར་མཛད་པ་ཡིན་པས་ན་དཔྱད་
གསུམ་གྱིས་དག་པའི་གསུང་རྩོམ་ཡིན་པ་དེས་ཤེས་ལ། བརྗོད་བྱ་གསུང་རྩོམ་གཞན་
དང་བསྡུར་བས་ཀྱང་ཤེས་ནུས་ཏེ། རིམ་གཉིས་ཀྱི་ཟབ་གནད་ཐོག་ཏུ། བསྐྱེད་རིམ་
ལ་ཡེ་ཤེས་ཀྱི་ས་བསྒོམ་པ་ནས་དཀྱིལ་འཁོར་ཉེར་བསྡུའི་བར་གྱི་དམིགས་སྐོར་ལྟ་བུ་
ཡང་རྒྱུད་སྡེའི་དགོངས་པ་གྲུབ་ཆེན་གྱིས་བཀྲལ་བའི་སྒྲུབ་ཐབས་ཀྱི་དོན་དཔྱིས་ཕྱིན་པ་
བོད་ཀྱི་བླ་མ་སྔ་མ་སུས་ཀྱང་མ་ཐོན་པ་མང་དུ་ཡོད་པ། ཁྱད་པར་རྫོགས་རིམ་ལ་ལུས་
དབེན་ནས་བརྩམས་ཏེ་མི་སློབ་པའི་ཟུང་འཇུག་གི་སྐུར་བཞེངས་ཚུལ་བར་གྱི་རིམ་པ་
227



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རེ་རེ་ལ་ཡང་ལེགས་བཤད་ཐུན་མོང་མ་ཡིན་པ་དེ་དག་དང་། ལྷག་པར་སྟོང་བཞིའི་
རླུང་སེམས་ལས་སྒྱུ་མའི་སྐུ་སྒྲུབ་ཚུལ་རྨད་དུ་བྱུང་བ་འཕགས་པ་ཡབ་སྲས་ཀྱི་དགོངས་
པ་ཇི་ལྟ་བ་བཞིན་གསལ་བར་མཛད་པ་འདི་འདྲ་ལྷོ་བྲག་མར་བ་རིན་པོ་ཆེ་དང་།
འགོས་ཁུག་པ་ལྷས་བཙས། ས་སྐྱ་གོང་མ་རྣམས་དང་བུ་སྟོན་ཐམས་ཅད་མཁྱེན་པ་
སོགས་ཀྱི་གསུང་རབ་ནའང་མི་གསལ་ན། གཞན་དག་ལ་ལྟ་སྨོས་ཀྱང་ཅི་དགོས། རྒྱུ་
མཚན་དེའི་ཕྱིར་བློ་གྲོས་དང་ལྡན་པ་རྣམས་ཀྱིས་རྗེའི་གསུང་རབ་རྣམས་ལ་རིང་དུ་
འདྲིས་པར་བྱས་ན། ཁྱད་ཆོས་ཐུན་མོང་མ་ཡིན་པ་མཐོང་ནས། ཆོས་ཀྱི་རྗེས་སུ་
འབྲང་བའི་དད་པ་སྐྱེ་བར་འགྱུར་ཏེ། སྟག་ཚང་ལོ་ཙཱ་བས་ཀྱང་། མདོ་སྔགས་མཐའ་
དག་ཁྱད་པར་རྡོ་རྗེ་ཐེག །རྒྱུད་སྡེ་མཐའ་དག་ཁྱད་པར་བླ་མེད་དོན། །རིམ་གཉིས་
མཐའ་དག་ ཁྱད་ པར་སྒྱུ་ལུས་ལ། ། སྔོན་མེད་ལེགས་བཤད་ གཏེར་ཆེན་ཁྱོད་ ལ་
འདུད། ། ཅེས་བསྟོད་པ་མཛད་པ་ནི། གཟུར་གནས་མཁས་པའི་བསྟོད་ཚུལ་ཡིན་
པར་སྣང་ངོ༌། ། །
རྗེས་དགུང་ལོ་ང་གཉིས་བཞེས་པའི་སྟོན་དུས་ལྷ་སའི་ལྡེབ་རིས་སོགས་ཉམས་
གསོ་དགོས་པ་རྣམས་གྲུབ་ཟིན་ནས། འབྲི་གུང་། རྭ་སྒྲེང་། འོལ་ཁ་ཚུན་གྱི་སྡེ་
དགོན་ཐམས་ཅད་དང་། ཕག་གྲུའི་སྡེ་སྲིད་ངག་དབང་གྲགས་རྒྱན་དང་། སྣེ་གདོང་
དཔོན་ནམ་བཟང་བ་སོགས་ལ་སྦྱིན་བདག་བསྐུལ་ཏེ། སྟོན་པའི་ཆོ་འཕྲུལ་བསྟན་པའི་
དུས་སྟོན་བོད་དུ་དར་བའི་ཆེད་དུ་ལོ་དེའི་མཇུག་གི་རྒྱལ་ཟླའི་མར་ངོའི་རྫོགས་པ་
གསུམ་པའི་ཉིན་སྙན་གསན་མཆོད་པ་ཕུལ། རབ་བྱུང་བདུན་པའི་ས་གླང་ལོའི་ཧོར་
ཟླ་དང་བོའི་ཚེས་གཅིག་ནས་བཅོ་ལྔའི་བར་དུ། རྒྱལ་བའི་ལུང་བསྟན་དང་ཆོས་རྒྱལ་
སྲོང་བཙན་སྒམ་པོའི་ལུང་བསྟན་ལྟར་ལྷ་སའི་ཆོ་འཕྲུལ་སྨོན་ལམ་ཆེན་མོ་བཙུགས་ཏེ།
ཇོ་བོ་ཤཱཀྱ་མུ་ནེ་ལ་གསེར་གྱི་དབུ་རྒྱན་དང་། ཇོ་བོ་མི་བསྐྱོད་རྡོ་རྗེ། ཐུགས་རྗེ་ཆེན་པོ་
228



༄༅། །བོད་སོག་ཆོས་འབྱུང་གི་སྨད་ཆ།
ལ་དངུལ་གྱི་དབུ་རྒྱན་ཕུལ་ཞིང༌། དངུལ་གྱི་ལྷུང་བཟེད་དང་། མཎྜལ། གྱེ་རི་ནས་
གཏེར་ལས་བླངས་པའི་དངུལ་དམ་རྟ་མགོ བླ་གོས་སྣམ་སྦྱར་སྟོད་གོས་སྨད་གོས་
སོགས་ན་བཟའ་དང་། མཆོད་པའི་བྱེ་བྲག་དཔག་ཏུ་མེད་པས་མཆོད་ཅིང་། ཉིན་
བཅོ་ལྔའི་རིང་ལ་དགེ་འདུན་ཁྲི་ལྷག་ལ་བསྙེན་བཀུར་མཛད། ཕྱོགས་འདུས་ཀྱི་སྐྱེ་བོ་
ཁྲི་ཕྲག་མང་བོར་དཔའ་བོས་མཛད་པའི་རྒྱལ་བའི་འཁྲུངས་རབས་གསུངས་ནས་དད་
པའི་ས་བོན་བསྐུལ། ཕྱི་དྲོ་དཔོན་སློབ་ཐམས་ཅད་ཀྱིས་ཇོ་བོ་ལ་མཎྜལ་ཕུལ་ཞིང་།
དབུ་རྒྱན་སོགས་ཀྱི་འབུལ་ཚིག་དང་། མཆོད་ཕྲེང་དང་། བསྔོ་བའི་མཐུན་འགྱུར་
དང་། སྨོན་ལམ་སོགས་གསུངས། ཟླ་བ་སྒྲོན་མེའི་དོན་བསྡུས་བསྟན་འབར་མ་
སོགས་ཀྱི་སྒོ་ནས་བསྟན་པ་ཡུན་རིང་རྒྱས་པའི་ཆེད་དུ་བསྔོ་བ་མཛད་ནས། བོད་
འདིར་སྔོན་མེད་པའི་ཕན་བདེའི་ས་བོན་བསྐྲུན་པར་མཛད། དེ་དུས་སྟེང་དང་ཕྱོགས་
བཞི་ནས་དེ་བཞིན་གཤེགས་པ་རིགས་ལྔ་དཔག་མེད་བྱོན་ནས་མཆོད་པ་བཞེས་པའང་
གཟིགས། ལྷོ་བྲག་གྲུབ་ཆེན་གྱིས་མཆོད་པ་ཆེན་པོ་དེའི་ཚེ་སངས་རྒྱས་བྱང་སེམས་
དཔག་ཏུ་མེད་པ་དང་གྲུབ་ཆེན་གྱ་བཞི་དང་། ཆོས་སྐྱོང་ཡེ་ཤེས་པ་མང་བོ་བྱོན་པར་
གསུངས། བཅུ་དྲུག་གྲོལ་སྟོན་གྱི་ཉིན། འདུལ་བའི་གནས་མལ་གྱི་གཞི་ལས་རྒྱལ་
བའི་སྐུ་གཟུགས་ཀྱིས་གྲོང་ཁྱེར་བསྐོར་བར་གསུངས་པ་དང་མཐུན་ཞིང་། སངས་རྒྱས་
བྱམས་པ་གླིང་འདིར་བྱོན་དུས་འཁོར་དུ་སྐྱེ་བའི་རྟེན་འབྲེལ་དུ་གདུགས་དང་བ་དན་
སྤོས་རོལ་སྣ་ཚོགས་དང་བཅས་ཤིང་ཚེ་ལོ་བརྒྱད་ཁྲི་བའི་མི་ཕོ་མོ་མཚོན་བྱེད་དང་།
རྒྱལ་སྲིད་སྣ་བདུན་གྱིས་སྣ་དྲངས་ཏེ། ཛཾལྷའི་ཐུགས་ཀར་བྱུང་བའི་དངུལ་ལས་གྲུབ་
པའི་བྱམས་སྐུ་ཕྱི་སྐོར་ལ་རྗེ་འཁོར་བཅས་ཀྱིས་གདན་དྲངས་ཤིང་ཕྱོགས་སྐྱོང་སོགས་
ལ་གཏང་རག་གཏོར་མའང་བསྔོ་བར་མཛད་དེ། འདི་ནི་དཔལ་ཕྲེང་གི་མདོ་ལས།
བྱང་ཆུབ་སེམས་དཔའི་སྨོན་ལམ་གངྒཱའི་ཀླུང་གི་བྱེ་མ་སྙེད་གང་ལེགས་པ་དེ་ནི་སྨོན་
229



སྨ-
ར་སུནbར
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ། །
ལམ་ཆེན་པོ་གཅིག་གི་ནང་དུ་འུབ་ཅིར་འདུས་ཏེ་རྗེས་སུ་ཞུགས་པ་ལགས་ཏེ། འདི་
ལྟ་སྟེ་དམ་པའི་ཆོས་འཛིན་པར་རོ་ཞེས་པའི་དགོངས་པ་དང་མཐུན་པར་རྗེ་ཉིད་ཀྱིས་
རྒྱལ་སྲས་སྨོན་ལམ་གངྒཱའི་ཀླུང་རྣམས་ནི་ཞེས་སོགས་གསུངས་སོ། ། དེ་ཡང་བྱས་
གཟོའི་ཚུལ་དུ་ཡོངས་འཛིན་ཀུན་དང་། .ཁྱད་པར་འཇམ་པའི་དབྱངས་ཀྱི་བཀའ་དྲིན་
དུ་དགོངས་ཚུལ་ནི། ཚུལ་འདི་བསམ་ཞིང་འདུན་མ་ལེགས་ནས་གདའ། །བཀའ་
དྲིན་ཆེ་འོ་རྗེ་བཙུན་མཁྱེན་པའི་གཏེར། ། ཞེས་གསུངས་པ་ལྟར་རོ། །
དེ་ལྟ་བུའི་ཐོས་བསམ་སྒོམ་གསུམ་གནང་བའི་རྣམ་ཐར་དང་། སྨོན་ལམ་ཆེན་
མོ་བཙུགས་པ་ནི་ཉིད་ཀྱི་གསུངས་ལྟར་གྱི་རྣམ་ཐར་ཆེན་པོ་བཞི་ཡིན་པས་འདིར་ཡང་
དེའི་རིམ་པས་བརྗོད་པ་ཡིན་ལ། ཡང་བསྟན་པ་ལ་བྱ་བ་མཛད་པ་བཞི་ནི་རྫིང་ཕྱི་ཞིག་
གསོས་མཆོད་འབུལ། གཉལ་གྱི་ལུང་ར་ཆེན་པོ། དགའ་ལྡན་སྒྲུབ་མཆོད། ཆོ་
འཕྲུལ་སྨོན་ལམ་དང་བཞི་ལ་ཟེར་རོ། ། དེ་ནས་ས་གླང་ལོ་(༡༤༠༩)དེར་ཇོ་བོའི་
མདུན་དུ་ཟན་འདྲིལ་མར་མེ་རྨི་ལམ་བརྟག་པ་གསུམ་དང་། གསང་བདག་གི་ལུང་
བསྟན་པ་སྟེ་བརྟག་པ་བཞི་ཀ་མཐུན་པར་འབྲི་གུང་དང་སྐྱིད་ཤོད་ལྡན་གཉིས་ཀྱི་ས་
མཚམས་ཀྱི་འབྲོག་རི་ཆེན་པོར་དགོན་པ་བཏབ་ན་བཟང་བར་བབས་པས། རྗེ་
བདག་ཉིད་ཆེན་པོ་དེར་བྱོན་ནས་ས་བརྟག་བསླང་སྦྱང་བ་བྱས་ཏེ་ཏའི་སི་ཏའི་བློན་
རྒྱུད་དྲུང་རིན་ཆེན་དཔལ་དང་རིན་ཆེན་ལྷུན་པོ་ཡབ་སྲས་ལ་ཞལ་ཏ་གནང་བ་ལྟར།
སྦྱིན་བདག་མཛད་དེ་འབྲོག་རི་བོ་ཆེ་དགེ་ལྡན་རྣམ་པར་རྒྱལ་བའི་གླིང་ཕྱག་འདེབས་
མཛད་པས་ན་རི་བོ་དགེ་ལྡན་པ་ཞེས་ཀྱང་གྲགས་པ་ཡིན་ལ། ལོ་དེར་དཀའ་བཅུ་བ་
དར་མ་རིན་ཆེན་དང་། འདུལ་འཛིན་པ་སོགས་ཀྱིས་ཀྱང་ས་བརྟག་པ། གསོལ་བ།
གནང་བ། སྦྱིན་པ། ལག་གི་བླ་བསྐོ་བ། རུང་ཁང་གཅོད་པ་སོགས་ཡན་ཆད་འདུལ་
བ་དང་མཐུན་པར་མཛད་ནས་ལོ་དེར་རྗེ་ཉིད་ཀྱི་བཞུགས་ཁང་དང་བཅས་པ་བྲང་
AN
230



༄༅། །བོད་སོག་ཆོས་འབྱུང་གི་སྨད་ཆ།
ཁང་བདུན་ཅུ་ཙམ་འགྲུབ་ནས། དགེ་ལྡན་བསྟན་པའི་མ་དགོན་ཆེན་པོའི་གཞི་རྩ་
ཚུགས་ཤིང་འདུལ་བའི་ཕྱག་ལེན་ཕྲ་རིགས་ཀྱི་སྲོལ་བཙུགས་ཏེ་སངས་རྒྱས་ཀྱི་བསྟན་
པ་རྒྱས་པར་མཛད་པ་ནི། མཁས་གྲུབ་སྨྲ་བའི་ཉི་མས། ཚིག་སྤྱིའི་བཤད་སྒྲུབ་རྟགས་
ཀྱི་དགེ་སྦྱོང་གིས། །ཐུབ་བསྟན་མིང་ཙམ་ལྷག་མར་གྱུར་པའི་ཚེ། །བསླབ་གསུམ་
ལུང་རྟོགས་རྒྱལ་ བའི་ དམ་ཆོས་ཀུན། ། ཁྱོད་ ཀྱིས་ ཉིན་མོར་མཛད་ ལ་ གསོལ་ བ་
འདེབས། ། ཞེས་དོན་གནས་ཀྱི་བསྔགས་པ་བརྗོད་པའི་མེ་ཏོག་འཐོར་བར་མཛད་
པ་ལྟར་ཡིན་ནོ། ། །
དེ་ནས་རྗེ་བླ་མ་ཉིད་སེ་ར་ཆོས་སྡིངས་དང༌། འོལ་ཁ་བསམ་གཏན་གླིང་
སོགས་སུ་ཆོས་བཀའ་དང་གསུང་རྩོམ་མཛད་ཚུལ་གོང་དུ་སོང་ལ། ལྕགས་སྟག་ལོའི་
དབོ་ཟླའི་ཚེས་ལྔ་ལ་དགའ་ལྡན་དུ་བྱོན་ནས་འཆད་རྩོམ་རྒྱ་ཆེན་པོ་གནང་ཞིང་། རྒྱལ་
བས་གཏེར་དུ་སྦས་བཅུག་པའི་ཚོགས་དུང་དང་། ཆོས་རྒྱལ་གྱི་ཞལ་འབག་སོགས་
བཏོན་ཞིང་། འགོག་སྙོམས་པ་ཞིག་ཐར་ལམ་ལ་དྲངས་པ་དང་བྲག་ལ་པཎ་ཞྭ་དང་
ཞབས་རྗེས་བཏོད་པ་སོགས་ངོ་མཚར་བའི་ལྟས་མང་བོ་མཐུན་སྣང་དུ་བསྟན་པ་
སོགས་གྲུབ་པའི་རྣམ་ཐར་འདི་འདྲ་མང་ཡང་། དགེ་ལྡན་རིང་ལུགས་ལ་དེ་འདྲ་རྣམ་
ཐར་ངོ་མཚར་ཅན་དུ་མི་འཛིན་པས་རེ་ཞིག་དེ་ཙམ་མོ། ། དེ་ནས་སྔར་གསང་
བདག་གིས་རྗེ་བླ་མ་ལ་གནས་གཞི་གཅིག་ཏུ་མ་བཞུགས་ན་འགྲོ་དོན་འཕེལ་ཞིང་སྐུ་
ཚེའི་ཚད་ཀྱང་ལུང་བསྟན་གནང་ཡོད་པས་ཕྱོགས་ཐམས་ཅད་དུ་ཆོས་ཀྱི་དགའ་སྟོན་
ཆེན་པོ་བསྩལ་ཅིང་། དགུང་ལོ་ང་བདུན་སྟེང་སྐུ་ཚེ་ལ་བར་གཅོད་ཡོད་པ་ཉིད་ཀྱིས་
ཀྱང་ལོ་བཅུ་བཞིའི་གོང་ནས་མཁྱེན་པ་དེ་བཟློག་ཆེད་དུ་ང་ལྔ་བཞེས་པའི་ཡོས་ལོའི་
དགུན་སྟོད་ནས་བཟུང་སྐུ་མཚམས་ནང་རིམ་ལྔ་གསལ་སྒྲོན་རྩོམ་ཞོར་བར་ཆད་བཟློག་
ཐབས་མཛད་པ་དང༌། ཁྱད་པར་འབྲུག་ལོའི་སྟོན་སྨད་དགུན་ལ་བར་ཆད་བཟློག་
231



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཐབས་མཛད་ཀྱང་བཅུ་གཅིག་པ་ནས་སྐུ་ཅུང་ཟད་བསྙེལ་ཡང་རྒྱལ་ཟླའི་བཅུ་གསུམ་ལ་
མཆོག་གི་དངོས་གྲུབ་སྟེར་བའི་ལྷ་གསུམ་དང༌། བར་ཆད་བཟློག་པའི་ལྷ་ གཉིས་
སོགས་ཀྱི་ཞལ་གཟིགས་ནས་ལུང་བསྟན་པ་ལྟར་བརྩོན་ཞིང༌། ཁྱད་པར་ཉེར་དགུའི་
ཉིན་དཔོན་སློབ་ཀྱིས་སྒྲུབ་པ་མཛད་ཚེ་གནོད་སྦྱིན་བཞིའི་གཙོ་བོ་གཅིག་གིས་དགོན་
དེའི་བླ་རབས་བཅུ་གསུམ་བར་དུ་གནོད་པ་མི་བྱེད་པའི་དམ་བཅའ་ཕུལ། སྦྲུལ་ལོའི་
གསར་ཚེས་ནས་རྗེ་བླ་མ་ཉིད་སྐུ་ལྷུང་ཚུལ་ཆེར་བསྟན་ཚེ། ཁོང་ཉིད་ཞལ་སློབ་བཅུ་
བདུན་དང་བཅས་ཐུགས་དམ་རིམ་གྲོ་ལ་འབད་པས། ཐུབ་པ་བདུད་འདུལ་མ་རང་
ཉིད་ལ་ཐིམ་པའི་སྣང་བ་བྱུང་ཞིང༌། ཡེ་ཤེས་ཀྱི་མགོན་པོས་སྣ་དྲངས། ཆོས་རྒྱལ་གྱིས་
བགེགས་ཀྱི་གཙོ་བོ་བཟུང་ཞིང་བསྟན་སྲུང་ཆོས་སྐྱོང་རྣམས་ཀྱིས་གྲོགས་མཛད་དེ་ཚར་
བཅད་ནས་རྣམ་ཤེས་དག་པའི་ཞིང་དུ་འཕངས་པ་དང་དུས་མཉམ་དུ་ ཕྱི་རོལ་གྱི་
གནོད་བྱེད་ནག་ཕྱོགས་ཀྱི་གཟའ་རྒྱལ་བོ་ཀླུ་ཤ་ཟ་བཞིའི་སྡེ་རྣམས་ཕམ་མོ་ཞེས་པའི་སྒྲ་
གྲགས་པའི་ཚེ། བདུད་མོས་ངུ་སྐད་ཕྱུང་བ་གཞན་མང་བོས་ཐོས་ཤིང༌། སྐུ་ཚེའི་བར་
ཆད་དྭངས་ཏེ་ལྷ་མིའི་སྤྱི་བོར་ཞབས་སེན་གྱི་ཟླ་ཚེས་གསར་བ་བརྟན་པར་བཀོད་དེ་
ཐུབ་པའི་བསྟན་པ་ཡར་ལྡན་དུ་བསྐྱངས་སོ། ། དེ་ལྟར་ཆོས་སྲུང་རྣམས་ཀྱིས་གྲོགས་
དངོས་སུ་མཛད་ཅིང་། ཁྱད་པར་དམ་ཅན་ཆོས་ཀྱི་རྒྱལ་བོ་སྐུ་དྲུང་གི་ཕྱག་གཡོག་པའི་
གཟུགས་བྱད་དུ་ཡང་ཡང་བྱོན་ནས་རྣ་ཤུབ་བྱེད་པ་དང་འགྲུལ་བ་དང་འཁོར་བསུ་
སྐྱེལ་ཡན་ཆད་ཀྱི་གྲོགས་མཛད་པ་ནི་འཁོར་ཕལ་ཆེར་གྱིས་མངོན་སུམ་གྱི་ཡུལ་དུ་གྱུར་
པའོ། ། དེའི་ཕྱི་ལོ་རྟ་ལོར་མི་དབང་གྲགས་རྒྱན་གྱིས་དབྱར་གནས་ལ་འོན་བཀྲ་ཤིས་
དོ་ཁར་སྤྱན་དྲངས། དེ་དུས་རྗེ་དགེ་འདུན་གྲུབ་དང་། ཡེ་བརྩེ་བ་སོགས་ཀྱིས་ཀྱང་
མཇལ། དེ་ནས་གདན་ས་ཆེན་པོ་དགའ་ལྡན་དུ་བྱོན་ཏེ་འགྲེལ་བ་བཞི་སྦྲགས་ཀྱི་
བཤད་སྲོལ་བཏོད། མན་ངག་གསུམ་གྱི་ ཁྲིད་ སོགས་ཀྱི་ཆོས་ཀྱི་འཁོར་ལོ་རྒྱ་ཆེར་
232



༄༅། །བོད་སོག་ཆོས་འབྱུང་གི་སྨད་ཆ།
བསྐོར། ལུག་ལོར་ཡངས་པ་ཅན་གྱི་རྨང་བཏིང་སྟེ་གཙུག་ལག་ཁང་ཁྱམས་དང་གཙང་
ཁང་བཅས་ཀ་བ་དོན་གཉིས་པ་བཞེངས་པའི་ནང་དུ་བྱ་ལོའི་ནག་ཟླ་ནས་བཟུང་སྟེ་
ཐུབ་པ་ཚུལ་ཁྲིམས་མ་སོགས་དང༌། གསང་བདེ་རྡོར་དབྱིངས་ཀྱི་བློས་བསླངས་
གསུམ་སོགས་བླུགས་སྐུ་དུ་མ་བསྒྲུབས། དེ་ནས་བདེ་མཆོག་གི་སྒྲུབ་པ་མཛད་དུས་
དེའི་ལྷ་ཚོགས་གཟིགས་ཤིང་མཁའ་འགྲོ་མང་བོས་མཆོད་བཀོད་ཀྱི་དབྱངས་བྱེད་པ་
གསན་ནས་ཏིང་འཛིན་པིར་ལེགས་མ་སོགས་ཀྱི་དབྱངས་མཛད་པ་ཡིན། བྱ་ལོར་
གཙུག་ལག་ཁང་རྟེན་བཅས་འགྲུབ་ནས་རབ་གནས་མཛད་དུས། ནམ་མཁར་སྒྲ་
ཆེན་པོ་བྱུང་ནས་མཆོད་ཁང་དུ་ཐིམ་པ་དེར་ཡོད་ཀུན་གྱིས་ཐོས་ཤིང་། རྡོ་རྗེ་འཇིགས་
བྱེད་དཔག་ཏུ་མེད་པ་བྱོན་པར་རྣལ་འབྱོར་བ་ཆེ་བ་དག་གིས་མཐོང་བར་གསུངས།
དེ་ནས་བཟུང་དབུས་གཙང་དུ་ལོ་ལེགས་ཤིང་ཆོས་སྲིད་བཤད་སྒྲུབ་རྒྱས་ནས་བཀྲ་
ཤིས་པར་གྱུར་པ་སོགས་ཀྱི་ལོ་རྒྱུས་མང་ངོ༌། ། ས་ཁྱི་ལོར་རྗེ་རིན་པོ་ཆེ་ནས་ལམ་
རིམ་དང་འགྲེལ་བ་བཞི་སྦྲགས་དྲི་མེད་འོད་སོགས་ཀྱི་བཤད་ཁྲིད་རྒྱས་པ་བསྩལ་པའི་
ལོ་དེར་དབྱར་སྟོན་ལ་གཙང་ཁང་གི་ལོགས་བྲིས་ཀྱང་གྲུབ་ཟིན། དེའི་དགུན་སྨད།
ཆོས་རྒྱལ་དང་ཞལ་བཞི་བ་སོགས་ཀྱི་གཏོར་འབུལ་སྐབས་དབྱངས་ཀྱི་ང་རོ་དང་བཅས་
ན་མཉེས་པར་འདུག་གསུངས་ནས། རྗེ་བླ་མས་ཆོས་རྒྱལ་ གྱི་སྤྱན་འདྲེན་བསྟོད་
བསྐུལ་སོགས་ལ་གཤིན་རྗེའི་ངར་དབྱངས་སོགས་ཀྱི་དབྱངས་བཞི་མཛད། དབྱངས་
སློབ་དུས་ཀྱང་གཏོར་མ་མ་བཏང་བར་དེ་དག་འཐེན་མི་རུང་གསུངས། ཕག་ལོར་
བདེ་མཆོག་ཊཱིཀྐ་སོགས་ཀྱི་འཛིན་ཆོས་འཇམ་དབྱངས་ཆོས་རྗེ་སོགས་ལ་གཏོང་དུས།
མཁས་མང་པདྨའི་མཚོ་ལ་ངང་བ་འདུ་བ་བཞིན་གྱུར་ཏོ། ། དེའི་སྟོན་སྐུ་དངོས་ཀྱི་
གདུལ་བྱ་ལ་བདུད་རྩིའི་བགོ་སྐལ་ཐ་མ་སྩོལ་ཕྱིར་ཆབ་ཚན་ལ་སྙད་བཏགས་ཏེ་བྱོན་
ལམ་ནས། ལྷ་སར་ཇོ་བོ་ལ་མཆོད་པ་ཕུལ་ཏེ་སྨོན་ལམ་གནང་། ཆབ་ཚན་དང་ཆུ་
233



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མིག་ལུང་དུ་ཕྱག་ཕེབས་ཏེ། ཆོས་གྲྭར་འདུས་པའི་ལྷ་ཚོགས་ཐིམ་པ་གཟིགས་ནས་
རྒྱུད་གྲྭ་འབྱུང་བའི་ལུང་བསྟན་ཅིང་། ཕྱིར་མདོ་ལིའི་སྟེང་ནས་འབྲས་སྤུངས་སུ་བྱོན་
ཏེ་འཇིགས་བྱེད་རབ་གནས་མཛད་ཚེ་ལྷ་ཚོགས་རྣམས་ ཐིམ་པའི་སྣང་བ་ཀུན་ལ་
འབྱུང༌། དེ་ནས་མི་དབང་སྣེའུ་བས་ཞབས་ཏོག་ཞུས་ནས་སྡེ་སྣོད་འཛིན་པ་གཉིས་
སྟོང་ལྷག་ལམ་རིམ་དང་འདུས་པའི་ལེའུ་དགུ་བ་རྫོགས་མཚམས་ནས་འཕྲོ་བཞག་སྟེ་
ལྷ་བཟོ་ལ་རྣམ་སྣང་གི་དངུལ་སྐུ་བཞེངས་པའི་ཞལ་ཏ་མཛད། ལྷ་སར་ཕྱག་བཏེགས་
ཏེ་ཇོ་བོའི་མདུན་དུ་བསྟན་པ་རྒྱས་པའི་སྨོན་ལམ་མཛད། དེའི་ཚེ་ལམ་བར་ནས་མདོ་
ལིའི་སྣེ་དང་འབྲས་སྤུངས་ཀྱི་ཆོས་གྲྭ་དང་དགའ་ལྡན་བར་དུ་དབང་གཞུས་སྦྲེལ་བ་
དང་། ས་གཡོ་བ་སོགས་བྱུང་། དེ་ནས་སེ་ར་ཆོས་སྡིངས་སུ་བྱོན་ཏེ། གསོ་སྦྱོང་གི་
མགོན་དུ་བྱོན་ཞིང་། བྱམས་ཆེན་ཆོས་རྗེ་ལ་རྒྱུད་ཀྱི་འཆད་ཉན་འཛུགས་པའི་ཞལ་ཏ་
གནང་ནས། བདེ་ གསང་ གི་ རྒྱུད་ གཉིས་ཀྱི་དབུ་ནས་ཆོས་ཐུན་རེ་ གསུངས་ཏེ།
འདིའི་སྲོལ་འཛིན་ནུས་པ་སུ་ཡོད་ཅེས་ལན་གཉིས་སུ་གསུང་ཚེ། རྗེ་ཤེར་སེང་བ་
བཞེངས་ནས་ཕྱག་ཕུལ་ཏེ། ཐུགས་བཞེད་བཞིན་སྒྲུབ་པར་ཞུས་པས་ཐུགས་ཤིན་ཏུ་
དགྱེས་ཏེ་རྟེན་གསུམ་སོགས་ཀྱི་གནང་སྦྱིན་མཛད། དེ་ནས་པ་ལམ་བདེ་ཆེན་རྩེར་
བྱོན་ཏེ། བྲག་དཀར་ནང་སོ་རིན་ཆེན་ལྷུན་གྲུབ་ལ་ཞལ་ཏ་བྱོན་ནས་སྦྱིན་བདག་བྱས་
ཏེ། གསང་སྔགས་མཁར་གྱི་སྔགས་གྲྭ་འཛུགས་པའི་སྦྱོར་བ་བྱས་ཏེ། གཏོར་བསྔོས་
གནང་ཞིང་རབ་གནས་མཛད། དེ་ནས་བྲག་ དཀར་བརྒྱུད་དེ་ལྷས་ཕུ་གྲུ་བཞིར་
གདན་དྲངས་སར་བྱོན་ནས། དེར་བཞུགས་པའི་མཚན་མོར་ནམ་མཁའ་ནས་ལྷའི་
གཎྜིའི་སྒྲ་བྱུང་བ་གསན་པ་ལ་བརྟེན་ནས་དགའ་ལྡན་དུ་མྱུར་བར་ཕེབས་ཏེ། ཡངས་
པ་ཅན་དུ་ཚོགས་འཁོར་མཆོད་པ་རྒྱ་ཆེར་བཤམས་ནས་སྨོན་ལམ་གནང་ཞིང་ཚོགས་
སུ་ཕེབས་ནས་བདེ་སྨོན་དང་བསྔོ་བ་ ཤིས་བརྗོད་མཛད། ཉེར་གསུམ་ཉིན་ཐུན་
234



༄༅ ། །བོད་སོག་ཆོས་འབྱུང་གི་སྨད་ཆ།
་བ
བཞིའི་རྣལ་འབྱོར་མཛད། སྐུ་ཅུང་ཟད་བསྙུན་ཚུལ་བསྟན། དབུ་ཞྭ་དང་གོས་བེར་
ཆོས་རྗེ་དར་མ་རིན་ཆེན་ལ་གནང་བས། གདན་ས་བར་དོན་གྱིས་བསྐོ་བར་མཛད་
ཅིང་གནས་བརྟན་རིན་རྒྱན་པ་སོགས་དྲུང་ན་འཁོད་པ་དག་ལ་ཚུལ་འདི་ཤེས་པར་
གྱིས་ལ་བྱང་ཆུབ་ཀྱི་སེམས་སྒོམས་ཤིག་ཅེས་གསུང་གི་ཐ་མ་བསྩལ་ཏོ། ། ཉེར་བཞིའི་
ཉིན་གུང་ཡོལ་ནས་འཇིགས་བྱེད་བདག་འཇུག་དང་བདེ་མཆོག་ཚོགས་འཁོར་རྒྱས་པ་
མཛད། མཚན་མོའི་རིང་ལ་ཐུགས་དམ་རྩེ་གཅིག་ཏུ་བཞུགས་ཤིང་དེ་ནས་སྔ་དྲོའི་
དུས་ལ་བབ་པ་ན་སྐུ་ཆོས་གོས་རྣམ་གསུམ་གསོལ་ནས་གདིང་བའི་སྟེང་དུ་ཞབས་རྡོ་རྗེ་
དཀྱིལ་ཀྲུང་དང་ཕྱག་གཉིས་མཉམ་བཞག་མཛད་ནས། ཚེས་ཉེར་ལྔའི་ནམ་ལངས་
ནས་ཉི་མ་ཤར་བ་ན་སྟོང་བ་གསུམ་རིམ་གྱིས་ཐིམ་ནས་ཐམས་ཅད་སྟོང་བ་འོད་གསལ་
ཆོས་ཀྱི་སྐུ་མངོན་དུ་མཛད་པས་སྐུ་འོད་ཀྱི་གོང་བུར་གྱུར་པའི་མཐར་བར་དོའི་དོད་ལ་
ལོངས་སྐུ་མཚན་དཔེས་སྤྲས་པའི་ཡེ་ཤེས་ཀྱི་སྐུར་བཞེངས་ཏེ། རགས་པའི་སྐྱེ་བ་སྤྲུལ་
སྐུ་ཡིད་དགའ་ཆོས་འཛིན་དུ་བྱམས་པའི་དྲུང་དུ་བྱོན་ཏེ་བྱང་སེམས་འཇམ་དཔལ་སྙིང་
བོའི་ཚུལ་བཟུང་ཞིང་མཆོག་གི་སྤྲུལ་སྐུ་བྱང་ཤར་ངོ་མཚར་རྨད་བྱུང་བཀོད་པའི་འཇིག་
རྟེན་དུ་རྒྱལ་བ་སེང་གེ་ང་རོར་གྱུར་ནས་ངོ་མཚར་བའི་མཛད་པ་སྟོན་པ་ཡིན་ནོ། །།
གཉིས་པ། རྒྱལ་བ་ཙོང་ཁ་བ་ཆེན་པོའི་རིང་ལུགས་དྲི་མ་མེད་པ་བསྟན་འཛིན་
རྣམས་ཀྱིས་རྒྱས་པར་མཛད་པའི་ཚུལ་ནི། རྗེ་རྒྱལ་བ་གཉིས་པའི་གསུང་གི་བདུད་
རྩིའི་བཅུད་བཟང་མྱོང་བའི་སྐལ་ལྡན་གྱི་གདུལ་བྱ་སྐར་ཚོགས་ལྟར་མཐའ་ཡས་ཤིང་
གནམ་གྱིས་ས་བཀབ་པ་ལྟར་བྱུང་མོད། དེའི་ནང་ནས་ཀྱང་དགོན་སྒྲུབ་སྡེ་བཟུང་
ནས་འཁོར་ཚོགས་རྒྱ་མཚོ་ལྟ་བུ་སྡུད་ནུས་ཤིང་ལེགས་བཤད་ཀྱི་བརྩམས་ཆོས་ཡོད་
པའང་ཚང་བར་བརྗོད་མི་ནུས་ལ། དེའི་ནང་ནས་ཀྱང་དངོས་སློབ་གཙོ་བོ་འགའ་
ཞིག་བརྗོད་ན། སྡོམ་ལས། བླ་མ་ཆོས་ཀྱི་འགྲེལ་བ་གསན་པ་བཞི། །ནང་གི་ཐུགས་
ཅ
235



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྲས་གཅིག་དང་བུ་ཆེན་གཉིས། །བར་ཚར་དག་པ་བརྒྱུད་དང་སྔ་ཚར་བཞི། །སྙན་
བརྒྱུད་འཛིན་གསུམ་བསྟན་པའི་གསལ་བྱེད་གཉིས། །འཕྲིན་ལས་རྒྱས་པའི་སྲས་
བདུན་སྒྲོན་མེ་བདུན། །སེམས་དཔའ་བདུན་དང་རྒྱལ་བཀུར་ཏི་ཤྲི་གསུམ། །མཁས་
བཞི་བསྟན་མཐར་སྐྱོང་བའི་དར་ཆེན་བདུན། །ལོ་ཙཱ་གཉིས་དང་ས་སྐྱོང་ཆོས་རྗེ་
དྲུག །བསྟན་འཛིན་བཅུ་གཉིས་མཁའ་སྤྱོད་གདུང་རབས་གཉིས། །ངོ་མཚར་སྐྱེས་
བུ་གཉིས་དང་སྤྱན་སྔ་བརྒྱུད། །བླ་ཆེན་བརྒྱད་དང་ཆེན་པོ་གྲགས་པ་བདུན། །
དཀའ་ཆེན་བཅུ་བཞི་འདུལ་འཛིན་གནས་བརྟན་དྲུག །རྟོགས་ལྡན་ལྔ་དང་ཇོ་གདན་
བཞི་ལ་སོགས། །མདོར་ན་སྟོད་ཀྱི་མངའ་རིས་སྐོར་གསུམ་དང་། །བར་གྱི་གཙང་
དབུས་ཁྲི་ སྐོར་ བཅུ་ གསུམ་ དང་། ། སྨད་ མདོ་ གསུམ་ གྱི་ མཁས་ པ་ འབུམ་ གྱིས་
བཀུར། ། ཞེས་རྗེའི་བླ་སློབ་གཉིས་ཀར་གྱུར་པ་བཞི་ནི། བླ་མ་དབུ་མ་བ། རེད་
མདའ་བ། ཕྱག་རྡོར་བ། གྲ་སྐོར་མཁན་པོ་ཆོས་སྐྱབས་བཟང་བོ་དང་བཞིའོ། །
ནང་ཐུགས་ཀྱི་སྲས་གཅིག་ནི་མཁས་གྲུབ་རྗེ་དང་། བུ་ཆེན་གཉིས་ནི་རྒྱལ་ཚབ་དང་
འདུལ་འཛིན་གྲགས་པ་རྒྱལ་མཚན་ནོ། ། ཐུགས་སྲས་གཅིག་དང་བུ་ཆེན་གཉིས་སྟེ་
གསུམ་ནི་ཕྱག་རྡོར་གྱིས་ལུང་བསྟན་པའི་སློབ་མ་གསུམ་མོ། ། འཇམ་དཔལ་གྱིས་
ལུང་བསྟན་པའི་བར་ཚར་གྱི་འཁོར་དག་པ་རྣམ་བརྒྱད་ལས་མདོ་སྨད་པ་བཞི་ནི་
རྟོགས་ལྡན་འཇམ་དཔལ་རྒྱ་མཚོ། དགེ་བཤེས་ཤེས་རབ་གྲགས་པ། དགེ་བཤེས་
འཇམ་དཔལ་བཀྲ་ཤིས། དགེ་བཤེས་དཔལ་སྐྱོང་བ་སྟེ་བཞི། དབུས་པ་བཞི་ནི་སྐྱོར་
ལུང་གི་དགེ་བཤེས་འཇམ་དཀར་བ་དཔལ་ལྡན་བཟང་བོ། མལ་གྲོ་བ་གནས་བརྟན་
བཟང་སྐྱོང་། སྟོད་ལུང་བ་གནས་བརྟན་ཤར་བ་རིན་ཆེན་རྒྱལ་མཚན། རྟོགས་ལྡན་
བྱང་སེང་བ་དང་བཞིའོ། ། བྱ་བྲལ་ལ་མ་བྱོན་གོང་གི་སྲས་སྔ་ཚར་བཞི་ནི། ཚ་ཁོ་
དཔོན་པོ་ངག་དབང་གྲགས་པ། མདོ་སྟོད་པ་གྲགས་པ་བློ་གྲོས། ལྡོང་སྟོན་ཡེ་ཤེས་
236



༄༅། །བོད་སོག་ཆོས་འབྱུང་གི་སྨད་ཆ།
དཔལ། དགེ་བཤེས་ཤ་སྟོན་པ་རྣམས་སོ། ། འཇམ་དབྱངས་སྙན་བརྒྱུད་འཛིན་
པའི་གསེར་ཁྲི་བ་གསུམ་ནི། ཞ་ལུ་བ་ལེགས་པ་རྒྱལ་མཚན། བློ་གྲོས་ཆོས་སྐྱོང་། བ་
སོ་ཆོས་རྒྱན་ནོ། ། ཤར་བྱང་གི་བསྟན་པའི་གསལ་བྱེད་གཉིས་ནི། ཤར་བ་རིན་
ཆེན་རྒྱལ་མཚན། ཧོར་སྟོན་ནམ་མཁའ་དཔལ་བའོ། ། འཕྲིན་ལས་ནམ་མཁའ་
དང་མཉམ་པའི་བུ་ཆེན་བདུན་ནི། འཇམ་དབྱངས་ཆོས་རྗེ་བཀྲ་ཤིས་དཔལ་ལྡན།
མཁས་གྲུབ་ཤེས་རབ་སེང་གེ མདོ་སྟོད་པ་གུང་རུ་རྒྱལ་མཚན་བཟང་བོ། རྗེ་དགེ་
འདུན་གྲུབ། སྟོད་མངའ་རིས་ཤེར་བཟང༌། སྨད་ཆབ་མདོའི་ཤེར་བཟང་རྣམས་
སོ། ། དབུས་གཙང་བསྟན་པའི་སྒྲོན་མེ་བདུན་ནི། ཆོས་རྗེ་དཀོན་མཆོག་ཚུལ་
ཁྲིམས། ཁ་ཆེ་གཉལ་རྒོད་རིན་བསམ། དམར་ཁམས་པ་མཁྱེན་རབ་དབང་ཕྱུག་
གྲགས་བཟང་། གཉལ་ཆེན་ཤེས་རབ་རྒྱལ་མཚན། གསང་ཕུ་བ་ཆོས་རྗེ་རྒྱལ་དབང་
ཁ་ཆེ། གཙང་རོང་བ་འབྲས་སྤུངས་ཆོས་རྗེ་དཔལ་ལྡན་སེང་གེ སྣར་ཐང་རབ་མཆོག་
རྣམས་སོ། ། གཞན་དོན་ལྷུན་གྱིས་གྲུབ་པའི་སེམས་དཔའ་བདུན་ནི། བྱང་སེམས་
རྭ་སྒྲེང་བ་ ཤཱཀྱ་བསོད་ནམས། ཟུར་མཁར་བ་བྱང་ སེམས་ཀུན་དགའ་བཟང་བོ།
བྱང་སེམས་བདེ་མོ་ཐང་བློ་གྲོས་རྒྱལ་མཚན། གསང་སྟོད་ཉུག་པ་བྱང་སེམས་ཚུལ་
ཁྲིམས་དཔལ་བཟང་། གངས་བུ་ལེ་བ་བྱང་སེམས་གཞོན་ནུ་རྒྱལ་མཆོག ཆོས་སྡེ་
གོང་བ་བྱང་སེམས་རྒྱལ་མཚན་གྲགས་བཟང་། ཚལ་གུང་ཐང་དགེ་ལྡན་པར་སྒྱུར་བ་
བོ་བྱང་སེམས་རྒྱལ་སྲས་བདེ་འབྱུང་བ་རྣམས་སོ། ། མི་དབང་གཙུག་ན་མཛེས་པའི་
ཏི་ཐི་གསུམ་ནི། ཏི་ཤྲི་བྱམས་ཆེན་ཆོས་རྗེ་ཤཱཀྱ་ཡེ་ཤེས། རྒྱ་ནག་ཡེ་ཝང་རྒྱལ་བོའི་བླ་
མ་བྱང་དར་མ་ཏི་ཤྲཱི། ཏི་ཤྲཱི་མདོ་སྨད་པ་ལེགས་བཟང་ངོ༌། ། མང་དུ་ཐོས་པའི་
མཁས་པ་བཞི་ནི། རྗེ་བླ་མའི་དྲུང་ཡིག་པ་བྱང་བདག་འཇམ་དབྱངས་པའི་སྲས་མ་
ཅིག་དཔོན་པོ་ནམ་མཁའ་དཔལ། དང་བོ་བོ་དོང་བའི་སློབ་མ་མཛད་པ་ཡར་རྒྱབ་
237



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དཔོན་པོ་བསོད་ནམས་རྒྱལ། ཡོངས་འཛིན་རིན་ཆེན་སྣ་བདུན་དུ་གྲགས་པ་བསྟེན་
པའི་མུས་སྲད་པ་བློ་གྲོས་རིན་ཆེན། ཞ་ལུ་བ་མཁས་དབང་བཀྲ་ཤིས་རྒྱ་མཚོའོ། །
བསྟན་པ་ཕྱོགས་མཐར་སྐྱོང་བའི་དར་ཆེན་བདུན་ནི། ཞང་ཞུང་ཆོས་དབང་གྲགས་
པ། མཐོ་སྡིངས་གསར་མ་བཞེངས་མཁན་གུ་གེ་བ་ངག་དབང་གྲགས་པ། གནས་
ཐང་འདེབས་པ་བོ་ཁམས་ལྷོ་བ་རྒྱལ་མཚན་སེང་གེ ལབ་དགོན་འདེབས་པ་བོ་ཁམས་
འདན་མ་བ་ཡོན་ཏན་དཔལ། མདོ་སྨད་པ་བསོད་ནམས་ཤེས་རབ། ཚ་ཁོ་ཀ་ལ་རིའི་
དགོན་པ་འདེབས་མཁན་རོང་ཆེན་ལྗགས་ནག་པ། མདོ་སྨད་པ་འོད་ཟེར་རྣམས་
སོ། ། སྐད་གཉིས་སྨྲ་བའི་ལོ་ཙཱ་བ་གཉིས་ནི། འགོས་ལོ་ཙཱ་བ་གཞོན་ནུ་དཔལ་
བའམ་ཡིད་བཟང་རྩེ་བ་དང་། སྟག་ལུང་ལོ་ཙཱ་བའོ། ། ས་སྐྱོང་ཆོས་རྗེ་དྲུག་ནི།
ཐིལ་གྱི་གདན་ས་མཛད་པའི་རིན་ཆེན་དཔལ་ལྡན་བཟང་བོ། སྤྱན་སྔ་ཉེར་བརྒྱད་པ་
བསོད་ནམས་བཟང་བོ། རིན་ཆེན་ཉེར་གཉིས་པ་བསོད་ནམས་རྒྱལ་མཚན། རྩེ་
ཐང་གདན་ས་བ་དྲུང་བྱང་ཆུབ་རྡོ་རྗེ། སྟག་ལུང་རིན་པོ་ཆེ་བཀྲ་ཤིས་དཔལ་འོད། ཀུ་
ཐི་འབྲི་གུང་རིན་པོ་ཆེ་དོན་གྲུབ་རྒྱལ་བོ། གསུང་རབ་མང་དུ་མཁྱེན་པའི་བསྟན་
འཛིན་བཅུ་གཉིས་ནི། སྟོད་ལུང་ཆུ་བཟང་འདེབས་པ་བོ་ཤར་རྩེ་ཆོས་རྗེ་ཤེར་འབྱུང་
བློ་གྲོས། མགར་བྱང་ཆུབ་དཔལ། རྒྱལ་བ་རིན་ཆེན་བསམ་འགྲུབ། ཆ་དཀར་
དགོན་འདེབས་པ་བོ་བྱང་གླིང་བ་གྲགས་པ་རིན་ཆེན། གོང་སྨོས་དམར་ཁམས་པ་
གྲགས་བཟང༌། ཀླུང་ཤོད་དཔལ་འབར་འདེབས་པ་བོ་མངའ་རིས་བསོད་ནམས་རིན་
ཆེན། འཇམ་དབྱངས་རིན་རྒྱལ། གྲ་ནང་དགེ་ལྡན་པར་སྒྱུར་བ་བོ་གུ་གེ་སངས་རྒྱན།
འཇམ་དབྱངས་རིན་གྲགས། སློབ་དཔོན་བརྩོན་འགྲུས་གྲགས་པ། སློབ་དཔོན་
ལེགས་ལྡན་པ། བླ་མ་སྟག་ལེབ་བྱང་རྒྱལ་བ་རྣམས་སོ། ། མཁའ་སྤྱོད་གྲུབ་པའི་
གདུང་རབས་གཉིས་ནི། སྤྲོ་ཞིང་རིན་པོ་ཆེ་རྔོག་བྱང་ཆུབ་དཔལ་བ་དང་། རིན་ཆེན་
238



༄༅། །བོད་སོག་ཆོས་འབྱུང་གི་སྨད་ཆ།
དཔལ་བའོ། ། སྐྱེས་བུ་ངོ་མཚར་ཅན་གཉིས་ནི། དབེན་གནས་འབྲོག་མུ་ཏིག་
འདེབས་པ་བོ་སྐྱེས་མཆོག་སྨོན་ལམ་མཐའ་ཡས་དང་། རི་མི་འབེབས་པ་བསོད་
ནམས་རིན་ཆེན་ནོ། ། བླ་མ་སྤྱན་སྔ་བརྒྱད་ནི། རིན་ཆེན་སྒང་གི་གདན་ས་མཛད་
པའི་སྤྱན་སྔ་ཀུན་དགའ་བློ་གྲོས། སྒམ་དགོན་དང་རིན་ཆེན་སྒང་དུ་བཞུགས་པའི་
སྤྱན་སྔ་གཞོན་ནུ་འོད། སྒམ་དགོན་པ་སྤྱན་སྔ་བློ་གྲོས་རྒྱལ་མཚན། སྤྱན་སྔ་དཔལ་
བཟང་དང་། སྤྱན་སྔ་ནམ་མཁའ་རྒྱལ་མཚན། འཆད་སྤྱིལ་གྱི་སྤྱན་སྔ་དགུ་བ་བསོད་
ནམས་ལྷུན་གྲུབ། ལོ་དང་བྱ་ཡུལ་གྱི་གདན་ས་བསྐྱངས་པའི་སྤྱན་སྔ་རིན་ཆེན་རྒྱལ་
མཚན། རྒྱལ་སྟེང་དང་སྤྱན་གཡས་གཉིས་ཀྱི་གདན་ས་མཛད་པའི་སྤྱན་སྔ་རིན་ཆེན་
འཕེལ་རྣམས་སོ། ། ཁྲི་སྟེང་མཛེས་པའི་བླ་ཆེན་བཞི་དང་། ཚོགས་པ་སྐྱོང་བའི་
མཁན་ཆེན་བཞི་སྟེ་བླ་ཆེན་བརྒྱད་ནི། གུང་ཐང་གི་གདན་ས་འཛིན་པའི་ཆོས་རྗེ་
མཛེས་དཔལ། བླ་ཆེན་ཏེའུ་ར་བ་ཡེ་ཤེས་དཔལ། བླ་ཆེན་ཉན་པོ་ཤཱཀྱ་རྒྱལ་མཚན།
སྟག་ཕུ་ཀུ་ ཤྲཱི་དཔལ་ལྡན་དོན་གྲུབ། སྐྱོར་མོ་ལུང་གི་མཁན་ཆེན་ཆོས་རྒྱལ་དཔལ་
བཟང༌། ཕག་མོ་གྲུ་བའི་མཁན་ཆེན་རྒྱལ་བཟང་བ། སྤྱན་གཡས་མཁན་པོ་བྱང་ཆུབ་
དཔལ་བ། མཁན་ཆེན་ཀུན་དགའ་རྡོ་རྗེ་རྣམས་སོ། ། སྡེ་དགོན་གྱི་བླ་མ་ཆེན་པོ་ལྔ་
དང་། དབང་བཞི་བསྐུར་མཁན་ཆོས་སྒོ་བ་གཉིས་ཏེ་ཆེན་པོ་བདུན་ནི། རྗེའི་ལུགས་
འཛིན་པ་ཆེན་པོ་གྲགས་བཟང་། རྩོད་པ་བ་ཆེན་པོ་དྭགས་པོ། མི་ཕྱེད་དད་ཐོབ་པ་
ཆེན་པོ་བློ་འཕེལ། ཆེན་པོ་ཀུན་རྒྱལ་བ། ཆེན་པོ་བཀྲ་ཤིས་རྒྱལ་མཚན། གདན་སའི་
ཆོས་སྒོ་བ་འཇམ་དབྱངས་ཁ་ཆེ་བསོད་ནམས་དཔལ། འབྲི་གུང་ཆོས་སྒོ་བ་བཀྲ་ཤིས་
རིན་ཆེན་རྣམས་སོ། ། ལུང་རིགས་སྨྲ་བའི་དཀའ་བཅུ་བ་བཞི་དང་ཚིག་དོན་འཛིན་
པའི་དཀའ་བཞི་བ་བཅུ་སྟེ་དཀའ་ཆེན་བཅུ་བཞི་ནི། དཀའ་བཅུ་བ་དར་མ་བཟང་བོ།
འབའ་སེར་དཀའ་བཅུ། ཅོང་ཙ་དཀའ་བཅུ་ཡོན་ཏན་རྒྱལ་མཚན། ལྷ་ལ་དཀའ་བཅུ་
239



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྟེ་བཞི་དང་། གནས་ངེས་མེད་པ་མཐིལ་ཆུང་དཀའ་བཞི་དོན་ཡོད། རྗེའི་ཕྱག་དཔེ་
གཉེར་འཛིན་པ་བྲག་དགོན་དཀའ་བཞི་རིན་ཆེན་དཔལ། འདུལ་བ་ལ་མཁས་པ་རྒྱལ་
བ་དཀའ་བཞི་བ་རིན་ཆེན་ཆོས་རྒྱལ། ཀྱེ་རེའི་དབེན་དགོན་འདེབས་པ་བོ་ཀྱེ་རེ་
དཀའ་བཞི་སངས་རྒྱས་དབང་ཕྱུག སྟག་ཕུ་དཀའ་བཞི་བ་སངས་རྒྱས་བཟང་བོ།
གཡག་སྡེ་ དཀའ་བཞི་བསོད་ནམས་བཟང་བོ། གྲོ་བ་དཀའ་བཞི་བ། མཚུར་ཕུ་
དཀའ་བཞི་བ། དཀའ་བཞི་བ་ཆོས་སེང་། དཀའ་བཞི་བ་གྲགས་པ་རྒྱལ་མཚན་སྟེ་
བཅུའོ། ། སྦྱངས་པའི་ཡོན་ཏན་གྱི་བརྟུལ་ཞུགས་འཛིན་པའི་ཇོ་གདན་བཞི་ནི།
ཚོགས་པ་ཆོས་ལུང་བའི་མཁན་པོ་མཛད་པའི་ཇོ་གདན་ཟླ་བ་བློ་གྲོས། རྫོགས་རིམ་ལ་
མྱོང་བ་ཐོན་པའི་ཇོ་ གདན་བསོད་ནམས་ལྷུན་འགྲུབ། ཀོང་བོའི་ཕྱོགས་སུ་ རྗེའི་
བསྟན་པ་སྤེལ་བ་བོ་ཀོང་བོ་ཇོ་གདན། མཚན་སྒྲོག་གི་མཁན་པོ་མཛད་པ་བོ་ཇོ་གདན་
ལེགས་པ་རིན་ཆེན་ནོ། ། ཚུལ་ཁྲིམས་རྣམ་པར་དག་པའི་གནས་བརྟན་དྲུག་ནི།
གནས་བརྟན་ཆོས་བཟང་བ། གནས་བརྟན་རྒྱལ་སྟེང་བ་དོན་གྲུབ་དཔལ། གནས་
བརྟན་རྒྱམ་པ་དགེ་འདུན་རྒྱལ་བོ། བར་སྐོར་བ་གནས་བརྟན་འོད་ཟེར་བཀྲ་ཤིས།
གནས་བརྟན་གཞོན་ནུ་སངས་རྒྱས་སམ་གཞོན་ནུ་འོད་ཟེར། སོ་ཐར་ལྟུང་བ་ཕྲ་མོས་
ཀྱང་མ་གོས་པར་མཛད་པའི་གནས་བརྟན་ཀུན་དགའ་འབུམ་རྣམས་སོ། ། ཚེ་བློས་
བཏང་གི་ཟབ་མོའི་རྟོགས་ལྡན་ལྔ་ནི། རྗེ་བླ་མ་འཇམ་དབྱངས་སུ་མཐོང་བའི་ཀུ་ཅོར་
རྟོགས་ལྡན་སངས་རྒྱས་དཔལ་བཟང་། རྟོགས་ལྡན་རྒོད་ཕྲུག་རས་པ་གྲགས་འབྱུང་།
བྱ་བཏང་རྟོགས་ལྡན་རལ་ཞིག བྱ་བྲལ་རྟོགས་ལྡན་བུ་ལེ་རྣམ་རྒྱལ། རྟོགས་ལྡན་
ནམ་མཁའ་ཤོ་རེ་རྣམས་ཡོད་དོ། །
གཞན་ཡང་བསྡོམས་སུ་མ་བསྡུས་པ་ལས། རྒྱལ་ཚབ་བཅུ་གཉིས་སུ་གྲགས་པ་
ནི། དགེ་ལྡན་གདན་སར་རྒྱལ་ཚབ་དར་མ་རིན་ཆེན། མཁས་གྲུབ་སྨྲ་བའི་ཉི་མ།
240



༄༅ ། །བོད་སོག་ཆོས་འབྱུང་གི་སྨད་ཆ།
རྗེ་ཞ་ལུ་བ། རྗེ་བློ་གྲོས་པ། རྗེ་བ་སོ་བ། བཙུན་མོ་ཚལ་དུ་རྗེ་འདུལ་འཛིན་པ།
འབྲས་སྤུངས་སུ་འཇམ་དབྱངས་ཆོས་རྗེ། སེ་རར་བླ་མ་དར་བཟང་བ་དང༌། རྗེ་གུང་
རུ་བ། གསང་སྔགས་མཁར་དུ་བླ་མ་ཅོག་ཆེན་པ། རྫིང་ཕྱིར་རྗེ་བཟང་སྐྱོང་བ། ཉི་
མ་གླིང་དུ་བླ་མ་བྱང་སེང་བ་དང་བཅུ་གཉིས་ཡོད་པར་གསུངས་པའང་ཡོད། དེ་ལས་
གཞན་དུའང་ལྷ་གཟིགས་གྲགས་པ་རྒྱ་མཚོ། རྒྱ་སྟོན་བློ་བཟང་གྲགས་པ། གཞོན་ནུ་
དཔལ་བ། མཁན་པོ་བསོད་རྒྱལ། བླ་མ་གསེར་ཐུབ་པ། ཡང་སྟེང་རིན་པོ་ཆེ། རྩེ་
ཐང་བ་ཞི་བློ་དཔོན་པོ། དྲུང་ནམ་མཁའ་བ། བླ་མ་མགོན་པོ་བྱང་ཆུབ་པ། བླ་མ་
བསོད་ནམས་རིན་པ། དྲུང་ཆོས་འཕགས་པ། བླ་མ་ཤཱཀ་རིན་པོ་ཆེ། བླ་མ་ཟླ་བ་
བཟང་བོ། བླ་མ་ཆོས་རྒྱལ་མཚན། རྒྱ་ར་སངས་རྒྱས་ཡེ་ཤེས། འདུལ་འཛིན་བློ་གྲོས་
སྦས་པ། འཕགས་འོད་ཡོན་ཏན་རྒྱ་མཚོ། སྣར་ཐང་མཁན་ཆེན་བསོད་ནམས་
མཆོག་གྲུབ། ཟུལ་ཕུ་བ་མཁན་ཆེན་དཀོན་མཆོག་དཔལ་བཟང་། རྒྱལ་བ་གྲགས་པ་
བཀྲ་ཤིས། བླ་མ་ཀུན་བཟང་རིན་ཆེན། བླ་མ་བསོད་དབང་། འཇམ་དབྱངས་རྡོར་
རིན། རྒྱུ་མ་རིན་པོ་ཆེ་ཀུན་དགའ་བློ་གྲོས། ཆོས་རྗེ་རྒྱལ་མཚན་གྲགས་བཟང་། བྱ་
བཏང་རིན་ཆེན་བཟང་བོ། གཙང་བ་བློ་བཟང་བ་རྣམས་སོ། ། དེ་ལྟར་གོང་དུ་སྨོས་
པ་ཐམས་ཅད་ནི་ལུང་རྟོགས་ཀྱི་ཡོན་ཏན་ཆེན་པོ་མངའ་བ། རིགས་རུས་དང་གོ་ས་
མཐོ་བའི་ཆེན་པོ་རྣམས་ཀྱི་དབང་དུ་བྱས་པ་ལས། ཆོས་འབྲེལ་རྒྱ་ཆེར་མནོས་པ།
གསང་བདེ་གུང་གསུམ། དྭགས་སྐྱོར་ཟུལ་གསུམ། ལོ་བྱ་རིན་སྒང་བ་གསུམ། རྒྱལ་
གླང་ཐང་གྲོ་བ་གསུམ། འབྲི་སྟག་ཚལ་གསུམ། ཨེ་གཉལ་སྟག་གསུམ། རྭ་སྒྲེང་
འཆད་ཁ་སྐྱིལ་བུ་གསུམ་སོགས་ཕྱོགས་ཀྱི་ཆོས་དཔོན་རྣམས་ཀྱིས་དེ་དུས་རྗེ་རིན་པོ་
ཚེའི་ཞབས་དྲུང་དུ་མ་གཏུགས་པ་མི་སྣང་ལ། ཆོས་འབྲེལ་ཙམ་ཐོབ་པ་ནི་ལོ་རེའི་ནང་
དུའང་བགྲང་དཀའོ། །
ག
241



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བོད་གངས་ཅན་གྱི་ལྗོངས་འདིར་རྗེ་བཙུན་ཙོང་ཁ་བ་ཆེན་པོ་བྱོན་པ་ནི།
བདག་ཅག་གི་སྟོན་པ་ཐུབ་པའི་དབང་བོ་འཇིག་རྟེན་དུ་བྱོན་པ་དང་ཆོས་མཚུངས་པ་
ཞིག་བྱུང་སྟེ། སྐུ་ན་ཕྲ་མོའི་དུས་ཀརྨ་རོལ་བའི་རྡོ་རྗེས་དགེ་བསྙེན་བསྒྲུབས་ནས་
དབུས་གཙང་དུ་ཕེབས་ན་ཐུབ་པའི་བསྟན་པ་ལ་ཐུབ་པ་དང་མཚུངས་པའི་འཕྲིན་ལས་
འབྱུང་གསུང་ཞེས་ཆོས་འབྱུང་མཁས་པའི་དགའ་སྟོན་ལས་བཤད་པ་ལྟར་ཡིན་ལ།
ཁོང་ཙཱ་རིར་བྱོན་དུས་མོ་ལའི་ལ་རྩར། རྗེ་བཙུན་བྱམས་པའི་ཞལ་ནས། རིགས་ཀྱི་བུ་
ཁྱོད་སངས་རྒྱས་འཇིག་རྟེན་དུ་བྱོན་པ་ལྟ་བུ་འོང་བ་ཤེས་པར་གྱིས་ཤིག་ཅེས་རྗེ་བླ་མ་
ཉིད་ལ་གསུངས་པའང་། བཅོམ་ལྡན་འདས་ཀྱི་འཇམ་དཔལ་རྩ་རྒྱུད་དུ། ཁྱོད་ཉིད་
བྱིས་པའི་གཟུགས་ཀྱིས་ནི། །སངས་རྒྱས་མཛད་པ་བྱེད་པར་འགྱུར། ། ཞེས་ལུང་
བསྟན་པ་དང་གཉིས་སུ་མེད་པ་དེ་དེ་བཞིན་དུ་གྱུར་ཏོ། །
ཡབ་རྗེ་རྒྱལ་བ་གཉིས་པའི་གདན་ས་དགའ་ལྡན་རྣམ་པར་རྒྱལ་བའི་གླིང་དུ།
མི་འཇིགས་གདོང་ལྔས་བཏེགས་པའི་ཆོས་ཀྱི་གསེར་ཁྲིར་ཕེབས་རིམ་མཚན་ཙམ་
བརྗོད་པ་ལ། ཁྲི་ཐོག་གཉིས་པ་རྒྱལ་ཚབ་དར་མ་རིན་ཆེན་ནི། རབ་བྱུང་དྲུག་པའི་
ཤིང་འབྲུག་གི་ལོར་གཙང་ཉང་སྟོད་ཆུ་ཕྲེང་རི་ནང་ཞེས་བྱ་བར་སྐུ་འཁྲུངས། གནས་
རྙིང་བ་རིན་ཆེན་རྒྱལ་མཚན་ལས་རབ་ཏུ་བྱུང་ཞིང་། དཀའ་བཞི་བ་རིན་རྡོར་སོགས་
ལས་ཆོས་གསན། གཙང་སྟོད་ལྡོག་ལྷོ་བ་ཀུན་དགའ་དཔལ་གྱིས་མཁན་པོ། རེད་
མདའ་བས་ལས་སློབ་མཛད་དེ་བསྙེན་པར་རྫོགས། མདོ་སྔགས་ལ་སྦྱངས་ཏེ་མཁས་
པར་གྱུར་ནས་ས་སྐྱ་གསང་ཕུ་རྩེ་ཐང་རྣམས་སུ་པོ་ཏི་བཅུའི་གྲྭ་སྐོར་གནང་ཞིང་། རོང་
སྟོན་ཤཱཀ་རྒྱན་པ་དང་མཁན་ཆེན་གཡག་པ་སོགས་རྩོད་པས་ཕམ། རྗེ་བདག་ཉིད་
ཆེན་པོ་གཉལ་ར་གྲོང་དུ་བཞུགས་ནས་ཆོས་གྲྭར་གསུང་ཆོས་གནང་བ་ལ་རྩོད་པ་
མཛད་པར་དགོངས་ནས་དཀའ་བཅུ་བ་དེར་བྱོན་པ་ན། རྒྱལ་བས་འོད་སྲུང་ཆེན་
242



༄༅། །བོད་སོག་ཆོས་འབྱུང་གི་སྨད་ཆ།
པོར་སྟན་ཕྱེད་བསྟབ་པ་དང་མཚུངས་པར་མཛད་པ་ན། རྗེའི་གསུང་བཤད་ཀྱིས་ཡིད་
དྲངས་ཏེ་ཁེངས་པའི་རི་བོ་བསྙིལ་ཏེ་དབུ་ཞྭ་ཕུད་ཅིང་ཁྲི་ལས་བབས་ནས་ཕྱག་དང་
བཅས་སློབ་མའི་ཁྲོད་དུ་བྱོན། རྗེས་སུ་འཛིན་པར་གསོལ་བ་བཏབ། དེའི་ཚེ་རྗེའི་
བཞུགས་ཁྲི་ལ་ཕེབས་པ་དེ་ཕྱིས་སུ་གདན་སའི་ཐོག་མར་བྱོན་པའི་རྟེན་འབྲེལ་ཡིན་
པར་གསུངས། དེ་ནས་རྗེའི་སློབ་མའི་གཙོ་བོར་གྱུར་ཅིང༌། གསུང་རྒྱུན་དྲི་མ་མེད་
པས་བརྒྱན་ཏེ། རྒྱན་དང་། རྒྱུད་བླ་མ། རིན་ཕྲེང་། བཞི་བརྒྱ་བ། སྤྱོད་འཇུག་
ཚད་མའི་སྐོར། སྔགས་ཕྱོགས་ཀྱི་ཊཱིཀྐའང་མང་དུ་མཛད། བདག་ཉིད་ཆེན་པོ་མྱ་
ངན་ལས་འདའ་བཞེད་པའི་ཚེ་ཡང་། དབུ་ཞྭ་དང་གོས་བེར་གནང་བ་སོགས་ཀྱིས་
དོན་ལ་རྒྱལ་ཚབ་ཏུ་མངའ་གསོལ་བ་ལྟར། འདུལ་འཛིན་པ་དང་། མཁས་གྲུབ་སྨྲ་
བའི་ཉི་མ་སོགས་ཀྱིས་ཀྱང་གསོལ་བ་བཏབ་སྟེ་དགུང་ལོ་ང་དྲུག་པ་ལ་དགའ་ལྡན་
གསེར་ཁྲིར་འཁོད་དེ་རྒྱལ་ཚབ་ཅེས་གྲགས་ཤིང་། ལོ་ངོ་བཅུ་གསུམ་བར་དུ་གདན་ས་
བསྐྱངས། དབྱར་དགུན་ལ་གཙོ་བོར་ཐུགས་དམ་དང་། དཔྱིད་སྟོན་ལ་ཟབ་རྒྱས་ཀྱི་
ཆོས་འཁོར་བསྐོར་ཞིང་། དེ་རྗེས་ཟུར་བཞུགས་གནང་ནས་ཐུགས་དམ་ཁོ་ན་མཛད་དེ་རེ་
དགུའི་སྟེང་སྣོན་ཟླའི་ཚེས་བརྒྱད་ལ་པོ་ཏ་ལ་ནས་སྐུ་གཤེགས་པའི་ཚུལ་གནང་ངོ༌། །
ཁྲི་ཐོག་གསུམ་པ། ཆོས་རྗེ་དགེ་ལེགས་དཔལ་བཟང་ནི། རབ་བྱུང་དྲུག་པའི་
ཤིང་གླང་ལོར་གཙང་སྟོད་ལྡོག་གཞུང་བྱང་ཆུབ་འོག་ཅེས་པར་བྱང་བའི་དཔོན་རིགས་
སུ་འཁྲུངས། མཁས་གྲུབ་ལྷ་དབང་བའི་སྐུའི་སྐྱེ་བ་དྲན་ཚུལ་གསུངས་པས། མཁས་
གྲུབ་རྗེ་ཞེས་ཕྱོགས་ཀུན་ཏུ་གྲགས། མཁས་གྲུབ་ལྷ་དབང་བའི་དགོན་པ་རྡོ་རྗེ་གདན་
ཡང་ཕུལ། མཁན་ཆེན་སེང་གེ་རྒྱལ་མཚན་ལས་རབ་ཏུ་བྱུང་། རྗེ་བཙུན་རེད་མདའ་
བ་ཆེན་པོའི་ཞབས་ལ་གཏུགས་ཏེ་མདོ་སྔགས་ཀྱི་གསུང་རབ་ཐམས་ཅད་ལ་སྦྱངས་
པས་རིགས་པའི་དབང་ཕྱུག་ཆེན་པོར་གྱུར། མཁས་གྲུབ་དགུང་ལོ་བཅུ་དྲུག་པའི་
s
243



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དུས་གཙང་ཕྱོགས་ཀྱི་ཆོས་གྲྭ་ཆེན་པོ་རྣམས་སུ་གྲྭ་སྐོར་མཛད་དེ། དཔལ་ངམ་རིང་
ཆོས་སྡེར་ཕེབས་པ་ན། བོ་དོང་པཎ་ཆེན་ཕྱོགས་ལས་རྣམ་རྒྱལ་གྱིས། ས་པཎ་གྱི་
རིགས་གཏེར་ལ་དགག་པ་མཛད་དེ། ལན་གདབ་པར་ནུས་པ་སུ་ཡོད་ཅེས་དྲིལ་
བསྒྲགས། དེའི་ཚེ་བྱར་བའི་བདག་པོས། འཇམ་དབྱངས་ས་པཎ་གྱི་གསུང་ལ་རྒོལ་
བ་འདི་སུས་ཚར་བཅད་ན་བྱ་དགའ་སྟེར་ཟེར་ནས། དབུས་སུ་པཎྜི་ཏའི་ སྟན་
བཤམས། མདུན་དུ་ངམ་རིང་གི་མཁས་པ་ཐམས་ཅད་བཞུགས། ཚོགས་པ་རྒྱ་མཚོ་
ལྟ་བུས་མཐའ་བསྐོར། བྱར་བའི་བདག་པོ་ཡང་ཁྲི་ལ་འདུག་སྟེ། ཉིན་དང་བོར་
བཤེས་གཉེན་དོན་བཟང་རྒྱལ་མཚན་པ་སོགས་མཁས་པ་མང་བོས་བརྩད་ ཅིང༌།
པཎྜི་ཏ་དེས་ཐལ་འགྱུར་གཉིས་གསུམ་ཙམ་གྱིས་ཚར་བཅད་ནས། རིགས་གཏེར་ནང་
འགལ་གྱི་ཕུང་བོར་ཐག་བཅད། དེའི་སང་ཉིན་ཡང་སྔར་ལྟར་སྟན་བཤམས་པའི་
མདུན་སར། པཎ་ཆེན་པས་རིགས་གཏེར་གྱི་དབུ་ནས་མཐར་ཆགས་ལ་བཀག་པ་ན།
བདག་ཉིད་ཆེན་པོ་དགེ་ལེགས་དཔལ་བཟང་འདིས་སྐྱོན་སྤོང་རིམ་པ་བཞིན་དུ་མཛད་
ཅིང་། ཁོང་རང་ཉིད་ཀྱིས་གྲུབ་མཐའ་བཞག་པ་རྣམས་ཀྱང་རིགས་པ་དྲི་མ་མེད་པས་
སུན་ཕྱུང་སྟེ་ལན་མེད་པར་མཛད་པའི་ཚེ། དེ་མདོ་སྡེ་བའི་གྲུབ་མཐའི་ནང་འགལ་
ཡིན་གསུངས་པ་མ་གཏོགས་གཞན་གསུང་རྒྱུ་མ་བྱུང་། དེ་དུས་ཇི་ལྟར་བརྩད་པའི་
གསུངས་རྣམས་བཤེས་གཉེན་དོན་བཟང་རྒྱལ་མཚན་པས་ཡི་གེར་བཀོད་ཡོད། པཎ་
ཆེན་ཡང་ཐུགས་འཕྲོགས་པར་གྱུར་ཏེ། ཕྱིས་སུ་མཁས་གྲུབ་རྗེ་ལ་བསྟོད་པ་བུང་བ་
རྣམ་པར་རྩེན་པའི་རྒྱུད་མངས་ཞེས་པ་མཛད། མཁས་གྲུབ་རིན་པོ་ཆེ་སྐུ་ན་ཕྲ་མོ་དེ་
ཙམ་ནས་འཆད་རྩོད་རྩོམ་གསུམ་གང་ལ་ཡང་མཁས་པའི་སྙན་པ་ཕྱོགས་སུ་ཁྱབ། དེ་
ནས་རྗེ་རེད་མདའ་བས་མཁན་པོ་དང༌། ཆོས་རྗེ་དཔལ་འབྱོར་ཤེས་རབ་ཀྱིས་ལས་
སློབ། གཉལ་བ་བློ་གྲོས་མཚུངས་མེད་ཀྱིས་གསང་སྟོན་མཛད་དེ་དགེ་འདུན་གྲངས་
244



༄༅ ། །བོད་སོག་ཆོས་འབྱུང་གི་སྨད་ཆ།
ཚང་བའི་དབུས་སུ་བསྙེན་པར་རྫོགས། རྗེ་རེད་མདའ་བས་བསྐུལ་ནས་རྗེ་བླ་མར་
མཇལ་དུ་བྱོན་པའི་ལམ་བར་སྙེ་ཐང་དུ་བཞུགས་ཚེ། འཇམ་པའི་དབྱངས་དངོས་སུ་
གཟིགས་ཏེ་མཐར་རང་གི་ལུས་ལ་ཐིམ་པར་རྨིས། དེའི་ཕྱི་ཉིན་སེ་ར་ཆོས་སྡིངས་སུ་
ཕེབས་ཏེ་རྗེ་ཙོང་ཁ་བ་དང་མཇལ་མ་ཐག མི་ཕྱེད་པའི་དད་པ་འཁྲུངས་ཏེ་རྗེས་སུ་
འཛིན་པར་གསོལ་བ་བཏབ་པ་ན། རྗེ་རིན་པོ་ཆེས་ཁྱེད་ལ་རྨི་ལམ་ཅི་བྱུང་གསུང་།
སྔར་ལྟར་ཞུས་པས་ཁྱེད་གདུལ་བྱ་མང་བོ་ལ་ཕན་ཐོགས་ཆེན་པོ་འོངས་གསུངས།
ངའི་རྗེས་འཇུག་རྣམས་ཀྱིས་ཡི་དམ་རྡོ་རྗེ་འཇིགས་བྱེད་དང༌། འཇམ་དབྱངས་ཨ་ར་
པ་ཙ་ན་ལ་བྱེད། འདི་ལ་རྟེན་འབྲེལ་ཞིག་ཡོད་གསུངས། ཕྱག་ཕུལ་ཏེ་འཇིགས་བྱེད་
གནང་དགོས་ཞུས་པ་ན། རྗེ་ཐམས་ཅད་མཁྱེན་པས་ནངས་སྔ་མོ་ནས་རྗེ་རང་གི་ཕྱག་
གིས་རྡུལ་ཚོན་གྱི་དཀྱིལ་འཁོར་བཞེངས་ནས་ཆོ་ག་བསྒྲུབས་ཟིན་ནས་བསྒུགས་ཏེ་
བཞུགས་ཡོད་པའི་ཚོད་ཡིན་ཕྱིར། དེ་མ་ཐག་དབང་བསྐུར་གནང་། དེ་ནས་བཟུང་
མདོ་སྔགས་ཀྱི་གསུང་རབ་མ་ལུས་པ་བུམ་པ་གང་བྱོར་གནང་ཞིང་། གཙང་དུ་བྱོན་
ནས་མྱང་སྟོད་ལྕང་རའི་གདན་ས་བ་མཛད་པས་ལྕང་ར་དཀའ་བཅུར་གྲགས། རྒྱལ་
རྩེ་སྡེ་བ་རབ་བརྟན་པས་སྦྱིན་བདག་བྱས་ཏེ། དཔལ་འཁོར་བདེ་ཆེན་གྱི་དགོན་པ་
བཏབ། གཞན་ཡང་ནོར་བུ་དགའ་ལྡན་པ། བྲང་མོ་ཆེ་བ་ལེགས་གྲུབ་པ། ཞི་གནས་
པ། གསེར་ཁང་གོང་འོག་གཉིས། ལྷ་ཁང་བ་སོགས་དགེ་ལྡན་པའི་གྲྭ་ཚང་མང་བོའི་
གཞི་བཙུགས། མི་ཁ་ཤས་ནས་མཁས་གྲུབ་ཆོས་རྗེས་ས་སྐྱའི་ཆོས་ལུགས་བཀག་གོ་
ཞེས་པའི་རྫུན་ཚིག་ཕྱོགས་སུ་བསྒྲགས་པས་རྐྱེན་བྱས་ཏེ། ཆོས་རྗེ་རོང་ཆེན་པ་དང་
རྩོད་པའི་དུས་བཏབ་སྟེ་རྒོལ་བའི་དཀྱིལ་འཁོར་བཤམས་པ་ན། མཐུན་སྣང་དུ་རོང་
ཆེན་པ་ཐུགས་འཚབ་སྟེ་རྩོད་པར་མ་ནུས་སོ། ། དགུང་གྲངས་ཞེ་བདུན་བཞེས་པའི་
ལྕགས་ཕག་ལོར་རྒྱལ་ཚབ་རིན་པོ་ཆེ་གནས་རྙིང་དུ་ཕེབས་པ་དང་མཇལ་དུ་བྱོན་པའི་
245



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཚེ་གསེར་ཁྲིར་ཕེབས་དགོས་པའི་ཞལ་ཏ་གནང་། དེ་ནས་དཔལ་ལྡན་འབྲས་སྤུངས་
དང་། སེ་ར་ཐེག་ཆེན་གླིང་གཉིས་སུ་ཕེབས་པའི་ཚེ་སོ་སོའི་སེར་སྦྲེངས་དང་ཚོགས་
ཟུང་གིས་ཆོས་འབྲེལ་ཞུས། འཇམ་དབྱངས་ཆོས་རྗེ་བཀྲ་ཤིས་དཔལ་ལྡན་གྱིས་གུས་
ཕྱག་དང༌། མཚུངས་མེད་ཆོས་རྗེ་རྒྱུན་བཟང་བས་ཆོས་འབྲེལ་ཞུས། དགའ་ལྡན་
རྣམ་པར་རྒྱལ་བའི་གླིང་དུ་ཕེབས་པའི་ཚེ་ཡང་སེར་སྦྲེངས་དང་། ཤར་བ་རིན་ཆེན་
རྒྱལ་མཚན་ཞེས་རྒན་པ་ཆེན་པོ་དེ་ཡང་འཕྲང་ཉགས་སུ་བྱོན་ནས་ཕྱག་ཕུལ། ཧོར་
སྟོན་རིན་པོ་ཆེ་དགོན་པའི་དཀྱིལ་ཙམ་དུ་ཕེབས་ནས་ཕྱག་ཕུལ། དགེ་འདུན་ཐམས་
ཅད་ཀྱིས་ཆོས་འབྲེལ་ཞུས་ནས་ཞལ་སློབ་ཏུ་གྱུར། དེ་ནས་གསེར་གྱི་ཁྲི་འཕང་མཐོན་
པོར་མངའ་གསོལ་ནས་འཆད་ཉན་བཤད་སྒྲུབ་ཡར་ཟླ་བཞིན་དུ་བསྐྱངས་ཤིང་། རྗེ་
བླ་མའི་གསུང་ཟུར་ཕྲ་མོ་ཙམ་ཡང་མ་འདྲེས་པར་གསལ་བར་གསུངས་ནས། ཁྱུ་
མཆོག་རླབས་པོ་ཆེའི་གནས་སུ་གསུང་དབྱངས་བསྒྲགས་ནས་རྗེ་ཐམས་ཅད་མཁྱེན་
པའི་བསྟན་པ་ལ་ལོག་པར་འཁུ་བ་ཐམས་ཅད་ཟིལ་གྱིས་མནན་པའི་ལོ་རྒྱུས་མང་ལ།
རྗེ་བླ་མའི་བཤད་སྲོལ་ཐུན་མོང་མ་ཡིན་པའི་རྒྱུན་མི་འཆད་པའི་འཆད་པ་དང་རྩོམ་
པའི་སྒོ་ནས་ཕྱོགས་ལས་རྣམ་པར་རྒྱལ་བའི་རྒྱལ་མཚན་སྲིད་པའི་རྩེ་མོར་བསྒྲེངས།
དགའ་ལྡན་དུ་གྲྭ་ཚང་བཞི་བཙུགས་ནས་འཆད་ཉན་ཤིན་ཏུ་དར། དེང་སང་བྱང་རྩེ་
དང་ཉག་རོང་གཉིས་འདུས་སོ། ། གདན་སའི་ཁྲི་ལ་ལོ་བརྒྱད་བཞུགས་ནས་དགུང་
ལོ་ང་བཞི་བ་ས་རྟ་ལོའི་ཆོ་འཕྲུལ་ཟླ་བའི་ཉེར་གཅིག་ལ་སྐུ་གཤེགས་སོ། །
དགའ་ལྡན་ཁྲི་རབས་བཞི་བ་ཞ་ལུ་བ་ལེགས་པ་རྒྱལ་མཚན་ནི། རབ་བྱུང་དྲུག་
པའི་ཤིང་ཡོས་ལོར་གཙང་ཞ་ལུར་འཁྲུངས། ཞ་ལུར་རབ་ཏུ་བྱུང་ཞིང་། ཞ་ལུ་གྲགས་
པ་རྒྱལ་མཚན་དང་། ཤངས་པ་ཀུན་མཁྱེན་པར་བསྟེན་ནས་མཁས་པར་སྦྱངས། རྗེ་
ཐམས་ཅད་མཁྱེན་པའི་ཞབས་པད་བསྟེན། སྲས་ཀྱི་ཐུ་བོ་གཉིས་དང་། མཁས་གྲུབ་
246



༄༅། །བོད་སོག་ཆོས་འབྱུང་གི་སྨད་ཆ།
བ
རིན་པོ་ཆེ། བླ་མ་བཟང་སྐྱོང་བ། ཤར་བ་རིན་ཆེན་སོགས་ལས་གསན་སྦྱོང་མང་དུ་
མཛད་ནས་ཡོངས་ཀྱི་དགེ་བའི་བཤེས་གཉེན་དུ་གྱུར་ཏེ། དགའ་ལྡན་ཕྱག་འདེབས་
མཛད་པ་ནས་བཟུང་དབུ་མཛད་གནང་། མཁྱེན་བརྩེ་ནུས་མཐུ་ཤིན་ཏུ་ཆེ་བས། རྗེ་
རིན་པོ་ཆེས་ཀྱང་། ནམ་ཞིག་ཆོས་སྐུ་གཅིག་ཏུ་མ་གྱུར་བར་དུ། ངས་ཁྱོད་ཀྱི་བཤེས་
གཉེན་བྱེད་པ་ཡིན་ནོ་ཞེས་དབུགས་དབྱུང་བ་སོགས་ཡོད། དགུང་ལོ་རེ་བཞི་བ་ས་མོ་
ལུག་ལ་གསེར་ཁྲིར་ཕེབས། དགེ་འདུན་པ་ཆོས་འཇིག་རྟེན་གཉིས་ཀས་བསྐྱངས་
པས། དགེ་འདུན་རྒྱས་ཤིང་ལོངས་སྤྱོད་ཀྱི་འདུ་ལོང་ཡང་འདི་ཁོ་ནའི་དུས་ཆེ་བར་
ལས་ཆེན་ཀུན་རྒྱལ་བས་གསུངས། སྐྱེ་བོ་མི་བསུན་པ་རྣམས་ལའང་མཐུ་ཟློག་གི་
རྟགས་མཚན་ཆེ་བ་བསྟན་པས། སྐྱེ་བོ་མི་བསྲུན་པ་རྣམས་ཇེ་སྐྲག་ཇེ་སྐྲག་ཏུ་སོང་
ནས། གདན་ས་སེང་གེའི་ཁྲི་ནོན་ངེས་འབྱུང་བར་ཐམས་ཅད་གླེང་། དེ་དུས་ལྕགས་
ཟམ་པས་བྲག་རལ་གྱི་ལྕགས་ཟམ་འཛུགས་པར་དགེ་ལྡན་ཚོགས་པས་རྡོའི་དང་བླངས་
མཛད། ཞལ་བཞུགས་ཀྱི་བར་དུ་འཕྱོངས་རྒྱས་པས་ན་བཟའ་དང་དཔོན་སློབ་ཐམས་
ཅད་ལ་ཕོག་ཟླ་ངོ་བཞིན་མཛད། ལོ་བཅུ་གཉིས་ཀྱི་བར་དུ་ཚོགས་པ་བསྐྱངས་ཤིང་།
མཐར་དགུང་ལོ་དོན་དྲུག་པ་ལྕགས་རྟ་ཧོར་ཟླ་དྲུག་པའི་ཉེར་བཞི་ལ་ཆོས་ཀྱི་དབྱིངས་
སུ་གཤེགས། བླ་མ་ཞ་ལུ་བ་འདི་ནི་སྟོན་པ་ཤཱཀྱའི་རྒྱལ་བོའི་དུས་སུ་བྱང་སེམས་དྲི་མེད་
གྲགས་པ་དང་། རྗེ་བླ་མའི་དུས་སུ་ཞ་ལུ་བ། ལྔ་བ་ཆེན་པོའི་དུས་སུ་རྗེ་འཇམ་
དབྱངས་བཞད་པའི་རྡོ་རྗེ་ཡིན་པར་གསུངས་སོ། །
དགའ་ལྡན་ཁྲི་རབས་ལྔ་བ་བློ་གྲོས་ཆོས་སྐྱོང་ནི། རབ་བྱུང་བདུན་པའི་ས་སྦྲུལ་
ལོར་གཙང་གཡག་སྡེར་འཁྲུངས། ཆོས་ལུང་ཚོགས་པ་དགེ་འདུན་སྒང་བ་ལ་རབ་ཏུ་
བྱུང་། རྗེ་ཡབ་སྲས་གསུམ་དང་ཁྱད་པར་མཁས་གྲུབ་རིན་པོ་ཆེ་བསྟེན་ནས་གསུང་
རབ་ལ་སྦྱངས་པས་རིག་པའི་རྩལ་ཐོན་པའི་མཁས་པར་གྱུར། རྗེ་བླ་མའི་གདན་ས་
247



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བར་བསྐོས་པའི་ཚེ། ང་འདྲ་བས་མི་ནུས་དགོངས་ནས་མཚན་མོར་བྲོས་བྱོན་པས།
བཀའ་བསྲུང་གིས་འཕྲིན་ལས་ཀྱིས་ཆུ་མིག་མགྲོན་ལྷ་ཅན་གྱི་ གཤམ་དུ། ཞབས་
བསྙུན་ནས་ཕེབས་མ་ཐུབ་པས་སྤྱན་དྲངས་ཏེ་དགུང་ལོ་དྲུག་ཅུ་རྩ་གཉིས་པ་ལྕགས་ཕོ་
རྟ་ནས་ཆུ་ལུག་གི་བར་ལོ་བཅུ་གསུམ་གདན་ས་མཛད་དེ། ལམ་རིམ་ཆེ་ཆུང་། བླ་མ་
ལྔ་བཅུ་བ། རྩ་ལྟུང་རྣམ་བཤད་ཆེ་ཆུང་། རྡོ་རྗེ་འཇིགས་བྱེད་ཀྱི་རྒྱུད་རྟོག་བདུན་
དང་། རྟོག་པ་གསུམ་པ། རྭ་ལོའི་ཤོག་དྲིལ་གསུམ། འཇིགས་བྱེད་བསྐྱེད་རྫོགས།
བརྟག་གཉིས་ཊིཀྐ། འདོད་འཇོ། རྒྱུད་བླ་མ་སོགས་མདོ་སྔགས་ཀྱི་ཆོས་ཀྱི་འཁོར་ལོ་
བསྐོར། ཁྱད་པར་དུས་ཀྱི་འཁོར་ལོའི་འགྲེལ་ཆེན་ཊཱིཀྐ་དང་བཅས་པའི་འཆད་ཉན་
རྒྱས་པར་གནང་ཞིང་ཊཱིཀ་ཆེན་གྱི་ཁ་སྐོང་ཡང་མཛད། མཁས་གྲུབ་རྗེས་མཛད་པའི་
འཇིགས་བྱེད་བསྐྱེད་རིམ་ཆེན་མོའི་འཕྲོ་ཡང་རྗེ་འདིས་རྫོགས་པར་མཛད། སློབ་མ་
ཡང༌། མཁས་དབང་ཆོས་གྲགས་པ། རྒྱུད་ཆེན་འཇམ་དབྱངས་དགེ་འདུན་འཕེལ།
རབ་འབྱམས་པ་སྨོན་ལམ་དཔལ་བ། འཕགས་པ་ལྷ། གྲུབ་ཆེན་གཙང་ཆུང་ཆོས་
གྲགས་པ། འཇམ་དབྱངས་གཞོན་ནུ། རྟ་ནག་མཁས་གྲུབ་ནོར་བཟང་རྒྱ་མཚོ་
སོགས་བྱུང༌། འདི་བས་མཆོད་ཁང་གསར་མ་བཏབ། དགུང་ལོ་དོན་ལྔ་བ་ཆུ་ལུག་
ལོའི་ཧོར་ཟླ་དགུ་བའི་ཚེས་བཅོ་ལྔ་ལ་སྐུ་གཤེགས་སོ། ། །
དགའ་ལྡན་ཁྲི་རབས་དྲུག་པ་བ་སོ་ཆོས་ཀྱི་རྒྱལ་མཚན་ནི། རབ་བྱུང་བདུན་
པའི་ཆུ་རྟ་ལོར་གཙང་ལྡོག་གཞུང་དུ་མཁས་གྲུབ་རྗེའི་གཅུང་པོར་འཁྲུངས། རྗེ་ཡབ་
སྲས་ཀྱི་ཞབས་ལ་གཏུགས་ཏེ་མདོ་སྔགས་ལ་སྦྱངས། དང་བོར་གསང་ཕུ་ར་བ་སྨད་
པའི་འཆད་ཉན་མཛད་པ་བཞག་ནས་བ་སོ་བཟུང་བས་བ་སོ་བར་གྲགས། རྟོགས་
ལྡན་འཇམ་དཔལ་རྒྱ་མཚོ་ལས་སྙན་བརྒྱུད་ཀྱི་མན་ངག་དང་དགེ་ ལྡན་སྤྲུལ་བའི་
གླེགས་བམ་བཅས་ཐོབ་སྟེ་རེ་ཞིག་ཆིག་བརྒྱུད་དུ་བཀའ་རྒྱས་བཏབ། དགུང་ལོ་དྲུག་
248



༄༅ ། །བོད་སོག་ཆོས་འབྱུང་གི་སྨད་ཆ།
ཅུ་རེ་གཉིས་པ་ཆུ་ལུག་ལོར་དགའ་ལྡན་གསེར་གྱི་ཁྲི་ལ་མངའ་གསོལ་ནས་ལོ་བཅུ་
གཉིས་ཀྱི་བར་དུ་མདོ་སྔགས་ཀྱི་ཆོས་མང་དུ་གསུངས། ཐུགས་ལ་ཐུན་མོང་མ་ཡིན་
པའི་བདེ་སྟོང་གི་རྟོགས་པ་འཁྲུངས་པ་ཞལ་སློབ་ནང་མ་ལ་ཞལ་བཞེས་སུ་མཛད།
དུས་འཁོར་བསྐྱེད་རྫོགས་དང་། འཇིགས་བྱེད་རྫོགས་རིམ། དབུ་མའི་ལྟ་ཁྲིད་ཆེན་
མོ། སྙིང་བོ་དོན་གསུམ་སོགས་ཀྱི་ཁྲིད་རྣམས་མཛད། དགའ་ལྡན་འདུ་ཁང་ལ་དྲི་
གཙང་ཁང་བཏགས། སེངྒེ་ང་རོའི་གསེར་སྐུ་ཁྱད་མཚར་བཞེངས། དགེ་ལྡན་སྙན་
བརྒྱུད་ཀྱི་ཡིག་ཆུང་ཉེར་གཅིག་ཆེ་ཆུང་མཛད། རྗེ་འདི་དབེན་ས་སྤྲུལ་བའི་གླེགས་
བམ་གྱི་གདུལ་བྱའི་གཙོ་བོར་སྣང་ཞེས་རྒྱལ་བ་དབེན་ས་བས་གསུངས། རྗེ་འདིས་
གྲུབ་ཆེན་ཆོས་རྡོ་རྗེ། དཔལ་ལྡན་རྡོ་རྗེ། སྟོད་ལུང་བ་རྡོ་རྗེ་དཔལ་བ་གསུམ་ལ་བྱིན་
ཞེས་གསུངས་པས་གླེགས་བམ་ཡང་གསུམ་ཡོད་པ་ལྟར་སྣང་ལ། སྔ་མ་གྲགས་ཆེ། དེ་
ལ་སོགས་པའི་དགེ་ལྡན་སྙན་བརྒྱུད་ཀྱི་གདམས་པའི་གཏེར་མཛོད་ཆེན་པོ་མི་ཉམས་
ཡར་རྒྱས་སུ་མཛད་དེ་དབུས་གཙང་ཀུན་ཏུ་ཁྱབ་པའི་མོད་ལ། རླུང་གིས་རྒྱུ་ཚུལ་ལོག་
པ་མཁྱེན་ནས་ཀུན་སྤང་མཛད་དེ་ཆོས་རྗེ་བློ་གྲོས་བསྟན་པ་གདན་སར་བཞུགས་སུ་
གསོལ། དོན་གཉིས་པ་ཆུ་སྦྲུལ་གྱི་ལོ་ ཟླ་བཅུ་གཉིས་པའི་ཚེས་བཅོ་ལྔ་ལ་ཞི་བར་
གཤེགས་སོ། ། དེའི་སྐུ་སྐྱེ་བ་སོ་སྤྲུལ་སྐུ་ལྷ་དབང་ཆོས་ཀྱི་རྒྱལ་མཚན། དེའི་སྐུ་སྐྱེ་རྟ་
ཚག་སྤྲུལ་སྐུ་ངག་དབང་ཆོས་ཀྱི་དབང་ཕྱུག དེའི་སྐུ་སྐྱེ་ངག་དབང་དཀོན་མཆོག་ཉི་མ་
དང༌། རྗེ་དྲུང་རིན་པོ་ཆེ་བློ་བཟང་དཔལ་ལྡན་རྒྱལ་མཚན་སོགས་སྐུ་ཕྲེང་རིམ་པར་
བྱོན་པ་དུ་མ་ཡོད་དོ། །
དགའ་ལྡན་ཁྲི་རབས་བདུན་པ་བློ་གྲོས་བསྟན་པ་ནི། ཆུ་རྟ་ལོར་གཙང་གི་
ཤངས་མགྲོན་ཁང་དུ་སྐུ་འཁྲུངས། གནས་རྙིང་དུ་རབ་བྱུང་མཛད། རྗེ་ཡབ་སྲས་
གསུམ་བསྟེན་ཞིང་། ཁྱད་པར་དུ་རྒྱལ་ཚབ་ཐམས་ཅད་མཁྱེན་པ་བསྟེན་ནས། མདོ་
249



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དང་སྔགས་ཀྱི་གསུང་རབ་མང་བོར་སྦྱངས་པ་ཕུལ་བྱུང་མཛད་ནས་མང་དུ་ཐོས་པའི་
མཁས་པ་ཆེན་པོར་གྱུར། དང་བོ་གསང་ཕུའི་ཁུ་སྦེ་གྲྭ་ཚང་དུ་འཆད་ཉན་མཛད་ཀྱང་
ཕྱོགས་ལྷུང་མཁན་དུ་མས་དཀྲུགས་པས་བཞུགས་མ་བཞེད་པར་ལ་སྟོད་འོལ་ཁའི་
ཕྱོགས་སུ་འཆད་ཉན་མཛད། དེ་ནས་དགའ་ལྡན་བྱང་རྩེའི་ཁྲིར་བྱོན་ནས་འཆད་
ཉན་མཛད། བྱམས་ཆོས་སོགས་ཀྱི་གཞུང་བཤད་རྒྱས་པ་གནང་ཞིང༌། བྱམས་ཆོས་
ཕྱི་མ་བཞིའི་ཊིཀྐ་མཛད་ པ་ དང༌། རྣམ་འགྲེལ་ གྱི་ ལམ་ བསྒྲིགས་ ཀྱང་ གསུངས།
དགུང་ལོ་དོན་གཉིས་བཞེས་པའི་ཚེ། དགའ་ལྡན་གསེར་ཁྲིར་བྱོན་ཞིང་ལོ་དྲུག་ཙམ་
གྱི་རིང་ལ་འཆད་ཉན་གྱིས་བསྐྱངས། དགུང་གྲངས་དོན་བདུན་པ་ ས་ཁྱི་ལོར་སྐུ་
གཤེགས་པའི་ཚུལ་གནང་།
དགའ་ལྡན་ཁྲི་རབས་བརྒྱད་པ་ཆོས་རྗེ་སྨོན་ལམ་དཔལ་ལེགས་པའི་བློ་གྲོས་ནི།
རབ་བྱུང་བདུན་པའི་ཤིང་རྟ་ལོར་གཡས་རུ་བྱང་དུ་འཁྲུངས། རྗེ་དགེ་འདུན་གྲུབ་
བསྟེན་ནས་གསུང་རབ་ལ་སྦྱངས། རྗེ་བཙུན་ཤེས་རབ་སེང་གེ་ལ་འདུས་པའི་རྒྱུད་
འགྲེལ་གསན། མདོ་སྔགས་གཉིས་ལ་མཁས་པའི་གྲགས་པ་འབར། རྩེད་ཐང་དུ་པོ་
ཏི་སུམ་ཅུ་རྩ་དྲུག་གི་གྲྭ་སྐོར་མཛད་ནས་རབ་འབྱམས་པའི་མཚན་ཐོབ། གསང་ཕུར་
ཆོས་རྗེ་ཡོན་ཏན་རྒྱ་མཚོ་དང་། འབྲས་སྤུངས་སུ་འཇམ་དབྱངས་ཆོས་རྗེར་ཆོས་
འབྲེལ་ཞུས་ནས་གཙང་གི་ལྷོ་ཁའི་ཆོས་གྲྭ་ཆེན་མོ་དང་། བཀྲ་ཤིས་ལྷུན་པོ། གསེར་
ཁང་གོང་རྣམས་སུ་འཆད་ཉན་མཛད་ནས། སླར་དབུས་སུ་ཕེབས། སེ་རའི་རྒྱ་གྲྭ་
ཚང་། ཤར་གྱི་མཚན་ཉིད་ཁང་། ཐང་སྐྱ་རྣམས་སུ་འཆད་ཉན་མཛད། རྣམ་འགྲེལ་
ཊཱིཀྐ་བརྩམས། དེ་ནས་ཤར་རྩེར་ཕེབས། ཁུ་སྟོན་གྱི་སྐྱེ་བར་ཞལ་གྱིས་བཞེས།
དགུང་ལོ་རེ་བདུན་པ་ལྕགས་བྱི་ལོར་དགའ་ལྡན་ཁྲིར་ཕེབས། སྡེ་བ་དོན་ཡོད་རྡོ་རྗེའི་
དམག་ལན་གཉིས་སུ་འོང་བ་ནད་རིམས་བཏང་བས་ཕྱིར་བཟློག དེའི་ཕྱི་ལོར་འབྲས་
བློ
250



༄༅། །བོད་སོག་ཆོས་འབྱུང་གི་སྨད་ཆ།
སྤུངས་ཀྱི་ཁྲིར་ཕེབས་ཤིང་། གདན་ས་གཉིས་ཀར་ཆོས་ཀྱི་འཁོར་ལོ་བསྐོར། རྒྱལ་བ་
བྱམས་པའི་ ཕོ་བྲང་ བཞེངས། ལོ་བཅུ་ གཅིག་ ཙམ་ ལ་ གདན་ ས་ བསྐྱངས་ནས།
དགུང་ལོ་དོན་བདུན་པ་ལྕགས་ཁྱི་ལ་ཟུར་བཞུགས་དང་དོན་བརྒྱད་པ་ལྕགས་ཕག་ལོའི་
ཧོར་ཟླ་བཅུ་གཅིག་པའི་ཉེར་གཉིས་ལ་པོ་ཏ་ལར་སྐུ་གཤེགས། བླ་མ་འདི་སྟོན་པའི་
དུས་སུ་རྒྱལ་བོ་གསལ་རྒྱལ་དང་། ཇོ་བོའི་དུས་སུ་རྔོག་ལེགས་པའི་ཤེས་རབ། རྗེས་
སུ་གནམ་སྐྱོང་བདག་པོ་ཆེན་པོར་བཞུགས་ནས་བསྟན་འགྲོའི་དོན་མཛད་པ་ཡིན་
ཞེས་གསུངས་སོ། །
འདི་ཡན་ལ་འཇམ་དབྱངས་གཙང་བ་བདུན་བརྒྱུད་དུ་གྲགས་ཏེ། སློབ་དཔོན་
ཆེན་པོའི་ ལུང་ བསྟན་ དུའང་། འཇམ་ དབྱངས་ སྤྲུལ་ བ་ གདུལ་ བྱ་ བསྟན་ པའི་
དཔལ། །མདོ་སྔགས་བསྟན་འཛིན་བློ་བཟང་གྲགས་པ་འབྱུང༌། །མི་རབས་བརྒྱད་དུ་
གསང་སྔགས་རྒྱས་པར་སྟོན། ། ཞེས་གསུངས་པ་ནི་རྗེ་བདག་ཉིད་ཆེན་པོ་དང༌།
གཙང་བ་བདུན་བརྒྱུད་དཀྱུས་གཅིག་བགྲངས་པས་བརྒྱད་དུ་བརྩི་བ་སྟེ། འཇམ་
དབྱངས་སྤྲུལ་བ་ཤ་སྟག་ཏུ་གསུངས་ཤིང༌། རྗེ་བླ་མའི་མདོ་སྔགས་ཀྱི་བསྟན་པ་དྲི་མ་
མེད་པའི་རིང་ལུགས་འཛིན་པར་ལུང་བསྟན་པ་དང་། ཡང་སྒོས་གསང་བ་སྔགས་ཀྱི་
ཆོས་ཚུལ་རྗེ་ཡབ་སྲས་ཀྱིས་བཀྲལ་བའི་ལུགས་དེ་གཞན་ལས་ཁྱད་པར་དུ་འཕགས་
པར་དོན་གྱིས་ལུང་བསྟན་པ་ཡིན་ནོ། །
དེ་ནས་དགའ་ལྡན་ཁྲི་རབས་དགུ་བ། མདོ་སྨད་ཙོང་ཁའི་ཡུལ་རྗེའི་སྐུ་ཚ་ཞིག་
གི་སྲས་སུ་འཁྲུངས་པ་རྗེ་དབོན་བློ་བཟང་ཉི་མ་ལྕགས་ཁྱི་ལོར་དགའ་ལྡན་ཁྲིར་ཕེབས།
ཁྲི་རབས་བཅུ་བ་ཁམས་ལྡན་མ་ཡེ་ཤེས་བཟང་བོ་ཆུ་གླང་ནས་དགའ་ལྡན་ཁྲིར་ཕེབས།
བཅུ་གཅིག་པ་གཙང་འདར་སྟོན་བློ་བཟང་གྲགས་པ་ལྕགས་སྤྲེལ་ལོར་དགའ་ལྡན་ཁྲིར་
ཕེབས། བཅུ་གཉིས་པ་ཨེ་བ་ཕྱོགས་སུ་འཁྲུངས་པ་འཇམ་དབྱངས་ཤེས་རབ་ལེགས་
-
t4
ད་ ༤
ས•
251



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པའི་བློ་གྲོས་ལྕགས་ལུག་ནས་ཁྲིར་ཕེབས། བཅུ་གསུམ་པ་སྟོད་ལུང་བ་ཆོས་ཀྱི་བཤེས་
གཉེན་མེ་བྱི་ནས་ཁྲིར་ཕེབས། བཅུ་བཞི་བ་སྟོད་ལུང་བ་རིན་ཆེན་འོད་ཟེར་ཆུ་རྟ་ནས་
ཁྲིར་ཕེབས། བཅོ་ལྔ་བ་རྩེད་ཐང་ནས་འཁྲུངས་པ་པཎ་ཆེན་བསོད་ནམས་གྲགས་པ་
ས་གླིང་ལ་ཁྲིར་ཕེབས། བཅུ་དྲུག་པ་དབུས་སྟོད་རྒྱུ་ར་ཆོས་སྐྱོང་རྒྱ་མཚོ་ཤིང་ལུག་ལོར་
ཁྲིར་ཕེབས། བཅུ་བདུན་པ་མི་ཉག་རྡོ་རྗེ་བཟང་བོ་ས་ཕག་ལོར་ཁྲིར་ཕེབས། བཅོ་
བརྒྱུད་པ་བྱེ་རི་རྒྱལ་མཚན་བཟང་བོ་མེ་རྟ་ནས་ཁྲིར་ཕེབས། བཅུ་དགུ་བ་སྟོད་ལུང་བ་
ངག་དབང་ཆོས་ལེགས་ས་སྤྲེལ་ལོར་ཁྲིར་ཕེབས། ཉི་ཤུ་བ་སྟག་ཕུ་ཆོས་གྲགས་བཟང་
བོ་ཆུ་བྱི་ལོར་ཁྲིར་ཕེབས། ཉེར་གཅིག་པ་འོལ་དགའ་ནས་འཁྲུངས་པ་ཆོས་རྗེ་བདེ་བ་
ཅན་པ་དགེ་ལེགས་དཔལ་བཟང་ས་རྟ་ལ་ཁྲིར་བཞུགས། ཉེར་གཉིས་པ་ཀླུང་ཤོད་
དགེ་འདུན་བསྟན་པ་དར་རྒྱས་ཤིང་གླང་ལོར་ཁྲིར་ཕེབས། ཉེར་གསུམ་པ་རྩེད་ཐང་བ་
ཆོས་རྗེ་ཚེ་བརྟན་རྒྱ་མཚོ་ས་འབྲུག་ལ་ཁྲིར་ཕེབས། ཉེར་བཞི་བ་ཞོགས་ཀྱི་གྲམ་བུ་ནས་
འཁྲུངས་པ་མངོན་དགའ་བྱམས་པ་རྒྱ་མཚོ་ཤིང་ཕག་ལོར་ཁྲིར་བཞུགས། ཉེར་ལྔ་བ་
སྟོད་ལུང་རྒྱལ་ཁང་རྩེ་བ་དཔལ་འབྱོར་རྒྱ་མཚོ་ཆུ་རྟ་ལོར་ཁྲིར་ཕེབས། ཉེར་དྲུག་པ་
གཙང་སྟོད་དམ་ཆོས་དཔལ་འབར་ས་གླང་ལོར་ཁྲིར་ཕེབས། ཉེར་བདུན་པ་མལ་གྲོ་
བ་ཆོས་རྗེ་སངས་རྒྱས་རིན་ཆེན་མེ་སྤྲེལ་ལ་ཁྲིར་ཕེབས། ཉེར་བརྒྱད་ལྷ་ས་བ་ཆོས་རྗེ་
དགེ་འདུན་རྒྱལ་མཚན་ཆུ་ཡོས་ལོར་ཁྲིར་ཕེབས། ཉེར་དགུ་བ་ཅོ་ནེ་བཤེས་གཉེན་
གྲགས་པ་མེ་ལུག་ལོར་ཁྲིར་ཕེབས། སུམ་ཅུ་བ་སྟོད་ལུང་མདའི་སྟག་ལུང་བྲག་པ་བློ་
གྲོས་རྒྱ་མཚོ་ཤིང་ཡོས་ལོར་ཁྲིར་ཕེབས། སུམ་ཅུ་སོ་གཅིག་འཇང་ཞབས་དམ་ཆོས་
དཔལ་བ་ས་རྟ་ལོར་ཁྲིར་ཕེབས། སོ་གཉིས་པ་གཙང་གི་ཉང་འབྲོང་རྩེ་ཚུལ་ཁྲིམས་
ཆོས་འཕེལ་ལྕགས་སྤྲེལ་ལོར་ཁྲིར་ཕེབས། སོ་གསུམ་པ་དབུ་སྟོད་གྲགས་པ་རྒྱ་མཚོ་ཆུ་
ཕག་ལོར་ཁྲིར་ཕེབས། སོ་བཞི་བ་འཕན་ཡུལ་བ་ངག་དབང་ཆོས་ཀྱི་རྒྱལ་མཚན་ཤིང་
ར
252



༄༅ ། །བོད་སོག་ཆོས་འབྱུང་གི་སྨད་ཆ།
བྱི་ལོར་ཁྲིར་ཕེབས། སོ་ལྔ་བ་གྲ་ནང་དཀོན་མཆོག་ཆོས་འཕེལ་མེ་སྟག་ལོར་ཁྲིར་
ཕེབས། སོ་དྲུག་པ་ཀོང་བོ་བསྟན་འཛིན་ལེགས་བཤད་ས་སྟག་ལོར་ཁྲིར་འཁོད་ཀྱང་
སྡོད་མ་བདེ་བར་བྲོས་པས། སོ་བདུན་པ་འཇང་ཞབས་དགེ་འདུན་རིན་ཆེན་རྒྱལ་
མཚན་ཁྲིར་ཕེབས། སོ་བརྒྱད་པ་དྭགས་ཡུལ་གྲོང་མདའ་བསྟན་པ་རྒྱལ་མཚན་ཁྲིར་
ཕེབས། སོ་དགུ་བ་སྟོད་ལུང་དཀོན་མཆོག་ཆོས་བཟང་ས་བྱི་ལོར་ཁྲིར་ཕེབས། བཞི་
བཅུ་བ་ཆོས་རྗེ་མངའ་རིས་བ་བསྟན་པ་རྒྱལ་མཚན་ཤིང་ལུག་ལོར་ཁྲིར་ཕེབས། ཞེ་
གཅིག་པ་གཡོ་རུ་རྩེ་ཐང་ཤར་རྩེ་བློ་བཟང་རྒྱལ་མཚན་ལྕགས་གླང་ལོར་ཁྲིར་བཞུགས།
ཞེ་གཉིས་འཕན་ཡུལ་བ་ཆོས་རྗེ་རྣམ་དག་རྡོ་རྗེའམ་བློ་བཟང་དོན་གྲུབ་ས་སྤྲེལ་ལོར་
ཁྲིར་བཞུགས། ཞེ་གསུམ་པ་རྒྱལ་བྱམས་པ་བཀྲ་ཤིས་ཤིང་ཡོས་ལོར་ཁྲིར་བཞུགས།
ཁྲི་ཆེན་གླེང་ཡགས་པ་ཡང་ཟེར། ཞེ་བཞི་བ་སྐུ་འབུམ་རྒྱ་ནག་པ་བློ་གྲོས་རྒྱ་མཚོ་ཆུ་ཁྱི་
ལོར་ཁྲིར་བཞུགས། ཞེ་ལྔ་བ་ཅོ་ནེ་འཇམ་དབྱངས་ཚུལ་ཁྲིམས་དར་རྒྱས་ཤིང་གླང་
ལོར་ཁྲིར་བཞུགས། ཞེ་དྲུག་བཀའ་འགྱུར་བ་བསམ་བློ་སྦྱིན་པ་རྒྱ་མཚོ་ཆུ་སྤྲེལ་ལ་ཁྲིར་
ཕེབས། ཞེ་བདུན་པ་སྤོ་འབོར་བློ་བཟང་ཆོས་འཕེལ་ས་ཡོས་ལོར་ཁྲིར་ཕེབས། ཞེ་
བརྒྱུད་པ་ཀྲེ་ཧོར་ནག་ཚང་དོན་གྲུབ་རྒྱ་མཚོ་ཆུ་རྟ་ལོར་ཁྲིར་ཕེབས། ཞེ་དགུ་བ་ཅོ་ནེ་
བློ་བཟང་དར་རྒྱས་ས་བྱི་ལོར་ཁྲིར་བཞུགས། ལྔ་བཅུ་བ་ཨ་མདོ་དགེ་འདུན་ཕུན་
ཚོགས་ལོ་བདུན་ཁྲིར་བཞུགས། ང་གཅིག་པ་ཨ་མདོ་ཧོར་ཚང་ངག་དབང་དཔལ་ལྡན་
གྲགས་པ་ལོ་གསུམ་ཁྲིར་བཞུགས། ང་གཉིས་པ་ངག་དབང་ཚེ་འཕེལ་ལྕགས་བྱི་ལོར་
ཁྲིར་ཕེབས། ང་གསུམ་པ་ཨ་མདོ་ཀ་དེའུ་མགོ་རྒྱལ་མཚན་སེང་གེ་ཆུ་བྱི་ལོར་ཁྲིར་
འཁོད། ང་བཞི་བ་ཨ་མདོ་བྱ་ཁྱུང་ངག་དབང་མཆོག་ལྡན་ས་ལུག་ལོར་ཁྲིར་བཞུགས།
ང་ལྔ་བ་ཨ་མདོ་བསམ་ཚ་ངག་དབང་ནམ་མཁའ་འམ་ནམ་མཁའ་བཟང་བོ་མེ་སྟག་
ལོར་ཁྲིར་ཕེབས་ནས་ལོ་བཞིར་བཞུགས། ང་དྲུག་པ་བློ་བཟང་དྲི་མེད་ལོ་བདུན་ཁྲིར་
253



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཞུགས། ང་ བདུན་ པ་ དབུ་ སྟོད་ བསམ་ གཏན་ཕུན་ཚོགས་མེ་གླང་ ལོར་ ཁྲིར་
བཞུགས། ང་བརྒྱད་པ་བྱ་ཁྱུང་ངག་དབང་ཆོས་གྲགས་ཤིང་སྤྲེལ་ལོར་ཁྲིར་བཞུགས།
ང་དགུ་བ་སྟོད་ལུང་ཆུ་བཟང་ངག་དབང་ཆོས་གྲགས་ལྕགས་ཡོས་ལོར་ཁྲིར་བཞུགས།
དྲུག་ཅུ་བ་ཚ་བ་བློ་བཟང་བསྟན་པ་ཆུ་འབྲུག་ལོར་ཁྲིར་བཞུགས། རེ་གཅིག་པ་ཅོ་ནེ་ཚ་
རྡོར་ངག་དབང་ཚུལ་ཁྲིམས་ས་བྱི་ལོར་ཁྲིར་བཞུགས། རེ་གཉིས་པ་རྒྱལ་རོང་བ་བློ་
བཟང་སྨོན་ལམ་ཤིང་སྦྲུལ་ལོར་ཁྲིར་བཞུགས། རེ་གསུམ་པ་འཕན་ཡུལ་བློ་བཟང་
མཁས་མཆོག་ཆུ་བྱི་ལོར་ཁྲིར་བཞུགས་ཀྱང་ཟླ་འགའི་རྗེས་འདས་ནས་བློ་བཟང་སྨོན་
ལམ་ཡང་བསྐྱར་བཞུགས། རེ་བཞི་བ་ཏྲེ་ཧོར་བྲག་འགོ་བློ་བཟང་བཀྲ་ཤིས་ཤིང་སྟག་
ལོར་ཁྲིར་བཞུགས། རེ་ལྔ་བ་རྒྱལ་ཐང་བ་དགེ་འདུན་ཚུལ་ཁྲིམས་ལྕགས་བྱ་ལོར་ཁྲིར་
བཞུགས། རེ་དྲུག་པ་བྱ་ཁྱུང་ངག་དབང་སྙན་གྲགས་མེ་ཡོས་ལོར་ཁྲིར་བཞུགས། རེ་
བདུན་པ་ཁམས་བུ་འཇམ་དབྱངས་སྨོན་ལམ་ཤིང་ཁྱི་ལོར་ཁྲིར་བཞུགས་ནས་ཟླ་གསུམ་
གྱི་རྗེས་སུ་འདས། རེ་བརྒྱད་པ་འཕན་ཡུལ་བ་བློ་བཟང་དགེ་ལེགས་ཤིང་ཕག་ལོར་
ཁྲིར་བཞུགས། རེ་དགུ་བ་ཆ་བྲེང་བྱང་ཆུབ་ཆོས་འཕེལ་མེ་བྱི་ལོར་ཁྲིར་བཞུགས།
བདུན་ཅུ་བ་བྱང་འདམ་ཁུལ་ངག་དབང་ཆོས་འཕེལ་ཆུ་རྟ་ལོར་ཁྲིར་ཕེབས། དོན་
གཅིག་པ་ཀོང་བོ་འབྲུ་ལ་ཡེ་ཤེས་ཐར་འདོད་ས་བྱི་ལོར་ཁྲིར་ཕེབས། དོན་གཉིས་པ་
གཙང་ཐོབ་རྒྱལ་བ་འཇམ་དཔལ་ཚུལ་ཁྲིམས་ཤིང་རྟ་ལོར་ཁྲིར་ཕེབས། དོན་གསུམ་པ་
ཅོ་ནེ་ཚ་རྡོར་ངག་དབང་འཇམ་དཔལ་ཚུལ་ཁྲིམས་རྒྱ་མཚོ་མེ་བྱ་ལོར་ཁྲིར་ཕེབས།
དོན་བཞི་བ་རྒྱ་རོང་ཚ་ཁོ་བ་བློ་བཟང་ལྷུན་གྲུབ་ཁྲིར་ཕེབས་ཀྱི་ལོ་མི་ངེས། དོན་ལྔ་བ་
གླིང་བ་ངག་དབང་ལུང་རྟོགས་ཡོན་ཏན་རྒྱ་མཚོ་ཁྲིར་ཕེབས་ནས་ལོ་བཞི་བཞུགས།
དོན་དྲུག་པ་རྒྱལ་རོང་བློ་བཟང་མཁྱེན་རབ་དབང་ཕྱུག་ཁྲིར་ཕེབས་ནས་ལོ་བདུན་
བཞུགས། དོན་བདུན་པ་སྤོ་འབོར་ཚུལ་ཁྲིམས་དར་རྒྱས་ཁྲིར་འཁོད་ནས་ལོ་གཉིས་
254



༄༅། །བོད་སོག་ཆོས་འབྱུང་གི་སྨད་ཆ།
བཞུགས། དོན་བརྒྱད་པ་རྒྱལ་རོང་འཇམ་དབྱངས་དམ་ཆོས་ཁྲིར་འཁོད་ནས་ལོ་
བདུན་བཞུགས། དོན་དགུ་བ་སྣང་བཟང་བ་བློ་བཟང་སྦྱིན་པ་ཁྲིར་འཁོད་ནས་ལོ་
བདུན་བཞུགས། བརྒྱད་ཅུ་བ་ཨ་མདོ་བསམ་བློ་བ་གྲགས་པ་དོན་གྲུབ་གསེར་ཁྲིར་ལོ་
བདུན་བཞུགས། གྱ་ གཅིག་པ་ཟུང་ཇུ་བ་ ངག་དབང་ནོར་བུ་ གསེར་ཁྲིར་ ལོ་ ལྔ་
བཞུགས། གྱ་གཉིས་པ་དར་རྩེ་མདོ་བ་ཡེ་ཤེས་ཆོས་འཕེལ་གསེར་ཁྲིར་ལོ་བདུན་
བཞུགས། གྱ་གསུམ་པ་རྒྱལ་རོང་བྱང་ཆུབ་ནམ་མཁའ་གསེར་ཁྲིར་བཞུགས་པའི་ལོ་
གྲངས་མི་ངེས། གྱ་བཞི་བ་རྒྱལ་རོང་བློ་བཟང་ཚུལ་ཁྲིམས་གསེར་ཁྲིར་ལོ་བདུན་
བཞུགས། གྱ་ལྔ་བ་སྟོད་ལུང་བློ་བཟང་ཚུལ་ཁྲིམས་དཔལ་ལྡན་གསེར་ཁྲིར་ལོ་ལྔ་
བཞུགས། གྱ་དྲུག་པ་གཙང་བ་བློ་བཟང་རྒྱལ་མཚན་གསེར་ཁྲིར་ལོ་བདུན་བཞུགས།
གྱ་བདུན་པ་ཨ་མདོ་ཅོ་ནེ་ཚེ་སྨོན་གླིང་བ་ངག་དབང་ཐུབ་བསྟན་བསྟན་པའི་རྒྱལ་
མཚན་གསེར་ཁྲིར་ལོ་བདུན་བཞུགས། གྱ་བརྒྱད་པ་འབྲི་གུང་མཁྱེན་རབ་ཡོན་ཏན་
རྒྱ་མཚོ་གསེར་ཁྲིར་ལོ་དྲུག་བཞུགས། གྱ་དགུ་བ་བྲག་ཡབ་སྙན་གྲགས་རྒྱ་མཚོ་གསེར་
ཁྲིར་ལོ་དྲུག་བཞུགས། དགུ་བཅུ་བ་ཏྲེ་ཧོར་བྲག་འགོ་བྱམས་པ་ཆོས་གྲགས་གསེར་
ཁྲིར་ལོ་བདུན་བཞུགས། གོ་གཅིག་པ་ཁམས་ཡ་ར་བློ་བཟང་རྒྱལ་མཚན་གསེར་ཁྲིར་
ལོ་ལྔ་བཞུགས། གོ་གཉིས་པ་གཙང་བ་ཐུབ་བསྟན་ཉིན་བྱེད་གསེར་ཁྲིར་ཟླ་གཉིས་
ཙམ་བཞུགས། གོ་ གསུམ་པ་མི་ཉག་ཡེ་ ཤེས་ དབང་ ལྡན་ གསེར་ ཁྲིར་ ལོ་ བདུན་
བཞུགས། གོ་བཞི་བ་གཙང་ཤངས་པ་ལྷུན་གྲུབ་བརྩོན་འགྲུས་གསེར་ཁྲིར་ལོ་བདུན་
བཞུགས། གོ་ལྔ་བ་མི་ཉག་བཀྲ་ཤིས་སྟོང་འདུལ་གསེར་ཁྲིར་ལོ་བདུན་བཞུགས། གོ་
དྲུག་པ་གཙང་ཐུབ་བསྟན་ཀུན་དགའ་གསེར་ཁྲིར་ལོ་བདུན་བཞུགས། གོ་བདུན་པ་
སྟོད་ལུང་བ་ཐུབ་བསྟན་ལུང་རྟོགས་གསེར་ཁྲིར་འཁོད་ཀྱང་བསྟན་སྲིད་ལ་བར་ཆད་ཀྱི་
རྣམ་པས་རེ་ཞིག་མཚམས་བཞག་དགོས་བྱུང་ལ། ད་ལྟ་ཡང་དར་བསྟན་པའི་དུས་
255



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རབས་སུ་དགའ་ལྡན་གསེར་ཁྲིའི་སྐུ་ཚབ་ཏུ་སྐུ་ཞབས་འབྲོག་མི་བྱམས་པ་བློ་གྲོས་རིན་
པོ་ཆེ་བཞུགས་ནས་བསྟན་འགྲོའི་དོན་མཛད་བཞིན་པ་འདི་ཡིན་ནོ། ། དེ་ལྟར་
མཁས་གྲུབ་གཉིས་ལྡན་གྱི་སྐྱེས་བུ་དམ་པ་དེ་དག་འཇམ་མགོན་རྒྱལ་བ་གཉིས་པའི་
རྒྱལ་ཚབ་ཏུ་དབང་བསྐུར་ཏེ་མདོ་སྔགས་ཟུང་འབྲེལ་གྱི་བསྟན་པ་རིན་པོ་ཆེ་སྒོ་ཐམས་
ཅད་ནས་ཕྱོགས་ཐམས་ཅད་དུ་སྤེལ་བའི་ཚུལ་མཐའ་ཡས་པས་ཇི་བཞིན་བརྗོད་པར་
མི་ནུས་སོ། །
དགའ་ལྡན་རྣམ་པར་རྒྱལ་བའི་གླིང་འདིར་བྱང་ཤར་གྱི་གདན་ས་གཉིས་བྱུང་
བའི་བྱང་རྩེ་རྒྱལ་ཚབ་ཆོས་རྗེའི་གདན་ས་བ་མལ་གྲོར་འཁྲུངས་པའི་རྗེའི་དངོས་སློབ་
ཧོར་སྟོན་ནམ་མཁའ་དཔལ་བཟང་། གསང་ཕུའི་དྭགས་པོ་ཀུན་དགའ་བཀྲ་ཤིས།
བློ་གྲོས་བསྟན་པ། ཀྲེ་བོ་བཀྲ་ཤིས་རྒྱལ་མཚན་སོགས་ཀྱིས་མཛད། ཤར་རྩེའི་གདན་
ས་ལ་ཤར་བ་རིན་ཆེན་རྒྱལ་མཚན་པས་བཟུང་སྟེ་རིམ་པར་དབོན་ཟླ་གྲགས། ཉི་མ་
གྲགས་དྲུང་ཆོས་དཔལ་རྒྱལ་མཚན། རབ་འབྱམས་པ་སྨོན་ལམ་དཔལ་བ་སོགས་ཀྱིས་
མཛད། མཁས་གྲུབ་རྗེའི་གསེར་ཁྲི་མཛད་དུས། པཎ་ཆེན་པ་དང་། སྣོན་པ་དང་།
ཡར་འབྲོག་པ་དང་། ཆོས་གྲགས་དཔལ་བཞི་བསྐོས་ཏེ་འཆད་ཉན་སོ་སོར་མཛད་པ་
ཕྱིས་སུ་གཉིས་སུ་བསྒྲིལ་ནས། བྱང་རྩེ་ལ་ཉན་པོ་ཆོས་ཀྱི་དབང་ཕྱུག དེ་རྗེས་གཉལ་
སྟོན་དཔལ་འབྱོར་ལྷུན་འགྲུབ་དང་། ཤར་ཉག་རོང་ལ་ཆོས་རྗེ་རབ་འབྱམས་པ་དང་།
ཆོས་རྗེ་མཚེ་མ་དབང་རྒྱལ་སོགས་ཀྱིས་འཆད་ཉན་མཛད་ཀྱང་རྒྱུན་ཆད་པ་ན། ཁྲི་
ཆེན་དགེ་འདུན་བསྟན་དར་བའི་དུས་སུ། བྱང་རྩེ་སླར་ཁྲི་ཆེན་སྟག་ལུང་བྲག་པས་
གསོས་ཏེ་ཐོས་བསམ་གླིང་ཞེས་མིང་བཏགས་ཤིང་འབྲོང་རྩེ་རབ་འབྱམས་པ་ཚུལ་
ཁྲིམས་ཆོས་འཕེལ་སོགས་རིམ་པར་བཞུགས་པ་ལས་འཆད་ཉན་འཕེལ་བ་ཡིན་ནོ། །
དགའ་ལྡན་དུ་རྟེན་ཁྱད་པར་ཅན་བཞུགས་པའི་ལྷ་ཁང་གི་རིམ་པ་ནི། རྒྱལ་
256



༄༅། །བོད་སོག་ཆོས་འབྱུང་གི་སྨད་ཆ།
ཚབ་དང་འདུལ་འཛིན་པ་རྣམ་གཉིས་ཀྱིས་བཞེངས་པའི་དངུལ་གདུང་མཐོང་བ་དོན་
ལྡན། ཕྱིས་ཁྲི་དགེ་འདུན་ཕུན་ཚོགས་པའི་དུས། མཚོ་སྔོན་གྱི་དཔོན་བཀྲ་ཤིས་པཱ་
ཐུར་གྱི་སྲས་བློ་བཟང་བསྟན་འཛིན་གྱིས་ཁམས་ཀྱི་ལོ་གཅིག་གི་གསེར་ཁྲལ་བླངས་
ནས་ཕུལ་བའི་གསེར་དངོས་ཀྱིས་བརྡུངས་ནས་གཡོགས་པས་གསེར་གདུང་ཆེན་མོར་
གྲགས། བྱམས་ཆེན་ཆོས་རྗེས་ཕུལ་བའི་ཙནྡན་གྱི་གུར་ནང་དུ་བཞུགས་ཤིང་གཡས་
གཡོན་དུ་སྲས་དག་གི་སྐུ་གདུང་སོགས་བཞུགས། ཡངས་པ་ཅན་གྱི་ཕུག་གི་གཙང་
ཁང་ལྷོ་མ་གསེར་ཐོག་ཁང་དུ་ཐུབ་པ་ཚུལ་ཁྲིམས་མ་སོགས་རྟེན་མང་བོ་དང་། མགོན་
ཁང་དུ་རྗེ་དགུང་ལོ་རེ་གཉིས་དུས་བཞེངས་པའི་འཇིགས་བྱེད་དང་ཆོས་རྒྱལ་རང་བྱོན་
ལྟ་བུ། སྔར་གཙང་དམག་གི་དུས་ངར་སྒྲ་སྒྲོགས་ཤིང་། ཕྱིས་ལོན་པ་ནིའི་དུས་ལྗགས་
གས་པ། ལྷ་དང་བླ་མའི་ལུང་བསྟན་བཞིན་ཁྲི་རྒྱལ་མཚན་སེངྒེས་ཞིག་གསོས་མཛད་
པ་ཡིན། བློས་བསླངས་ཁང་དུ། གསང་འདུས་བདེ་མཆོག་རྡོར་དབྱིངས་གསུམ་གྱི་
བློས་བསླངས་དང་མཆོད་རྟེན་སོགས་བཞུགས། ལི་མ་ཁང་དུ་གོང་མ་གྲགས་པ་རྒྱལ་
མཚན་པས་རྗེ་ལ་ཕུལ་བའི་ཐུབ་པ་བདུད་འདུལ་མ། འཇིགས་བྱེད་བློས་བསླངས་
སོགས་བཞུགས། བློ་གྲོས་ཆོས་སྐྱོང་གིས་བཞེངས་པའི་གསར་མ་ལྷ་ཁང་དུ་རྗེ་དེ་ཉིད་
ཀྱིས་བཞེངས་པའི་ཐུབ་པ་སོགས་རྟེན་མང་བོ་བཞུགས། བླ་མ་ལྷ་ཁང་དུ་རྗེ་རིན་པོ་
ཆེའི་དངུལ་སྐུ་གསུམ། རྗེའི་གསུང་འབུམ་དམ་སྦྱར་མ། ཞལ་ཐང་མང་བོ། བཀའ་
འགྱུར་སོགས་བཞུགས། བདེ་གཤེགས་ལྷ་ཁང་དུ་དངུལ་གྱི་མཆོད་རྟེན་བརྒྱད་དང་།
ཁྲི་ཆེན་དྲུག་གི་སྐུ་གདུང་དྲུག་སོགས་བཞུགས། སྟེང་གི་བླ་མ་ལྷ་ཁང་དུ་ཁྲི་དགེ་འདུན་
བསྟན་པ་དར་རྒྱས་ཀྱི་མཆོད་རྟེན་སོགས་གདུང་རྟེན་བཅུ་བཞུགས། ཡངས་པ་ཅན་
གྱི་གཡོན་ཟུར་གྱི་བྱམས་ཁང་དུ་རྒྱ་གར་ནས་འཕུར་ཏེ་བྱོན་པར་གྲགས་པའི་བྱམས་སྐུ་
སོགས་རྟེན་མང་བོ་བཞུགས། རྗེའི་གཟིམ་ཁང་ཁྲི་ཐོག་ཁང་དུ་གྲགས་པར་ཥཎྜ་ཀ་བ་
257



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལ་དཔའ་བོ་འཇའ་ཚོན་མར་གྲགས་པ་དང་སྐུ་འདྲ་ཆེས་མང་བོ་དང་ན་བཟའ་ཕྱག་
དཔེ་སོགས་བཞུགས། གོང་ གསལ་ ཕུག་ ཏུ་ འཁོར་ ཆེན་ གྱི་ བློས་བསླངས་ དང་།
ལྡེབས་བྲིས་ལ་རྗེ་འོད་ཟེར་མ་བྱིན་ལྡན་སོགས་བཞུགས། འདུ་ཁང་དཀར་མོའི་ཕུག་
ཏུ་རྗེའི་གསེར་ཁྲི་དང་། རྗེའི་སྐུ་སོགས་དང་། ཕོ་ལྷ་བས་གསེར་གྱི་རྒྱ་ཕིབས་བཞེངས་
པའི་འོག་ཏུ་གསེར་གྱི་བཀའ་འགྱུར་སོགས་བཞུགས། ལྔ་མཆོད་ཁང་དུ་རྗེའི་ཚེམས་
འོད་ཟེར་མ་འཇམ་དབྱངས་རིང་བསྲེལ་འཕེལ་བཞིན་པ་དང་གདུགས་དཀར་སོགས་
བཞུགས། གཟིམ་ཆུང་སྦུག་ཏུ་མགོན་པོ་རྣམ་སྲས་སོགས་ཀྱི་ཞལ་ཐང་བཀའ་གཉན་
པ་སོགས་རྟེན་མང་། བྱང་རྩེའི་གཟིམ་ཁང་དུ། ཐུབ་དབང་གླང་ཆེན་དུ་འཁྲུངས་
པའི་རུས་པ་ལས་གྲུབ་པའི་སྟོན་པ་འཁོར་བཅས་དང་། རྗེ་བཀྲ་ཤིས་དོ་ཁ་མ་དང་།
རྗེ་རྣལ་འབྱོར་མ་གསུང་བྱོན། ནཱ་རོའི་རུས་རྒྱན་སོགས་བཞུགས། དེའི་མགོན་ཁང་
དུ་ནག་པོ་སྐོར་གསུམ་སོགས་བཞུགས། པར་ཁང་དུ་རྗེའི་ཕྱག་ནས་མཛད་པའི་
འབྲེལ་བ་བཞི་སྦྲགས། ལམ་ སྔགས། རིམ་ལྔ་ གསལ་ སྒྲོན་ སོགས་པར་མང་ དུ་
བཞུགས། ཡངས་པ་ཅན་གྱི་འོག་ཏུ་བསྟན་པར་འཚེ་བའི་གདུག་པ་ཅན་མནན་པའི་
མཆོད་རྟེན་གཉིས་དང་། ཕྱིའི་སྐོར་ལམ་དུའང་སྐུ་ཡེ་ཤེས་རང་བྱོན་དང་ཆུ་མིག་ཕྱག་
མཛུབ་མ། རྗེའི་ཕྱག་མཛུབ་ཀྱིས་བྲག་ལ་བཞེངས་པའི་རྗེ་རང་གི་སྐུ་དང་སྤྱན་རས་
གཟིགས་ཕྱག་བཞི་བ་བཞུགས། གཞན་ཡང་ཕྱག་ཞབས་ཀྱི་རྗེས་མང་ངོ༌། །
གདན་ས་གསུམ་དུ་གྲགས་པ་ལས། དཔལ་ལྡན་འབྲས་སྤུངས་ཕྱག་འདེབས་
མཛད་པ་བོ་འཇམ་དབྱངས་ཆོས་རྗེ་བཀྲ་ཤིས་དཔལ་ལྡན་པ་ནི། རབ་བྱུང་དྲུག་པའི་
དོན་གྲུབ་ཅེས་པ་ས་ལུག་( ༡༣༧༩) ལོར་ཡིག་མཁན་དགེ་བསྙེན་ཞེས་བྱ་བའི་སྲས་སུ་
བསམ་ཡས་ཉེ་འདབས་སུ་འཁྲུངས། གཞོན་ནུའི་དུས་འཇམ་དབྱངས་དཀར་བོའི་
བསྙེན་པ་མཛད་པས་མཁྱེན་རབ་ཀྱི་ཀློང་བརྡོལ། ཐོག་མར་རྩེ་ ཐང་དུ་རབ་བྱུང་
ང
258



༄༅། །བོད་སོག་ཆོས་འབྱུང་གི་སྨད་ཆ།
མཛད་ནས། བསམ་ཡས་དགོན་རྩེ་རུ་བཞུགས་ཏེ་གསེར་ཕྲེང་ཐུགས་འཛིན་མཛད།
གསང་ཕུར་གཉན་རྒོད་རིན་བསམ་དང་ལྡན་མ་དཀོན་མཆོག་སེངྒེ་ལས་ཕར་ཚད་
གསན། སྐྱོར་མོ་ལུང་དུ་རྗེ་རིན་པོ་ཆེ་ལ་འདུལ་མངོན་གསན་པ་ནས། དབུ་མ་རྩ་
འཇུག དྲང་ངེས། ལམ་སྔགས། འགྲེལ་བ་བཞི་སྦྲགས་སོགས་མདོ་སྔགས་ཀྱི་ཆོས་
སྐོར་མཐའ་ཡས་པ་གསན། དེ་ནས་རྗེ་ ཐམས་ཅད་མཁྱེན་པས་མཁན་པོ་དང་།
འདུལ་འཛིན་པས་ལས་སློབ། རྒྱལ་ཚབ་ཆོས་རྗེས་གསང་སྟོན་མཛད་དེ་དགེ་འདུན་
གྲངས་ཚང་བའི་དབུས་སུ་བསྙེན་རྫོགས་བཞེས། མདོ་སྔགས་ལ་གསན་རྒྱ་དང་མཁྱེན་
རྒྱ་ཧ་ཅང་ཆེ། རྡོ་རྗེ་འཇིགས་བྱེད་གཅིག་བུ་ལ་ཡང་བསམ་ཡས་ཀྱི་བླ་མ་སངས་རྒྱས་
བསྐྱངས་ཀྱི་དྲུང་དུ། འཇིགས་བྱེད་བཅུ་གསུམ་མ་དང་ཞེ་དགུ་མ་རོ་ལངས་བརྒྱད་
བསྐོར་སོགས་ཀྱི་དབང་དང་བཤད་ཁྲིད་སོགས་ཆོས་ཚན་བརྒྱད་ཅུ་གསན། གསུང་
ཆོས་གནང་བ་ལ་ཡང་པོད་བརྒྱ་དང་སུམ་ཅུའི་ཚིག་དོན་མཐའ་དག་ཐུགས་ལ་བཟུང་
ནས་ཐུགས་ཐོག་ནས་འཆད་པ་མཛད་པའི་མཁྱེན་རབ་ཟླ་དང་བྲལ་བ་ཞིག་ཡིན།
ཕྱག་ཏུ་བྱུང་བའི་དངོས་པོ་རྣམས་ཆ་གསུམ་དུ་བགོས་ནས། ཆ་གཅིག་གིས་ཕྱག་དཔེ་
དང་རྟེན་གསུམ་བཞེངས། ཆ་གཅིག་གིས་ནད་པ་རྣམས་ཀྱི་ཕྱིར་དུ་སྨན་སྦྱིན་མཛད།
ཆ་གཅིག་གིས་གཟིམ་ཁང་གི་ཐབ་སྤྱོད་དང་སློབ་མ་སྐྱོང་བར་མཛད་ལ། མང་ཤོས་ནི་
འདུས་སྡེ་དང་བླ་མ་རྣམས་ཀྱི་ཞབས་ཏོག་སོགས་ལ་གཏོང་བར་མཛད་དོ། ། འབྲས་
སྤུངས་ཆོས་སྡེ་ཆེན་པོ་འདེབས་པའི་རྒྱུ་མཚན་ནི། འཇམ་མགོན་བླ་མ་ཙོང་ཁ་བ་ཆེན་
པོ་དེ་ཉིད་ཀྱིས་འགོག་པ་རིར་གཏེར་ནས་བཞེས་པའི་ཆོས་དུང་དཀར་བོ་ཆོས་རྗེ་ལ་
གནང་ནས་ཁྱོད་ཀྱིས་ཆོས་སྡེ་ཞིག་ཐོབས་དང༌། མ་དགོན་ལས་བུ་དགོན་དར་རྒྱས་ཆེ་
བ་འོང་གསུངས་པས། སྣེའུ་དཔོན་ནམ་མཁའ་བཟང་ལ་ཆོས་སྡེའི་སྦྱིན་བདག་མཛད་
དགོས་པའི་བཀའ་སྔ་ ཕྱིར་ཕེབས་ཤིང་། ཆོས་རྗེ་རང་གི་མནལ་ལམ་དུའང་། ལྷ་
259



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གནམ་སྡེ་དཀར་བོ་ཡིན་ཟེར་བ་ཞིག་གིས་དགོན་པའི་ས་ཕྱོགས་བསྟན་ཏེ། འདིར་
ཁྱོད་ཀྱིས་དགོན་པ་ཞིག་ཐོབས། ངས་བཙུན་པ་སྟོང་ཕྲག་ལྔ་འབུལ་ཟེར། དེ་ཀའི་
མོད་ལ་དན་འབག་ནས་ཡར་བྱོན་པས། ལོངས་སྤྱོད་ཀྱི་ཆུ་ཡིན་ཟེར་བའི་རྫིང་བུ་མང་
བོ་འདུག་པ་གཟིགས་ཤིང་། ཁྱད་པར་གླང་ཆེན་རི་གདོང་དུ་རྫིང་བུ་མང་བོའི་འགྲམ་
ན་རྗེ་རིན་པོ་ཆེ་བཞུགས་འདུག་པས། ཁྱོད་འདིར་དགོན་པ་ཞིག་ཐོབས། ངས་ཀྱང་
ཡོན་ཏན་བསླབས་པས་འདི་ལྟར་དུ་གྱུར་ཅེས་གསུངས་ནས་ཕྱག་མཛུབ་ཀྱིས་རྫིང་བུ་
དེ་བསྟན་པར་མཛད། ཆོས་རྗེ་བས་འདི་གང་གི་རྫིང་བུ་ཡིན་ཞུས་པ་ལ། རྗེས་ཐོས་
བསམ་གྱི་རྫིང་བུ་ཡིན་པས་འཐུངས་གསུངས། དགའ་ནས་མངོན་པར་འཐུངས་པས་
ཆུ་རྣམས་སྔར་ལས་ཆེས་ཆེར་འཕེལ་བ་རྨིས། དེའི་སང་ཉིན་འཇམ་དབྱངས་ཆོས་
རྗེས་རང་གི་ཉེ་གནས་སེངྒེ་རྡོ་རྗེ་ཞེས་པའི་སློབ་མ་ཁྲིད་ནས་བྱོན་ཏེ་རྨི་ལམ་གྱི་གནས་
རྣམས་འདི་ཡིན་ཞེས་བསྟན། དེ་ནས་ཐོག་མར་དགོན་པའི་ཤར་ཕྱོགས་ཀྱི་གཟིམ་
སྤྱིལ་དེང་སང་བྲག་ཐོག་ཁང་ཟེར་བ་འདིར་བཞུགས་ནས་མདོ་སྔགས་ཀྱི་ཆོས་མང་དུ་
གསུངས། དེ་ནས་འདུ་ཁང་ཆེན་མོའི་རྒྱབ་ངོས་ཀྱི་སྒྲུབ་ཁང་འདི་ཉིད་དུ་བཞུགས་
ནས། འདུ་ ཁང་ གི་ སའི་ གཞིར་ དབུ་ ཚད་ དང་ ཕར་ ཕྱིན་ འཆད་ བཞིན་ པ་ནས།
འདིར་ཐོག་མར་ས་བསླང་སྦྱང་ལྟོ་འཕྱེའི་ཐིག་ལྷ་ཁང་གི་བཀོད་པ་སོགས་རྗེ་རིན་པོ་
ཆེས་མཛད། འབྲས་སྤུངས་ཐོག་མར་བཞེངས་པའི་ལོ་ནི་འཇམ་དབྱངས་ཆོས་རྗེ་
དགུང་གྲངས་ སོ་ བརྒྱད་ པ་ རབ་ བྱུང་ བདུན་ པའི་ གདོང་ ངན་ ཞེས་ པ་ མེ་ སྤྲེལ་
(༡༤༡༦) ལོ་ཡིན། གཞིས་ ཀ་ སྣེའུ་ནས་སྦྱིན་བདག་བྱས་ཏེ་ འདུ་ ཁང་དང་།
སྔགས་ཁང་རྟེན་དང་བརྟེན་པར་བཅས་པ་དང་གྲྭ་སྤྱིལ་མང་དུ་གྲུབ། གཙང་ཁང་དུ་
དུས་གསུམ་སངས་རྒྱས་ཉེ་སྲས་དང་བཅས་པ་བཞེངས། སྔགས་ཁང་དུ་འཇིགས་བྱེད་
དཔའ་ཅིག་ཞལ་ཕྱག་ཡོངས་རྫོགས་བཞེངས་པའི་ནང་རྭ་ལོ་ཙཱ་བའི་སྐུ་གདུང་བཞུགས།
260



༄༅ ། །བོད་སོག་ཆོས་འབྱུང་གི་སྨད་ཆ།
འདི་ལ་སྔོན་རྭ་ཆེན་ལོ་ཙཱ་སྐུ་བཞུགས་པའི་དུས་ཁོང་གི་ལུང་བསྟན་དུ། དང་བོ་ལྡན་
གསང་སྔགས་ཆོས་རྫོང་དུ་སྐུ་གདུང་བཞུགས་ནས་འགྲོ་དོན་ཡོད་པ་དང༌། ཕྱིས་སུ་
ཆོས་སྡེ་ཆེན་པོ་ཞིག་ཏུ་བཞུགས་ནས་འགྲོ་དོན་རྒྱ་ཆེན་འབྱུང་བའི་ལུང་བསྟན་དུས་སུ་
སྨིན་ནས། སྣེའུ་རྫོང་དྲུང་ཆེན་ནམ་མཁའ་བཟང་བོས་མཚན་མོ་གཙང་བོར་ཀོ་གྲུ་ལ་
རྭ་ཆེན་གྱི་སྐུ་གདུང་གདན་དྲངས་ནས་འཇམ་དབྱངས་ཆོས་རྗེ་ལ་ཕུལ་བ། འཇིགས་
བྱེད་འདིའི་གཟུངས་གཞུག་ཏུ་ཕུལ་བ་ད་ལྟའང་ཡོད། ཕྱག་མཛུབ་གཅིག་དྲུང་ཆེན་
པ་ལ་གནང་བ། ཕྱིས་སུ་འཇིགས་བྱེད་ཞིག་གི་གཟུངས་གཞུག་ཏུ་བཞུགས་པ་ཁྲི་དགེ་
འདུན་ཕུན་ཚོགས་པའི་ཕྱག་ཏུ་བྱུང་བའི་ལོ་རྒྱུས་ཡོད། ཡང་ཆོས་རྒྱལ་སོགས་ཆོས་
སྐྱོང་རྣམས་ཀྱང་བཞེངས་པར་རྗེ་རིན་པོ་ཆེས་རབ་གནས་མཛད། དེའི་སྐབས་ཡོན་
ཏན་མཆོག་གྱུར་གྱི་སློབ་མ་མང་དུ་བྱུང་བས། གྲྭ་ཚང་བདུན་བྱུང་སྟེ། བཀྲ་ཤིས་སྒོ་
མང་། བློ་གསལ་གླིང༌། བདེ་ཡངས། ཤག་སྐོར། འདུལ་བ། རྒྱལ་བ་སྟེ་མདོ་
ཕྱོགས་ཀྱི་གྲྭ་ཚང་དྲུག སྔགས་པ་གྲྭ་ཚང་དང་བདུན་ནོ། ། དེ་རྣམས་ལ་སྣེའུ་བས་
ཞབས་ཏོག་དང་། ཞིང་ས་འབུལ་བ་སོགས་རྒྱ་ཆེར་མཛད། དེ་ནས་འཇམ་དབྱངས་
ཆོས་རྗེ་མེ་སྤྲེལ་ནས་དགུང་ལོ་བདུན་ཅུ་བའི་ས་འབྲུག་ལོའི་བར་ལོ་སོ་གསུམ་དུ་གསུང་
ཆོས་གནང་ བས་ རྗེའི་ རིང་ ལུགས་ དབྱར་མཚོ་ ལྟར་ ཕྱོགས་ ཀུན་ ཏུ་ རྒྱས་ པར་གྱུར།
དགུང་ལོ་དོན་གཅིག་པ་ས་སྦྲུལ་ལོའི་ས་ཟླའི་ཚེས་བཅོ་བརྒྱད་ལ་ངོ་མཚར་བའི་ལྟས་དང་
བཅས་གཤེགས་སོ། །
བྱིན་རྟེན་ཁྱད་འཕགས་བཞུགས་པའི་ལྷ་ཁང་རགས་ཙམ་བརྗོད་ན། འདུ་
ཁང་ཆེན་མོའི་རྒྱབ་ཏུ་འཇམ་དབྱངས་ཆོས་རྗེའི་སྒྲུབ་ཁང་རང་ཤོང་གི་ནང་དུ་འཇམ་
དབྱངས་རང་བྱོན་ངོ་མཚར་ཅན་བཞུགས་ཤིང་ལྷ་དང་བླ་མས་བྱིན་གྱིས་བརླབས་པ་
དང་གསུང་གི་གནང་བ་བསྩལ་པའི་གནས་ཁྱད་པར་བ་ཡིན། དེའི་མདུན་འདུ་ཁང་
མ
འ
261



པ
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གི་གཙང་ཁང་དབུས་མའི་ནང་། དུས་གསུམ་སངས་རྒྱས་ཀྱི་གསེར་སྐུ་ཉེ་སྲས་དང་
བཅས་པ་ལས། གཙོ་བོ་གསེར་སྐུ་ཆེན་མོའི་ནང་རྟེན་ལ་དབུའི་དབྱིངས་སུ་སངས་
རྒྱུས་ཀྱི་རིང་བསྲེལ་རྟ་མགོ་མར་གྲགས་པ་བདུན་དང་། སངས་རྒྱས་གསེར་ཐུབ་ཀྱི་
ཚེམས། རྗེ་རིན་པོ་ཆེའི་ཚེམས། ལྷོ་བྲག་ཕྱག་རྡོར་བའི་དབུ་ལོ། མགྲིན་པར་རྒྱ་གར་
ནུབ་ཕྱོགས་ནས་གདན་དྲངས་པའི་དུང་དཀར་གཡས་འཁྱིལ། ཀརྨ་པ་ཎ་ངོ་མཚར་
ཅན། བཅོམ་ལྡན་འདས་ཀྱི་སྐུ་ལྕག་ཁྲུ་གང་བ། ཐུབ་ཆེན་རྒྱ་གར་མ་སོགས་དང་།
བྱང་ཆུབ་ཤིང་འདོམ་གང་། རྗེ་རིན་པོ་ཆེས་འཇམ་པའི་དབྱངས་ལས་ལྟ་ཁྲིད་གསན་
དུས་ཀྱི་བརྗེད་བྱང་བཀོད་པའི་ཕྱག་དཔེ་སོགས་བཞུགས། རྗེ་སྐུ་ཆེན་མོ་གསུང་བྱོན་
མ་དང་། འཇམ་དབྱངས་ཆོས་རྗེའི་སྐུ་གསུང་བྱོན་མ་སོགས་ཀྱང་བཞུགས། བྱམས་
ཁང་རྙིང་བར་རྗེའི་ཞལ་བཀོད་ལྟར་བྱམས་པ་དགུང་ལོ་བརྒྱད་པའི་སྐུ་ཚད་མ་གསེར་
སྐུའི་ནང་རྟེན་དུ། སངས་རྒྱས་ཀྱི་འཕེལ་གདུང་ཆེ་བ་བྱ་སྒོང་ཙམ་ནས་ཆུང་བ་ཡུངས་
འབྲུ་ཙམ་གྱི་བར། མ་ག་དྷའི་བྲེ་ཆེན་གང་བཞུགས། རྗེའི་དབུ་ལོ། འཕགས་པ་
ཐོགས་མེད་ཀྱི་དབུ་ལོ་སོགས་བཞུགས། མགྲིན་པར་རྗེ་ཙོང་ཁ་བ་ལ་ཀླུ་རྒྱལ་དུང་སྐྱོང་
གིས་དབུས་ཀྱི་མཁར་ནག་མཚོ་འགྲམ་དུ་ཕུལ་བའི་དུང་དཀར་གཡས་འཁྱིལ་སུམ་སྦྲེལ་
རྟེན་འབྲེལ་སྙིང་བོས་བརྒྱན་པ་ངོ་མཚར་ཅན། ཐུགས་ཀར་རྒྱལ་བུ་གཞོན་ནུ་དོན་
གྲུབ་ཀྱི་དབུ་རྒྱན་དང་ཤེལ་སྒ་རིན་ཆེན་སྤུངས་པ། མཁའ་འགྲོ་མ་བྱེ་བ་འབུམ་གྱི་དབུ་
སྐྲ་ཉག་མ་རེ་རེ་ལས་གྲུབ་པའི་ཞྭ་ནག་གསེར་མདོངས་མ། རྡོ་རྗེ་གདན་ནས་བྱོན་
པའི་བྱང་ཆུབ་ཤིང་གི་མ་ཧཱ་བོ་དྷི། དཔལ་ནཱ་རོ་བའི་གདུགས་དཀར་གསེར་གྱི་ཡུ་བ་
ཅན་རྗེ་མར་བ་ལ་བསྩལ་པ། མི་ལ་བཞད་པ་རྡོ་རྗེའི་ཟྭའི་ཁོག་མ། འཕགས་པ་ཐོགས་
མེད་ཀྱི་སྐུ་ཆོས་སོགས་སྲིད་ན་དཀོན་པའི་བྱིན་རྟེན་མཐའ་ཡས་པ་ཡོད། རྗེ་བདག་
ཉིད་ཆེན་པོས་རབ་གནས་མཛད་པའི་ཚེ། བར་སྣང་ནས་ལྷས་རོལ་མོའི་སྒྲ་བསྒྲགས། །
ངཔར
བ
262



༄༅། །བོད་སོག་ཆོས་འབྱུང་གི་སྨད་ཆ།
དྲི་ཞིམ་པོས་ཁྱབ་པ་སོགས་ངོ་མཚར་བའི་ལྟས་མང་དུ་བྱུང་ངོ༌། ། དངུལ་གདུང་ལྷ་
ཁང་དུ་རྒྱལ་བ་བསོད་ནམས་རྒྱ་མཚོའི་སྐུ་གདུང་། ཐམས་ཅད་མཁྱེན་པ་ཡོན་ཏན་རྒྱ་
མཚོའི་སྐུ་གདུང་སོགས་བཞུགས། འཁྲུངས་རབས་ལྷ་ཁང་དུ་གོང་ས་ལྔ་བ་ཆེན་པོའི་
སྨན་སྐུའི་ནང་རྟེན་དུ། སངས་རྒྱས་རབས་བདུན་གྱི་འཕེལ་གདུང་། འབྲོམ་རིན་པོ་
ཚེའི་ཚེམས། རྗེ་རིན་པོ་ཆེའི་སྐུ་ཆོས་སོགས་བཞུགས། ཇོ་བོ་ལྷ་ཁང་དུ། དངུལ་སྲང་
ལྔ་བརྒྱ་ལས་གྲུབ་པའི་ཇོ་བོ་རིན་པོ་ཆེ་སྲིད་ཞིའི་འཇིགས་སྐྱོབ་མར་གྲགས་པ་བཞུགས།
དེའི་ནང་རྟེན་དུ་སངས་རྒྱས་གསེར་ཐུབ་ཀྱི་འཕེལ་གདུང་། ཤཱ་རིའི་བུའི་དབུ་ལོ།
མོང་གལ་གྱི་བུའི་སྣམ་སྦྱར། པཎ་ཆེན་ཤཱཀྱ་ཤྲཱིའི་སྐུ་ཆོས། ལྷོ་བྲག་ཕྱག་རྡོར་བའི་རྡོར་
དྲིལ། རྗེའི་དབུ་ཞྭ་སོགས་བཞུགས། གནས་བཅུ་ལྷ་ཁང་དུ་ ཐུབ་པ་གཙོ་འཁོར་
གསུམ་བྱང་ཆུབ་ཤིང་ལས་གྲུབ་པ། སྔོན་རྒྱ་ནག་ཞིས་ཨན་མཁར་དུ་གནས་བརྟན་
བཅུ་དྲུག་དབྱར་གནས་སུ་སྤྱན་དྲངས་ཏེ་བཞུགས་ནས་ཕྱིར་གཤེགས་ཁར་གནས་
བརྟན་རང་རང་གི་ཕྱག་བཟོ་མཛད་ནས་གནང་བ་ཏཱ་མིང་རྒྱལ་བོ་ལ་བརྒྱུད་ནས་རིམ་
གྱིས་རྒྱལ་བ་ཀརྨ་བའི་ཐུགས་དམ་རྟེན་དུ་ཀོང་བོ་རྩེ་ལྷ་སྒར་དུ་བཞུགས་པ་རྒྱལ་དབང་
ལྔ་བ་ཆེན་པོའི་ཕྱག་ཏུ་འབྱོར་ནས་འདིར་བཞུགས་པ་ཡིན། བྱམས་ཁང་གསར་བར་
བཞུགས་པའི་བྱམས་མགོན་དགུང་ལོ་བཅུ་གཉིས་པའི་སྐུ་ཚད་ཡིན། འཇམ་དབྱངས་
དགའ་བློའི་ཐུགས་བཀོད་ལྟར་བཞེངས། འདིའི་ནང་རྟེན་དུ། དེ་བཞིན་གཤེགས་
པའི་རིང་བསྲེལ། རྗེའི་སྐུ་གསུང་བྱོན་མ་སོགས་རྟེན་མཐའ་ཡས་པ་བཞུགས། དེའི་
གཡས་ཀྱི་དངུལ་གདུང་གཉིས་པར་འཇམ་དབྱངས་ཆོས་རྗེ་བཀྲ་ཤིས་དཔལ་ལྡན་པའི་
སྐུ་གདུང་རིལ་བོ་བཞུགས་སོ། ། བཀའ་འགྱུར་ལྷ་ཁང་དུ་གོང་ས་ལྔ་བ་ཆེན་པོའི་
བཀའ་ལྟར། ས་སྐྱོང་བློ་བཟང་མཐུ་སྟོབས་ཀྱིས་གསེར་གྱི་བཀའ་འགྱུར་ཙན་དན་གྱི་
གླེགས་ཤིང་གདོང་བརྐོས་བ་སོའི་པ་ཏྲ་རིས་ཅན་བཀའ་འགྱུར་འཛམ་གླིང་གཡས་
263



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཞག་ཏུ་གྲགས་པ་བཞུགས། བསྐལ་བཟང་ལྷ་ཁང་དུ་སངས་རྒྱས་སྟོང་སྐུ་ཛྷི་ཧཱུཾ
འདྲེས་མ་ལྔ་བ་ཆེན་པོས་རབ་གནས་མཛད་པ། སྔགས་ཁང་དུ་གོང་གསལ་འཇིགས་
བྱེད་དང་ལས་གཤིན་སོགས་བཞུགས་པ་ལས་གཞན་མགོན་པོ་ཕྱག་དྲུག་པ་དང༌། ཀེ་
ཏྲ་པཱ་ལ་བླ་མ་དབུ་མ་བས་བཞེངས་ཤིང་རབ་གནས་མཛད་པ་ཡིན། འཇིགས་བྱེད་ཀྱི་
གཡས་ཕྱོགས་སུ་ བཞུགས་པའི་རྗེ་སྐུ་ནི་རྗེ་ཉིད་ཀྱི་ཕྱག་བཟོ་ཡིན། སྟེང་གི་བློས་
བསླངས་འདི་དག་རྗེ་རིན་པོ་ཆེའི་ཕྱག་བཞེས་ལྟར་སྣེའུ་ནས་སྦྱིན་བདག་མཛད་དེ་
ཙན་དན་དཀར་དམར་གྱིས་བཞེངས། སྤྲུལ་བའི་བཟོ་བོ་སླེའུ་ཆུང་བའི་ ཕྱག་བཟོ་
དཔལ་རྡོ་རྗེ་འཇིགས་བྱེད་འདི་ཡང་གསུང་བྱོན་མ་བྱིན་རླབས་ཤིན་ཏུ་ཆེའོ། །
དེ་ལྟར་འབྲས་སྤུངས་ཆོས་སྡེ་ཆེན་པོའི་གྲྭ་ཚང་བདུན། ཕྱིས་སུ་སྒོ་བློ་བདེ་
སྔགས་བཞིར་སྒྲིལ། གདན་ས་འཛིན་མཁན་ཡང་ཆོས་རྗེ་སྐུ་གཤེགས་པའི་རྗེས་སུ།
ཆོས་རྗེ་དཔལ་ལྡན་སེང་གེ ཆོས་རྗེ་རིན་ཆེན་བྱང་ཆུབ། ཆོས་རྗེ་བློ་བཟང་ཉི་མ།
རོང་སྟོན་བློ་བཟང་གྲགས་པ། ཉན་པོ་ ཤཱཀྱ་རིན་ཆེན། རྗེ་སྨོན་ལམ་དཔལ་བ།
འཇམ་དབྱངས་དགའ་བློ། ཆོས་རྗེ་ཡོན་ཏན་རྒྱ་མཚོ། ཐམས་ཅད་མཁྱེན་པ་དགེ་
འདུན་རྒྱ་མཚོ། པཎ་ཆེན་བསོད་ནམས་གྲགས་པ། རྒྱལ་བ་བསོད་ནམས་རྒྱ་མཚོ།
རྒྱལ་བ་ཡོན་ཏན་རྒྱ་མཚོ། པཎ་ཆེན་བློ་བཟང་ཆོས་རྒྱན། གོང་ས་ལྔ་བ་ཆེན་པོ། དེ་
ནས་རྒྱལ་དབང་སྐུ་ཕྲེང་རིམ་བྱོན་གྱིས་འཛིན་བདག་མཛད་དེ་དགེ་ལྡན་བསྟན་པའི་
སྲོག་ཤིང་ཆེན་པོར་གྱུར་ཏོ། ། །
གདན་ས་ཆེན་པོ་གསུམ་གྱི་ཡ་གྱལ་སེ་ར་ཐེག་ཆེན་གླིང་ཕྱག་འདེབས་མཛད་པ་
བོ་ནི་བྱམས་ཆེན་ཆོས་རྗེ་ཤཱཀྱ་ཡེ་ཤེས་ཡིན་ཏེ། ཁོང་རབ་བྱུང་དྲུག་པའི་བགྲང་བྱ་ཉེར་
བརྒྱད་པ་ཤིང་རྟ་ལོར་ཚལ་གུང་ ཐང་དུ་འཁྲུངས། སྔོན་གནས་རྗེས་སུ་དྲན་པའི་
གསུང་མང་དུ་བྱོན། རབ་ཏུ་བྱུང་བའི་མཚན་ཤཱཀྱ་ཡེ་ཤེས་ཞེས་གསོལ། རྗེའི་གསོལ་
264



༄༅། །བོད་སོག་ཆོས་འབྱུང་གི་སྨད་ཆ།
A
འདྲེན་པ་མཛད་ནས་ལོ་མང་བོ་ཉེ་བར་བཞུགས། དད་གུས་ཆེན་པོས་ཅི་གསུང་
བཀའ་བཞིན་བསྒྲུབས། མདོ་སྔགས་ཀྱི་ཆོས་དང་། གདམས་ངག་མང་དུ་གསན་
ནས་བྱམས་སྙིང་རྗེ་དང་བསྐྱེད་རྫོགས་ཀྱི་རྟོགས་པ་ཀློང་དུ་གྱུར། ཏཱ་མིང་ཡུང་ལོ་རྒྱལ་
བོས་རྗེ་བདག་ཉིད་ཆེན་པོའི་སྙན་པ་གསན་ནས་སྤྱན་དྲངས་ཀྱང་མ་ཕེབས་པས།
སླར་ཡང་རྗེ་དང་ཁྱད་མེད་པའི་དབུ་བླ་གནང་བར་ཞུས་ནས་དམ་པ་འདི་ཉིད་སྐུ་ཚབ་
ཏུ་ཕེབས་དགོས་པའི་བཀའ་གནང་། བསླབ་སྟོན་བསྩལ་ཅིང་རྒྱལ་ཆེན་རྣམ་ཐོས་
སྲས་ལ་གཉེར་གཏད་མཛད་ནས་བརྫངས་པས། རྒྱལ་བོའི་དབུ་བླར་བཀུར་ཏེ་ཏཱ་གུ་
བྲི་བྱམས་ཆེན་ཆོས་རྗེ་ཞེས་པའི་མཚན་ཕུལ། དབུས་སུ་སླེབས་ནས་རྗེ་རིན་པོ་ཆེ་ལ་
མཇལ་ནས། རྒྱལ་བོས་གནང་བའི་གནས་བརྟན་བཅུ་དྲུག་གི་སིའུ་ཐང༌། ལྗོན་ཤིང་
གི་གུར། གསེར་དངུལ། མཎྜལ་སོགས་འབུལ་བ་རྒྱ་ཆེན་ཕུལ། ཆོས་མང་དུ་གསན།
སེ་ར་ཆོས་སྡིངས་སུ་རྗེ་རིན་པོ་ཆེ་སྤྱན་དྲངས་ནས་ཞབས་ཏོག་རྒྱ་ཆེན་བསྒྲུབས། རྗེ་
ཉིད་ཀྱི་ཞལ་ནས། ཆོས་རྗེ་འདི་ལ་རྒྱུད་གྲྭ་རྣམ་དག་འཛུགས་པའི་བཀའ་སྔར་ནས་
ཡང་ཡང་བསྩལ་པ་དང་ལྷག་པར་འདི་དུས་ནན་ཏན་གནང་བས། ཆོས་རྗེས་རྗེའི་
བཀའ་བཞིན་སྒྲུབ་པའི་ཞུ་བ་ཕུལ་བ་ན། རྗེ་བདག་ཉིད་ཆེན་པོས་རྒྱུད་གྲྭ་འཛུགས་
པའི་ཞལ་བཀོད་མཐར་ཕྱིན་པ་གནང་སྟེ། རྗེ་ཤེས་རབ་སེངྒེ་ཆོས་དཔོན་དུ་བསྐོས།
རྟེན་འབྲེལ་བསྒྲིག་པའི་ཆེད་དུ་གནས་དེར་གསོ་སྦྱོང་མཛད། གསང་འདུས་བདེ་
མཆོག་གི་རྒྱུད་གཉིས་ཀྱི་དབུ་ནས་ཆོས་ཐུན་རེ་གསུངས། ཆོས་རྗེ་བས་སེ་ར་ཐེག་ཆེན་
གླིང་འདི་ཉིད་ཇི་ལྟར་འདེབས་པའི་ཚུལ་གྱི་ཞལ་བཀོད་རྣམས་རྗེ་རིན་པོ་ཆེ་ལ་ཞུས་
ནས། རབ་བྱུང་བདུན་པའི་སྒྱུར་བྱེད་ཅེས་པ་ས་ཕག་གི་( ༡༤༡༩)ལོར་སེ་ར་ཐེག་
ཆེན་གླིང་ཕྱག་འདེབས་མཛད་ཅིང༌། གཙུག་ལག་ཁང་གི་གཞི་བཏིང་ནས་སྤྱིལ་བུ་
སོགས་རིམ་གྱིས་ཆགས་པའི་མཐུན་རྐྱེན་ཡང་ཕལ་ཆེར་སྣེའུ་རྫོང་ནས་གནང་བ་ཡིན།
265



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བྱམས་ཆེན་ཆོས་རྗེས་རྒྱ་ནས་བསྣམས་ཕེབས་པའི་སྟོན་པ་གནས་བརྟན་བཅུ་དྲུག་
དགེ་བསྙེན་ཧྭ་ཤང་དང་བཅས་ཙནྡན་དཀར་བོ་ལས་གྲུབ་པ་ནང་དུ་བཞུགས་པའི་སྨན་
སྐུ་ཁྱད་ པར་ཅན་བཞེངས། རྒྱའི་བཀའ་འགྱུར་ཕུལ་བ་བཞུགས་སུ་ གསོལ་ཞིང་།
བསྟན་འགྲོའི་དོན་མཛད་བཞིན་བཞུགས་པ་ན། ས་བྱ་ལོར་ཡང་བསྐྱར་ཏཱ་མིང་ཞུན་
ཏི་རྒྱལ་བོས་གདན་དྲངས། ཕེབས་ཁར་ སེ་རའི་མཁན་ཁྲིར་བླ་མ་དར་བཟང་བ་
བཞུགས་སུ་གསོལ། དེ་ནས་རྒྱ་ཡུལ་དུ་ཕེབས་ཤིང་རྒྱལ་བོའི་དབུ་བླ་མཛད་ནས་ཕྱིར་
བྱོན་པའི་ལམ་མཛོ་མོ་མཁར་དུ་སྐུ་བསྙུན་པའི་ཚུལ་གནང་སྟེ། དགུང་ལོ་གྱ་གཉིས་པ་
ཤིང་མོ་ཡོས་ཀྱི་ཟླ་བཅུ་བའི་ཚེས་ཉེར་བཞི་ལ་སྐུ་མྱ་ངན་ལས་འདས། མུ་ཏིག་ལྟ་བུའི་
རིང་བསྲེལ་དཔག་མེད་བྱུང་བ་རྒྱལ་བོའི་སྙན་དུ་གསོལ་བས། རྒྱལ་བོས་ཀྱང་དད་པ་
བླ་ན་མེད་པས་ཁྲུ་བཅོ་ལྔ་ཙམ་གྱི་གསེར་གདུང་བཞེངས། རྗེས་སུ་རྒྱལ་བོའི་བཀའ་
བཞིན་རྗེ་བསོད་ནམས་ཤེས་རབ་དང་། སེངྒེ་བཟང་བོ་གཉིས་ཀྱིས་མཛོ་མོ་མཁར་དེར་
འདུས་སྡེ་ཡང་བཙུགས་སོ། །
སེ་རའི་གདན་ས་བ་རིམ་བརྒྱུད་ནི། གོང་གསལ་ཁྲི་དར་རྒྱས་བཟང་བོའི་རྗེས་
སུ། གུང་རུ་རྒྱལ་མཚན་བཟང་བོ་བཞུགས། དེའི་ དུས་སུ་ གླིང་སྟོད་ གླིང་སྨད།
འབྲོམ་སྟེང་། རྒྱ་གྲྭ་ཚང་སྟེ་གྲྭ་ཚང་བཞི་ཆགས། དེའི་རྗེས་སུ་སེ་ར་བྱེས་པ་ཞེས་གྲྭ་
ཚང་ཆགས། དུས་ཕྱིས་རྒྱ་གྲྭ་ཚང་དང་འབྲོམ་སྟེང་གྲྭ་ཚང་གཉིས་སེ་ར་སྟོད་པར་དྲིལ་
ལོ། ། བྱེས་པ་གྲྭ་ཚང་ཚུགས་པ་བོ་ནི་ཀུན་མཁྱེན་བློ་གྲོས་རིན་ཆེན་སེང་གེ་ཡིན།
ཁོང་ལ་སྟོད་བྱང་གི་ཡུལ་དུ་སྔགས་རྙིང་མའི་གྲུབ་ཐོབ་ཀྱི་རྒྱུད་དུ་འཁྲུངས། དབུས་སུ་
ཕེབས་ནས་རྗེ་བདག་ཉིད་ཆེན་པོའི་ཞབས་ལ་གཏུགས། ཕྱག་དབང་གནང་བའི་ཕྱག་
རྗེས་དབུ་རུས་ལ་གསལ་བར་བྱོན། སྔ་ཕྱིར་མདོ་སྔགས་ཀྱི་ཆོས་མང་དུ་གསན། རྩ་
བའི་ཡོངས་འཛིན་རྗེ་དགེ་འདུན་གྲུབ་དང་། འཇམ་དབྱངས་ཆོས་རྗེ་གཉིས་བསྟེན་
266



༄༅། །བོད་སོག་ཆོས་འབྱུང་གི་སྨད་ཆ།
ནས་མཁས་པའི་མཆོག་ཏུ་གྱུར། འབྲས་སྤུངས་ཟུར་ཁང་དུ་བཞུགས་ནས་འཆད་
ཉན་འཕེལ་བའི་སྐབས། འགྲན་ཟླ་བྱེད་པ་འགས་ཐུགས་སུན་ནས་འཇམ་དབྱངས་
ཆོས་རྗེའི་ཡོན་ཏན་དྲན་པའི་བསྟོད་པ་གསུང་བཞིན་དུ་སེ་རར་ཕེབས་པས་མཁས་པ་
བརྒྱ་ཕྲག་ལྷག་སྐུ་རྗེས་སུ་འབྲངས་པར། སེ་རའི་མཁན་སློབ་ཀུན་གྱིས་གུས་འདུད་
མཛད་ཅིང༌། གཡས་གྲལ་མགོར་གདན་དྲངས་ཚེ། གནས་བཅུ་ལྷ་ཁང་གི་འཕགས་
པ་ཡན་ལག་འབྱུང་སྐུ་སྟོད་བཏུད་ཅིང་ཕྱག་གཉིས་ཐལ་མོ་བཀན་ནས། བྱེས་པ་བྱེས་
ནས་བྱོན་པ་ལེགས། །ཀུན་མཁྱེན་ཆེན་པོ་བྱོན་པ་ལེགས། །བསྟན་པའི་རྒྱལ་མཚན་
འཛུགས་པ་ལེགས། ། ཞེས་གསུང་བྱོན། དེ་ནས་ཀུན་མཁྱེན་པ་ཉིད་ཀྱི་རྗེས་སུ་
འབྲངས་པ་རྣམས་དང༌། སེ་ར་ནས་རྒྱུ་དང་འབྲོམ་སྟེང་སྟོད་པ་ཕལ་ཆེར་དང་།
ཕྱོགས་ནས་ཆོས་ཉན་པ་མང་དུ་འདུས་པ་ལ། དབུ་ཕར་ཚད་མ་སོགས་ཀྱི་བཤད་པ་
གནང་བས། བྱེས་པ་མཁས་མང་གྲྭ་ཚང་དུ་གྲགས་སོ། ། སྔགས་པ་གྲྭ་ཚང་ནི།
རྒྱལ་བོ་ལྷ་བཟང་གི་སྐུ་རིམ་གྲྭ་ཚང་ཡིན་ལ། སེ་རའི་འདུ་ཁང་རྙིང་བ་ཆུང་བར་འདུག་
པས་འདུ་ཁང་ཆེན་མོ་གསར་བཞེངས་བགྱིས་ཏེ་དེར་དགེ་འདུན་མང་བོ་འཚོགས་པ་
ན། འདུ་ཁང་རྙིང་བར་སྔགས་པ་གྲྭ་ཚང་བཙུགས་པ་ཡིན་ནོ། །
བྱིན་རྟེན་བཞུགས་པའི་ལྷ་ཁང་གི་རིམ་པ་བརྗོད་ན། འདུ་ཁང་རྙིང་བའི་སྦུག་
ཏུ་སྤྲུལ་སྐུ་སླེའུ་ཆུང་བས་བཞེངས་པའི་ཐུབ་པ་བདུད་འདུལ་མ་འཕགས་པའི་གནས་
བརྟན་བཅུ་དྲུག་དང་། དགེ་བསྙེན། ཧྭ་ ཤང་། རྒྱལ་ཆེན་བཞི་དང་བཅས་པ་
བཞུགས་པ་དེའི་ནང་རྟེན་ལ། ཏཱ་མིང་རྒྱལ་བོས་ཕུལ་བའི་ཙན་དན་གྱི་ཐུབ་དབང་
གནས་བརྟན་དགེ་བསྙེན་ཧྭ་ཤང་དང་བཅས་པ་བཞུགས་ཡོད། དེའི་ནང་གི་ཡན་
ལག་འབྱུང་གསུང་བྱོན་མ་དེ་ཡིན་ལ། དེང་སང་ཡང་ཕྱག་གཉིས་ཕྱག་ཕེབས་ཞུ་བའི་
ཚུལ་དུ་ཡོད། དགེ་བསྙེན་དྷརྨ་ཏ་ལ་འདི་ཡང་ཕུག་པ་འདི་ཅུང་ཟད་དོག་འདུག་
267



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གསུངས་ཏེ་ཕུག་པ་ནས་ཅུང་ཟད་མདུན་དུ་བྱོན་པ་ཡིན། སྔོན་རིན་སྤུངས་དོན་ཡོད་
རྡོ་རྗེ་དབང་ཤུགས་རྒྱས་པའི་སྐབས་ཀརྨའི་མི་ཆེན་ཞིག་གིས་གཟུངས་གཞུག་ཙན་དན་
གྱི་སྐུ་རྣམས་ལེན་རྩིས་བྱས་ཏེ། མ་ཕམ་པའི་ཐུགས་ཀར་གྲི་བཙུག་པས་མ་ཕམ་པའི་
ཞལ་ནས། ངེད་རྣམས་འདིར་བཞག་པ་འགྲོ་དོན་ཆེ་གསུངས་མ་ཐག དེ་རྣམས་
དཔའ་ཞུམ་སྟེ་ རྟེན་རྣམས་ ལ་ གནོད་ མ་ནུས་ ཤིང་། ད་ ལྟ་ཡང་བཞུགས་ སོ། །
མགོན་ཁང་དུ། བྱམས་ཆེན་ཆོས་རྗེ་ཉིད་ཀྱི་ཐུགས་བཞེད་ལྟར། ཞ་ལུ་ལྕོག་ཆུང་བ་
ལེགས་པ་རྒྱལ་མཚན་གྱི་ཕྱག་བཟོ་འབའ་ཞིག་ལས་གྲུབ་པ་རྡོ་རྗེ་འཇིགས་བྱེད་དང་།
མགོན་པོ་ཀྵེ་ཏྲ་པཱ་ལ་སོགས་དང་། ལྡེབས་བྲིས་མགོན་པོ་བེར་དཀར་གྱི་སྐུ། གུང་རུ་
རྒྱལ་མཚན་བཟང་བོའི་ཐུགས་དམ་གྱི་རྟེན་ལས་གཤིན་ཆུང་བ། ལྡེབས་བྲིས་བྱ་རོག་
གདོང་ཅན་སོགས་རེ་རེར་བྱིན་ལྡན་གྱི་ལོ་རྒྱུས་མང་ལ། དཔལ་ལྡན་ལྷ་མོ་རྒྱལ་བ་དགེ་
འདུན་རྒྱ་མཚོར་གསུང་བྱོན་པ་ཡང་འདིར་བཞུགས་སོ། ། འདུ་ཁང་ནུབ་ངོས་ཀྱི་
གྲྭར་བྱམས་ཆེན་ཆོས་རྗེའི་སྨན་སྐུ་སོགས་སྐུ་བརྙན་དུ་མ་དང་། བཀྲ་ཤིས་སྒོ་མང་
མཆོད་རྟེན་དུ་དགེ་འདུན་འདུ་བའི་འཁོར་ལོ་བཞུགས། འདུ་ཁང་སྟེང་རྒྱབ་ཀྱི་མཆོད་
ཁང་ནུབ་མར་སངས་རྒྱས་འོད་དཔག་མེད་ཀྱི་སྐུ་ལ་ནང་རྟེན་དུ་སངས་རྒྱས་འཕེལ་
གདུང་མང་བོ་བཞུགས་པ་དང་། གཡས་སུ་གུང་རུ་རྒྱལ་མཚན་བཟང་བོའི་སྐུ་གདུང་
སྒོ་ཁྱིམ་ནང་དུ་ཆོས་རྗེ་དེ་ཉིད་ཀྱིས་ཕྱག་བཟོ་རྗེའི་སྨན་སྐུ་བཞུགས། སྔར་རིང་བསྲེལ་
མང་དུ་བྱུང་ཞིང་གདོན་གྱིས་གཟིར་བ་རྣམས་མཇལ་བ་ཙམ་གྱིས་ཕན་པ། གཙོ་བོའི་
གཡོན་དུ་རྗེ་བཙུན་ཆོས་ཀྱི་རྒྱལ་མཚན་དཔལ་བཟང་བོའི་སྐུ་གདུང་རྣམ་རྒྱལ་མཆོད་
རྟེན་བཞུགས། བཅུ་གཅིག་ཞལ་གྱི་ལྷ་ཁང་དུ་དགེ་སློང་མ་དཔལ་མོའི་ཐུགས་དམ་
རྟེན་ གུང་རུ་རྒྱལ་མཚན་བཟང་ བོས་ ཕ་ བོང་ ཁའི་བྲག་ནས་གདན་དྲངས་ པ་ དེ་
བཞུགས། འདུ་ཁང་ཆེན་མོར། ཀླུ་འཇིམ་གྱི་ཐུབ་དབང་གི་སྐུ་གཉིས། བསིལ་བ་
སྐt
268



༄༅། །བོད་སོག་ཆོས་འབྱུང་གི་སྨད་ཆ།
ཚལ་གྱི་རྡོ་ནག་ལས་གྲུབ་པའི་མགོན་པོ་ཕྱག་བཞི་བ། གསེར་སྐུ་སོགས་སྐུ་བརྙན་བརྒྱ་
དང་བརྒྱད་ཅུ། ཇོ་བོའི་ཚེམས་བཞུགས་པའི་གདུང་རྟེན་སོགས་མཆོད་རྟེན་ཉིས་བརྒྱ་
ཉི་ཤུ། གསུང་རྟེན་སྡེ་སྲིད་ཟངས་རི་བས་ཕུལ་བའི་གསེར་དངུལ་འདྲེས་པའི་བཀའ་
འགྱུར་སོགས་བཞུགས་སོ། ། བྱམས་ཆེན་གྱི་ཞལ་རས་ལྷ་ཁང་དུ་ཇོ་བོ་རྗེའི་སྐུ་བརྙན་
ནང་རྟེན་ནོར་བུ་བསམ་འཕེལ་དང་རིང་བསྲེལ་སོགས་བཞུགས་པ་དང་
། དངུལ་སྲང་
སྟོང་གིས་བསྒྲུབས་པའི་བྱམས་སྐུ་དང༌། ལི་དཀར་ལས་གྲུབ་པའི་ཉེ་སྲས་བདུན།
འཕན་ཡུལ་བྲག་རྒྱབ་ནས་གདན་དྲངས་པའི་ཚེ་དཔག་མེད་གསུང་བྱོན། ཐུབ་དབང་
གྲོང་ཁྱེར་མ་ས་དམ་ནས་གདན་དྲངས་པ་གསུང་བྱོན་མ། ཚལ་གུང་ཐང་གི་རྟེན་གཙོ་
ལི་དཀར་ལས་གྲུབ་པའི་ཐུབ་པ་དགེ་འདུན་འཕེལ་གསུང་ལན་བདུན་ཙམ་བྱོན་པ་མེ་
ཐུབ་མ། གསེར་ཟངས་ཀྱི་རྗེའི་སྐུ་དང་། ཉེ་གནས་ཨ་གྷ་དང་། རྗེ་བསོད་ནམས་རྒྱ་
མཚོའི་སྐུ་བརྙན་དང་ཐང་བོ་ཆེ་ནས་གདན་དྲངས་པའི་སྒྲོལ་དཀར་རྒྱལ་བ་ཀརྨ་བ་ལ་
གསུང་ལན་གསུམ་བྱོན་པ་རྣམས་དང་། གདུགས་དཀར་ཕྱག་སྟོང་སྤྱན་སྟོང་རྗེའི་
ཕྱག་ནས་མ། ཏཱ་མིང་རྒྱལ་བོས་བྱམས་ཆེན་ཆོས་རྗེར་ཕུལ་བའི་ཐུབ་དབང་གི་ཞལ་
ཐང་སོགས་ཞལ་ཐང་མང་བོ་བཞུགས། རྣམ་གྲོལ་སྒོ་འབྱེད་ལྷ་ཁང་དུ་ཐུབ་དབང་
གནས་བརྟན་བཅུ་དྲུག་དང་། བཀའ་འགྱུར། དངུལ་གྱི་བྱང་ཆུབ་མཆོད་རྟེན་རྣམས་
བཞུགས། འདུ་ཁང་དྲི་གཙང་ཁང་དབུས་མའི་རྟེན་གཙོ་བྱམས་པ་ལོངས་སྐུའི་ཆ་བྱད་
ཅན་ལ་ནང་རྟེན་སངས་རྒྱས་ཀྱི་འཕེལ་གདུང་། རྒྱ་བོད་ཀྱི་པཎ་གྲུབ་མང་བོའི་དབུ་སྐྲ་
དང་ན་བཟའ། རྗེ་ཡབ་སྲས་ཀྱི་དབུ་སྐྲ་དང་ན་བཟའ་སོགས་བཞུགས། འཁོར་ཉེ་
སྲས་བརྒྱད་དང་སྒོ་སྲུང་ཁྲོ་བོ་གཉིས་བཅས་བཞུགས་སོ། ། ནུབ་ཏུ་གནས་བཅུ་ལྷ་
ཁང་དང་གཙང་ཁང་ནུབ་མར་ཀུན་མཁྱེན་བློ་གྲོས་རིན་ཆེན་སེངྒེའི་གདུང་རྟེན་མྱང་
འདས་མཆོད་རྟེན། བཀའ་འགྱུར་ལྷ་ཁང་དུ་བྱམས་ཆེན་ཆོས་རྗེ་ལ་གོང་མ་ཏཱ་མིང་
269



ས
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྒྱལ་བོས་ཕུལ་བའི་པདྨ་རཱ་གའི་བཀའ་འགྱུར་ངོ་མཚར་ཅན། ཏཱ་མིང་རྒྱལ་བོའི་ནང་
བློན་ཁུང་ངེ་ཏཱ་ཞིན་གྱིས་ཏ་ལའི་ལོ་མར་བྲིས་པའི་རྒྱ་དཔེ་ལ་མ་ཕྱི་བྱས་པའི་གསེར་བྲིས་
ལཉྫའི་ཡེ་གེའི་བརྒྱུད་སྟོང་བ། རྒྱལ་ཞབས་རིན་པོ་ཆེས་གནང་བའི་བཀའ་འགྱུར་
བསྟན་འགྱུར་བྲིས་མ་རྙིང་བ། སྣར་ཐང་བསྟན་འགྱུར་སོགས་དང་། ཟ་དམ་ཀརྨའི་
ཆོས་རྫོང་ནས་གདན་དྲངས་པའི་གོས་སྐུ་ཆེན་པོ། ཁལ་ཁ་སན་ཁང་གིས་ཕུལ་བའི་
གནས་བཅུའི་གོས་སྐུ། ཏཱ་མིང་རྒྱལ་བོས་ཕུལ་བའི་གནས་བཅུའི་གོས་ཐང་ཆེ་བ་
སོགས་བཞུགས། སེ་ར་སྨད་ཐོས་བསམ་ནོར་བུའི་གླིང་གི་རྟེན་གཙོ་ཐུབ་དབང་སྨན་
སྐུ་ཐོག་ཚད་མའི་ནང་བཞུགས། འཕེལ་གདུང་མང་བོ་དང་རྗེའི་ཤངས་མཚལ་གྱིས་
བཞེངས་པའི་རྗེ་སྐུ་འཁོར་དག་པ་རྣམ་རྒྱལ་གྱིས་བསྐོར་བ། རྗེའི་ ཕྱག་ཙྪ་སྟོང་།
བསམ་ཡས་དགེ་རྒྱས་བྱེ་མ་གླིང་གི་རྟེན་གཙོ་ཛཱི་ཨཽལས་གྲུབ་པའི་ཐུབ་པ་གྲོང་ཁྱེར་མ།
རྭ་ལོའི་ཐུགས་དམ་རྟེན་ཛྷི་ཀྲྀ་ཀྱི་འཇིགས་བྱེད། རྗེའི་ཐུགས་དམ་རྟེན་སླེའུ་ཆུང་བའི་
ཕྱག་བཟོ་འཇིགས་བྱེད། དབོན་སྟོན་སྐྱེར་སྒང་བའི་ཐུགས་དམ་ནང་རྟེན་དུ་བཞུགས་
པའི་ཕྱག་དྲུག་པའི་སྐུ་བརྙན་སོགས་བཞུགས། མགོན་ཁང་དུ་ནག་པོ་སྐོར་གསུམ།
ཐ་འོག་ཆོས་རྒྱལ། མཆོད་ཁང་ཤར་མར་རྒྱལ་དབང་འཁྲུངས་རབས། དངུལ་གདུང་
ཁང་དུ་བླ་མ་གོང་མ་མང་བོའི་དངུལ་གདུང༌། ལི་མ་ལྷ་ཁང་དུ་རྒྱ་བོད་ཀྱི་ལི་མ་མང་བོ་
དང་། བཀའ་འགྱུར་ཚར་དྲུག་སོགས་བཞུགས། བྱེས་པ་གྲྭ་ཚང་གི་རྟེན་གཙོ་རྟ་
མགྲིན་ཡང་གསང་ཡབ་ཡུམ་འདི་དང་དཔལ་ཆེན་རྡོ་རྗེ་གཞོན་ནུའི་ཕུར་བ་གཉིས་ནི་
ཀུན་མཁྱེན་བློ་གྲོས་རིན་ཆེན་སེང་གེའི་ཐུགས་དམ་གྱི་རྟེན་ཡིན། ཁོང་རྗེ་རིན་པོ་ཆེ་
དང༌། འཇམ་དབྱངས་ཆོས་རྗེའི་ཞབས་པད་བསྟེན་ཞིང་མདོ་སྔགས་ཐམས་ཅད་ལ་
མཁས་པར་སྦྱངས་ནས། གཞིས་ཀ་དཔལ་འབྱོར་ལྷུན་པོར་བཞུགས་སྐབས། ཡབ་
རྟོགས་ལྡན་ཡོན་ཏན་མགོན་པོས་ཁྱོད་ཡི་དམ་འདི་དང་ཕུར་བ་འདི་མ་བྲལ་བ་གྱིས་
270



༄༅། །བོད་སོག་ཆོས་འབྱུང་གི་སྨད་ཆ།
ཞེས་རྟ་མགྲིན་ཆོས་སྐོར་དང་ཕུར་བ་ཆེད་གཉེར་སྐྱེལ་མི་བྱུང་བར་བརྟེན། ལྷ་འདི་ཡི་
དམ་དུ་མཛད་པས་ཡི་དམ་བཀའ་སྡོད་དང་བཅས་པས་ཞལ་བསྟན་ནས་འཕྲིན་ལས་
བསྒྲུབས་པས། རྗེ་ཉིད་ཞབས་སྐོར་ལ་ཕེབས་རེས་ཀྱིས་ན་བཟའ་ཚེར་ཕུང་ལ་ཐོགས་
པ་ཞིག་བྱུང་སྟེ། ནམ་ཞིག་བྱ་རོག་དམར་བོ་ཞིག་བྱུང་ནས་ཤིང་སེ་བའི་ཕུང་བོ་དེ་ལ་
ཐིམ་པ་གཟིགས་ཤིང་། དེ་ལ་ཞིབ་ཏུ་གཟིགས་པས་རྟ་མགྲིན་ཞལ་གསུམ་ཕྱག་དྲུག་
ཡུམ་བཅས་རྟ་སྐད་ལྷང་ལྷང་འཚེར་བས་ས་གཞི་ཡོམ་ཡོམ་གཡོ་བ་ཞིག་ཞལ་གཟིགས།
སེ་བ་དེ་ལ་སྲོག་ཤིང་བྱས་པ་ཉིད་ཀྱི་ཆོས་གོས་གཡོགས་ནས་རྟ་མགྲིན་འདི་བཞེངས་པ་
ཡིན། དགོན་པའི་ཕྱི་རོལ་འདུ་ཁང་ཆེན་མོའི་རྒྱབ་ཏུ་ད་ལྟ་རྡོ་སྐུ་བཞེངས་པ་འདི་
རྣམས་ཀྱི་ཐད་ཀྱི་ནམ་མཁའ་ལ་རྒྱལ་བ་ཙོང་ཁ་བ། རྗེ་དགེ་འདུན་རྒྱ་མཚོ། ཆོས་རྒྱལ་
ཡབ་ཡུམ་རྣམས་ཞལ་གཟིགས། འདི་རྣམས་ཀྱི་སྐུ་བྲག་ལ་སྐྱ་བྲིས་རྒྱབ་ནས་རྐོ་མཁན་
ཞིག་རྙེད་ན་དགོངས་ཡོད་པའི་ཚེ། གཙང་བ་ཡིན་ཟེར་བའི་མི་གཅིག་བྱུང་ནས།
ངེད་ཀྱིས་ལྷ་རྐོ་ཤེས་ཟེར་བས་དེ་རྣམས་བརྐོར་བཅུག་ནས་ཡོན་སྦྱིན་དགོངས་ནས་
བཙལ་བས་མ་རྙེད་པས། དེ་ཆོས་རྒྱལ་གྱི་སྤྲུལ་བར་ངེས་ཏེ་བྱིན་རླབས་ཤིན་ཏུ་ཆེ་བ་
རྗེ་བཙུན་པའི་རྣམ་ཐར་དུ་གསལ་བ་ལྟར་ཡིན་ནོ། ། ཤར་ཕྱོགས་ཀྱི་བསྐོར་ལམ་གྱི་
ནང་གི་ཐ་མའི་འབུམ་པ་ཆུང་ཆུང་ནི། ཆོས་རྒྱལ་མྱ་ངན་མེད་ཀྱིས་ནུབ་གཅིག་ལ་རིང་
བསྲེལ་མཆོད་རྟེན་བྱེ་བ་བརྒྱ་བཞེངས་པའི་ཡ་གྱལ་གཅིག་ཡིན་ཞེས་པཎ་ཆེན་ཐམས་
ཅད་མཁྱེན་པས་གསུངས་པར་གྲགས་སོ། །
གཙང་བཀྲ་ཤིས་ལྷུན་པོ་དཔལ་གྱི་བདེ་ཆེན་ཕྱོགས་ཐམས་ཅད་ལས་རྣམ་པར་
རྒྱལ་བའི་གླིང་ནི། རྒྱལ་དབང་ཐོག་མ་རྗེ་དགེ་འདུན་གྲུབ་ཀྱིས་ཕྱག་འདེབས་མཛད་
པ་ཡིན། ཁོང་གཙང་གི་ཕྱོགས་སྲིད་ཀྱི་ལུང་ལག་གུར་མ་རུ་ས་ཞེས་པའི་གྲོང་དུ། ཡབ་
མགོན་པོ་རྡོ་རྗེ་དང་ཡུམ་ཇོ་མོ་ནམ་སྐྱིད་ཅེས་པའི་སྲས་སུ་རབ་བྱུང་བདུན་པའི་སྐྱེས་
271



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བདག་ཅེས་པ་ལྕགས་ལུག་ལོ་ལ་སྐུ་འཁྲུངས། སྣར་ཐང་དུ་སངས་རྒྱས་སྨན་བླའི་སྤྲུལ་
བར་གྲགས་པ་མཁན་པོ་གྲུབ་པ་ཤེས་རབ་ལས་རབ་བྱུང་དང་བསྙེན་རྫོགས་ཀྱི་སྡོམ་པ་
རིམ་པར་བཞེས། དགུང་ལོ་ཉེར་ལྔའི་དུས། རྗེ་ཙོང་ཁ་བ་དང་མཇལ་འདོད་ཀྱིས་
དབུས་སུ་ཕེབས་ནས། ཁྲ་འབྲུག་ཏུ་བྱང་སེམས་ཀུན་བཟང་ལ་དབུ་ཚད་དང་། ཐང་
བོ་ཆེར་ཆོས་རྗེ་རོང་སྟོན་ལ་ཕར་ཕྱིན་གསན། དེ་ནས་འོན་བཀྲ་ཤིས་དོ་ཁར་རྗེ་རིན་
པོ་ཆེ་དང་མཇལ་ནས་དྲང་ངེས་རྣམ་འབྱེད་དང་། རྩ་ཤེས་རྣམ་བཤད་སོགས་གསན།
དགའ་ལྡན་དང་གསང་ཕུར་ཕར་འབྱོན་ཚུར་འབྱོན་མཛད་ནས། ལོ་གསུམ་ཙམ་གྱི་
རིང་། རྗེ་རིན་པོ་ཆེ། རྒྱལ་ཚབ། འདུལ་འཛིན་པ་རྣམས་ལ། ལམ་རིམ་དང་སྔགས་
རིམ་སོགས་མདོ་སྔགས་མང་དུ་གསན། རྗེས་ཞལ་ཏ་གནང་ནས་དམར་སྟོན་ཁུ་
དབོན་ལ་འདུལ་མངོན་གསན། དེ་སྐབས་རྗེ་རིན་པོ་ཆེ་ཞིང་ལ་གཤེགས། སླར་
གསང་ཕུར་ཕེབས་པ་སོགས་དབུས་ཕྱོགས་སུ་ལོ་བཅུ་གཉིས་བཞུགས་ཏེ། མེ་རྟ་ལོར་
རྗེ་ཤེས་རབ་སེང་གེ་དང་ཡབ་སྲས་ཕྱོགས་མཐུན་དུ་གཙང་ཕྱོགས་སུ་ཕེབས། བྱང་
ཆེན། རྟ་ནག ལ་སྟོད་ལྷོ་བྱང་རྣམས་སུ་བྱ་བྲལ་འཆད་ཉན་མཛད། ཕྱིར་ལམ་པདྨ་
ཆོས་སྡིངས་སུ་པཎ་ཆེན་ཕྱོགས་ལས་རྣམ་རྒྱལ་ལ་སྒྲོལ་མའི་ཆོས་སྐོར་སོགས་ཞུས།
པཎ་ཆེན་གྱིས་དྲི་བ་མང་དུ་མཛད་པ་ལ་ལན་ཐོགས་མེད་ཕུལ་བས་ཤིན་ཏུ་དགྱེས་ཏེ།
ད་ཕྱིན་ཆད་ཐམས་ཅད་མཁྱེན་པ་དགེ་འདུན་གྲུབ་ཀྱིས་ཞེས་མཚན་གསོལ། ས་རྟ་
ལོར་སླར་ཡང་དབུས་སུ་ཕེབས་ནས་བྱང་རྩེ་ཆོས་རྗེ་ནམ་མཁའ་དཔལ་ལ་ཕྱག་རྡོར་
འཁོར་ཆེན་སོགས་དང་། འཆད་ཁར་ལྷ་ཟུར་ཁང་བ་ལ་བློ་སྦྱོང་སྐོར། ཨེ་ཝཾ་དུ་འཇམ་
དབྱངས་རིན་ཆེན་རྒྱལ་མཚན་ལ་དུས་འཁོར་གྱི་སྐོར་རྣམས་གསན། སླར་ཡང་རྗེ་
ཤེས་རབ་སེངྒེ་བ་དང་ཡབ་སྲས་གཉིས་གཙང་དུ་ཕེབས། སྣར་ཐང་དང་བྱང་ཆེན་
སོགས་སུ་འདུལ་བའི་འཆད་ཉན་གཙོ་བོར་མཛད། ཤིང་གླང་ལ་རྗེ་ཤེས་རབ་སེངྒེ་
272



༄༅ ། །བོད་སོག་ཆོས་འབྱུང་གི་སྨད་ཆ།
འདས་པའི་དགོངས་རྫོགས་སུ་ཐུབ་ཆེན་བཞེངས་པར་དགོངས་ནས། མེ་ཡོས་ལོར་
དབུ་བཙུགས་ནས་འབྲུག་ལོར་གྲུབ་པ་ཡིན། ཐམས་ཅད་མཁྱེན་པ་རྗེ་དགེ་འདུན་
གྲུབ་དགུང་ལོ་ང་བདུན་བཞེས་པ་རབ་བྱུང་བརྒྱད་པའི་མེ་ཡོས་( ༡༤༤༧) ལོར་བཀྲ་
ཤིས་ལྷུན་པོ་ཕྱག་བཏབ་མཛད་པ་ཡིན། ལོ་དེའི་སྨིན་དྲུག་ཟླ་བའི་ཡར་ཚེས་བཟང་བོ་
ལ། ས་བརྟག་པ་གཞི་བདག་ལ་གཏོར་མ་སྦྱིན་པ་སོགས་ཆོ་ག་རྒྱས་པར་མཛད། དགེ་
འདུན་གྱི་གཙུག་ལག་ཁང་དང་། དྲི་གཙང་ཁང་། བླ་བྲང༌། བྲང་ཁང་སོ་སོ་དང་
བཅས་པའི་འགྲམ་བཏིང་། དར་རྒྱས་ནང་བ་དཔོན་བསོད་ནམས་དཔལ་བཟང་གིས་
ཤིང་ཆ་སོགས་དགོས་པའི་ཡོ་བྱད་ཕངས་མེད་མཛད། གྲྭ་བ་རྣམས་སློབ་གཉེར་མ་
ཆག་པའི་ངང་སྤྱི་དང་སོ་སོའི་མཁར་ལས་ནན་ཏན་མཛད་པས། འདུ་ཁང་ཀ་བ་བཞི་
བཅུ་ཞེ་བརྒྱད་དང་། བྱམས་ཁང་ཀ་བ་བཅུ་གཉིས། གཙང་ཁང་དབུས་མ་ཀ་བ་དྲུག
སྒྲོལ་མ་ལྷ་ཁང་ཀ་བ་དྲུག མགོན་ཁང་ཀ་བ་གཉིས། གཙུག་ལག་ཁང་གི་ཁྱམས་
བཅས་རིང་བོ་མ་ཐོགས་པར་གྲུབ། གཙང་ཁང་ལ་ཐོག་ཁང་ཕུབ་པའི་ཚེ་ཀ་བ་ལ་
འཇའ་ཟུག་པ་སོགས་ལྟས་ངོ་མཚར་བ་བྱུང༌། བསམ་འགྲུབ་རྩེ་ནས་ཐུབ་ཆེན་གསར་
བཞེངས་ལྷ་ཁང་གི་དབུས་སུ་གདན་དྲངས་པས་ས་གཡོ་བ་དང༌། མེ་ཏོག་གི་ཆར་ཉིན་
ལྔའི་བར་དུ་བྱུང་། དཔལ་གསང་བ་འདུས་པའི་སྒོ་ནས་རབ་གནས་རྒྱས་པ་མཛད།
འདི་སྐབས་དགོན་པའི་མིང་ངེས་པ་ཅན་མ་མཛད་པ་ལ། རྗེ་ཉིད་གཙུག་ལག་ཁང་གི་
ཁྱམས་སུ་རས་གུར་ལ་བཞུགས་པའི་ཐོ་རངས། སྔར་ལུང་སྟོན་པའི་བུད་མེད་དེའི་
སྐད་ལྷང་གིས་གྲགས་ནས། དགོན་པའི་མིང་ལ་བཀྲ་ཤིས་ལྷུན་པོ་གྱིས། སྔར་གྱི་
མཁའ་འགྲོའི་བརྡ་སྐད་དེས་ཁྲོལ་ལོ་ཨང་ཟེར་བས། དེ་ནས་བཟུང་བཀྲ་ཤིས་ལྷུན་པོ་
ཞེས་མཚན་འཇགས་པ་ཡིན། སྔར་གྱི་མཁའ་འགྲོའི་བརྡ་སྐད་ཅེས་པ་ནི། རྗེ་དགེ་
འདུན་གྲུབ་སྔོན་ལ་སྟོད་ནས་ཕྱིར་ཕེབས་ཏེ་བོ་དོང་ཨེར་བཞུགས་དུས། ཨ་ཕྱི་མའི་
273



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཞལ་ནས། ཁྱོད་ཀྱི་དགོན་པ་དེ་མ་གི་ན་འདུག་ཅེས་ཤར་ཕྱོགས་ལ་ཕྱག་མཛུབ་མོ་
སྟོན་གྱིན་འདུག འགྲོ་དོན་འཕྲིན་ལས་ཅི་འདྲ་འོང་དྲིས་པས། ཆེན་པོ་འོང་ཞེས་
ཕྱག་གཉིས་ཀ་ཟིང་ཟིང་མཛད། དགོན་མིང་ཅི་ཟེར་དྲིས་པས། མུ་ཁྱུད་ཅན་ཟེར་
གསུངས། དེ་ཇི་ལྟར་ཡིན་དྲིས་པ་ན། དེའི་དོན་ཕྱིས་ནས་གོ་འོང་གསུངས་པ། ཕྱིས་
སུ་ལྷུན་པོ་གསེར་གྱི་རི་བདུན་ལ་སོགས་པའི་མུ་ཁྱུད་ཀྱིས་བསྐོར་བ་འདི་ལ་དགོངས་
པར་འདུག་གསུངས། དེ་ལྟ་བུའི་དགོན་སྡེ་ཆེན་པོ་འདི་ནི། འཇམ་དཔལ་རྩ་རྒྱུད་
ལས། དེ་བཞིན་བྱང་གི་ཕྱོགས་རྣམས་སུ། །རྩོམ་པ་སྣ་ཚོགས་རི་ཞོལ་བསྟེན། །
ཞེས་པས་ལུང་བསྟན་པ་ཡིན་ཏེ། རི་ཞོལ་བསྟེན་ཞེས་དགོན་པ་དང་། རྩོམ་པ་སྣ་
ཚོགས་ནི་ལས་སྣ་ཚོགས་པ་ཡིན་པས་གང་ཟག་ལུང་བསྟན་པ་ཡིན་ཏེ། དགོན་པ་ཕྱག་
འདེབས་མཛད་དུས། རྩིག་པ། རྡོ་གཤག་པ། ཞལ་བ། ཤིང་བཟོ། ལྡེར་བཟོ།
འདམ་རྡུང་བ། བླུགས་སྐུ། རི་མོ། གོས་སྐུ་ཚེམ་བུ་སོགས་སྤྲུལ་བ་སྣ་ཚོགས་པའི་
ལས་མཛད་པ་དང་། ཉིན་ཞིག་ལ་སྐུའི་བཀོད་པ་མང་བོ་བསྟན་ཞེས་པའི་གཏམ་ཡང་
བྱུང་བ་དང༌། མི་མ་ཡིན་དག་གིས་ཀྱང་། དགེ་སློང་ལས་སྣ་ཚོགས་པ་ཞེས་གཏམ་དུ་
བརྗོད་པས་དེ་སྐད་གྲགས་སོ། ཡང་ཇོ་བོ་རྗེ་ཡབ་སྲས་ཀྱི་གསང་ཆོས་འཆི་མེད་རྡོ་རྗེའི་
མགུར་དུ། རིན་ཆེན་ལྷུན་པོ་ལྟ་བུ་ཡི། །བལྟ་བས་མི་ངོམས་གཟི་བརྗིད་ཅན། །
མཚུངས་པ་མེད་པའི་བཀྲ་ཤིས་གནས། །བཀྲ་ཤིས་ལྷུན་པོ་རྒྱས་འགྱུར་ཤོག །འདོད་
དགུ་འབྱུང་བའི་རིན་ཆེན་རྩེ། །དེ་དང་མཐུན་པའི་དཔག་བསམ་ཤིང་། ། དགོས་
འདོད་འབྱུང་བའི་བཀྲ་ ཤིས་གནས། །བཀྲ་ ཤིས་མཆོག་རབ་རྒྱས་འགྱུར་ ཤོག །
ཅེས་གསུངས་པའི་ཚིགས་བཅད་དང་བོས་དགོན་པ་དང་། ཚིགས་བཅད་གཉིས་པས་
གང་ཟག་ལུང་བསྟན་པ་ཡིན་ནོ། ། ཡང་མ་འོངས་ལུང་བསྟན་དུ། ཆོས་དགེ་བ་བཅུ་
ཡིས་ཁྱད་འཕགས་པའི། །གླིང་ཕུན་སུམ་ཚོགས་པ་འཛམ་བུའི་གླིང༌། །སྒོས་ཉང་
274



༄༅། །བོད་སོག་ཆོས་འབྱུང་གི་སྨད་ཆ།
ཤབ་ས་ཡི་ལྟེ་བ་ཡིན། །ས་དེ་ཡི་ནང་ནས་ཁྱད་འཕགས་པ། །མཐོ་བཀྲ་ཤིས་བརྟན་
པ་ལྷུན་པོའི་འདབས། །ནོར་པདྨ་རཱ་ག་ལྟ་བུར་འདུག ། ཅེས་གནས་དང་གང་ཟག་
གཉིས་ལུང་བསྟན་པར་གསུངས་སོ། །
དེ་ནས་མེ་མོ་སྦྲུལ་ལོའི་དགུན་ཆོས་ནས་བརྩམས་ཏེ་གྲྭ་དཔོན་སློབ་ཐམས་ཅད་
བཀྲ་ཤིས་ལྷུན་པོར་བཞུགས་པའི་མཐིལ་མཛད་ཅིང་། དར་རྒྱས་ནང་བ་དཔོན་བསོད་
ནམས་དཔལ་བས་ལོ་རེ་བཞིན་དབྱར་ཆོས་ལ་གསོལ་ཕོག་འབུལ་བར་མཛད། རྗེ་
འདིས་ལོ་སུམ་ཅུ་སོ་བརྒྱད་ཀྱི་རིང་ལ་གཙོ་ཆེར་གདན་ས་འདིར་འཆད་ཉན་མཛད་
ཅིང་། གཙང་ཆུ་ལྷོ་བྱང་སྟོད་སྨད་མང་བོར་ཆོས་བར་བཏེགས་ནས་བསྟན་པ་ཁོ་ན་
ཐུགས་ལ་དགོངས་ཏེ། གཞུང་ཆེན་མོ་རྣམས་ཀྱི་འཆད་ཉན་མཛད་ཅིང་། འདུལ་ཊཱིཀ
གླེང་འབུམ། རྣམ་འགྲེལ་ཊཱིཀ་ཆུང་། ཚད་མ་རིགས་རྒྱན་སོགས་པོ་ཏི་བདུན་མཛད།
ནམ་ཞིག་གི་ཚེ་པཎ་ཆེན་ཡེ་ཤེས་རྩེ་མོས། རྗེ་འདི་ལ་ཁྱེད་སྐུ་ཚེ་ཕྱི་མ་དགའ་ལྡན་དུ་
འབྱོན་བཞེད་ཡོད་པ་ལ། ཕྱིས་སུ་བདེ་བ་ཅན་དུ་འབྱོན་བཞེད་ཡོད་ཟེར་བ་བདེན་
ནམ་ཞུས་པས། ཁོ་བོ་ལ་དེ་ལྟའི་འདོད་པ་མེད་དེ། དེ་བས་མ་དག་པའི་གདུལ་བྱ་
འདུལ་ཕྱིར་རེ་ཞིག་ཞིང་འདིར་སྡོད་འདོད་པ་ཡིན་གསུངས། ཞ་ལུ་བའི་རྗེས་སུ་
དགའ་ལྡན་ཁྲིར་ཕེབས་དགོས་ཚུལ་ནན་ཏན་ཞུས་ཀྱང་། ངེད་རང་གི་དགོན་པ་འདི་
ཡང་དགའ་ལྡན་ཙམ་འོང་བའི་རེ་བ་ཡོད། ཁྱེད་རྣམས་མཁས་གྲུབ་རྗེའི་གཅུང་ཆོས་
རྒྱུན་པ་འདི་གདན་འདྲེན་ཞུས་ན་འོང་གསུངས་སོ། ། དེ་ལྟར་བསྟན་འགྲོའི་དོན་རྒྱུ་
ཆེན་མཛད་ནས་རྗེ་ཉིད་དགུང་ལོ་གྱ་བཞི་ལ་ཕེབས་པའི་ཟླ་བ་བཅུ་གཅིག་པའི་ཚེས་
བདུན་གྱི་ཉིན། སྲས་ཀྱི་ཐུ་བོ་འདུལ་འཛིན་གྲགས་པ་དཔལ་ལྡན་དང་གཞིས་ཀྱི་སློབ་
དཔོན་རྣམས་མདུན་དུ་བོས་ནས། སྤྱིར་བསྟན་འགྲོའི་བདེ་སྐྱིད་དང༌། སྒོས་སུ་བཀྲ་
ཤིས་ལྷུན་པོའི་ཆོས་སྲིད་ཀྱི་བྱ་བ་སོགས་ལ་བཀས་བཀོད་གནང་ཞིང་། ངའི་སྐྱེ་བ་ཡིན་
275



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཟེར་བ་འདྲ་བྱུང་ན་ཁྱེད་བཀྲ་ཤིས་ལྷུན་པོ་བས་མི་ངན་མ་བྱེད་ཅེས་ཞལ་ཆེམས་གནང་
ནས། ཐུགས་དམ་ལ་བཞུགས་ཏེ། ཚེས་བརྒྱད་ཀྱི་ཐོ་རངས་ནས་ཞབས་རྡོ་རྗེ་དཀྱིལ་
ཀྲུང་དང་ཕྱག་གཉིས་མཉམ་བཞག་མཛད་དེ། གཞིའི་འཆི་རིམ་ལམ་གྱི་འོད་གསལ་
དང་བསྲེས་ནས་ཐམས་ཅད་སྟོང་བ་འོད་གསལ་ལ་ཟླ་དེའི་ཉེར་གཉིས་བར་བཞུགས་
ནས་རེ་ཞིག་དགོངས་པ་རྫོགས་པའི་ཚུལ་བསྟན་ཏོ། །
སློབ་མ་ཡང་རབ་འབྱམས་པ་སྨོན་ལམ་དཔལ་བ། འདུལ་དཀར་ནག་གཉིས།
བྱ་བཏང་སེམས་དཔའ་ཆེན་པོ། པཎ་ཆེན་བཟང་བོ་བཀྲ་ཤིས། ཤངས་སྟོན་དྲི་མེད་
བཤེས་གཉེན། རྒྱུད་ཆེན་སྦྱིན་པ་དཔལ་སོགས་སྔ་ཚར་དང༌། པཎ་ཆེན་ལུང་རིགས་
རྒྱ་མཚོ། རྗེ་གྲགས་པ་བསམ་འགྲུབ། སྟོབས་ལྡན་འོད་ཟེར། ཆོས་འབྱོར་དཔལ་བ་
སོགས་བར་ཚར་དང༌། གནས་རྙིང་ཀུན་དགའ་བདེ་ལེགས། རྗེ་དབོན་བློ་བཟང་ཉི་
མ། པཎ་ཆེན་ཡེ་ཤེས་རྩེ་མོ་སོགས་ཕྱི་ཚར་གྱི་སློབ་མ་མཁས་གྲུབ་བགྲང་གིས་མི་ལང་
བ་བྱོན་ནོ། །
བཀྲ་ཤིས་ལྷུན་པོའི་གདན་སར། པཎ་ཆེན་བཟང་བོ་བཀྲ་ཤིས། པཎ་ཆེན་
ལུང་རིགས་རྒྱ་མཚོ། པཎ་ཆེན་ཡེ་ཤེས་རྩེ་མོ་སོགས་རིམ་པར་བྱོན་ལ། པཎ་ཆེན་ཡེ་
ཤེས་རྩེ་མོའི་དུས། རྗེ་དགེ་འདུན་གྲུབ་ཀྱི་ཡང་སྤྲུལ་རབ་བྱུང་བརྒྱད་པའི་ཤིང་ལུག་
ལོར་སྐུ་འཁྲུངས་པ། རྒྱལ་བ་དགེ་འདུན་རྒྱ་མཚོ་ནི་རྒྱལ་དབང་སྐུ་ཕྲེང་གཉིས་པ་ཡིན་
ལ། ཁོང་བཀྲ་ཤིས་ལྷུན་པོར་བཞུགས་པ་པཎ་ཆེན་ཡེ་ཤེས་རྩེ་མོས་ཕྲག་དོག་གི་རྣམ་པ་
མཛད་པས་འབྲས་སྤུངས་སུ་ཕེབས། དེ་ནས་ཆོས་འཁོར་རྒྱལ་ གྱི་ དགོན་པ་ཕྱག་
འདེབས་མཛད་པ་སོགས་འཕྲིན་ལས་རྒྱས་པའི་སྐབས། པཎ་ཆེན་ཡེ་ཤེས་རྩེ་མོས་
བཟོད་གསོལ་མཛད་ནས་ནན་གྱིས་ཞུས་ཏེ་རྒྱལ་བ་དགེ་འདུན་རྒྱ་མཚོ་བཀྲ་ཤིས་ལྷུན་
པོའི་གདན་སར་ལོ་བཞི་ཙམ་ལ་བཞུགས་ཏེ་སླར་འབྲས་སྤུངས་སུ་ཕེབས། སྐུ་ཕྲེང་
31
276



༄༅། །བོད་སོག་ཆོས་འབྱུང་གི་སྨད་ཆ།
གསུམ་པ་རྒྱལ་བ་བསོད་ནམས་རྒྱ་མཚོ། བཞི་བ་ཡོན་ཏན་རྒྱ་མཚོ། ལྔ་བ་ཆེན་པོ་
སོགས་སྐུ་ཕྲེང་བཅུ་བཞིའི་བར་དབུས་སུ་བྱོན་པ་ཡིན། བཀྲ་ཤིས་ལྷུན་པོའི་གདན་
སར་རྒྱལ་བ་དགེ་འདུན་རྒྱ་མཚོའི་རྗེས་ནས། མངའ་རིས་ལྷ་བཙུན་བསྟན་པའི་ཉི་མ།
པཎ་ཆེན་བློ་གྲོས་རྒྱལ་མཚན། པཎ་ཆེན་དོན་ཡོད་རྒྱ་མཚོ། ཤངས་སྟོན་བློ་གྲོས་
ལེགས་བཟང༌། གནས་རྙིང་བ་ཆོས་ཀྱི་རྒྱལ་མཚན། ཤངས་སྟོན་ཆོས་དཔལ་བ།
ཕྱུག་གཞུང་བ་བསོད་ནམས་རྒྱལ་མཚན། ཤངས་སྟོན་བསམ་བཟང་བ། ཤངས་སྟོན་
དམ་ཆོས་པ། མྱང་སྟོན་ལྷ་དབང་བློ་གྲོས། པཎ་ཆེན་ཐམས་ཅད་མཁྱེན་པ་བློ་བཟང་
ཆོས་ཀྱི་རྒྱལ་མཚན་ཏེ། དེ་ནས་ཀུན་གཟིགས་པཎ་ཆེན་རིམ་བྱོན་གྱིས་གདན་ས་
མཛད་པ་ཡིན། དེ་ཡང་པཎ་ཆེན་ཐམས་ཅད་མཁྱེན་པའི་སྐུ་ཕྲེང་རིམ་བརྒྱུད་བྱུང་
ཚུལ་ནི། སྐུ་ཕྲེང་དང་བོ་མཁས་གྲུབ་དགེ་ལེགས་དཔལ་བཟང་ཡིན་ལ། དེའི་སྤྲུལ་སྐུ་
བསོད་ནམས་ཕྱོགས་གླང་གཙང་དབེན་ས་ནས་འཁྲུངས། ས་ལུག་ནས་ཤིང་བྱི་བར་
བཞུགས། གསུམ་པ་དབེན་ས་བ་བློ་བཟང་དོན་གྲུབ་ནི། གཙང་གཡས་རུ་ལྷ་ཕུད་
ནས་ཤིང་གླང་ལ་འཁྲུངས་ཏེ་མེ་སྟག་བར་བཞུགས། བཞི་བ་པཎ་ཆེན་བློ་བཟང་ཆོས་
ཀྱི་རྒྱལ་མཚན་ནི་གཙང་རོང་ཆེན་དུ། ལྕགས་རྟ་ལོར་སྐུ་འཁྲུངས་ནས་ཆུ་སྟག་བར་
བཞུགས། ལྔ་བ་པཎ་ཆེན་བློ་བཟང་ཡེ་ ཤེས་ནི་གཙང་ཐོབ་རྒྱལ་ དུ་ཆུ་ཡོས་ལོར་
འཁྲུངས་ནས་མེ་སྦྲུལ་བར་བཞུགས། ལྕགས་ཁྱི་ལོར་བཀྲ་ཤིས་ལྷུན་པོའི་ཁྲིར་འཁོད།
དྲུག་པ་པཎ་ཆེན་དཔལ་ལྡན་ཡེ་ཤེས་ནི་ཤངས་ལྷ་ཕུད་དུ་ས་རྟ་ལོར་སྐུ་འཁྲུངས་ནས་
ལྕགས་བྱི་བར་བཞུགས། བདུན་པ་པཎ་ཆེན་བསྟན་པའི་ཉི་མ་ནི་པ་རྣམ་སྐྱིད་གཞུང་
དུ་ལྕགས་གླང་ལོར་སྐུ་འཁྲུངས་ནས་ཤིང་སྟག་བར་བཞུགས། བརྒྱད་པ་པཎ་ཆེན་
བསྟན་པའི་དབང་ཕྱུག་ནི་གཙང་ཐོབ་རྒྱལ་སྦྲུལ་ཚང་དུ་ཤིང་སྟག་ལོར་སྐུ་འཁྲུངས་ནས་
ཆུ་རྟ་བར་བཞུགས། དགུ་བ་པཎ་ཆེན་ཐུབ་བསྟན་ཆོས་ཀྱི་ཉི་མ་ནི་དྭགས་པོ་ཀ་ཤ་
277



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ནས་ཆུ་ལུག་ལོར་སྐུ་འཁྲུངས་ཏེ་མེ་གླང་བར་བཞུགས། བཅུ་བ་པཎ་ཆེན་ཆོས་ཀྱི་རྒྱལ་
མཚན་ནི་མཚོ་སྔོན་བིས་མདོར་ས་སྟག་ལོར་སྐུ་འཁྲུངས་ནས་ཆུ་འབྲུག་ལོར་བཀྲ་ཤིས་
ལྷུན་པོའི་ཁྲིར་འཁོད་ནས་འཇམ་མགོན་རྒྱལ་བ་གཉིས་པའི་མདོ་སྔགས་ཟུང་འབྲེལ་གྱི་
བསྟན་པ་རིན་པོ་ཆེ་ཡང་བསྐྱར་ཕྱོགས་ཐམས་ཅད་ནས་དར་ཞིང་རྒྱས་པར་གནང་
བཞིན་པ་འདི་ལགས་སོ། ། །
གདན་ས་ཆེན་པོ་འདི་ལ་གྲྭ་ཚང་བཞི་ཡོད་དེ། ཤར་རྩེ། དཀྱིལ་ཁང་། ཐོས་
བསམ་གླིང་གི་གྲྭ་ཚང་བཅས་གསུམ་ལ་མཚན་ཉིད་ཀྱི་སློབ་གཉེར་མཛད། སྔགས་པ་
གྲྭ་ཚང་ནི་ཕྱིས་པཎ་ཆེན་བློ་བཟང་ཆོས་ཀྱི་རྒྱལ་མཚན་ནས་འཛུགས་གནང་མཛད་པ་
ཡིན་ལ་རྡོ་རྗེ་འཛིན་པ་དཀོན་མཆོག་རྒྱལ་མཚན་སོགས་མཁས་ཤིང་གྲུབ་པའི་དབང་
ཕྱུག་མང་དུ་བྱོན།
དགོན་འདིར་བཞུགས་པའི་ལྷ་རྟེན་གྱི་རིམ་པ་མདོ་ཙམ་ཞུ་ན། རྗེ་ཐམས་ཅད་
མཁྱེན་པ་དགེ་འདུན་གྲུབ་པ་དཔལ་བཟང་བོའི་ཕྱག་རྫས་ཐམས་ཅད་བསྒྲིལ་བ་ལ་
གསེར་ཞོ་བཅུ་ལས་མ་བྱུང་ཞིང་། སྦྱིན་བདག་དཔོན་དར་རྒྱས་པས་གསེར་གྱི་གའུ་ཕྲ་
མང་དང་། དེས་མཚོན་དད་ལྡན་མང་བོས་ཆ་རྐྱེན་ཕུལ་ནས། ལྷ་བཟོ་ཆོས་སྐྱོང་དར་
གྱིས་བཞེངས་པ་གསེར་ཟངས་ཀྱི་ཐུབ་པ་བདུད་འདུལ་མ་བཞེངས་པའི་ནང་རྟེན།
རྒྱལ་བ་ཙོང་ཁ་བ་ཆེན་པོའི་དབུ་ལོ་དང་མཐང་གོས། རྗེ་ཤེས་རབ་སེངྒེའི་དབུ་ཐོད།
སངས་རྒྱས་བྱང་སེམས་མང་བོའི་རིང་བསྲེལ་མཐའ་ཡས་པ་ སོགས་ རྟེན་མང་དུ་
བཞུགས་ཤིང་། གཡས་གཡོན་དུ་ཚེ་དཔག་མེད་དང་སྨན་པའི་རྒྱལ་བོ། ཤར་དུ་ཉེ་
སྲས་བརྒྱད་རྣམས་བཞུགས། དེའི་གཡས་ཀྱི་བྱམས་ཁང་དུ་ཁྲུའུ་ཉི་ཤུ་རྩ་ལྔའི་ཚད་
ལྡན་གྱི་བྱམས་ཆེན་འདི། མཁས་གྲུབ་ཆོས་རྗེ་མནལ་ལམ་དུ་ཕེབས་ཏེ། བྱམས་པའི་
སྐུ་བཞེངས་པར་གསུང་བསྩལ་པ་དང་། གཞན་ཡང་དགོས་པ་དུ་མར་གཟིགས་ནས་
278



༄༅། །བོད་སོག་ཆོས་འབྱུང་གི་སྨད་ཆ།
ཕྱག་རྫས་ཡོད་ཚད་བཏང་ནས་ཐོག་མར་ལུགས་སུ་བླུགས་པས་སྙན་གཡས་ལ་རྗེ་ཙོང་
ཁ་བ་རང་བྱོན་དུ་ཕེབས། རབ་གནས་ཀྱི་ཚེ་རྟགས་མང་བོ་ཐོན་པའི་བྱིན་ལྡན་
བཞུགས། གཙང་ཁང་གཡོན་པའི་སྒྲོལ་མ་ལྷ་ཁང་ན། གཙོ་བོ་སྒྲོལ་དཀར་གསེར་སྐུ་
བཞེངས་པའི་ནང་རྟེན་དུ། རྗེ་བཙུན་མའི་སྐུ་རང་བྱོན་མཐོ་གང་ཙམ་པ་བཞུགས།
རབ་གནས་ཀྱི་ཚེ་ནམ་མཁའ་ནས་གཎྜིའི་སྒྲ་ཆེན་པོ་གྲགས་པའི་བྱིན་རླབས་ཅན་
བཞུགས། མགོན་ཁང་དུ་འཇིགས་བྱེད། ཕྱག་དྲུག་པ། ལྷ་མོ་གནོད་སྦྱིན་བཞི།
མགོན་དཀར་རྣམས་བཞུགས་སོ། ། དེ་ལྟར་བྱིན་རྟེན་རྣམས་ཞིབ་པར་བྲིས་ཚེ་མང་
བས་འཇིགས་ནས་མ་བྲིས་སོ། ། གསང་སྔགས་རྒྱུད་པ་གྲྭ་ཚང་འཛུགས་པ་བོ་ནི།
རྗེ་ཤེས་རབ་སེངྒེ་ཡིན་ཏེ། ཁོང་གཙང་སྟོད་དུ་སྐུ་འཁྲུངས་ནས་གདན་ས་ཆེན་པོ་སྣར་
ཐང་དུ་མཁན་ཆེན་གྲུབ་པ་ཤེས་རབ་ལས་རབ་ཏུ་བྱུང་། ཤངས་པ་ཀུན་མཁྱེན་ཕྱི་མ་
ལས་ཀྱང་ཟབ་ཆོས་མང་དུ་གསན། དབུས་སུ་ཕེབས་ནས་དང་བོར་རོང་སྟོན་ལ་ཕར་
ཚད་གསན། དང་བོར་རོང་སྟོན་གྱི་གྲུབ་མཐའ་འཛིན་པ་ལ། རྗེས་སུ་རྗེ་རིན་པོ་ཆེ།
འདུལ་འཛིན། རྒྱལ་ཚབ་གསུམ་ལ་དབུ་ཕར་ཚད་མ་སོགས་གསན་པས་གྲུབ་མཐའ་
སྔ་མ་དོར་ནས་ཕྱི་མ་བཟུང་། རྗེ་རིན་པོ་ཆེ་ལས་གསང་འདུས་རྩ་བཤད་རྒྱུད་དྲུག་
དང་སྦྱར་བ་འགྲེལ་བ་སྒྲོན་གསལ་ལ་རྗེ་རང་གིས་མཛད་པའི་དཀྱུས་མཆན་དང་ཟུར་
མཆན། བསྡུས་དོན། མཐའ་ གཅོད། གཞན་ཡང་ གསང་འདུས་ ཀྱི་མན་ངག་
འཕགས་པ་ཡབ་སྲས་ཀྱིས་མཛད་པའི་རིམ་ལྔ་སྤྱོད་བསྡུས་སོགས་དང་། རྗེ་རང་གིས་
མཛད་པའི་རིམ་ལྔ་གསལ་སྒྲོན་སོགས་དང་། བདེ་མཆོག་རྒྱུད་འགྲེལ་སོགས་དང་།
གཞན་ཡང་དུས་འཁོར། ཀྱེ་རྡོར། གཤིན་རྗེ་གཤེད་སྐོར་སོགས་ཚོགས་ཆོས་དང༌།
ལྐོག་ཆོས་ཅི་རིགས་པ་གསན་ནས་རྒྱུད་སྡེའི་དོན་མཐའ་དག་དང༌། ཁྱད་པར་གསང་
འདུས་ཀྱི་བཀའ་བབས་ཞལ་སློབ་གཞན་ལ་མ་གནང་བའི་རྫོགས་རིམ་གྱི་ལག་རྗེས་
སe
279



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྣམས་ཀྱང་གནང་བས་རྒྱུད་དོན་ལ་ནང་བྱན་ཚུད་པའི་མཁས་གྲུབ་ཆེན་པོར་གྱུར།
ས་ཕག་ལོར་རྗེ་རིན་པོ་ཆེ་སེ་ར་རྩེར་ཆོས་འཁོར་བསྐོར་བའི་སྐབས་སུ་བྱམས་ཆེན་ཆོས་
རྗེས་རྒྱུད་ཀྱི་བཤད་གྲྭ་འཛུགས་པའི་གཞི་རྟེན་ཕུལ་བ་ན། ཆོས་གྲྭའི་ཚོགས་དབུས་སུ།
རྗེ་ཤེས་རབ་སེངྒེ་འདི་ཉིད་ལ་རྗེ་བླ་མས་གསང་སྔགས་ཀྱི་བསྟན་པ་གཏད་ནས་གསང་
སྔགས་བླ་ན་མེད་པའི་སྟོན་པར་མངའ་གསོལ། ཁྱེད་རང་གཙང་ཕྱོགས་སུ་བྱོན་ལ་
རྒྱུད་ཀྱི་བཤད་ཉན་མཛོད། ངས་ཆོས་རྒྱལ་ལ་གཏོད་པ་ཡིན། ཁྱོད་གཙང་དུ་སོང་
དང་རི་དྲིལ་བུ་ཁ་སྦུབས་པ་འདྲ་བའི་སྟེང་ན་གཤིན་རྗེ་གཤེད་ཀྱི་རྣལ་འབྱོར་བ་ཡོད།
དེས་ཁྱོད་ཀྱི་བསྟན་པ་སྤེལ་བར་བྱེད། གནོད་སྦྱིན་མོ་གཅིག་གིས་སྦྱིན་བདག་གི་གཙོ་
བོ་བྱེད་ཅེས་ལུང་བསྟན། རྒྱུད་གྲྭ་འཛུགས་རྒྱུ་རྣམས་འདུལ་ཁྲིམས་གཙང་ཞིང་ཕ་མའི་
རྒྱུད་ཀྱི་བཤད་ཉན་རྒྱས་པའི་ཆེད་དུ་གནས་དེར་གསོ་སྦྱོང་མཛད། རྒྱུད་ཀྱི་རྒྱལ་བོ་
གཉིས་ཀྱི་དབུ་ནས་ཆོས་ཐུན་རེ་ གསུངས། དེ་ནས་རྗེ་ ཤེར་ སེང་བ་ གསང་ཕུར་
བཞུགས། མེ་རྟ་ལོར་གཙང་དུ་བྱོན་ནས་སྣར་ཐང་སོགས་སུ་ཆོས་མང་དུ་གསུངས་
པས། གྲྭ་བ་མང་བོ་འདུས་པ་ནི་ཕྱིས་བཀྲ་ཤིས་ལྷུན་པོའི་འདུས་ཚོགས་ཀྱི་གཞིར་གྱུར།
དེ་ནས་འདུས་ཚོགས་དེ་རྗེ་དགེ་འདུན་གྲུབ་ལ་གཏད་ནས་གནས་གཞན་དང་གཞན་
འགའ་ཞིག་ཏུ་བྱོན། བསམ་འགྲུབ་རྩེ་ནས་སྣར་ཐང་ལ་ཕེབས་རེས་ཀྱིས་བཀྲ་ཤིས་
ལྷུན་པོའི་གཞིར། དགེ་འདུན་གྲུབ་དབུ་སྐྱ་ཡེང་ཡེང་དགེ་འདུན་མང་ལ་ཆོས་གསུངས་
ནས་བཞུགས་ཡོད་ པ་ནམ་ཡང་ཡིད་ལ་དྲན་ཞེས་གསུངས་པར་མཛད་པ་ནི་ལུང་
བསྟན་མཆོག་ཏུ་བསྩལ་བར་ངེས་སོ། ། དེ་ནས་ཤབ་སྟོད་ཀྱི་ལྷུན་པོ་རྩེར་བྱོན།
དགོན་འདི་བོ་དོང་ཨེའི་འབྲོག་མི་བསོད་ནམས་རྒྱལ་མཚན་གྱིས་བཏབ་པ་ལ་ཆོས་སྡེ་
འདིའི་བླ་མ་འཕགས་འོད་ཡོན་ཏན་རྒྱ་མཚོ་འཁོར་བཅས་ཀྱིས་ཆོས་ཞུས། འདིས་
རྒྱུད་འགྲེལ་ སྒྲོན་ གསལ་ རྣམ་ངེས་ བརྩམས་ ཤིང་ རྒྱུད་ ཀྱི་བཤད་ སྲོལ་ ལེགས་ པར་
280



ས
༄༅། །བོད་སོག་ཆོས་འབྱུང་གི་སྨད་ཆ།
བསྐྱངས། རྗེས་ལུང་བསྟན་པའི་གཤིན་རྗེ་གཤེད་ཀྱི་རྣལ་འབྱོར་བ་འདི་ཡིན་པར་བྱེད།
སི་ཏུ་བསོད་ནམས་དཔལ་དང༌། བདག་མོ་ཤཱཀྱ་དཔལ་གྱིས་སྦྱིན་བདག་བྱས་ཤིང་
དར་བར་བྱས་པས། རྗེས་ལུང་བསྟན་པའི་གནོད་སྦྱིན་མོ་ནི་དཔོན་མོ་འདི་ཡིན་པར་
སྣང་། ལྷུན་པོ་རྩེ་དེར་རྒྱུད་གྲྭ་བཙུགས་ནས་འཕགས་འོད་ཡོན་ཏན་རྒྱ་མཚོ་དེའི་བླ་
མར་བཞག རྗེས་གནང་བའི་ཆོས་རྒྱལ་གྱི་ཞལ་འབག དབྱུག་ཞགས་རྣམས་རྟེན་དུ་
གནང༌། དེ་ནས་སེངྒེ་རྩེར་ཕེབས། སེངྒེ་རྩེའི་དཔོན་མོས་ཀྱང་སྦྱིན་བདག་མཛད་
ནས་ཆོས་སྡེའི་སྒྲུབ་དཀྱིལ་ཕྱག་ལེན་དང་རྒྱུད་ཀྱི་བཤད་ཉན་བཙུགས་པ་ལ་སྦྱིན་བདག་
གི་མཐིལ་བྱས་སོ། །
དེ་ནས་དཔལ་ལྡན་སྲད་རྒྱུད་ཀྱི་གྲྭ་ཚང་ནི། རྗེ་ཤེར་སེང་བ་སེངྒེ་རྩེར་བཞུགས་
པའི་ཉིན་གཅིག ཇ་གྲལ་དུ་གཡས་ཀྱི་གྲལ་མགོར་དགེ་འདུན་གྲུབ་དང་འདུལ་དཀར་
བ་སོགས་དང་། གཡོན་གྱི་གྲལ་མགོར་འདུལ་ནག་པ་དཔལ་ལྡན་བཟང་བོ་བཞུགས་
པར། རྗེ་ཤེར་སེང་གིས་འདུལ་ནག་པ་ལ་ཁྱེད་ཀྱི་དགུང་སྙིང་གང་ཡིན་གསུངས་པས་
རྟ་ཡིན་ཞུས་པས་དེ་བཟང་འདུག འཇིག་རྟེན་གྱི་གཏམ་དཔེར། གཡག་ཤི་སར་རྟ་
འཁྲབ་ཟེར་བས། ཁྱོད་སོང་ལ་གཡག་ ཤི་ལུང་བར་རྒྱུད་ཀྱི་བཤད་ཉན་གྱིས་ ཤིག་
གསུངས་ནས་རྗེའི་པཎ་ཞྭ་དང་གོས་བེར་གནང་བས། འདི་དགེ་འདུན་གྲུབ་པར་
འོས། ང་ལ་རྗེའི་འགྲེལ་བ་བཞི་སྦྲགས་དང་ཤོག་ལྷུང་དགོས་ཞུས་ནས་དེ་དག་བླངས།
དེ་ཡང་སྔོན་རྗེ་བདག་ཉིད་ཆེན་པོས། དེ་ནས་རང་གིས་ཤེས་ཡོང་གསུངས་པ་དང་
མཐུན་པར་རྗེ་ཤེར་སེང་བས་འདུལ་ནག་པ་ལ་སྲད་རྒྱུད་འཛུགས་པའི་ཞལ་ཏ་དེ་ལྟར་
ཕེབས་པ་ཡིན། འདུལ་ནག་པས་ལུང་བ་རྒྱུས་མེད་ཀྱང་མི་རྣམས་ལ་དྲིས་ནས་བྱོན་
པར། ལུང་བའི་མདོར་སླེབས་དུས་མི་གཅིག་ལ་གཡག་ཤི་ལུང་བ་གར་ཡོད་དྲིས་པས་
ལུང་བ་འདྲ་མི་ཤེས། ཡ་གི་གྲོག་མོ་འདི་ལ་གཡག་ཤི་ནང་ཟེར་གྱི་ཡོད་ཟེར། ཕེབས་
281



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ནས་བྲག་གཅིག་ལ་ལོགས་བྱས་ནས་བོ་ཏིས་ཁང་བ་མཛད། རྡོ་རྗེ་འཇིགས་བྱེད་ཀྱི་
བསྐྱེད་རྫོགས་བསྐྱངས། ཐུན་མཚམས་སུ་བྲག་སྟེང་དུ་ཕེབས་དུས། ལ་ལས་འབྲོང་
གཡག་ཆེན་པོ་གཅིག་ཏུ་མཐོང་བ་མང་དུ་བྱུང་། སྐུ་རྒྱབ་ཀྱི་བྲག་ལ་འཇིགས་བྱེད་རང་
བྱོན་ཡོད། བླ་མའི་རྣལ་འབྱོར་དང་དམིགས་བརྩེ་མ་ཡི་དམ་དུ་བྱེད་བཅུག་པས།
ཡུལ་དེར་རྒྱལ་གདོན་གྱི་གནོད་པ་མང་བོ་གསོ་བར་མཛད། རིམ་གྱིས་བསྙེན་བཀུར་
ཆེ་བས་གྲྭ་བ་མང་བོ་འདུས་པ་ལ་སྔགས་ཀྱི་ཆོས་བཀའ་མང་དུ་གནང་ཞིང་། ལྷ་ཁང་
རྟེན་དང་བརྟེན་པ་སོགས་བཞེངས། འདུས་སྡེའི་རྟེན་དུ་རྗེའི་འགྲེལ་བ་བཞི་སྦྲགས་ཀྱི་
ཕྱག་དཔེ་གནང་། འདི་ལ་སྲད་རྒྱུད་དང་གཙང་རྒྱུད་ཅེས་གྲགས། སྲད་དགའ་ལྡན་
ཕོ་བྲང་གི་མདུན་སར། འདུལ་ནག་པའི་རྗེས་རྒྱུད་ཆེན་དཀོན་མཆོག་ཡར་འཕེལ་གྱི་
བར་གདན་རབས་ཉེར་གཅིག་བྱུང༌། གྲྭ་ཚང་འདིས་སྔགས་ཀྱི་ཆོས་མང་བོ་དང་ཁྱད་
པར་ཁྲིད་ཆེན་བརྒྱད་ལ་གཙོ་བོར་མཛད། བར་སྐབས་ཤིག་ནས་ཁྲིད་ཆེན་དྲུག་འཆད་
པས། ཕྱིས་སུ་སྲད་རྒྱུད་ལུགས་ཀྱི་ཁྲིད་ཆེན་དྲུག་ཅེས་གྲགས་པ་དང་། ཡན་ལག་གི་
ཁྲིད་རྣམས་རྩལ་དུ་འདོན་པར་མཛད། རྒྱུད་ཆེན་དཀོན་མཆོག་ཡར་འཕེལ་ལ་འཁོར་
གྱི་ཐ་མར་འདུས་པའི་རྡོ་རྗེ་མཆེད་བཞིའམ་མཆེད་ལྔ་བྱུང་ནས་སྲད་རྒྱུད་ཀྱི་གདམས་
པ་རྣམས་བུམ་པ་གང་བྱོའི་ཚུལ་དུ་གནང་། དེའི་ནང་ནས་ཀྱང་། རྗེ་ངག་དབང་ཆོས་
ལྡན། ཀུན་མཁྱེན་བཞད་པའི་རྡོ་རྗེ། ཐང་སག་པ་དངོས་གྲུབ་རྒྱ་མཚོ་སོགས་ཀྱིས་
སྨད་རྒྱུད་དང་དབེན་ས་བརྒྱུད་པ་ལས་འོངས་པའི་མདོ་སྔགས་ཀྱི་གདམས་པ་རྣམས་
གསན་ནས་གདམས་པའི་ཆུ་བོ་གཅིག་ཏུ་འདྲེས་ནས། དབུས་གཙང་ཁམས་མདོ་
སྨད་བཅས་ཀྱི་ཡུལ་གྲུ་ཐམས་ཅད་དུ་དར་ཞིང་རྒྱས་པར་མཛད་པ་ཡིན་ནོ། །
དབུས་ཀྱི་རྒྱུད་སྨད་གྲྭ་ཚང་བཙུགས་པ་ནི། རྗེ་ཤེར་སེང་བས་འདུལ་ནག་པ་ལ་
རྒྱུད་གྲྭ་འཛུགས་པར་གཏད་པའི་རྗེས་སུ། སླར་དབུས་སུ་བྱོན་པར་རྗེ་དགེ་འདུན་
282



༄༅ ། །བོད་སོག་ཆོས་འབྱུང་གི་སྨད་ཆ།
གྲུབ་ཀྱིས་ཚ་ཤོད་ཀྱི་བར་སྐྱེལ་མ་མཛད། ཡབ་སྲས་འབྲལ་མི་ཕོད་པ་ཙམ་ནས་དགེ་
འདུན་གྲུབ་ཕྱིར་ཕེབས། རྗེ་ཤེར་སེང་བ་དགའ་ལྡན་དུ་ཕེབས་ཏེ་སྔགས་ཀྱི་ཆོས་མང་
དུ་གསུངས་པས་འདུས་སྡེ་ཆགས་པ་ནི་སྨད་རྒྱུད་གྲྭ་ཚང་ཡིན་པས་ཆུ་མོ་གླང་ལོར་
ཆགས་པ་ཡིན། དེ་ནས་ཤིང་གླང་གི་བར་ལོ་བཅུ་གསུམ་དུ་འཆད་ཉན་མཛད་པས་
དར་རྒྱས་ཆེ་བ་བྱུང༌། དུས་དེར་རྒྱུད་གྲྭ་འདིར་དགའ་ལྡན་ནས་རིམ་གྱིས་ཞོགས་
དང་། ལ་མོ་ཚེར་གསེབ་སོགས་སུ་ཆོས་ཐོག་བཏེགས་ནས་འཆད་ཉན་མཛད། གྲྭ་
ཚང་གི་རྟེན་དུ་རྗེ་རིན་པོ་ཆེས་གནང་བའི་གསང་བ་འདུས་པའི་གསེར་སྐུ་དང་། ནང་
མཆོད་ཀ་པཱ་ལ་མགོན་ཆོས་ཀྱི་ཞལ་ཐང་རྣམས་གནང༌། དེ་ལྟར་རྗེ་རིན་པོ་ཆེའི་དྲུང་
དུ་དམ་བཅས་པ་མཐར་ཕྱིན་པར་མཛད་དེ་སྐུ་མྱ་ངན་ལས་འདའ་ཁར་དཔེ་ཆ་འདི་
རྣམས་དགེ་འདུན་གྲུབ་ཀྱི་སར་སྐྱོལ། རྒྱུད་ཀྱི་འཆད་ཉན་འདི་སྦྱིན་པ་དཔལ་གྱིས་
གྱིས། གྲོགས་གྲགས་པ་བཟང་བོ་ལ་འཆོལ་གསུངས་ནས། ཤིང་མོ་གླང་གི་ལྔ་བའི་
ཉེར་བརྒྱད་ལ་དགའ་ལྡན་རྒྱུད་ཁང་དུ་འོད་གསལ་ཆོས་སྐུ་མངོན་དུ་མཛད་དོ། ། སྐུ་
གདུང་ཞུགས་ལ་ཞེན་པའི་རིང་བསྲེལ་ཤ་རི་རམ་བྱོན་པ་བཀྲ་ཤིས་ལྷུན་པོའི་ཐུབ་ཆེན་
གྱི་ནང་རྟེན་དུ་བཞུགས་སོ། ། རྒྱུད་གྲྭ་འདི་གཞི་གཅིག་ཏུ་མི་བཞུགས་པར་སེ་འབྲས་
དགེ་གསུམ་ལྷ་ས་སོགས་སུ་བཏེགས་ནས་བཤད་སྒྲུབ་མཛད། གྲྭ་ཚང་འདིར་དབྱར་
དང་སོས་ཀར་འགྲེལ་བ་བཞི་སྦྲགས། བདེ་མཆོག་རྒྱུད་འབྲེལ་རྣམས་འཆད་ཅིང་།
སྟོན་དགུན་དམར་ཁྲིད་མཛད། འདིའི་ཁྲིད་ཀྱི་སྐོར་ལ་སྨད་རྒྱུད་ཁྲིད་ཆེན་བརྒྱད་
སོགས་ཁྲིད་མང་བོ་དང་། དཀྱིལ་འཁོར་གྱི་ཐིག་དང་དབྱངས་ཕྱག་རྒྱུ་སྒྲུབ་མཆོད་
སྦྱིན་སྲེག་ཆོས་སྐྱོང་རྣམས་ཀྱི་བསྐང་གསོལ་དང་གཏོར་ཆེན་སོགས་ཐམས་ཅད་ཚང་
བར་ཡོད་དོ། །
དཔལ་ལྡན་སྟོད་རྒྱུད་གྲྭ་ཚང་ཚུགས་པ་བོ་ནི། གནས་རྙིང་བ་རྒྱུད་ཆེན་ཀུན་
283



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དགའ་དོན་གྲུབ་ཡིན་ལ། ཁོང་ས་ཕག་ལོར་གཙང་དུ་འཁྲུངས། སྣར་ཐང་དུ་རབ་ཏུ་
བྱུང་ནས་སློབ་གཉེར་མཛད། རྗེ་དགེ་འདུན་གྲུབ་ལ་རྣམ་འགྲེལ་གསན། རྗེ་ཤེས་
རབ་སེངྒེ་ལ་དགེ་འཕེལ་དུ་རྩ་རྒྱུད་ལེའུ་བདུན་པ་ཡན་གྱི་བཤད་ལུང་དང་། རིམ་ལྔའི་
དམར་ཁྲིད་གསན། འབྲས་སྤུངས་སུ་མཁན་ཆེན་དཔལ་བློ་ལ་དབུ་ཕར་འདུལ་མངོན་
སོགས་གསན། ཁྱད་པར་དུ་རྒྱུད་ཆེན་སྦྱིན་པ་དཔལ་བ་ལ་འདུས་པའི་རྒྱུད་འགྲེལ་
མན་ངག་དང་བཅས་པ་ཡོངས་སུ་ཚང་བར་ཞུས། གཞན་ཡང་མཁས་པ་མང་དུ་
བསྟེན་ནས་སྐུ་ཡོན་ཆེ་བར་གྱུར་ཏེ་རྒྱུད་དུ་བཞུགས་པ་ལ། གྲགས་བཟང་བ་དང་རྒྱུད་
ཆེན་སྦྱིན་པ་དཔལ་བ་གཉིས་ལོ་སྔ་ཕྱི་ལ་སྐུ་གཤེགས་ནས། འཆད་ཉན་ལ་གྲྭ་མང་གིས་
གནས་རྙིང་བ་ཀུན་དགའ་དོན་གྲུབ་ལ་མོས་ཀྱང་། དབུ་མཛད་དོན་ཡོད་སོགས་ཀྱིས་
ཀྲེའུ་བཀྲ་ཤིས་རྒྱལ་མཚན་པ་བསྐོས་པས། ཐུགས་ཅུང་ཟད་མ་རངས་པའི་རྣམ་པས་
རྐྱེན་ངན་ལམ་དུ་ལོངས་པར་གཟིགས་ནས། རྒྱུད་པའི་ནང་རྟེན་ཕྱག་དྲུག་པའི་ཞལ་
ཐང་དང་། ནང་མཆོད་ཀ་པཱ་ལ་བསྣམས་ནས་དབུས་སྟོད་ཕྱོགས་སུ་ཕེབས་པས།
ཐོག་མར་དཔོན་སློབ་དྲུག་དང་དེ་ནས་ དཔོན་སློབ་སུམ་ཅུ་སོ་ གཉིས་བྱུང་བས།
འདུས་པའི་ལྷ་གྲངས་དང་མཉམ་པའི་རྟེན་འབྲེལ་འགྲིག་པ་ཡིན་ཟེར། ཉེ་གནས་བྱང་
རྩེ་ཀུན་དགའ་བཀྲ་ཤིས་དང་རྣམ་པ་གཉིས་དབུས་སྟོད་ཀླུང་ཤོད་བྱམས་པ་གླིང་དུ་
ཕེབས་ནས་གདན་ས་མཛད། དེ་ལྟར་ལོ་བཅུ་ཙམ་སོང་ནས་སློབ་དཔོན་བཀྲ་ཤིས་
རྒྱལ་མཚན་བྱང་རྩེར་ཕེབས་སྐབས། སློབ་དཔོན་ཤེར་བཟང་བས་ཀླུང་ཤོད་དུ་ཕོ་ཉ་
མངགས་ཏེ་རྒྱུད་པའི་སློབ་ཆེན་དུ་གདན་དྲངས། ཁོ་བོས་སློབ་དཔོན་སྦྱིན་པ་དང་
ཁྱད་མེད་དུ་འཁུར་ཞུས་པས། འབྱོན་པ་ལ་ཐུགས་སྤྲོ་བར་གྱུར་ཀྱང༌། ཞག་དེ་གའི་
མནལ་ལམ་དུ་བུད་མེད་ཅིག་གིས་ལ་མོ་དང་ཕག་མོ་གཉིས་ཀྱི་བར་དུ་ཡོལ་བ་ཞིག་
འཐེན་བྱུང་བ་རྨིས་པས། ཐུགས་འགྱུར་ནས་མི་ཕེབས་པར་ཐག་བཅད། བླ་མ་ཉིད་
284



༄༅ ། །བོད་སོག་ཆོས་འབྱུང་གི་སྨད་ཆ།
དགུང་ལོ་ང་དྲུག་པ་ཤིང་རྟ་ལ་རྒྱུད་ཀྱི་འཆད་ཉན་བཙུགས་པས་ལོ་རེ་བཞིན་གྲྭ་ཚོགས་
ཇེ་ཆེར་སོང་སྟེ། མཁས་གྲུབ་ཤེས་རབ་སེངྒེ་དང་རྒྱུད་ཆེན་སྦྱིན་པ་དཔལ་གཉིས་ཀྱི་
རྣམ་ཐར་མ་ཉམས་པ་བཟུང་ནས་འདུལ་ཁྲིམས་གཙང་ཞིང་རྒྱུད་ཀྱི་འཆད་ཉན་ལོ་བཅུ་
གསུམ་གྱི་བར་དུ་བསྐྱངས་པས་དཔལ་ལྡན་སྟོད་རྒྱུད་གྲྭ་ཚང་ཞེས་གྲགས་པ་འདི་བྱུང་།
ཁོང་དགུང་ལོ་རེ་བརྒྱད་པ་མེ་ཕོ་རྟའི་ལོ་ཧོར་ཟླ་གཉིས་པའི་ཚེས་དྲུག་ལ་བྱམས་པ་གླིང་
དུ་སྐུ་གཤེགས། སྐུ་གདུང་ཞུགས་ལ་ཕུལ་བས་ཐུགས་ལྗགས་དབུ་ཐོད་རིང་བསྲེལ་
གྱིས་བརྒྱན་པ་བྱོན་པའི་ཐུགས་ལྗགས་གཉིས་དཔལ་གསང་བ་འདུས་པའི་གསེར་སྐུ་ཁྲུ་
གང་བ་གཅིག་བཞེངས་པའི་ནང་དུ་བཞུགས། དབུ་ཐོད་ནི་ལྷ་རྩེ་དགོན་གསར་ན་
བཞུགས་སོ། ། གྲྭ་ཚང་འདིའི་འཆད་ཉན་ནི་སྨད་རྒྱུད་དང་འདྲ་ལ། གཙོ་བོ་ཁྲིད་
ཆེན་དྲུག་ལ་མཛད་པར་གསུངས། བླ་རབས་རིམ་བྱོན་ལས་པཎ་ཆེན་བསོད་ནམས་
གྲགས་པ་དང༌། སྒོམ་སྡེ་ནམ་མཁའ་རྒྱལ་མཚན། རྗེ་དཀོན་མཆོག་ཆོས་འཕེལ་
སོགས་འཕྲིན་ལས་རྒྱ་ཆེ་བ་དུ་མ་བྱུང་ངོ༌། །
དབེན་ས་སྙན་བརྒྱུད་ནི་རྗེ་རྟོགས་ལྡན་འཇམ་དཔལ་རྒྱ་མཚོ་ལས་བྱུང་བ་ཡིན་
ལ། དེ་ཡང་རྗེ་ཐམས་ཅད་མཁྱེན་པ་ཉིད་ཀྱིས་གསུངས་པའི་སྙན་བརྒྱུད་ཀྱི་གདམས་
ངག་མང་བོ་དང་། སྤྲུལ་བའི་གླེགས་བམ་དང་བཅས་པ་རྗེ་བདག་ཉིད་ཆེན་པོས་བླ་མ་
རྟོགས་ལྡན་པ་འདི་བ་ཁོ་ན་ལས་གཞན་སུ་ལ་ཡང་མ་གནང་། བླ་མ་རྟོགས་ལྡན་པས་
ཀྱང་། དགེ་ལྡན་སྙན་བརྒྱུད་ཀྱི་མན་ངག་སྤྲུལ་བའི་གླེགས་བམ་དང་བཅས་པ་བ་སོ་
ཆོས་ཀྱི་རྒྱལ་མཚན་ཁོ་ན་ལ་ལྐོག་ཆོས་སུ་གནང་། བ་སོ་ཆོས་ཀྱི་རྒྱལ་མཚན་ལ་རྗེ་
བཙུན་འཇམ་པའི་དབྱངས་ཀྱིས་སློབ་མ་རྡོ་རྗེ་མཆེད་གསུམ་ལ་ལྐོག་ཆོས་སུ་གནང་བ་
མ་གཏོགས་གཞན་སུ་ལ་ཡང་མ་གནང་གསུངས་པས། རྡོ་རྗེ་མཆེད་གསུམ་ནི་འཆི་
མེད་རྡོ་རྗེའི་སྐུ་བརྙེས་པའི་གྲུབ་ཆེན་ཆོས་ཀྱི་རྡོ་རྗེ། སྟོད་ལུང་བ་དཔལ་ལྡན་རྡོ་རྗེ།
285



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཁམས་པ་རིན་ཆེན་རྡོ་རྗེ་གསུམ་མོ། ། གྲུབ་ཆེན་ཆོས་ཀྱི་རྡོ་རྗེ་ནས་རྒྱལ་བ་བློ་བཟང་
དོན་གྲུབ་ལ་སྙན་བརྒྱུད་སྤྲུལ་བའི་གླེགས་བམ་དང་བཅས་པ་གནང་། རྗེ་བློ་བཟང་
དོན་གྲུབ་ཀྱིས་མཁས་གྲུབ་སངས་རྒྱས་ཡེ་ཤེས་དང་། དེས་པཎ་ཆེན་ཐམས་ཅད་
མཁྱེན་པ་བློ་བཟང་ཆོས་ཀྱི་རྒྱལ་མཚན་ལ་གནང་ནས་སྙན་བརྒྱུད་ཀྱི་གདམས་པ་
འགའ་ཞིག་ཡི་གེར་འགོད་པར་མཛད་དོ། ། དེ་ལྟར་སྙན་བརྒྱུད་སྤྲུལ་བའི་གླེགས་
བམ་གྱིས་གཙོས་པའི་རྗེ་བླ་མའི་མདོ་སྔགས་ཀྱི་གདམས་པ་གསེར་ཞུན་སྙིང་བོར་
ཆགས་པ་འདི་ཉིད། རྟོགས་ལྡན་པ་དང་མཁས་གྲུབ་རྗེ་ལ་བརྒྱུད་ནས་རྒྱལ་བ་དབེན་
ས་བ་ཡབ་སྲས་ཀྱི་བར་དུ་བྱོན་པ་ལ་དབེན་ས་སྙན་བརྒྱུད་ཅེས་གྲགས་སོ། །
ཕྱིས་སུ་བྱོན་པའི་དགེ་ལྡན་གྱི་བསྟན་པའི་བདག་པོ་ཆེན་པོ་ནི་རྒྱལ་བ་ཡབ་སྲས་
གཉིས་ཡིན་ལ། སྐྱབས་མཆོག་རྒྱལ་བའི་དབང་བོ་ཐམས་ཅད་མཁྱེན་པ་ནི། གོང་ས་
ལྔ་བ་ཆེན་པོའི་འཁྲུངས་རབས་ལྟར་ན། ངེས་པ་དོན་དུ་རྒྱལ་བ་འཇིག་རྟེན་དབང་
ཕྱུག དྲང་དོན་གདུལ་བྱའི་སྣང་ངོར་སྟོན་པའི་སྤྱན་སྔར་བྲམ་ཟེ་ཁྱེའུ་སྣང་བ། བྲམ་
ཟེ་ཁྱེའུ་གསལ་བ། རྒྱལ་བུ་ཆགས་པ་མེད་པ། རྒྱལ་བུ་ཀུན་ཏུ་དགའ། རྒྱལ་བུ་ལྷ་
སྐྱེས། རྒྱལ་བོ་དཀོན་མཆོག་འབངས། རྒྱལ་བོ་དད་པ་བརྟན་པོ། རྒྱལ་བོ་དཔལ་
བཟང༌། རྒྱལ་བོ་དད་པ་རབ་ཏུ་བརྟན་པ། རྒྱལ་བོ་བློ་གྲོས། དད་ལྡན་ཁྱེའུ་དགའ་
འཛིན། དགེ་བསྙེན་བཙུན་པ། ཁྱེའུ་ནོར་བཟང་། ཁྱེའུ་ཟླ་བ། ཁྱེའུ་རིན་ཆེན་སྙིང་
བོ། ཁྱེའུ་པདྨ། ཁྱེའུ་འོད་ཟེར། ཁྱེའུ་བྱམས་པ། རྒྱལ་བོ་སེངྒེ་སྒྲ། རྒྱལ་བོ་བདེ་
མཆོག སྒྱུ་མ་སྤྲུལ་བ་ཤེས་པ་ལྷའི་རྒྱལ་བོ། ཁྱེའུ་དགེ་འདུན་འཕེལ། ཕོ་རེངས་རཱ་ཛ།
རྒྱལ་བོ་གེ་སར། སྤྲུལ་བའི་རི་བོང་། ལོ་བརྒྱད་བྱིས་པ། རྫི་བོའི་རྣམ་པ་ཅན། བྲམ་
ཟེ་རིན་ཆེན་མཆོག དགེ་སློང་བསམ་གཏན་བཟང་བོ། དུད་ཁྲོད་རྣལ་འབྱོར། གླིང་
ཕྲན་རྒྱལ་བོ། བྱ་ཡིད་བརྟན་སྲོ་ལོང་ཀུན་ཏུ་རྒྱུ། རྒྱལ་བོ་སྐྱབས་སྦྱིན། ཟ་ཧོར་རྒྱལ་
286



༄༅། །བོད་སོག་ཆོས་འབྱུང་གི་སྨད་ཆ།
བོ་གཙུག་ལག་འཛིན། ཆོས་རྒྱལ་དགེ་བ་དཔལ། བོད་རྒྱལ་གཉའ་ཁྲི་བཙན་པོ། ཐོ་
རི་སྙན་ཤལ། སྲོང་བཙན་སྒམ་པོ། རྒྱལ་བོ་ཁྲི་སྲོང་ལྡེ་བཙན། མངའ་བདག་ཁྲི་རལ།
ཆོས་རྒྱལ་དགེ་བ་དཔལ། ཛ་ཡ་ཨཱ་ནནྟ། ཁ་ཆེ་དགོན་པ་བ། འབྲོམ་སྟོན་རྒྱལ་བའི་
འབྱུང་གནས། ས་ཆེན་ཀུན་དགའ་སྙིང་བོ། ཞང་འགྲོ་བའི་མགོན་པོ་གཡུ་བྲག་པ།
མངའ་བདག་མྱང་རལ། ལྷ་རྗེ་དགེ་བ་འབུམ། གནས་ལྔ་མཁྱེན་པ་པདྨ་བཛྲ་སོགས་
ཀྱི་སྐུའི་སྐྱེ་བ་བཞེས་ནས། རྗེ་བླ་མའི་སྲས་ཀྱི་མཆོག་གྱུར་ཐམས་ཅད་མཁྱེན་པ་དགེ་
འདུན་གྲུབ་པ་དང༌། དེ་ཉིད་ཀྱིས། དུས་དེང་ནས་བྱང་ཆུབ་སྙིང་བོའི་བར། །རྗེ་
ཁྱོད་ཀྱི་བསྟན་པ་འཛིན་པ་ལ། །དུས་ནམ་ཡང་བརྩོན་པ་བགྱིད་པར་སྨོན། ། ཞེས་
ཐུགས་སྨོན་ཡང་དག་མཛད་པ་བཞིན། མགོན་དེའི་རྣམ་སྤྲུལ་རྒྱལ་བ་དགེ་འདུན་རྒྱ་
མཚོས་དབུས་གཙང་གི་བློ་བཟང་རྒྱལ་བའི་བསྟན་པ་ལ་བྱ་བ་རྒྱ་ཆེན་མཛད་པ་དང་།
རབ་བྱུང་དགུ་བའི་མེ་སྤྲེལ་ལ། སྟོད་ལུང་རྩེ་དགའ་ཁང་གསར་ནས་སྐུ་འཁྲུངས་པ་
རྒྱལ་བ་བསོད་ནམས་རྒྱ་མཚོས་མདོ་དབུས་ཁམས་གསུམ་དང་མཐའ་འཁོབ་ཧོར་ཡུལ་
མུན་གླིང་ཚུན་ཆད་དུ་དམ་པའི་ཆོས་ཀྱི་སྣང་བས་ཁྱབ་པར་བྱས་པ་དང་། རབ་བྱུང་
བཅུ་བའི་ས་གླང་ལ་མཁར་སྔོན་པོ་ནས་སྐུ་འཁྲུངས་པའི་རྒྱལ་བ་ཡོན་ཏན་རྒྱ་མཚོས་
རྗེའི་བསྟན་པ་ལ་ལོག་པར་འཁུ་བ་རྣམས་ཚར་བཅད། དེ་ནས་རྒྱལ་དབང་ལྔ་བ་ཆེན་
པོ་ངག་དབང་བློ་བཟང་རྒྱ་མཚོ་འཕྱོངས་རྒྱས་འཕྱིང་བ་སྟག་རྩེ་ནས་མེ་སྦྲུལ་ལོར་སྐུ་
འཁྲུངས། དེ་ནས་བཟུང་བོད་ཀྱི་ཆོས་སྲིད་འཕྲིན་ལས་ཀྱི་བདག་པོ་བཞེས་ནས་སྐུ་
ཕྲེང་རིམ་པར་བྱོན་པ་ཡིན་ཏེ། དྲུག་པ་རྒྱལ་བ་ཚངས་དབྱངས་རྒྱ་མཚོ་ནི་མོན་ལ་འོག་
ཡུལ་གསུམ་དུ་རབ་བྱུང་བཅུ་གཅིག་པའི་ཆུ་ཕག་ལོར་སྐུ་འཁྲུངས། བདུན་པ་རྒྱལ་
མཆོག་བསྐལ་བཟང་རྒྱ་མཚོ་ནི། ལི་ཐང་དགོན་ཆེན་ཞོལ་དུ་རབ་བྱུང་བཅུ་གཉིས་
པའི་ས་བྱི་ལོར་སྐུ་འཁྲུངས། བརྒྱད་པ་རྒྱལ་དབང་འཇམ་དཔལ་རྒྱ་མཚོ་ནི་གཙང་ཐོབ་
287



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྒྱལ་ལྷ་རི་སྒང་དུ་རབ་བྱུང་བཅུ་གསུམ་པའི་ས་སྟག་ལོར་སྐུ་འཁྲུངས། དགུ་བ་རྒྱལ་
དབང་ལུང་རྟོགས་རྒྱ་མཚོ་ནི་ལྡན་ཆོས་འཁོར་དུ་ཤིང་གླང་ལོར་སྐུ་འཁྲུངས། བཅུ་བ་
རྒྱལ་དབང་ཚུལ་ཁྲིམས་རྒྱ་མཚོ་འབའ་ལི་ཐང་དུ་རབ་བྱུང་བཅུ་བཞི་བའི་མེ་བྱི་ལ་སྐུ་
འཁྲུངས། བཅུ་གཅིག་པ་རྒྱལ་དབང་མཁས་གྲུབ་རྒྱ་མཚོ་མི་ཉག་མགར་ཐར་དུ་ས་ཁྱི་
ལོར་སྐུ་འཁྲུངས། བཅུ་གཉིས་པ་རྒྱལ་དབང་འཕྲིན་ལས་རྒྱ་མཚོ་མེ་འབྲུག་ལོར་སྐུ་
འཁྲུངས། བཅུ་གསུམ་པ་རྒྱལ་དབང་ཐུབ་བསྟན་རྒྱ་མཚོ་དྭགས་པོ་གླང་མདུན་དུ་རབ་
བྱུང་བཅོ་ལྔ་བའི་མེ་བྱི་ལོར་སྐུ་འཁྲུངས། བཅུ་བཞི་བ་རྒྱལ་དབང་བསྟན་འཛིན་རྒྱ་
མཚོ་སྐུ་འབུམ་སྟག་འཚེར་དུ་རབ་བྱུང་བཅུ་དྲུག་པའི་ཤིང་ཕག་ལོར་སྐུ་འཁྲུངས་པ་
བཅས་སྐུ་ཕྲེང་རིམ་བྱོན་རྣམས་ཀྱིས་བསྟན་པ་ལ་བྱ་བ་མཛད་ཚུལ་མཐའ་ཡས་པས་མ་
སྤྲོས་ལ། ཤེས་པར་འདོད་པ་རྣམས་ཀྱིས་ཆོས་འབྱུང་དང་རྣམ་པར་ཐར་བ་རྣམས་
ལས་ཤེས་པར་བྱས་ཏེ་དད་པ་དང་རྗེས་སུ་ཡི་རངས་པ་དང་སྨོན་པའི་ཡུལ་དུ་བྱ་བར་
རིགས་སོ། །
དཔལ་མཉམ་མེད་རི་བོ་དགེ་ལྡན་པའི་རིང་ལུགས་འཛིན་པའི་དགོན་སྡེ་ས་
ཕྱོགས་སོ་སོར་བཞུགས་པ་རྣམས་ཀྱི་གཙོ་ཆེ་བའི་མཚན་ཙམ་ཞུ་ན། ལྷ་སའི་ཉེ་སྐོར་དུ་
ར་མོ་ཆེའི་སྡེ་བཞི་དགའ་ལྡན་བསམ་གཏན་གླིང་། ལྷ་སའི་རྨི་རུ་ཆོས་སྡེ། ཕ་བོང་ཁ།
ལྕགས་པོ་རི། གསང་ཕུ་ནེ་ཐོག ཚལ་གུང་ཐང་ཆོས་འཁོར་གླིང་། ཆ་ཕུ་བྲག ལྷས་
བྲག་དགོན། ལྷས་བུ། བཀྲ་ཤིས་ལྗོངས། གླང་ར་བྱར། ཆོས་ཁྲི་ལྷོ་ལྕོག བྱ་དཀར།
འབུད་མགོ སྐམ་དགོན། ཡེར་བ་སྤོས་དག གྲོག་མཁར། བཙུན་མའི་དགོན་ཡང་
འགའ་ཞིག་ཡོད། །
སྟོད་ལུང་ཕྱོགས་སུ། དགའ་བ་གདོང༌། སྐྱོར་མོ་ལུང༌། ཆུ་བཟང་། བཙན་
དྲོའི་ལམ་པ། གདེང་ཀ མཚོ་སྨད་དགོན། ར་ཚག སྤར་ཕུ་དགོན། ཐང་ཕུ་
288



༄༅། །བོད་སོག་ཆོས་འབྱུང་གི་སྨད་ཆ།
དགོན། བཙུན་མའི་དགོན་ཡང་ཁ་ཤས་ཡོད།
སྐྱིད་སྨད་དུ། གྱེར་སྨད་དགོན། གྱེར་སྟོད་གྱེ་རེ་དགོན་གསང་སྔགས་ཕོ་བྲང་།
གྱེར་སྟོད་གྱེ་རེ་དགོན་གསར།
རྒྱ་མ་ཕྱོགས་སུ། སྟག་རྩེའི་རྒྱུ་མ་རིན་ཆེན་སྒང་། སྣོན་གྱི་རྒྱ་མ་དུམ་བུ་རི།
ལ་མོ་ཚེར་གསེབ། རག་སྒྱུར་གྱི་དགེ་འདུན་སྒང་། བཙུན་མོ་ཚལ། ཉི་སྟེང་ཆོས་སྡེ།
བདེ་མོ་ཐང་། ཀམ་ཀམ། མལ་དྲོ་ཆ་དཀར་དགོན། ཐང་སྐྱ་དགོན། ཨེ་ཝཾ་དགོན།
ཕག་མོ་ཆོས་སྡེ། ཕག་མོ་ལོ་དགོན། མལ་དྲོ་ཡང་དབེན་དགོན། སེ་རང་དགོན། ལྷ་
ལུང་སྐྱིད་སྤྲོ། ཀླུང་ཤོད་ཁྲི་ལྷག་དགོན། ར་ཁྱིམ་རྙིང་མ་དགོན། ཞོགས་གུར་སྔོན་
སོགས་ཡོད།
འཕན་ཡུལ་དུ། སྤྲས་ཀྱི་རིན་ཆེན་བྲག པོ་ཏོ་དགོན་ཤུལ་དུ་བཙུན་མའི་
དགོན། འབྲོང་སྟེང་དགོན། དུད་ཁ་དགོན། རྒྱལ་ལྷ་ཁང་། གསལ་ཁང་། ཐང་
སག་གསོས་པ་དགའ་ལྡན་ཆོས་འཁོར། ཉན་པོ་དགོན་སོགས་ཡོད། །
དབུ་སྟོད་དུ། ལྷུན་པོ་དགོན། རྭ་སྒྲེང་དགོན། ཡང་དགོན་རི་ཁྲོད། བཙུན་
མའི་དགོན། རྭ་སྒྲེང་བསམ་གཏན་གླིང༌། ཤང་མཁར་དགོན། བསམ་རྩེ་སྒྲུབ་སྡེ།
རི་ཆོས་དགོན། ཀླུང་ཤོད་འབའ་ཚག ཀླུང་ཤོད་དཔལ་འབར་སྒང་། ཀླུང་ཤོད་སྤྱིལ་
བུ། དབྱེ་བོ་དགོན། ཀླུང་ཤོད་བྱམས་གླིང་། ལྷ་རྩེ་དགོན། ཀླུང་ཤོད་འོད་སྣ། གཞོ
རོམ་མདོར་ཞ་ལྷ་ཁང་། བྱ་ཡུལ་མང་ར་དགོན། སྐྱིད་ཆུ་ཤར་ཁའི་དབུ་སྟོད་དུ་སྟག་
ཕུ་ཆོས་སྡེ། མལ་དྲོ་ཀ་ཚལ། ཀ་རུས་དགོན། མལ་དྲོ་ཆོས་འཁོར་སྒང་། མལ་དྲོ་
རྒྱན་བཟང་། ཕུག་མདའི་མཁར་སྐྱ། རིན་ཆེན་གླིང་། རུ་ཐོག ལྷ་ལུང་ཤུག་གསེབ་
དགོན་སོགས་ཡོད་དོ། །
འོལ་དྭགས་ཨེ་གསུམ་ལས། འོལ་ཁའི་རྫིང་ཕྱི། མེ་ཏོག་ཐང་གི་ཆོས་འཁོར་
289



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྒྱལ། དྭགས་པོ་གྲྭ་ཚང་། མངའ་རིས་གྲྭ་ཚང་། སྔགས་པ་སྒར་བ་གྲྭ་ཚང་། རྣམ་
རྒྱལ་གྲྭ་ཚང་(རྒྱུད་གྲྭ)། ཐར་བ་གླིང་།
དྭགས་པོ་ཕྱོགས་སུ། སྔར་གྱི་སྒར་དྭགས་གཉིས་ཀྱང་གཏོགས་ལ། མགར་
བསམ་གཏན་གླིང་། གྲ་རྟགས་དགོན། ལྷ་སྡིངས་དགོན། ལྕང་རའི་མཁར་ཐོག་
ཆོས་སྡེ། ཇོམ་ གྱི་ ལྷས་སྡིངས་། སེ་ ལུང་ ལ་ ཁ། དྭགས་པོ་ སྒྲོམ་མདའ་ དགོན།
དྭགས་པོ་དགྱེར་སྨད་ཀྱི་བང་རིམ་ཆོས་སྡེ། དྭགས་ཀོང་མཚམས་ཀྱི་དགའ་ལྡན་ལྷ་རྩེ།
ཨེ་ཕྱོགས་སུ། རྒྱ་རི་དགོན། རི་སྒོ་ཆོས་སྡེ། ཀློག་ཆོས་སྡེ། ཨེ་སེ་བོ་དགོན།
སེ་མདོའི་དགའ་ལྡན་རྣམ་རྒྱལ། ཨེ་ཟེ་དཀར་མདོའི་མདོ་མཁར་ཆོས་སྡེ། རོང་ཆ་
དཀར་དགོན། ཨེ་རོང་དགའ་ལྡན་ཆོས་སྡིངས་། རྒྱལ་ལྷ་ཐོག་སྟེང༌། བྱེ་མྱུར་ཐར་
གླིང་རི་ཁྲོད། ཟེ་མཁར་དགའ་ལྡན་ཕན་བདེ། བཙུན་མའི་དགོན་པ་མང་ངོ༌། །
གཉལ་ཕྱོགས་སུ། གཉལ་སྡེ་དྲུག གཉལ་རོང་གི་ཆོས་སྡེ་ཟངས་པོ་ཆེ། གྲ་
གོར་ཆོས་སྡེ་ཆེན་པོ། རི་སྟེང་། སེང་གེ་རྫོང་དགོན། གསེར་ཕྱེ་ཁ། གསེར་ཕྱེ་
འབུམ་པ། ངང་སྐྱ་དགོན། ཏེ་ར་དགའ་ལྡན་བསམ་གཏན་གླིང་། མཁར་སྟེང་། བྱ་
ཡུལ་པདྨ་བཀོད། འཕགས་སྡེ། སྡེ་དྲུག་གི་ལེ་ལག་ཏུ་གཏོགས་པའི་གུང་ཐང་ཆོས་སྡེ།
བོ་དོང་བའི་དགོན་སོགས་ཡོད།
ལྷོ་བྲག་ཕྱོགས་སུ། བགྲོ་བ་དགོན། བན་པ་ཐིག་ཕྱི་དགོན། ཁྱུང་ཚང་དགོན།
གདང་དགོན་གསར། གཏམ་ཤུལ་བཀྲ་ ཤིས་ཆོས་གླིང་། བཙན་གྲོ་འབུད་ ཐོག་
དགོན། ཡུག་གནམ་སྟེང་དགོན། དགའ་ལྡན་གསང་སྔགས་བདེ་ཆེན། གསེར་
མཁར་དགུ་ཐོག་སྒྲུབ་སྡེ། མོན་མཚོ་སྣའི་དགའ་ལྡན་ཕོ་བྲང་། མོན་མཐིལ་གྱི་ས་སྟེང་
གྲོ་ཞུར་མདོ་མཁར་ཆོས་སྡེ། མཚོ་སྣ་དགའ་ལྡན་རྣམ་རྒྱལ། ལྷ་རྩེ་རྣམས་བཞུགས།
གཡོན་རུའི་ས་ཆ་ཕག་གྲུའི་ཕྱོགས་སུ། ཡར་ལུང་གི་ཆོས་གྲྭ་རྩེ་ཐང་། རྩེ་ལྔ་
290



༄༅། །བོད་སོག་ཆོས་འབྱུང་གི་སྨད་ཆ།
མཆོད་གྲྭ་ཚང་། ཁྲ་འབྲུག་རི་བོ་དགོན། སྦོས་པ་བཀྲ་ཤིས་བདེ་ཆེན། སྔགས་གྲྭ་རི་
བོ་ཆོས་གླིང་། སོལ་ནག་ཐང་པོ་ཆེ། ཆོས་འཁོར་སྟེང་། རི་བོ་དབེན་དགོན། རོལ་
ཁང༌། བྱམས་པ་གླིང་། ལྷག་རུ། ཕོ་བྲང་རྒྱལ་གསར་སྒང་། ལ་མཁར་དགའ་ལྡན།
འཕྱོས་ལམ་རིམ་ཐེག་ཆེན། འཕྱོངས་རྒྱས་རི་བོ་བདེ་ཆེན། འཕྱོངས་རྒྱས་སྤྱན་
གཡས། ཡར་ལུང་སྤྲུལ་སྐུ་ལུང་བྱིང་བསམ་གཏན་རྩེ། མོན་མཁར་དགའ་ལྡན་ལྷ་
ལྡིང་། མོན་དཀར་བཀྲ་ཤིས་གདོང་། བྱེ་རྫོང་། མོན་དཀར་ཕྱག་དགོན། གྲ་ནང་
ཨར་དགེ་དགོན། ཡར་འབྲོག་གླང་ལུང་དགོན། གྲ་བྱམས་པ་གླིང༌། གྲ་རི་བོ་རྣམ་
རྒྱལ། གྲ་བདེ་བ་གླིང་། ཟུར་མཁར་མདོ་སྔགས་གླིང་། འོན་དགའ་ལྡན་ཆོས་སྡིངས།
ལོགས་དགའ་ལུང་། གོང་དཀར་རྡོ་རྗེ་གདན། དཔལ་ཆུ་བོ་རི་སོགས་སུ་སྒྲུབ་སྡེ་མང་
ལ། གཡོན་རུའི་གཡའ་བཟང་དང་། ཕག་གྲུ་ཐང་བོ་ཆེ་སོགས་བཞུགས།
གཙང་གི་ཕྱོགས་སུ། ཐོན་རྒྱལ་བྱེད་ཚལ། གཞུ་ནང་རབ་རྒྱས་གླིང་། རྒྱས་
སྟེང་། ལྷ་རི་སྟེང་། དབྱུག་མོ་ལུང༌། བྲག་དཀར་དགོན། གཞུ་བྱད་གླིང་། གཞུ་
ནང་ཀུན་ར་དགོན། དོ་བོ་རི། ས་སྐྱ་ཆུང་བ། འབྲས་ཡུལ་སྐྱེད་ཚལ་དགོན་དགོན་
ལག་ལྔ་དང་བཅས་པ། གཙང་བོའི་ལྷོ་ཁ་གཡག་སྡེ་དགའ་ལྡན་ལྷུན་པོ། གཡག་སྡེ་
དགའ་ལྡན་དགེ་འཕེལ། རྒྱལ་བྱང་རི་ཁྲོད། རོང་བྱམས་ཆེན་ཆོས་སྡེ་ཆེན་པོ་ལ་ས་
དགེ་བོ་དོང་གི་གྲྭ་ཚང་བདུན་ཡོད་པའི་དགེ་ལུགས་བདེ་བ་ཅན་པ་ཡིན། རོང་གི་ལྷན་
བ་སོ་ཆོས་སྡེ། ལྷ་ཕུད་ཀྱི་དབེན་རྩ་ཆོས་སྡེ། གངས་ཅན་ཆོས་འཕེལ། གཙང་རི་བོ་
དགེ་འཕེལ། དབུས་རིའི་རྩེར་དབེན་སའི་དགོན། གོང་མ་བློ་བཟང་མདུན་ས་ཆོས་
ཀྱི་ཕོ་བྲང་།
གཙང་བོའི་བྱང་ ཤངས་མདོའི་ རི་ བོ་ དགེ་འཕེལ། ཤངས་འཁྲས་ སྤུངས།
ཤངས་སྤོར་ཐོག ཤངས་ཕུའི་བ་ཤེལ། ཤངས་ཡོལ་དཀར་བཤད་སྒྲུབ་དར་རྒྱས་གླིང་།
291



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཤངས་ཀྱི་གྲྭ་ཚང་ཆེན་མོ། གཙང་ལྷོ་ཁའི་གྲྭ་ཚང་ཆེན་མོ། ཉང་སྨད་བཀྲ་ཤིས་ལྷུན་པོ་
གོང་དུ་སོང་། །
སྟག་ལ་ནུབ་ཀྱི་གངས་ཅན་ཆོས་འཕེལ། ཉང་གཞུང་གི་འབྲོང་རྩེ་ཆོས་སྡེ་ཐར་
བ་གླིང་། ཉང་སྟོད་ཀྱི་དཔལ་འཁོར་ཆོས་སྡེ་ཐར་བ་གླིང་། ཉང་སྟོད་ཀྱི་དཔལ་འཁོར་
བདེ་ཆེན་ལ་རྒྱང་རོ་ལྷ་ཁང་བ། ནོར་བུ་དགའ་ལྡན་པ། ལེགས་གྲུབ་པ། གསེར་ཁང་
བ། ཞི་གནས་པ། གྲང་མོ་ཆེ་བ། བདེ་འབྱོར་གྲྭ་ཚང་དང་བདུན་ཡོད། ས་ལུགས་
གྲྭ་ཚང་། ཁང་གསར་བ་དང་། གུར་བ་དང་། བདེ་བ་ཅན་པ་དང་། མངོན་དགའ་
བ་དང་བཞི། ཞ་ལུའི་གྲྭ་ཚང་རིན་སྡིངས་པ། དུས་འཁོར་བྱམས་ཆེན་པ་དང༌། དུས་
འཁོར་ཤར་ཆེན་པ་དང༌། ལྷ་ཕུ་བ་དང་། ཆོས་འཁོར་བ་དང་བཞི། ས་དགེ་ཐུན་
མོང་བ། གསེར་ཁང་འོག་དང་བསྡོམས་པའི་བཅུ་གསུམ་ཡོད་དོ། ། མྱང་སྟོད་
གནས་རྙིང་དགོན་ནི་ཨོ་རྒྱན་ཆེན་མོས་ལུང་བསྟན་ཞིང་ཇོ་བོ་ཆེན་པོས་གནས་ཀྱི་སྙིང་
བོར་འདུག་ཅེས་མཚན་གནང་བ་དང་རྒྱལ་ཚབ་ཆོས་རྗེའི་གཞི་དགོན་ཡིན་ལ་གྲྭ་ཚང་
ཁག་ལྔ་བཞུགས་སོ། །
ཤབ་སྟོད་ཀྱི་ལྷུན་པོ་རྩེ་ནི། ལྕིང་ལུང་མཁའ་སྤྱོད་ཆོས་སྡེ། རོག་ཚོ་བསམ་
འགྲུབ་བདེ་ཆེན། བཞད་བཀྲ་ཤིས་དགེ་འཕེལ། འོ་ཡུག་བྲག་དཀར་དགོན། རྒྱང་
རུ་གསེར་ལྡིང་དགོན། རི་ཁྲོད་དགའ་ལྡན། རྩེ་ཆེན་ཆོས་སྡེ་མངོན་དགའ། རླངས་
པ་གསེར་གླིང་། བ་ནམ་གྱི་དགའ་བ་གདོང་། རྣམ་ཁུལ་བསམ་ལྡིང་། བསམ་གླིང་།
བྱང་ཆུབ་ཐར་བ་གླིང༌། ཤངས་རྒོད་ཚང་རི་ཁྲོད། གཡང་ཆོས་སྡེ། སྲོལ་དར་རྒྱས་
སྒྲུབ་སྡེ། ཆུ་མ་ལྷ་སྡིངས། རིན་ཆེན་སྒང་ནི་ཤངས་གྲྭ་ཚང་ཆེན་མོ་ཡིན། གཞིའི་ཁུལ་
གདོང་དཀར་རི་བོ། རྟ་ནག་རི་མཁར་དགོན། རྟ་ནག་གསེར་གླིང་། རྟ་ནག་རྡོ་རྗེ་
གདན། རྟ་ནག་ཨོ་རྒྱན་ཆོས་རྫོང༌། ཇོ་ནང་བའི་རྟག་བརྟན་གླིང་གསོས་པ་དགའ་
292



༄༅ ། །བོད་སོག་ཆོས་འབྱུང་གི་སྨད་ཆ།
ལྡན་ཕུན་ཚོགས། བཞད་གྲྭ་ཚང་ཆེན་མོ། བཞད་སྙིང་ཁ་དགོན། བཞད་འབྲོང་ཕུ་
དགོན། བཀྲ་ཤིས་ཆོས་སྟེང་། གློ་སྦུགས་བསམ་འགྲུབ་དགེ་འཕེལ། རྟ་ནག་ལ་ཁ་
དགོན། རི་ཁུལ་དགོན་བེ་རོ་ཙ་ནས་བཏབ་པར་གྲགས། ལྷུན་གྲུབ་རྩེ། བཞད་
དགའ་ལྡན་ཆོས་གླིང༌། འབྲོག་ཕུ་དགོན་གསར། བཞད་དབེན་ས་དགེ་འཕེལ།
དཔལ་སྣར་ཐང་དགོན། རྒྱལ་ཆེན་རྩེ་སྡེ། གནས་ཆོས་སྡེ། སྔོན་མོ་རྫོང་རྡོ་རྗེ་གདན།
སེང་གེ་ཆོས་སྡེ། བྱང་ཆེན། དཔལ་སྡིངས་དགོན། ལྕགས་ཟབ་མོ་བྲག དངོས་
གྲུབ་ཆོས་རྫོང་། འགྲིག་ནོར་བུ་སྒང་། བཙུན་མའི་དགོན་མང་བོ་བཅས་བཞུགས།
གཙང་ལ་སྟོད་ཀྱི་ངམ་རིང་ཆོས་སྡེ་བྱམས་པ་གླིང་ནི། དགེ་ལུགས་གྲྭ་ཚང་བཅུ་
དང་ས་ལུགས་བཅོ་ལྔ་བཅས་བཞུགས། མང་མཁར་དགའ་ལྡན་དར་རྒྱས་གླིང་། ས་
ལུགས་དགའ་ལྡན་ཆོས་འཁོར། ལྡོག་མཁར་ཆུང༌། ལྡོག་གསང་སྔགས་མཁར། ཟེ་
མཁར་ཆོས་སྡེ། སྨན་ཁབ་དཔལ་ལྡན་སྡིངས། མང་ངུར་དགའ་ལྡན་བསམ་གླིང་།
གླང་སྣ་སྦུག་བོང་ཤོད་རི་བོ་ཆེ་ཁྲ་སྟོན། གཏིང་སྐྱེས་བཀྲ་ཤིས་ཆོས་འཕེལ། དཔེ་རྩ་
དགོན། དགའ་ལྡན་སྤོར་ཐོག ཟར་ཆོས་འཁོར་བདེ་ཆེན། མི་ལའི་བཞུགས་གནས་
གྲོད་ཕུག་དགོན། ལ་ཕྱི་ཆུ་བར་གྱི་དགའ་ལྡན་འགྲོ་ཕན་གླིང་། ཤེལ་དཀར་ཆོས་སྡེ།
གཞན་ཡང་། བཙུན་མ་དགེ་ལུགས་པའི་དགོན་སྡེ་མང་ངོ༌། །
གུ་ཤྲི་ཧན་གྱིས་གཙང་བ་བཅོམ་དུས་དམག་གིས་དབང་མེད་བཤིགས་པའི་
འགྱོད་བཤགས་སུ། ལྔ་བ་ཆེན་པོར་ཞུས་ཏེ་ཐུགས་བཞེད་བཞིན་དགོན་བཅུ་གསུམ་
བརྩིགས་པ་ནི། སྐྱིད་ཤོད་ཀྱི་ཡེར་བྲག་གི་དགའ་ལྡན་གསང་སྔགས་ཡང་རྩེ། ཆུ་ཤུར་
གྱི་དགའ་ལྡན་ཆོས་འཁོར་ཡང་རྩེ། གསང་སྔགས་བྱང་ཆུབ། མངའ་རིས་ཁྱུང་རྫོང་
དང་ཉེ་བའི་དགའ་ལྡན་འཕེལ་རྒྱས། གོང་དཀར་དགའ་ལྡན་བཤད་སྒྲུབ། གཡོན་
རུའི་ཡར་ལུང་གི་དགའ་ལྡན་ཐོས་བསམ་དར་རྒྱས། དོལ་གྱི་དགའ་ལྡན་གསུང་རབ།
293



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལྷོ་བྲག་གི་དགའ་ལྡན་དོན་གཉིས། དགའ་ལྡན་བདུད་འཇོམས། གཡས་རུ་གཙང་
གི་ཤངས་གསུང་རབ་གླིང་། སྐྱུག་གི་དགའ་ལྡན་ཆོས་འཁོར། ཕུང་བོ་རིའི་བདུད་
དཔུང་ཟིལ་གནོན། རུ་ལག་བྱང་གི་རྣམ་རྒྱལ་ལྷ་རྩེའི་དགའ་ལྡན་འོག་མིན། རི་བོ་
ཚེའི་བདུད་དཔུང་ཟིལ་གནོན་ཏེ། བཤད་གྲྭ་བརྒྱད་དང་སྔགས་གྲྭ་ལྔ་སྟེ་གླིང་བཅུ་
གསུམ་དུ་གྲགས་པ་བྱུང་། གཡོར་བྲག་ལས་གཞན་པའི་སྔགས་གྲྭ་བཞི་བོ་འཛུགས་
དུས་རྙིང་མ་ཤ་སྟག་ཡིན་ཀྱང་ཕྱིས་སུ་ཞྭ་སེར་བར་གྱུར་པས་འདིར་བགྲངས་སོ། །
དུས་ཕྱིས་སུ་ཚུགས་པའི་དགེ་ལྡན་གྱི་དགོན་པ་མང་དུ་བྱུང་ཡང་རྒྱུས་གསལ་བོ་མེད་
པས་རེ་ཞིག་དེ་ཙམ་མོ། ། །
མངའ་རིས་ཕྱོགས་སུ། མཐོ་ལྡིང་ལྷ་ཁང་། བཀྲ་ཤིས་སྒང་། རྩ་ཧྲང་གི་ཆོས་
སྡེ་བྲེ་ལྡན། བྲེ་དཀར་གྱི་རྣམ་རྒྱལ་རྩེ། མི་ནང་བྱང་ཆུབ་གླིང་། གུ་གེ་བཀྲ་ཤིས་ལྷུན་
པོ། སེང་གེ་རྫོང་། དོ་ཤང་མུ་དཀར་ཆོས་རྫོང་། པི་ཏིར་རྟ་སོ་ཆོས་སྡེ། དཀྱིལ་
མངོན་དགའ་དགོན་ས་དགེ་གཉིས་ཀྱི་དགོན་པ་ཡིན། བྱང་ཆུབ་གླིང་། ལ་གོ་སྤེལ་
དགོན། རམ་ལོ་དགོན། ཨོ་ར་མ་ནི། དུང་དཀར་བཀྲ་ཤིས་ཆོས་གླིང་། ཤངས་ཕུའི་
དགའ་ལྡན་ལྷུན་པོ། ཤངས་རྩེའི་ལང་དཀར་ཆོས་སྡེ། །
མངའ་རིས་མང་ཡུལ་དུ། སྟག་མོ་ལྷ་ཁང་། ཁྲི་སེའི་ཆོས་སྡེ། དཔེ་ཐུབ་ཆོས་
སྡེ། བར་སྐྱ་ཆོས་སྡེ། ལི་ཀིར་ཆོས་སྡེ། ཟངས་དཀར་གྱི་དཀར་ཆ་བྱམས་གླིང་།
ཕུག་ཏ་དགོན། ཟངས་དཀར་ཆོས་སྡེ། ཁུ་ནུ་ཀ་ནམ་ལྷུན་གྲུབ་ཆོས་སྡེ། མར་བ་
གླིང་། རྩ་ཧྲང་རང་རིག་དགོན། བཀྲ་ཤིས་དགེ་འཕེལ། དགའ་ལྡན་ཆོས་གླིང་། རི་
སྦག་དགའ་ལྡན་ཆོས་གླིང་། སྲིབས་ དགའ་ལྡན་ཆོས་འཁོར་མངོན་དགའ་གླིང་།
རག་མཚོ་ཆོས་འཁོར་གླིང་། གྲོ་ཤོད་ཁུལ་གྱི་དགའ་ལྡན་ཆོས་འཁོར་( ད་ལྟ་མེད་)
དགའ་ལྡན་ཆོས་འཕེལ། སྤུ་བྲག་དགོན། རྫོང་དགའ་དགའ་ལྡན་ལྷུན་པོ། ནུབ་རི་
294



༄༅། །བོད་སོག་ཆོས་འབྱུང་གི་སྨད་ཆ།
་་༡
，
་
་，
，་
，་
།
ལྷ་མདུན་པ་( སྔོན་ས་སྐྱ)། ཁྱམས་སྒོ་བ། དྲས་མགོ་ཆོས་སྡེ་སོགས་བཞུགས་སོ། །
དབུས་གཙང་མདུན་རྒྱུད་ཀྱི་ཉང་ལོང་ཀོང་གསུམ་ལས། ཉང་གི་ཕྱོགས་སུ།
རི་ཁ་དགོན། ཉང་བོ་སང་སང་དགོན་ཐེག་ཆེན་ཆོས་འཁོར་གླིང་། ཉང་སྟོད་འབྲས་
དགེ་འདུན་སྒང་། ཉང་བོ་གླང་རུ་དགོན། བ་རི་གླང་ཚལ་དགོན་རྣམས་བཞུགས། །
ལོང་བོའི་བན་མཁར་སྒང་དང་ཉེ་བའི་བཀྲ་ཤིས་ཆོས་གླིང་། ལོང་བོ་རི་བོ་ཆོས་
འཕེལ། ལོང་སྨད་ཉི་མ་གླིང་། བ་ལུ་རྣམ་ཚལ་དཔུང་དཀར། འབྲུ་ལ་དགོན། ཕན་
བདེ། རྗེ་རྫོང་སྒང་གྲྭ་ཚང་རྣམས་བཞུགས། །
ཀོང་ཡུལ་སྨད་ཀྱི་ཆར། ཆབ་ནག་རི་བོ་དགའ་ལྡན། ཀོང་སྟོད་བཀྲ་ཤིས་རབ་
བཏོན། དེ་མོ་ལ་ཁའི་ཆོས་སྡེ་སྤོས་པ། འཕགས་པ་ཆོས་རྫོང་། སང་དོ་བོ་འགོ ཤུ་
དག་སྟག་རྩེ་དགོན། ལྷ་ཆུ་དགོན། བྲག་གསུམ་འབྲུ་བང་སྙིང་དགོན། མཆོད་ཁང་
རྩེ་མེ་ཆུ་དགོན། གྲོགས་ཁང་སྟེང་། བཙུན་མའི་དགོན་འགའ་ཞིག་ཡོད་དོ། ། ད་
དུང་གསར་ཚུགས་ཀྱི་དགེ་ལྡན་དགོན་མང་ཡང་གསལ་བོ་མི་ངེས་པས་མ་འཁོད་དོ། །
སྨད་མདོ་ཁམས་ཟེར་བ། སྤྱིར་མདོ་ ཁམས་ལ་སྨད་ ཁམས་བཏགས་པའི་
ཁམས་གཅིག་དང༌། མདོ་སྨད་ལ་གཡེར་མོ་ཐང་བཏགས་པའི་ཁམས་གཅིག ཙོང་ཁ་
ལ་ཀྱི་ཐང་བཏགས་པའི་ཁམས་གཅིག་སྟེ་གསུམ་ཡོད། མདོ་ལ། ཨ་མདོ། ཆུ་མདོ།
ཆབ་མདོ་གསུམ་ཡོད་པ་ལས། ཆབ་མདོ་ནི་ངོམ་ཆུ་དང་རྫ་ཆུ་འདྲེས་པའི་མདོ་ཡིན་ལ།
དེར་ཆབ་མདོ་ཆོས་འཁོར་བྱམས་པ་གླིང་ནི། རྗེ་ཙོང་ཁ་བ་ཆེན་པོ་ཡར་དབུས་སུ་
ཕེབས་ལམ་དུ། གནས་བརྟན་བཅུ་དྲུག་གི་ཞལ་གཟིགས་ཤིང་། གནས་བརྟན་བ་ཀུ་
ལའི་གནས་སུ་ལུང་བསྟན་པ་ལྟར། རྗེའི་དངོས་སློབ་བྱང་སེམས་ཆོས་རྗེ་སྨད་ཤེར་
བཟང་བས་དགོན་བཏབ་ཅིང་། འདི་ལ་ཡར་གླིང་མར་གླིང་། ལྕགས་ར། ཁ་བ། ཁུ་
བྱུག་པ་སྟེ་གྲྭ་ཚང་ལྔ་བྱུང་ཞིང་སོ་སོའི་བླ་རབས་ཀྱང་བྱུང་ལ། སྤྱི་བླར་སྨད་ཤེར་བཟང་
+
ག
295



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བའི་རྗེས་སུ། ཞང་ཞུང་ཆོས་དབང་གྲགས་པ་དང་། མཚུར་སྟོན་ནམ་མཁའ་དཔལ་
བ་སོགས་རིམ་པར་བྱུང་ཞིང་དེ་ནས་རྒྱལ་བ་འཕགས་པ་ལྷ་སྐུ་ཕྲེང་རིམ་བྱོན་དང་།
འཕགས་པ་ལྷའི་སློབ་མ་ཞི་བ་བཟང་བོ་སོགས་ཀྱིས་ལེགས་པར་བསྐྱངས་དང་སྐྱོང་
བཞིན་པའི་དགོན་སྡེ་གྲགས་ཆེ་བ་བཞུགས་སོ། ། ཆབ་མདོའི་དགོན་ལག་རྫོང་གློ་
དགོན། རོ་ཁྲུ་ཕུའི་དགོན། ས་སྒང་དགོན། རྨོག་མདའ་ཉ་ཁམས་དགོན། གཡོ་
མདའ་དགོན། གྱང་སྟོད་དགོན། གཏེར་ཡོ་དགོན། རྫོང་ཁ་ དགོན་པ་ སོགས་
བཞུགས། པོའོ་ཆུ་མདོ་དགོན། དགའ་ལྡན་བསམ་འགྲུབ་གླིང༌། པོའོ་ཆོས་རྫོང༌།
པོའོ་སུམ་མདོ། དཔའ་ཤོད་གནས་ཐང་སོགས་དང༌།
གུང་རུའི་ཕྱོགས་ཀྱི་དཔལ་འབར་དགོན། པུ་སྟི་མ། བྱ་ཕུད་མདོ་སྔགས་དར་
རྒྱས་གླིང་། རྫི་ཐོག་དགོན་རྙིང་ཁག་གཉིས་ཡོད་པ་རི་རྩེ་ནས་གཤམ་དུ་སྤོས་པ་ལྷུན་
གྲུབ་ཆོས་སྟེང༌། གུང་རུའི་སྔོ་ཤོད་དར་རྒྱས་དགོན། སྣུ་ཁོ་དགོན་གསར། ལ་ཁ་
དགོན་དགའ་ལྡན་རི་བོ་ཆོས་འཕེལ། དོ་འདུ་དགོན། ཆོས་ཁྲི་ཐང༌། དབྱར་ལྷས་
དགོན། ར་ཚག་དགོན། དགོན་ལུང་། སྒོ་ཤར་རི་ཁྲོད། དྲུང་བྱང་བཟང་གི་རི་ཁྲོད།
གུང་རུ་ཆོས་རྒྱལ་བཟང་བོའི་ཀ་མཐོ་དགོན་སོགས་དགོན་བདུན་གཅིག་ཏུ་སྤྲོས་པ་
དགའ་ལྡན་བཤད་སྒྲུབ་གླིང་། དཔའ་སྒོ་དང་། བྲག་ལུང་། རྫོང་དཀར་དགོན།
རོང་བོ་དགོན། སྣང་ང་དགོན་སོགས་དགོན་གསུམ་དང༌། སྔོ་ཆུའི་བརྒྱུད་ཀྱི་སྐྱིད་པ་
རིན་ཆེན་སྒང་སོགས་ངོ་གསལ་བར་མི་འཕྲོད་པར་གསུངས་ཡོད། རྒྱ་ཤོད་ཀྱི་ཆམ་
རྫོང་དང་། རྫོང་ཆུང་དང་། དིལ་མགོ་དགོན། མཇའ་ཤོད་ཀྱི་དགོན་གསར་དང་།
མོད་རོང་མགོ་དང་། རས་རིས་དགོན། དིང་ཐང་ཕྱིས་སུ་མེད། བོང་དགོན་དང་།
ཇོ་དགོན། རྨེ་རུ་དཀྱིལ་མཁར། རྨེ་རུ་བསམ་འགྲུབ། རྨེ་ཤོད་ཀྱི་ཟུར་ལྕམ་དགོན།
ས་ཤོད་ཀྱི་ལྷ་རྩེ། ཝི་ཀ་ཆོས་རྫོང་། གླང་ལིང་། སྟག་རྩེ། རྫ་ན་བཀྲ་ཤིས་དར་རྒྱས།
296



༄༅། །བོད་སོག་ཆོས་འབྱུང་གི་སྨད་ཆ།
ལྕགས་ར་དགོན། སྦར་ཆུ་མདོ་དགོན། དབང་དགོན། ཡུམ་བཞིའི་དགོན། འོ་
ཆུང་། སི་དབྲ། ཁྱུང་གྲོང་། དཔལ་དགོན། ཧོར་འདྲ་ཁོག་ཡུལ་སྟེང་དགོན། རྨ་
འགྲིལ་དགོན། རག་ཉག་ཐེག་ཆེན་གླིང་། འགའ་ར་དགོན། འབུམ་དིལ། ཡུལ་
ཤུལ་ཤ་རུ་དགོན། ཕུན་ཚོགས་ཐེག་ཆེན་གླིང་། སྒང་སྐྱོགས་གདོང་། འབར་རྟ་
དགོན། གྲི་བ་དགོན། ཀར་ཕུ་དགོན། ལྡན་མའི་ཐུབ་བསྟན་ཆོས་འཁོར་གླིང༌།
གྲའི་ལྡན་ལུང་ཡོན། གཤེ་ནང་དཀར་བུ་དགོན་མ་ལག་གཉིས། གདོང་འཛོམ།
སྲིབ་སྨད་རྣམ་རྒྱལ་གླིང་། དམར་འགྲམ་བྱང་ཆུབ་གླིང་། ཟིན་ཞི་ཡུལ་དགའ། ཚེ་
སྨད་ཡར་འགག་དགོན། ལྡིང་ཆུ་ཁ་ཁྲ་མ་དགོན། ཟལ་དཀར་དགོན་མ་ལག་གསུམ།
ལབ་ཆོས་སྡེ། ཡུང་ཤུ་ཕུན་ཚོགས་གླིང་། ཤ་རུ་དགོན། ཇོ་གདན་དགོན། བྱ་མོ་རྣ་
དགོན་པ་སོགས་ཡོད་དོ། །
ཁམས་སྟོད་ནགས་ཤོད་ཀྱི་ སྤུས་མདའ་རྣམ་རྒྱལ་དཔལ་འབར་གླིང་། རྒྱ་
བཟའ་ཀོང་ཇོ་ཡར་བྱོན་དུས་བྱུང་བ་རྟར་སྨིས་ཆོས་འཁོར་གླིང༌། རབ་བརྟན་གླིང་།
ར་ཁྱིམ་དགའ་ལྡན་དར་རྒྱས། འབྲོང་ང་དགོན། ཤུག་ཐང་རྣམ་རྒྱལ་ལྷ་རྩེ། སྟག་
ལྡང་རི་བོ་དཔལ་འབར། གཡབ་ཀྲབ་རི་བོ་མདངས་ལྡན། རྦ་ལག་དགོན་སོགས་
བཞུགས།
གཞན་ཡང་བར་ཁམས་སྟོད་ཀྱི་སོག་ཙན་དན་དགོན་གསོས་པ་དགེ་འདུན་
འཕེལ་རྒྱས། དགའ་ལྡན་རབ་བརྟན་གླིང༌། ཀར་ཤོད་གོང་དགོན་པ། ལྕགས་
མདའ་དགོན། ཀར་ཤོད་དགའ་ལྡན་ཆོས་འཁོར་གླིང་། སྔོ་ཆུའི་བརྒྱུད་དུ་ཁྲི་རྡོ་
དགོན། དགེ་འདུན་སྒང༌། རྒྱ་ཤོད་ཀྱི་བན་མཁར་དགོན། ཚ་འབོད་དགོན། སྒང་
སྣེ་དགོན། སྔོད་ཨ་རིག་ཐང་དགོན། སྔོད་རྒྱ་མཚོ་གླིང་གསར། བྱང་ལྷ་རི་བདེ་ཆེན་
གླིང་། འཇམ་སྣེའི་འཛམ་གླིང་རྫོང་ཁའོ། །
297



༢sའ
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཁམས་སྨད་དུ། དར་རྩེ་མདོ། བརྟན་ལོ་དགོན། དགོན་གསར་དགའ་ལྡན་
འགྲོ་ཕན། མི་ཉག་རྒྱ་གར་དགོན་དགའ་ལྡན་ཆོས་གླིང་། འགེ་བ་ཁ་བྱམས་གླིང༌།
མཁར་ཐོག གནས་འགོ སྟོང་སྐུ། ཕྱུགས་མོ་དགོན། འགོ་ར་དགའ་ལྡན་ཕར་ཕྱིན་
གླིང་། སྦའུ་རོང་དགོན། སྤོ་འབོར་གྱི་སར་ལི་ཐང་དགའ་ལྡན་ཐུབ་ཆེན་ཆོས་འཁོར་
གླིང་ནི། རྒྱལ་བ་བསོད་ནམས་རྒྱ་མཚོས་ཕྱག་འདེབས་མཛད་ནས་དར་རྒྱས་ཆེ་བ་
བྱུང་ཞིང་། ལི་ཐང་སྐྱབས་མགོན་སོགས་ཀྱིས་རྒྱལ་བའི་དགོངས་པ་བཞིན་ལེགས་པར་
བསྐྱངས་སོ། ། སྤོ་འབོར་གྷིར་ཏི་སྒང་། སྐྱིད་འཇོ་བཤད་སྒྲུབ་དར་རྒྱས་བདེ་ཆེན།
ཀརྨའི་བྱང་བར་ལ་སྟོད་དགོན། ལྔ་བྱ་མོ་དགོན། མོ་ལ་སྦྲ་དགོན། བྱེས་པ་བདེ་ཆེན།
ལྡབ་ཡང་སྟེང་། ཤོག་དྲུག་ཕན་བདེ། དུས་ཡོན། མགོ་ལོག་དགོན་གསར། ཆ་
འཕྲིན་བསམ་ འཕེལ་ གླིང་། དགའ་ ལྡན་ གངས་དཀར། ཞག་ མ་ ཐང་ དགོན།
དགའ་ལྡན་དར་རྒྱས། རྩེ་སྒང་ཁེ་འོད་བདེ་བ་ཅན། རྨུ་ལི་དགའ་ལྡན་བཤད་སྒྲུབ་
རྣམ་རྒྱལ་གླིང་། རི་རྫོང་དགོན། གྲིའི་ལ་ཡབ་དགའ་ལྡན་རབ་བརྟན། ཝ་ཐོག་
དགའ་ལྡན་རྣམ་རྒྱལ། གཞི་མལ། ཀོང་རབ་རྒྱས། བཀྲ་ཤིས་ཆོས་གླིང་། གཟུས་
དགོན་གསར། ཚ་ཐོག་ཆེ། འབའ་ཁུལ་རྩེ་གསུམ་རྒྱ་ཤོག་གི་རྐ་ཕུ་དགོན། རྩེ་གསུམ་
གསེར་འབུམ། ལྕོག་སྟེང་ ཐང་རྐེ་དགོན། གསལ་མཁར། ཁྱུང་ཚང་། ལ་ ཐོག་
དགོན། སྤང་སྟེང་། གོ་བོ་རོང་གི་རིན་ཆེན་སྒང་སྤོས་པ་བསམ་འགྲུབ་དགོན། འཚེ་
མ་དགོན། བྲག་སྐྱ་དགོན། ཁྲོ་ཕུ་བཀྲ་ཤིས་ཆོས་གླིང་། དགོན་ཆུང་བྲག་སྐྱོག མཐོ་
བོ་སྟེང་ངམ་འཐོམ་པེ་སྟེང་། རྫོང་ལྷ་དགོན། གཅུང་ལུང་གི་ཀ་མདའ་དགོན། བྱང་
སྟེང་དགོན། གཙུག་ནོར་དགོན། དཔྲ་ནགས་དགོན། ཉ་མགོ་དགོན། གོ་བོ་
དཔོན་གྱི་མངའ་འོག་གི་དགོན་གསར་མགོ་སོགས་དགོན་བཅུ་གཅིག འབའ་ལྷུན་
གྲུབ་རབ་བརྟན་དགོན་གསོས་པ་དགའ་ལྡན་ཕན་བདེ། ཁྱུང་འབུམ་ཀླུར་དགོན།
298



༄༅། །བོད་སོག་ཆོས་འབྱུང་གི་སྨད་ཆ།
འཕར་བ་རིན་ཆེན་སྒང་ནི་འཕར་བའི་དགོན་བཅོ་བརྒྱད་ཀྱི་མ་དགོན་ཡིན། གཙང་
གཤིས་ཀྱི་གྲ་སྨན། འབུམ་དགོན། ཀླུ་ཆོག་དགོན། སྟག་ར་བྲག་དགོན། གླ་རུང་གི་
མཚན་ཉིད་གྲ་ཚང་དང་སྔགས་གྲྭའི་གཙོས་སྒོ་གཙོ་དགོན་སོགས་དགོན་ཉི་ཤུ་ལྷག་
ཡོད། བྲ་ཡག་གམ་ཉག་རེའི་བཀྲ་ཤིས་ཆོས་རྫོང་། བྱམས་མདུན་དགའ་ལྡན་བཤད་
སྒྲུབ་ཆོས་འཁོར། ཆུ་འབར་དགོན། དགེ་འདུན་སྟེང་། ལྷུན་གྲུབ་སྟེང་། རེ་ཡ་ཁྲ་
ཡུལ། ར་གཤིས་སོ་གོང་དགོན། ཚ་བ་མཛོ་སྒང་དུ་གསང་སྔགས་གླིང་། སྦོམ་མདའི་
གསང་སྔགས་བདེ་ཆེན། ཚ་བ་ཐེམ་ཐོག་དགོན། སྦྲག་ཚད་དགོན། གྲུབ་པ་དགོན།
ལྷུན་གྲུབ་དགོན། བྱང་དམར་བཀྲ་ཤིས་ཐང་དགོན། ལ་སྒད་དགོན། འགའ་ལ་
ཆོས་འཁོར་དགོན། བུལ་ཐོག་དགོན། སྤར་ཐང་དགོན། མགོ་ཡུལ་གྱི་མཐིལ་བ་
དགོན། སྤོས་པ་གསང་སྔགས་ཆོས་འཁོར། ཤུག་སྟེང་བཤད་ སྒྲུབ་བྱམས་གླིང་།
འར་བྱར་ ལྟག་ དགོན། རྟ་ འཛོམ་ དགོན། རྒྱལ་ མོ་ རྫོང་ དགོན། བརྫི་ དགོན།
གཡས་མགོ་དགོན། བཞད་དྭངས་རྭ་དགོན། ཁྲོད་ཡུལ་ས་མདོ་དགོན། མགུ་དབུ་
ཐོ་དགོན། རབ་ཆེན་གྱང་ར། རབ་ལོ་དགོན། ཀླུང་སྟོད་ལོ་མ་དགོན། དམུ་དགེའི་
ཇ་ཕུའི་དགོན། གེར་སྡེ་ལ་ཁའི་རི་དགོན་སོགས་བཞུགས་སོ། ། ད་དུང་གསར་
བཏབ་ཀྱི་དགོན་སྡེ་ཡང་ཡོད་མོད་ཀྱི་འབྲི་བར་མ་ནུས་སོ། །
ཨ་མདོའི་ཕྱོགས་སུ་སྐུ་འབུམ་བྱམས་པ་གླིང་ནི། ཡབ་རྗེ་རྒྱལ་བ་གཉིས་པ་ཙོང་
ཁ་བ་ཆེན་པོ་སྐུ་འཁྲུངས་པའི་ལྟེ་ཁྲག་འཛིན་མར་ལྷུང་བ་ལས་ཙན་དན་གྱི་ལྗོན་པ་ཆེན་
པོ་ལོ་མ་འབུམ་དང་ལྡན་པ་བྱུང་བ་ལ་རྒྱལ་བ་སེང་གེ་ང་རོའི་སྐུ་འབུམ་ཤར་བས། སྤྲུལ་
བའི་སྐུ་འབུམ་བྱམས་པ་གླིང་དུ་གྲགས་ཤིང༌། རབ་བྱུང་དགུ་བའི་ལྕགས་སྤྲེལ་ལོར་
སྒོམ་པ་རིན་ཆེན་བརྩོན་འགྲུས་ཀྱིས་གནས་གཞི་བཟུང་སྟེ་བྱམས་མགོན་དགུང་ལོ་
བཅུ་གཉིས་པའི་སྐུ་ཚད་བཞེངས། རབ་བྱུང་བཅུ་བའི་ཆུ་ལུག་ལོར་ཞིང་སྐྱོང་ནང་སོས་
ཅུ
299



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གདན་དྲངས་ཏེ། རྒྱལ་བ་བསོད་ནམས་རྒྱ་མཚོ་གནས་འདིར་བྱོན་ཏེ་ ས་འདུལ་
མཛད་ཅིང་ཆོས་སྡེ་བཏབ། འདུལ་བ་ཆོས་རྗེ་སྔ་མ་བརྩོན་འགྲུས་རྒྱལ་མཚན་བཟང་
བོ་བླ་མར་བསྐོས། ཆུ་ཡོས་ལ་རྒྱལ་བ་ཡོན་ཏན་རྒྱ་མཚོ་ཡར་ཕེབས་སྐབས་འགྲིག་ལམ་
སོགས་དག་ཐེར་མཛད། འདུལ་བ་ཆོས་རྗེ་ཕྱི་མ་འོད་ཟེར་རྒྱ་མཚོ་གདན་སར་བསྐོས།
རབ་བྱུང་བཅུ་བའི་ཆུ་བྱི་ལ་འཆད་ཉན་བཙུགས། དེའི་རྗེས་གོའུ་བ་ཆོས་རྒྱ་མཚོ་
སོགས་གདན་རབས་རིམ་པར་བྱོན་པ་ཡིན་ནོ། ། དེ་དང་མཚུངས་སུ། རྒྱུད། དུས་
འཁོར། སྨན་པ་གྲྭ་ཚང་རྣམས་སུའང་གདན་ཁྲི་སོ་སོར་བྱུང་ངོ༌། ། གཞན་ཡང་།
གསེར་ཏོག་དགོན། ར་ལོ་རི་ཁྲོད། ཧོར་ཚང་རི་ཁྲོད། ཨ་ཀྵ་ཤེར་བཟང་བའི་ཁང་
ཆེན་གྱི་སེང་གེ་རི་ཁྲོད། དཀར་བོ་ཆོས་ལུང་། སྒར་དར་རྒྱས་གླིང་། བུམ་པར། ར་
ཁུའི་གཡང་འབའ། རྒྱ་རྩའི་རི་ཁྲོད། ཆུ་དཀར་རི་ཁྲོད། གཙོ་རྒྱུའི་རི་ཁྲོད། བསམ་
འགྲུབ་གླིང་། ཞིང་ཆེན་དཔལ་འབར་རི་ཁྲོད། ཆོས་རྗེ་འོད་ཟེར་རྒྱ་མཚོའི་ཤར་རྫོང་
རི་ཁྲོད། ཨ་འཇའ་སུའི་རི་ཁྲོད། ཟ་ཁར་གྱི་རི་ཁྲོད། ར་རྒན་རི་ཁྲོད། གྲོ་ཚང་
དགོན་བཀྲ་ཤིས་གདེང་ཀ ལྷ་ཁང་གོ་ཏམ་སྡེ་ཞེས་པ་ཡོངས་གྲགས་གྲོ་ཚང་རྡོ་རྗེ་
འཆང༌། ཟུང་ཐར། ལག་རྒྱུ་དབོན་གྱི་རི་ཁྲོད། ཤིང་ཆེན་རི་ཁྲོད། བྲག་རི་ཁྲོད།
ཀ་རིང་རི་ཁྲོད། རྡོ་རྗེ་བྲག་དམར་ཡར་ནང་། ཇོ་ཐུ། ཇོ་ཀྱའི་རི་ཁྲོད། པདྨ་ཆོས་
རྫོང་། ཐང་རིང་དགའ་ལྡན་བཤད་སྒྲུབ་གླིང་། ལྷ་ལུང་རི་ཁྲོད། ཐར་བ་གླིང་།
ལེན་ཧྭ་ཐེ་དགོན། འབུམ་ཁང་ཐང་གི་དགའ་ལྡན་བཤད་སྒྲུབ་རི་ཁྲོད། མདོ་བ་སྒར་
གྱི་དགོན། གདོང་ཁ་རི་ཁྲོད། མང་ར་རི་ཁྲོད། དར་རྒྱས་རི་ཁྲོད། གྱུང་གྱུར་རི་
ཁྲོད། པཱ་ཅུ་དགོན་བསྟན་པ་དར་རྒྱས་གླིང་། སེ་ཏྲི་རི་ཁྲོད། ཙོང་ལའི་ལྷོ་བརྒྱུད་དུ་
ཀ་མ་ལོག་བསམ་གཏན་གླིང་། ཨུ་ཤི་བཀྲ་ཤིས་དར་རྒྱས་གླིང་། གྲུ་གྱ་བྲག་བཤད་
སྒྲུབ་ཆོས་འཁོར། ཁ་ཏེ་ཀའི་མཁར་ནང་གི་གསང་འདུས་དགོན། གདོང་ཁ་རི་ཁྲོད།
300



༄༅། །བོད་སོག་ཆོས་འབྱུང་གི་སྨད་ཆ།
མཛོ་མོ་མཁར་གྱི་སྤྲུལ་བའི་སྡེ། ཧུང་ཟུར་སེ། ཨུ་ཀྱ་སེ། ཀང་ཀུ་སེ། ལོ་ཀྱ་ཏུན་
དགོན། ལུ་ཀྱ་སེ། ཞང་ཀྱ་སེ། བི་ཐར་སེ། ཧོ་ཐན་སེ། ཏྲ་མོ་ཁྲི། དགོན་ཐང་
དགོན། ཀ་ནོ་ཐན་རི་ཁོད། བྱམས་པ་འབུམ་གླིང་། ལྷ་མདུན་དགོན། སྒྲོལ་མ་ལྷ་
ཁང་རི་ཁྲོད། ཀང་ཀུའུ་སེ། ཀོ་ཀྱ་སེ། ཕུན་ཀྱ་སེའི་རི་ཁྲོད། ཙོང་ལའི་རྒྱབ་སྟོད་དུ་
ཀ་མདོའི་དགོན་རྙིང་། གདོང་དམར་སྣ་ཁའི་དགོན་གསར། རྒྱ་ཀའི་དགོན། སྟག་
བླ་མའི་དགོན། ཆག་ཆུ། ཏན་ཏིག་ཤེལ་གྱི་ཡང་རྫོང་རི་ཁྲོད། ཚེ་ཏན་ཐ་ཀྱ་བི་ཀྱའི་
རི་ཁྲོད། ཞང་ཧང་རི་ཁྲོད། སན་ཁྲོན་ཐུབ་པ་མྱང་འདས་ལྷ་ཁང་གི་རི་ཁྲོད། པདྨ་
དགོན། ཡང་ཀྱ་སྒར་གསར། ཉིན་ཁྱོན་ལུང་བའི་སྟོད་སྨད་ན་དགོན་སྒྲུབ་སྡེ་ལྔ། ལི་
ཀྱ་སེ། ཨ་མཚོ་དགོན། དུན་ཕེ་སེ་དགོན། ཕེན་སེ། གྲང་ཀྱ་ཅེན་ཆང་སེ། ཁྲོ་ཡང་
སེ་མཆོད་རྟེན་རིང་མོ། ཡང་ཀྱ་ལ་ ཁའི་རི་ཁྲོད། རྨ་ཆུའི་སྨད་དུ་ལེན་ཐུའི་སར་
འཕགས་པ་ཤིང་སྐུའི་དགོན། ཡང་སྟོད་ཀྱི་ཧན་སྟག་ལུང་དར་རྒྱས་དགོན། སྟག་
ལུང་རི་ཁྲོད། སྒང་ཤུ་རི་ཁྲོད། མགོ་མོག་བན་སྒར་རི་ཁྲོད། ཧན་ཀྱ་དགོན་གསར།
དགོན་རྙིང་། མོ་ནི་ཀུའི་སྒྲུབ་སྡེ། མ་ཧཱ་ཀཱ་ལའི་ལྷ་ཁང་དགོན། ཨར་གོམ་ཀྱ་ཚང་
དགོན། ཆོམ་གསར་དགོར། །ཨ་ཚེ་བླ་མའི་དགོན། སྤེན་ལི་དགོན། མ་གཱ་དགོན།
ཡོབ་ཆེན་མ་དགོན། ཏ་མོ། ཏུ་རེ། ཆུ་རྩ་ལ་ཁ། ཁྱོའུ་ཀྱུ་ལ་ཁ། ནང་ཚང་དགོན།
གྲུ་གུ་རྒྱུ་མཁར་གྱི་དགོན་ཆེ་ཆུང་གཉིས། ཀླུ་ཆུ་ཚུར་ཁར། ཐེ་ཙེ་སེ། ཞུ་ལེན་ཏུན་སེ།
མེ་བུ་ཕེན་སེ། ཧུང་ཐ་སེ། གྲ་མོ་ཁྲེའི་དགོན། ཁྲོ་ཀྱ་སེ་ཞེས་པ་སོགས་རྒྱ་མིང་ཅན་གྱི་
ལྷ་ཁང་ ཐམས་ཅད་ན་དགེ་འདུན་གྱི་སྡེ་ཡོད་པ་སོགས་སུམ་བྷའི་ཆོས་འབྱུང་ལྟར་
བཀོད། །
ཙོང་ལ་ལྷོ་རྒྱུད་ཀྱི་གནས་ཀྱི་སྙིང་བོ། ཆོས་སྡེ་ཆེན་པོ་བྱ་ཁྱུང་ཐེག་ཆེན་ཡོན་
ཏན་དར་རྒྱས་གླིང་ནི། རབ་བྱུང་དྲུག་པའི་ས་གླང་ལོར་ཆོས་རྗེ་དོན་གྲུབ་རིན་ཆེན་
301



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གྱིས་ཕྱག་འདེབས་མཛད། རྗེ་ཐམས་ཅད་མཁྱེན་པས་ཆོས་རྗེ་དོན་གྲུབ་རིན་ཆེན་གྱི་
ཞབས་པད་བསྟེན་ནས་དགོན་འདིར་ཡུན་རིང་བཞུགས་ནས་དབུས་སུ་བྱོན་པ་ཡིན།
རྗེ་ཐམས་ཅད་མཁྱེན་པས་དགེ་ཚུལ་བཞེས་སྐབས་ཀྱི་ལས་སློབ་པ་གཞོན་ནུ་བྱང་ཆུབ་
འོད་སོགས་མཁན་ཁྲི་རིམ་བྱོན་གྱིས་བསྐྱངས་ཤིང་མཚན་སྙན་མདོ་དབུས་ཀུན་ཏུ་
རྣམ་པར་གྲགས་སོ། །
བྱ་ཁྱུང་དགོན་ནས་མར་རྨ་ཆུ་བརྒྱུད་དུ་མཚེར་མོ་ཆེའི་རི་ཁྲོད། རྟ་གདོང་
དཀར་བོ། བདེ་ཡངས། བཀྲ་ཤིས་ཆོས་གླིང་། སེང་གེ་རི་ཁྲོད། སྐྱ་ཡུས་དགོན།
ཏིག་རྒྱའི་དགོན། བྲག་ལུང་དགོན། ཀ་རོ་དགོན་པ། རྭ་རྩའི་སྟག་དགོན། ཐང་ཚེ་
སྒར། ཨ་འདར་ཆ་གན་མཁར་ནང་དགོན་སོགས་དགོན་ཕྲན་མང་ངོ༌། ། རྨ་ཆུའི་
གཡས་ཕྱོགས་ཀྱི་སྟོད་ནས་མར་ལ། དགའ་ལྡན་ལ་ཁ། དགོན་དྲུང་རི་ཁྲོད། ཤང་བླ་
མའི་དགོན། བཱིས་ཀྱ་སྒར། ལན་དུ་རི་ཁྲོད་དང་། ལན་དུ་དགོན། རྟགས་རགས་
དགོན། སྟེ་རི་ཁྲོད། སྔགས་རམས་པའི་རི་ཁྲོད། ཨ་ཡག་སྒར། ཀ་བཅུའི་རི་ཁྲོད།
སྟེང་ཆེའི་རི་ཁྲོད། སྟེང་ཆེའི་དགོན་འོག་མ། དམེ་དགེ་གྲྭ་ཚང་། བ་ཀྱི་གྲྭ་ཚང་།
གོང་བའི་དགོན་དང་། རི་ཁྲོད་བྲག་དཀར་མེ་ལོང་། ལྷ་རི་བསམ་གཏན་གླིང་། སྔ་
སྒར་བྱང་ཆུབ་གླིང་། མགུར་དགའ་ལྡན་རྣལ་རྒྱལ་གླིང་། ལ་མོ་བདེ་ཆེན་ཚོམ་གླིང་།
ཀྱེ་སྡང་རི་ཁྲོད་བྱང་ཆུབ་གླིང་། མཁར་རྩེའི་དགོན། གོའུ་བའི་དགོན། གསང་
སྒྲོགས་རི་ཁྲོད། དབེན་གནས་བཀྲ་ཤིས་ཆོས་འཕེལ། ཨ་ཆུང་གནམ་རྫོང་དགོན།
ནག་པར་རི་ཁྲོད་རྣམས་བཞུགས།
རོང་བོའི་ཕྱོགས་སུ། ཆོས་རྗེ་དོན་རིན་པའི་དངོས་སློབ་རོང་བོའི་བླ་མ་བསམ་
གཏན་རིན་ཆེན་གྱིས་ཕྱག་བཏབ་མཛད་པའི་རོང་བོའི་དགོན་ཆེན་བདེ་ཆེན་ཆོས་
འཁོར་གླིང་ལ་གྲྭ་ཚང་གསུམ་བཞུགས་པའི་བཤད་གྲྭ་ཕུན་ཚོགས་དགའ་ལྡན་གླིང་ལ་
302



༄༅། །བོད་སོག་ཆོས་འབྱུང་གི་སྨད་ཆ།
རབ་བྱུང་བཅུ་ གཅིག་པའི་ལྕགས་རྟ་ལོར་ཡབ་རྗེ་སྐལ་ལྡན་རྒྱ་མཚོས་འཆད་ཉན་
བཙུགས་ཏེ་སྐུ་ཕྲེང་རིམ་བྱོན་གྱིས་སྐྱོང་བ་ཡོད་དོ། ། ལེ་ལག་བཀྲ་ཤིས་འཁྱིལ།
གཡེར་ཤོང་། རོང་བོ་དགོན། ཡིད་དགའ། ས་དཀར་ཤར། ཐུལ་མོ། ཤེལ་དགོན།
སྒེའུ་སྟེང༌། ཚ་རྒྱལ། དར་ཞིང༌། རྡོ་རིས་ཁ་སོ། ཡར་ནང་བདེ་ཆེན། རྫོང་དཀར།
རྫོང་སྔོན། རྫོང་སེར། རྫོང་དམར། ཆུ་དམར་དགོན། མཁར་གོང་ཀླད་སྟེང་སྟེ་
སྒྲུབ་སྡེ་བཅོ་བརྒྱད་དང་། མགར་རྩེ་གྱ་སར་བཤད་གྲྭ་ཐུབ་བསྟན་ཆོས་འཁོར། སྒྲུབ་
གྲྭ་ཤུག་གུ་ཉིན། ལུག་ར་པད་དཀར་ཆོས་གླིང་། སྤང་དཀར་ཐང་དགོན་པ། བློ་ཀྱའི་
སྒར། སེང་གེ་གཤོང་གོང་འོག གཉན་ཐོག ཤ་སྦྲང་དགོན། སྒོ་དམར། སྐ་སར་
སོགས་དགོན་མ་ལག་སུམ་ཅུ་ཡོད་དོ། །
བིས་མདོ་དགོན་ཕུན་ཚོགས་ཆོས་གླིང་། བུ་དགོན་སྟག་རྡོ་རི་ཁྲོད། ཟ་མོ་རི་
ཁྲོད། ཆོས་ལུང་དགེ་འཕེལ། ཁང་མུ་རི་ཁོད། རྡོ་ཕུག་རི་ཁྲོད་དང་ལྔ། ཕྱོགས་དེར་
ཀ་རིང་ཐར་བ་གླིང་། ལུང་ཡང་ཐང་། བེ་ཐང་བཀྲ་ཤིས། དགེ་འཕེལ་རི་ཁྲོད་སོགས་
ཡོད། རོང་བོ་འོག་མར། ཤང་ལས་ཁ། བྲག་དཀར། རོང་བོ་རྡོ་བའི་དགོན། ལེ་པོ
བསམ་འགྲུབ་བདེ་ལྡན། ཤུག་རི་རི་ཁྲོད། ར་ཁོའི་ཁང་མོའི་རི་ཁྲོད། གཅུ་འཁོར་
གསང་སྔགས་ཆོས་སྡིངས། བསེ་ཚང་དགོན། བསེ་ཆང་སྒོམ་གྲྭ། དམག་དཔོན་
སྒོམ་གྲྭ། ལོའུ་ཀྱ་སྒར། འདམ་མའི་སྒར། གདོང་སྣའི་སྒར། མདོ་རྩེ་སྒར། རྩི་རྒྱང་
སྒོམ་ཕྲ། སྤེལ་ལུང་སྒྲུབ་སྡེ། ལྕང་ཤར་སྒར། རྡོ་ཡས་གྲྭ་ཚང་། བིས་རའི་སྒོམ་གྲྭ།
ཨན་གི་སྒོམ་གྲྭ། སྒོ་རིས་གྲྭ་ཚང་། ངོ་མའི་སྒར། འོད་དམར་མདོའི་སྒར། ཧོར་
རོན་པོའི་སྒར། གཏེར་ཁ་ལུང་སྒར། ཉ་མོ་སྒར་སོགས་བཞུགས།
ཙོང་ཆུའི་བྱང་རྒྱུད་དུ། ཆོས་སྡེ་ཆེན་པོ་དགོན་ལུང་བྱམས་པ་གླིང་ནི་རྒྱལ་བ་
ཡོན་ཏན་རྒྱ་མཚོ་དབུས་སུ་ཕེབས་ལམ་བྲག་རྒྱུ་ནས་ལུང་བསྟན་ཏེ་དབུས་སུ་བྱོན་ནས།
303



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྐུ་ཚབ་ཏུ་རྒྱལ་སྲས་དོན་ཡོད་ཆོས་ཀྱི་རྒྱ་མཚོ་མངགས་ནས་རབ་བྱུང་བཅུ་བའི་ཤིང་
འབྲུག་ལོར་ཕྱག་བཏབ་མཛད་ནས་ཁོང་དབུས་སུ་ཕེབས་དུས་ཞལ་བཀོད་བཞིན་སུམ་
པ་དམ་ཆོས་རྒྱ་མཚོ་དང་། ཀ་རིང་ཕུན་ཚོགས་རྣམ་རྒྱལ་སོགས་གདན་རབས་མང་དུ་
བྱོན་ཞིང་། ལྕང་སྐྱ་རིན་པོ་ཆེ་སྐུ་སྔ་ཕྱི་དང་། ཐུའུ་བཀྭན་རིམ་བྱོན། སུམ་བྷ་མཁན་
ཆེན་སོགས་བླ་ཆེན་དང་མཁས་ཆེན་མང་དུ་བྱོན་པ་ཡིན་ནོ། ། དགོན་ལུང་སྟོད་ཀྱི་
གསེར་ཁོག་ཅེས་པའི་སའི་ཆར་ཆོས་སྡེ་ཆེན་པོ་གསེར་ཁོག་དགོན་དགའ་ལྡན་དམ་
ཆོས་གླིང་ནི། བཙན་པོ་དོན་གྲུབ་རྒྱ་མཚོ་ཞེས་པ་དགོན་ལུང་མཁན་རབས་བཅུ་བས་
རབ་བྱུང་བཅུ་གཅིག་པའི་ལྕགས་སྟག་ལོར་ཕྱག་བཏབ་མཛད། ཕྱིས་སྒོ་མང་སློབ་ཟུར་
ངག་ དབང་ འཕྲིན་ལས་ལྷུན་གྲུབ་ ཀྱིས་འཆད་ཉན་ གསར་ འཛུགས་ གནང་ནས།
མཚན་ཉིད་གྲྭ་ཚང་གཉིས་དང་། སྔགས་པ་དང་སྨན་པ་སྟེ་གྲྭ་ཚང་བཞི་བྱུང༌། དེ་
ལྟར་བྱ་ཁྱུང་དགོན་དང་། སྐུ་འབུམ་དང་། དགོན་ལུང༌། གསེར་ཁོག་བཅས་བཞི་བོ་
དེར་བྱང་གི་དགོན་ཆེན་བཞི་ཞེས་གྲགས་སོ། །
ཆུ་བཟང་དགོན་དགའ་ལྡན་མི་འགྱུར་གླིང་ནི། སྟོད་ལུང་ཆུ་བཟང་བ་དཀའ་
བཅུ་དཀར་ལེགས་རྣམ་རྒྱལ་དཔལ་འབྱོར་བས། རབ་བྱུང་བཅུ་གཅིག་པའི་ས་གླང་
ལོར་ཕྱག་འདེབས་མཛད་ཅིང་སྐུ་ཕྲེང་རིམ་བྱོན་གྱིས་གདན་ས་མཛད། དགོན་འདི་
གསེར་ཁོག་བཏབ་པའི་སྔོན་མ་ཡིན་ཕྱིར་དགོན་ཆེན་བཞིའི་གྲས་སུ་འདི་འདྲེན་པའང་
ཡོད་དོ། ། དེ་ནས་ཀན་ཆེན་དགོན་ཐེག་ཆེན་ཐར་བ་གླིང༌། ཤིང་ལུང་རབ་བརྟན་
བསམ་འགྲུབ་གླིང་། ཞྭ་ཁོག་སྟོད་ཀྱི་འདུལ་བ་བཤད་སྒྲུབ་དར་རྒྱས་གླིང་། དགོན་
གསར་བཤད་སྒྲུབ་གླིང་། ནོམ་ཆི་དགོན་དགའ་ལྡན་བདེ་ཆེན་གླིང་། བོ་ཁོག་གི་ཐ་
ཡན་ཇེ་ཆུང་བ་དགའ་ལྡན་རིན་ཆེན་གླིང་། ལུང་དཀར་བསམ་གཏན་གླིང་། ཐ་ཡན་
ཇེ་ཆེ་བ། ཝང་རི་ཁྲོད། སྟག་རི་རི་ཁྲོད་སོགས་རི་ཁྲོད་དུ་མ་ཡོད། ཨོར་སོ་རི་ཁྲོད།
304



༄༅ ། །བོད་སོག་ཆོས་འབྱུང་གི་སྨད་ཆ།
འཇུ་ལག་སྟོད་བྱ་རྒོད་རྩེའི་རི་ཁྲོད། འབྲུ་གུའི་དགོན་དགའ་ལྡན་ཆོས་འཁོར། རྒྱ་
རྡོག་དགོན་གོང་མ། བན་རྒུན་དགོན། སེམས་ཉི། མཆོད་རྟེན་ཐང་། རྒྱ་ཞའི་
དགོན། ཐེའུ་ཏུང་དགོན་ཆེ་བ་ཐོས་བསམ་དར་རྒྱས་གླིང་། བྲག་དགོན་རི་ཁྲོད།
དམར་ཞི་རི་ཁྲོད། ཐེའུ་ཏུང་དགོན་ཆུང་དགའ་ལྡན་དམ་ཆོས་གླིང༌། སྒྲུབ་སྡེ་དགའ་
ལྡན་ཆོས་རྫོང་། ཐེན་ཧྭ་ཐེའི་དགའ་ལྡན་གནས་བཅུ་ཡར་འཕེལ་གླིང་། སྟོང་ཤག་
སྨད་ཀྱི་སེར་ལྡིང་རི་ཁྲོད། ཨ་ཀྱའི་རི་ཁྲོད། མ་ཆིའི་རི་ཁྲོད། རྒྱུད་པ་ལ་མོ་ཆོས་
འཁོར་གླིང་། རི་ཁྲོད་བསམ་གཏན་རྩེ། བཤད་གྲྭ་བཀྲ་ཤིས་ཆོས་གླིང་། འབྲུག་ལུང་
དགའ་ལྡན་བཤད་སྒྲུབ་གླིང་། ཚང་ཀྱའི་སྐུ་འབུམ། བྲ་སྟི་བསམ་གཏན་གླིང་། བྲ་མ་
ལུང་གི་རི་ཁྲོད། རྫོང་ཞི་རི་ཁྲོད། ཇག་རུང་སྨད་སྟག་ལུང་དགོན་དགའ་ལྡན་དམ་
ཆོས་གླིང་། ཐུ་སྐྱེན་དགོན་དགའ་ལྡན་ཆོས་སྡིངས་། འབྲི་གུང་དགོན། ཕོ་རོང་
ཕྱོགས་སུ་ཞྭ་དམར་བྲ་སྟི་དགོན་བཀྲ་ཤིས་ཆོས་གླིང་། དོར་ཞི་དགོན། ཇག་རུང་བྲ་སྟི་
སྒར། ཏ་བན་རྒྱ་རྡོག་དགོན་ཆོས་འཁོར་དར་རྒྱས་གླིང་། འབྲུ་སུག་གི་བཀྲ་ཤིས་ཆོས་
གླིང་། བཀྲ་ཤིས་ལུང་བའི་རི་བོ་དགེ་འཕེལ། རྒྱ་ཡག་གི་ཆོས་འཁོར་དར་རྒྱས་གླིང་།
ནག་ཡང་དགོན་གོང་མ་ཚོགས་རྫོགས་གླིང་། ནག་ཡང་འོག་མའི་དགའ་ལྡན་བཀྲ་
ཤིས་ཆོས་གླིང་། ཡང་ཧོར་ཤུག་ཆའི་དགོན། ལྷོ་བ་དགོན་ཆུང་། སྔོ་ཤུར་རི་ཁྲོད།
ཤིང་ར་དགོན་སོགས་དགོན་དུ་མ་ཞིག་ཡོད་དོ། ། གན་ཅུ་ཞེས་པའི་ས་ཆར། མ་ཐི་
སེ་ཞེས་པའི་དགོན་དགའ་ལྡན་དམ་ཆོས་གླིང༌། རྒྱ་དགོན་དགའ་ལྡན་ཆོས་འཁོར་
གླིང་སོགས་རྒྱའི་ དགོན་པ་དུ་མ་ཞིག་ཡོད་ པ་ཀུན་ཀྱང་ དགེ་ ལུགས་ལས་ གཞན་
མེད་དོ། །
རྨ་ཆུ་ཕྱུག་མོའི་གཞུང་བརྒྱུད་དུ། སྔོ་མདོར་དགོན་གསར་བསམ་འགྲུབ་བདེ་
ལྡན། དཀར་བོ་ཆོས་ལུང་། དབལ་པཎ་དགོན་གསར། ཆུ་ཁ་མའི་དགོན་གསར།
305



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དབལ་ཤུལ་སྨད་པར་མཚན་སྒྲོགས་དགའ་ལྡན་བཀྲ་ཤིས་ཆོས་འཕེལ་གླིང་། ཞར་ཤུལ་
རི་ཁྲོད། སོག་ཚང་དགོན། བྱམས་མེ་དགོན་དགའ་ལྡན་རྣམ་རྒྱལ་གླིང་། སྟག་ཚའི་
སྒར། དགའ་བོ་ལུང་སེ་ར་དགོན། རྭ་བོང་དགོན་བཀྲ་ཤིས་ཆོས་འཕེལ་གླིང༌། ཚ་
གན་བེ་ཤིང་དགའ་ལྡན་རབ་རྒྱས་གླིང་། རྩེ་དབུས་རི་ཁྲོད་བསམ་འགྲུབ་གླིང་།
དངུལ་ར་དགོན། ཤིང་བཟའ་དགོན་བཀྲ་ཤིས་བདེ་ལེགས་འཁྱིལ། ཆོས་སྒར་དགོན་
བཀྲ་ཤིས་ཆོས་རྫོང༌། ལཱ་ཁ་དགོན་དགའ་ལྡན་བཤད་སྒྲུབ་དར་རྒྱས་གླིང་། མདའ་
ཚན་དགོན་བཀྲ་ཤིས་རབ་བརྟན་གླིང༌། གཙང་སྒར་དོན་གྲུབ་རབ་བརྟན་གླིང་ནི་
གཙང་པཎྜི་ཏ་བསྟན་པ་རྒྱ་མཚོས་ཕྱག་འདེབས་གནང་ཞིང་གྲྭ་ཚང་བཞི་བཞུགས། ར་
རྒྱ་དགོན་དགའ་ལྡན་བཀྲ་ཤིས་འབྱུང་གནས་ནི་ཨ་རིག་དགེ་བཤེས་ཆེན་མོས་ཕྱག་
འདེབས་མཛད་ནས་ཤིང་བཟའ་པཎྜི་ཏ་སྐུ་འཕྲེང་རིམ་བྱོན་གྱིས་སྐྱོང་ཞིང་གྲྭ་ཚང་བཞི་
བཞུགས། གསེར་ལག་དགོན། ཐར་ཤུལ་དགོན། གློས་ དགོན། འཁྱམས་སུ་
དགོན། ཆོས་བཟང་རྐང་ཚའི་དགོན། གསང་སྔགས་བདེ་ཆེན། བྲག་དཀར་སྤྲེལ་
རྫོང་དགོན། གྲྭ་ཚང་དགོན་དགའ་ལྡན་ཆོས་འཁོར་གླིང་། ཏ་ལའི་རི་ཁྲོད། སྒོ་མེ་
ཏིང་ཀྱ། ཆབ་ཚ་ཐེག་ཆེན་ཆོས་འཁོར་གླིང་(ད་བར་མེད)། སྟོང་འཁོར་དགོན།
སྟོང་འཁོར་མཁར་ནང་དགའ་ལྡན་བརྟན་རྒྱས། མཚོ་ཉིན་དུ་ཨ་རིག་དགོན་ཆེན།
འབྲོང་ཐིའི་དགོན། པེ་ཧུའི་དགོན་སོགས་དགོན་དུ་མ་དང་། མཚོ་ནུབ་ཏུ་ཤིང་སྡེའི་
དགོན། ཨེ་ཝཾ་ཏཱ་རེའི་དགོན་སོགས་དགོན་ཕྲན་མང་ངོ༌། །
མདོ་སྨད་ལྷོ་རྒྱུད་དུ་བཤད་སྒྲུབ་བསྟན་པའི་འབྱུང་གནས་དམ་པ་དཔལ་ལྡན་
བཀྲ་ཤིས་གཡས་སུ་འཁྱིལ་བའི་སྡེ་ཆེན་པོ་དེ་ཉིད། ཀུན་མཁྱེན་ཆེན་པོ་འཇམ་
དབྱངས་བཞད་པའི་རྡོ་རྗེས་རབ་བྱུང་བཅུ་གཉིས་པའི་ས་མོ་གླང་གི་ལོར་ཕྱག་འདེབས་
མཛད་ནས་སྐུ་ཕྲེང་རིམ་བྱོན་གྱིས་བསྐྱངས་ཤིང་གྲྭ་ཚང་དྲུག་བྱུང་བ་དང་། འཇམ་
306



༄༅། །བོད་སོག་ཆོས་འབྱུང་གི་སྨད་ཆ།
༥
མགོན་བླ་མའི་མདོ་སྔགས་ཟུང་འབྲེལ་གྱི་བསྟན་པའི་སྲོག་ཤིང་གཅིག་བུར་གྱུར་ཏོ། །
དགོན་འདིའི་ཉེ་སར། རི་ཁྲོད་ཐར་བ་རྩེ་དང༌། རི་ཁྲོད་བཀྲ་ཤིས་ཆོས་གླིང་། རྒྱོའུ་
རྒྱ་རི་ཁྲོད། དབེན་གནས་བཀྲ་ཤིས་དགེ་འཕེལ། རི་ཁྲོད་ཡིད་དགའ་ཆོས་འཛིན།
མཎྜལ་བདེ་ཆེན་ཀླད་རི་ཁྲོད་སོགས་ཡོད། འདི་ནས་ཁ་ཀྱི་ཚོ་དྲུག་ཕྱོགས་སུ། ལྷ་ཆབ་
སྒར། ཟོམ་ཆེན་རི་ཁྲོད། ལམ་ལུང་སྒར། ཨོབ་བསྟན་སྒར། ཨེན་ཛི་རི་ཁྲོད། རྒན་
ཀྱའི་བྲག་དཀར་དགོན། གཏེར་ལུང་ཡིད་དགའ་ཆོས་འཛིན། ཨ་ཁྱུང་སྒོམ་གྲྭ་ཐར་
བ་གླིང་། རོང་ངར་དགོན་ཐོས་བསམ་དར་རྒྱས་གླིང་། ཁྱི་སྙི་རི་ཁྲོད་ཡིད་དགའ་ཆོས་
འཛིན། རུ་ཆུང་དགོན་བཀྲ་ཤིས་རྣམ་རྒྱལ་གླིང་། ཙ་ཡུ་དགོན་བཀྲ་ཤིས་ཆོས་འཕེལ་
གླིང་། གཞི་དགེ་བཀྲ་ཤིས་ཆོས་འཁོར་གླིང་། ཞལ་དྲོ་རི་ཁྲོད་བཀྲ་ཤིས་ཆོས་འཕེལ་
གླིང་། ཏེའུ་ཆུང་རི་ཁྲོད་དང་ཤུག་ཤར་རི་ཁྲོད་ད་ལྟ་མེད། གཙོས་དགའ་ལྡན་ཆོས་
གླིང་། བསམ་གཏན་དར་རྒྱས་གླིང་། དུང་ཕྲུག་རི་ཁྲོད། རིས་འཛི་དགོན་གསར།
མཆོད་རྟེན་ཤར་དགའ་ལྡན་བཀྲ་ཤིས་རབ་རྒྱས་གླིང་། སྣ་བུག་རི་ཁྲོད། རྩེ་ཐོག་རི་
ཁྲོད། མཛོད་དགེ་སྒར་རྙིང་བཀྲ་ ཤིས་ཆོས་འཕེལ་གླིང་། འབུམ་ ཁང་ རི་ ཁྲོད།
མཛོད་དགེ་དགོན་གསར་དགའ་ལྡན་རབ་རྒྱས་གླིང་། ཁྲ་ཚང་རི་ཁྲོད། རྐང་ཚའི་
དགོན་དགའ་ལྡན་བསམ་འགྲུབ་གླིང་། ཤུག་ཡག་རི་ཁྲོད། ཏེའུ་བུར་སྒོམ་ཁང་རི་
ཁྲོད། ཁ་གྱའི་སྒར་གསར་སྒར་རྙིང་། དགོན་ལི་ཤར་རི་ཁྲོད། སྟག་ལུང་རི་ཁྲོད།
སྨན་ལུང་དབེན་གནས་བཀྲ་ཤིས་ཆོས་འཕེལ་གླིང་། བསང་ཆུ་འདྲེས་མཚམས་ཤར་
ངོས་སུ། ཨ་ཁྱུང་སྒར་བཀྲ་ཤིས་ཆོས་གླིང་། ཞོ་ཕུག་རི་ཁྲོད། ཧོར་ཚང་ཆེ་ཆུང་། ཉི་
མ་ལུང་རི་ཁྲོད། ཏ་ངན་རི་ཁྲོད་དགེ་འཕེལ། ཁ་དཀར་སྒར་དགའ་ལྡན་བསྟན་
འཕེལ་གླིང་། རྩེ་ཞིག་དགོན། ཤིང་སྒོ་དང་ཉེ་བའི་ཟིན་ཀྱ་ཟི་སོགས་དགོན་ལྔ། ཡུན་
ཐན་ཟི། མོ་ནི་ཀུའི་རི་ཁྲོད། རྒོ་མོག་བཀྲ་ཤིས་བདེ་ཆེན་གླིང་སོགས་གོང་དུའང་འདི་
307



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དང་མཚམས་འབྲེལ་བར་བཤད་ཟིན་ཏོ། །
ཀླུ་ཆུའི་སྟོད་ཀྱི་ཆར། ཆོས་འཁོར་སྒར་གསར་དགའ་ལྡན་ཆོས་འཁོར་གླིང་།
རབ་བྱུང་བཅུ་བཞི་བའི་ས་ཕག་ལོར་ཀུན་མཁྱེན་མཆོག་གི་བཀའ་ལུང་བཞིན་སྡེ་ཁྲི་
འཇམ་དབྱངས་ཐུབ་བསྟན་ཉི་མས་གསར་འདེབས་གནང་བ་འཆད་ཉན་འཕེལ་རྒྱས་
ཆེ་བར་ཡོད། ཤིས་ཚང་སྒར་རྙིང་། རྨོག་རུའི་དགོན་བསམ་འཕེལ་གླིང་། དགའ་
ལྡན་བཀྲ་ཤིས་རབ་རྒྱས་གླིང༌། ཉང་ཚང་གདོང་ཟུག ཨ་ལ་དགོན། ཀླུ་ཆུའི་ཉིན་དུ་
སྤང་མཐིལ་དགོན་གོང་འོག དགེ་སྟེང་སྒར་( སྟོངས)། བང་ཚང་དགོན། ཨ་ལ་
བོག་ཚར། མུ་ཏོ་དགོན། བཀྲ་ཤིས་གཡུ་ལུང་འཁྱིལ་བ། སྔ་རྒོད་རི་ཁྲོད་བཀྲ་ཤིས་
བཤད་སྒྲུབ་གླིང་། །
དོག་ཆུའི་སྟོད་བདེ་མོ་ཐང་དགའ་ལྡན་ཆོས་འཁོར་གླིང༌། བོར་ཆུང་རི་ཁྲོད་
བཀྲ་ཤིས་ཆོས་འཕེལ་གླིང་། སྔོན་པོ་ཐང་དགའ་ལྡན་བཤད་སྒྲུབ་གླིང༌། རྫིས་ཚང་
སྒར་དགའ་ལྡན་ཆོས་གླིང་། བྲག་སོག་པོའི་རི་ཁྲོད། དམེ་གྱ་དགོན། ཐང་སར་
དགོན་བཀྲ་ཤིས་ཆོས་གླིང༌། ཕྱམ་དཀར། ནང་གོང་འོག ལོ་བའི་དགོན་བཀྲ་ཤིས་
ཆོས་འཁོར་གླིང་། ཤ་རིའི་རི་ཁྲོད། གྱི་ལིང་སྒར་དགའ་ལྡན་རབ་རྒྱས་གླིང་། ལུང་
ནག་སྒར་ཐུབ་བསྟན་རབ་རྒྱས་གླིང་། རེབ་ཚ་བཀྲ་ཤིས་ཆོས་གླིང་། རེབ་ཚ་རྒྱལ་མོ་
བསམ་འགྲུབ་གླིང་། ལྷ་ཁང་ལུང་དགེ་འཕེལ་བསམ་གཏན་གླིང་། ཤིང་ར་དགོན་
བཀྲ་ཤིས་དགེ་འཕེལ་གླིང་། ཚ་མདོ་དགོན་དགའ་ལྡན་བཤད་སྒྲུབ་གླིང་། ལྷ་རིའི་
དགོན་བཤད་སྒྲུབ་གླིང་། གསེར་ཐང་དགོན་དགའ་ལྡན་བཤད་སྒྲུབ་གླིང་། ཐང་ཚང་
དགོན་དགའ་ལྡན་བསམ་འགྲུབ་གླིང་སོགས་བཞུགས། །
ཀླུ་ཆུའི་བྱང་རྒྱུད། ལྷ་འདུས་རི་ཁྲོད་དགའ་ལྡན་ཐོས་བསམ་གླིང་། བར་
གདུང་རི་ཁྲོད་བཀྲ་ཤིས་བསམ་གཏན་གླིང་། རྩེ་དབུས་རི་ཁྲོད་དགེ་འཕེལ་བསམ་
308



༄༅ ། །བོད་སོག་ཆོས་འབྱུང་གི་སྨད་ཆ།
གཏན་གླིང༌། ཀླུ་ཆུང་དགོན། སྟག་ཚང་རི་ཁྲོད་བཀྲ་ཤིས་ཆོས་གླིང་། སུམ་པའི་རི་
ཁྲོད་བཀྲ་ཤིས་བསམ་གཏན་གླིང༌། བྲག་ལྕོག་ཐང་བཤད་སྒྲུབ་དམ་ཆོས་གླིང༌། ཨ་
འཁོར་བྲག་དཀར་དགོན་བྱང་ཆུབ་གླིང་། རྒྱ་མཁར་དགོན་བཤད་སྒྲུབ་དར་རྒྱས་
གླིང་། བད་རིའི་རི་ཁྲོད། ཆོས་པ་ཀོང་བུ་ནང་དགའ་ལྡན་བཀྲ་ཤིས་བསམ་འགྲུབ་
གླིང་། རི་ཁྲོད་ཀུན་བཟང་བདེ་ཆེན་གླིང་། དགའ་ཚལ་རི་ཁྲོད་ཕུན་ཚོགས་རབ་རྒྱས་
གླིང་། ཡུན་ཛ་ཚའི་རི་ཁྲོད། དགུན་འབའ་རི་ཁྲོད་བཀྲ་ཤིས་ཕུན་ཚོགས་གླིང་། ཤིང་
ཁམས་རི་ཁྲོད་དགའ་ལྡན་ཆོས་འཕེལ་གླིང་། མགོ་ཚང་རི་ཁྲོད་དར་རྒྱས་ཆོས་འཕེལ་
གླིང་། སྨར་ཚང་རི་ཁྲོད་དགའ་ལྡན་ཆོས་འཕེལ་གླིང་། མདོ་ཁོག་རི་ཁྲོད། ལུང་ནག་
སྟེང་ཀ བླ་མ་དཀར་བོའི་དགོན། བདེ་ཐང་དགོན། ནེའུ་མགོ་རི་ཁྲོད། ཀ་རི་སྟེང་།
བོའུ་དགོན། ཕུ་ཚང་དགོན། དམར་རྩང་། བཱ་ཙེ་མཁར་མན་དུ་མར་ལྷུང་བྱམས་པ་
གླིང༌། ཆུ་ལུང་རི་ཁྲོད། བྲག་དགོན་རི་ཁྲོད། རྒྱལ་ལུང་རི་ཁྲོད་རྣམ་རྒྱལ་བྱང་ཆུབ་
གླིང་། ཅོ་ནེ་དགོན་ཆེན་དགའ་ལྡན་བཤད་སྒྲུབ་གླིང་ངམ་ཏིང་འཛིན་དར་རྒྱས་གླིང་
ནི། འགྲོ་མགོན་འཕགས་པ་རིན་པོ་ཆེའི་བཀའ་བཞིན་རབ་བྱུང་ལྔ་བའི་ཤིང་ལུག་
ལོར་དགོན་གསར་འདེབས་མཛད། རབ་བྱུང་བརྒྱུད་པའི་ས་ཡོས་ལོར་དགེ་ལུགས་
པར་བསྒྱུར་ནས་འདི་ཕྱོགས་ཀྱི་དགེ་ལྡན་བསྟན་པའི་མ་དགོན་ལྟ་བུར་གྱུར་ཅིང་། ཅོ་
ནེ་དཔོན་རིམ་བརྒྱུད་ཀྱིས་སྐྱོང་བ་ཡོད་དོ། ། ཡེར་བ་དགོན་བསམ་འགྲུབ་གླིང་།
གུར་ཡག་རི་ཁྲོད་བསམ་གཏན་གླིང་། བཟང་གདོང་རི་ཁྲོད་བཀྲ་ཤིས་དགའ་ཚལ་
གླིང༌། དཔལ་ཡུལ་གཞིས་ཀ མཁན་པོའི་གཞིས་ཀ་གླིང་གསར། ནག་མདོ་དགོན་
བློ་བཟང་བདེ་ཆེན་གླིང་། གོང་སོ་དགོན་བྱང་ཆུབ་གླིང་། དགའ་ལྡན་ཕུན་ཚོགས་
གླིང་། སྡོང་ནག་དཔོན་ཆེན་དགོན་བཀྲ་ཤིས་དར་རྒྱས་གླིང་། དེའི་དགོན་ལག་ཞིན་
ཟི་དང་དུ་ཀྲུང་དགོན། ལང་ཟི་སོགས་ཉི་ཤུ་རྩ་བརྒྱད་དང་། ཆོས་རྫོང་དགོན་ལག
309



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བྱ་ནག་དང་། གནས་གཞི་སོགས། གཉིས་ཀའི་དགོན་ལག་བསྡོམས་པས་དྲུག་ཅུ་
ཙམ་ཡོད་པ་ཀླུ་ཆུའི་ཉིན་སྲིབ་ཏུ་ཡོད།
ཀླུ་ཆུ་བྱང་དུ་ཕྱོགས་པའི་ཉིན་ངོས། ཁྱ་དགེ་ལེགས་བཤད་གླིང་། ཁ་དྲོ་དགེ་
འཕེལ་བསམ་གཏན་གླིང་། སྟོད་མ་དགོན་ཕུན་ཚོགས་དགའ་ལྡན་གླིང་། ཁ་དཀར་
རི་ཁྲོད། བྲག་སྒོམ་གོང་མའི་སྒྲུབ་གནས་རི་ཁྲོད། ཐོག་དཀར་རི་ཁྲོད། ཁང་ཐོག་
དགོན་དར་རྒྱས་གླིང་། ཤོ་བ་མཁས་གྲུབ་གླིང་། མ་ཎི་རི་ཁྲོད་དགེ་འཕེལ་བསམ་
གཏན་གླིང་། ཤོ་བ་དགོན་པའི་བྱང་ངོས་སུ་ཨ་མ་འབྲུག་མཚོའི་འགྲམ་བྱང་རྒྱུ་གུའི་
རྒྱལ་ཁབ་དེར། སེ་རའི་ཐོབ་ཁོངས་སུ་གཏོགས་པའི་དགོན་པ་དགུ་དང་། འབྲས་
སྤུངས་ཐོབ་ཁོངས་སུ་གཏོགས་པའི་དགོན་པ་བཅོ་བརྒྱད་དུ་གྲགས་པ་ཡོད། དེ་ཡང་
ལན་ཧྭ་ཤན་ནས་རིམ་པར། དུས་སེ་ར་སྡེབ་ཚང་དགོན། ཧོ་བ་དགོན་བཀྲ་ཤིས་
མཁས་གྲུབ་གླིང་། བང་ཚང་དགོན། བཱ་ཇོའི་དགོན། བ་རིན་དགོན། ན་ཙ་ཟི།
ཙ་ན་ཟི། ཁེ་གྲུ་ཟིའམ་ལྕང་ལུང་དགོན་ཐུབ་བསྟན་དར་རྒྱས་གླིང༌། ཁྱིན་ཀྱ་ཟི། ཁྱོའུ་
ཀྱ་ཟི། གསེར་བ་ཟི་དགོན་མ་ལག་གསུམ་འདི་ཅོ་ནེ་དང་ཡེར་བའི་མ་དགོན་ཡིན་ཟེར།
པ་ཏོའི་དགོན། ཚོའུ་ཀྱི་ཟི། ཐོའུ་ཀྱ་ཟི། ཤན་དེ་ཟི། བྱང་ཆུབ་དགོན། ཅང་ཀྱ་ཟི།
ཤོ་བ་དགོན། སྟག་མོ་དགོན། སྡེ་རོག་དགོན། ཀྱི་ནཱ་ཟི། མ་ཟན་དགོན། ཨ་ཙརྱ་
དགོན། མར་དགོན། ཝང་ཀྱ་ཟི། དགོན་ལུང་ཟི། ཏཱ་ཀྱང་ཟི་རྣམས་བཞུགས་
སོ། ། རྒྱབ་ངོས་མ་གལ་ཕྱོགས་སུ་ཤིང་ཀུན་དགོན་པའི་ལེ་ལག་སྒོ་མོ་ཆེ་དགའ་ལྡན་
ཆོས་འཁོར་གླིང་སོགས་ཡོད་པས། དེ་དག་བསྡུས་ཙམ་སུམ་པའི་ཆོས་འབྱུང་ལྟར་
བཀོད། ཞིབ་པར་མདོ་སྨད་ཆོས་འབྱུང་དུ་བྱུང་ངོ༌། །
ཀླུ་ཆུའི་ལྷོ་རྒྱུད། འབྲུག་ཆུའི་སྟོད། སྟག་ཚང་དཔལ་གྱི་ལྷ་མོ་ཉིན་དུ། ཆོས་
སྡེ་ཆེན་པོ་དགའ་ལྡན་བཤད་སྒྲུབ་པད་དཀར་གྲོལ་བའི་གླིང་ནི། དགའ་ལྡན་ཁྲི་ཆེན་
310



༄༅། །བོད་སོག་ཆོས་འབྱུང་གི་སྨད་ཆ།
ང་གསུམ་པ་རྒྱལ་མཚན་སེང་གེའི་རབ་བྱུང་བཅུ་གསུམ་པའི་ལོ་གཉིས་པ་ས་འབྲུག་
ལོར་ཕྱག་བཏབ་མཛད་ནས་སྒོ་མང་ཡིག་ཆ་བཙུགས། སྐུ་ཕྲེང་རིམ་བྱོན་གྱིས་སྐྱོང་
ཞིང་གྲྭ་ཚང་རྣམ་པ་བཞི་བཞུགས་པ་དང༌། རྗེ་བླ་མའི་མདོ་སྔགས་ཟུང་འབྲེལ་གྱི་
བསྟན་པ་ཕྱོགས་བཅུར་སྤེལ་བའི་བཀའ་དྲིན་བསམ་ལས་འདས་སོ། །
ལྷ་མོ་སྲིབ་ཀྱི་གདན་ས་ཆེན་པོ་རྣམ་རྒྱལ་བདེ་ཆེན་གླིང་ངམ་དགའ་ལྡན་བཀྲ་
ཤིས་འཁྱིལ་ནི། ཁྲི་རྒྱལ་མཚན་སེང་གེའི་དངོས་སློབ་ཐཱ་ལ་ངག་དབང་དཔལ་བཟང་
གིས་རབ་བྱུང་བཅུ་གསུམ་པའི་ས་འབྲུག་ལོར་ཀིརྟི་བློ་བཟང་བསྟན་པའི་རྒྱལ་མཚན་ལ་
ཐཱ་ལ་རི་ཁྲོད་ཕུལ། རྗེ་དེ་ཉིད་ཀྱི་བདག་རྐྱེན་ལས་ཀིརྟི་དགོན་རྣམ་རྒྱལ་བདེ་ཆེན་གླིང་
བྱུང་ཞིང་། པཎ་ཆེན་བསོད་གྲགས་པའི་ཡིག་ཆ་བཙུགས་ནས། ཀིརྟི་རིན་པོ་ཆེ་སྐུ་
ཕྲེང་རིམ་བྱོན་གྱིས་འཛིན་སྐྱོང་གནང་བས་གྲྭ་ཚང་གསུམ་བྱུང་བ་དང་། ཁོང་གི་སྐུ་
ཕྲེང་དང་བོ་རྗེའི་དངོས་སློབ་ལྗགས་ནག་པ་ནས་བཟུང་། སྐུ་ཕྲེང་རིམ་པར་བྱོན་པ་
རྣམས་ཀྱིས་རྒྱལ་མོ་ཚ་རོང་ཚུན་གྱི་ས་ཕྱོགས་ཐམས་ཅད་དུ་རྗེ་བླ་མའི་རིང་ལུགས་སྤེལ་
བའི་བཀའ་དྲིན་གཞལ་བར་དཀའོ། །
དེ་ལྟར་ཕན་ཚུན་འགྲན་པ་བཞིན་དུ་བཞུགས་པའི་ལྷ་མོ་ཉིན་སྲིབ་ཀྱི་ཆོས་སྡེ་
ཆེན་པོ་དེ་ནས་ལུང་མདོར། མཛོད་དགེ་ཁང་སར་དགོན། མཛོད་དགེ་ཤོག་གི་མ་
དགོན་དུ་གྲགས་པ་རྒྱལ་དགེ་དགོན་བཀྲ་ཤིས་རབ་བརྟན་གླིང་། དྲན་པའི་དགོན་
ཤེལ་དཀར་ཆོས་སྡིངས་གླིང༌། བྲག་ཤུག་མགོའི་རི་ཁྲོད། ར་རོང་དགེ་ལྡན་བསམ་
འགྲུབ་གླིང་། སུམ་མདོའི་སྒར། ལུང་བཟང་དགའ་ལྡན་བྱང་ཆུབ་ཆོས་འཕེལ་གླིང་།
བཀྲ་ཤིས་བདེ་སྣང་གླིང་། ར་དགེ་རི་ཁྲོད། བྲ་བོ་སྨན་རྒན་དགོན། བར་མའི་དགོན།
ཆག་ནང་དགོན། ལོ་དགེ་དགོན། དཔལ་ཤེས་སྟེང་ཁ་ནང་གོང་འོག གླིང་འཁྱིལ་ལྷ་
གསོལ་དགོན། སྔོ་ཁྱེ་རི་ཁྲོད། སྒང་ཚའི་སྤོ་ ཤོག་དགོན། ཉ་རི། ངོས་བཟང་།
ར
311



རམའr
རbར་་་
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བྲག་ཁ། སྒང་ཚ། པད་རེས། བུ་རིས་སྒང་། ཁ་གྱ་ནང༌། ཏེའུ་སྒང་དགོན་དགའ་
ལྡན་ཕུན་ཚོགས་གླིང་། ཨེན་འཛི་ཚ་ཁོ་དགོན། ཉེན་ཁོང་རི་ཁྲོད་སོགས་རི་ཁྲོད་བཅོ་
ལྔ། བཀྲ་ཤིས་དགོན། ཏེའུ་རིས་དགོན། ཚིས་ལུང་དགོན། བྲག་བྱ་རྒོད་ནས་ལ་
བརྒལ་ན་གནས་གཞི་རི་ཁྲོད་བསམ་འཕེལ་གླིང༌། གྲོ་ཚང་དགོན་བཤད་སྒྲུབ་དར་
རྒྱས་གླིང་། ཨ་མདོ་བྲག་གི་དགོན། གཟིག་ལུང་རི་ཁྲོད། སྟག་རི་རི་ཁྲོད་སོགས་
བཞུགས། འབྲུག་ཆུའི་སྨད་གསེར་བོ་རོང་དུ། བང་ཚང་དགོན། གསེར་ཐང་དགོན།
གསེར་བོ་གཤོང་བཀྲ་ཤིས་ལྷུན་པོ་སོགས་བཞུགས་པ་དེ་མན། ཆུ་བར་དགོན། སྤང་
རྩོད་དགོན། སྦི་དགེ་དགོན། སྤང་ཏིང་དགོན། ཞིས་ཀོའུ་མཁར་དང་ཉེ་བའི་བོད་
སྡེ་རྣམས་ཀྱི་སྟོད་སེ་སྡེ་དྲུག་གི་དགོན་དྲུག ཆོང་ལེན་སྡེ་བ་ལྔའི་དགོན་ལྔ་སྟེ་དགོན་སྡེ་
མཉམ་འཚོགས་ཀྱང་ཡོད། ཨོང་གསུམ་དགོན། ཟར་ལེ་དགོན། ཡག་ཧ་དགོན།
ཡག་ཧ་རི་ཁྲོད། མདག་ཧ་དགོན། ཀཱ་ཧ་དགོན། དགའ་རུ་དགོན། དགོན་ཆུང་
བཀྲ་ཤིས་ལྷུན་པོ། བྲག་ར་དགོན། དེ་ནས་སེར་བོ་དགའ་ལྡན་ཆོས་འཁོར་གླིང་
ལ་ཐུག
ཟུང་ཇུ་མཁར་ནང་དུ། ཏ་མིང་ཅིང་ཐུང་གི་ལྷ་ཁང་དབུ་བརྩེགས་བྱ་བའི་
གཙུག་ལག་ཁང་དང༌། དེའི་དགོན་ལག་བཅུ་གསུམ་ཟེར་བ་བྱུང་། མཁར་ལུང་ཆུ་
བརྒྱུད་ནས་ཕྱི་རོལ་ཏུ་བརྒལ་ན། དམུ་དགེ་བཀྲ་ཤིས་འཁོར་ལོའི་སྒར་ནི་ཚ་ཁོ་ངག་
དབང་གྲགས་པས་དགོན་གནས་བརྒྱ་རྩ་བརྒྱད་བཏབ་པའི་ནང་གི་དགོན་ཆེན་ཞིག་
ཡིན་ལ་བཤད་གྲྭའང་དར་རྒྱས་ཆེ་བས་དམུ་དགེའི་དགོན་ཆེན་ཞེས་གྲགས། དེ་དང་
ཉེ་བར། རྒྱམ་ཁོའི་རི་ཁྲོད་མཚོ་ལྡེམ། བར་ཞིང་རི་ཁྲོད་ས་དམར། ཚ་དམར་དགོན།
ཀླུ་བཟོ་དགོན་རྣམས་ཡོད། བདེ་ཆེན་གླིང་དུ་གསར་རྙིང་གི་གྲྭ་གཉིས་ཡོད་དོ། །
མདོ་སྨད་ལྷོ་རྒྱུད་རྫ་ཆུ་བརྒྱུད་དུ་རྔ་སྟོད་ཀྱི་སར། སྒོ་མང་སྒར་བསླབ་གསུམ་
ས་
312



༄༅། །བོད་སོག་ཆོས་འབྱུང་གི་སྨད་ཆ།
ཟུང་འཇུག་བདེ་ཆེན་གླིང་ནི། ཀུན་མཁྱེན་མཆོག་གིས་གུང་ཐང་འཇམ་པའི་དབྱངས་
ལ་བཀའ་གནང་སྟེ་རབ་བྱུང་བཅུ་གསུམ་པའི་ལྕགས་ཕག་ལོར་གསར་བཏབ་མཛད་
དོ། ། ཕྱིས་སུ་མཚན་ཉིད་ཀྱི་བཤད་གྲྭ་ཡང་ཤིན་ཏུ་རྒྱས་པར་གྱུར། དེ་ནས་རྒྱ་སྟོད་
རི་ཁྲོད། དུད་ལོང་འཕོང་རི་ཁྲོད། ཨ་འདུས་དགོན། གཉན་རྩེ་དགོན། སྔོ་ཤུལ་རི་
ཁྲོད། འཚམས་རིང་གོང་འོག སྣ་ཤུ་རི་ཁྲོད། ཟི་བ་དགོན་དགའ་ལྡན་བཀྲ་ཤིས་
ཆོས་གླིང་། སྤྲོ་ཚིགས། སྔ་ཉིན་དམེའི་སར། ཁཱ་ཤི་རི་ཁྲོད་བཀྲ་ཤིས་དགེ་འཕེལ་
གླིང་། གདོང་ཁུ་དགོན་གཡུལ་རྒྱལ་བསམ་གཏན་གླིང་། གནམ་སྐྱག་རི་ཁྲོད། བཀྲ་
ཤིས་རྩེ་རྒྱལ། ས་སྒང་དགོན། ཨ་ལྗོང་དགོན་ནམ་དོང་རི་དགོན། གྱ་གྱུའི་དགོན།
ཆོས་སྡེ་ཆེན་པོ་རྔ་བའི་ཀིརྟིའི་དགོན་གསར་ནི་སྐྱབས་རྗེ་ཀིརྟི་རིན་པོ་ཆེ་བློ་བཟང་
འཕྲིན་ལས་བསྟན་པ་རྒྱ་མཚོ་དཔལ་བཟང་བོས་རབ་བྱུང་བཅོ་ལྔ་བའི་བཞི་བ་ལྕགས་
རྟ་ལོར་ཕྱག་བཏབ་མཛད་ནས་འཆད་ཉན་དར་རྒྱས་ཆེ་བར་སོང་ལ། ཡང་དར་
བསྟན་པའི་དུས་འདིར་ཡང་སྔོན་ལྟར་གྲྭ་གྲངས་ཉིས་སྟོང་ལྷག་བྱུང་ངོ༌། །
རྭ་ཆུ་དང་ལྡིང་ཆུའི་རྒྱུད་དུ་སྒྲུབ་སྡེ་དུ་མ་བྱུང་ཞིང༌། ཁྱད་པར་ར་ཁོག་ཕོ་བྲང་
དམར་བོར་ཨ་མཆོག་མཚད་ཉིད་སྒར་དཔལ་ལྡན་སྨྲ་བའི་སེངྒེའི་གླིང་ནི་རབ་བྱུང་བཅུ་
བཞི་བའི་ཆུ་ལུག་ལོར། ཨ་མཆོག་བསྟན་པའི་རྒྱལ་མཚན་གྱིས་ཕྱག་བཏབ་མཛད་
ནས་འཆད་ཉན་འཕེལ་རྒྱས་ཆེ་བར་སོང་ངོ༌། ། སྒྲུབ་སྡེ་དཀར་ཆེན་བྱམས་པ་གླིང་།
དགོན་གསར་དགའ་ལྡན་འཇམ་དབྱངས་གླིང་། མདོ་བ་དགོན་བསམ་གཏན་གླིང་།
བྲག་དཀར་བཀྲ་ཤིས་དགེ་འཕེལ་གླིང་། གཞུ་ཤུབ་དགའ་ལྡན་བསམ་གཏན་གླིང་།
ཝ་ཏིས་དགོན་བཅས་སོ། ། །
ཚ་ཁོ་ཕྱོགས་སུ། བེའུ་ཀི་དགོན། མ་མོ་དགོན། ཀིརྟིའི་ཀཱ་ལ་རིའི་དགོན་བཀྲ་
ཤིས་ལྷུན་གྲུབ། ཁང་དམར་དགོན། སྐྱ་འགོའི་དགོན། ཚ་ཁོ་དགོན་དགའ་ལྡན་
_313



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དར་རྒྱས་གླིང་། ཚ་ཁོ་ངག་དབང་གྲགས་པས་བཏབ་པའི་དགོན་པ་བརྒྱ་རྩའི་དང་བོ་
ཡག་མགོ་དགོན་འདི་ཡིན་ཟེར། ཇ་ཕུག་སྟོད་དུ་ཚ་ཁོ་ངག་དབང་གྲགས་པའི་ད་ཚང་
དགོན་ལྷུན་གྲུབ་གླིང་། རི་ཁྲོད་སེམས་དཔའ་ལྕོག མཁར་དགུ་དགོན། མཚོ་བདུན་
བནྡེ་དགོན་རྣམས་བཞུགས། བཙན་ལྷའི་ས་ཆར་སུམ་མདོ་དགོན། བྱེས་སྨད་མི་ཕུ་
དགོན་བཤད་སྒྲུབ་གླིང་། སེངྒེ་བཀྲ་ཤིས་ཆོས་གླིང་། སེངྒེ་རྫོང་དགོན་ཆུང་། སྔགས་
གྲྭ་དགའ་ལྡན་གཞན་ཕན་གླིང་། ཡུན་ནན་གྱི་ས་ཆར་དགའ་ལྡན་སུམ་བརྩེན་གླིང་ལ་
ཁམས་ཚན་བརྒྱད་དང་ དགེ་འདུན་ཉིས་སྟོང་ཉེ་བ་བཞུགས་པར་གསུངས་སོ། །
གོང་དུ་སྨོས་པ་དེ་དག་རགས་རིམ་ཙམ་ལས་ཞིབ་ཏུ་བརྗོད་པར་རྔོ་མ་ཐོགས་ཀྱང་།
གསན་བཞེས་གནང་མཁན་རྣམས་ཀྱི་ཐུགས་ལ་ཕྱོགས་ཙམ་ཞིག་ངེས་ཆེད་ཐར་ཐོར་
ཞིག་བཀོད་པ་ཡིན་པས་ནོར་བའི་ཆ་མཆིས་ཚེ་བཟོད་པར་དགོངས།
དེ་ལྟར་དབུས་གཙང་དང་། ཁམས། མདོ་སྨད་བཅས་ཀྱི་རི་བོ་དགེ་ལྡན་པའི་
ཆོས་སྡེ་ཆེན་པོ་རྣམས་ལས་བུ་དགོན་དང་ཡང་དགོན་གྱི་ཚུལ་གྱིས་བཤད་གྲྭ་དང་སྒྲུབ་
གྲྭ་མཐའ་དབུས་ཀུན་ཏུ་རྒྱས་པར་གྱུར་ཅིང་། དགོན་སྡེ་དེ་རེ་རེ་ལ་ཡང་མཁས་བཙུན་
བཟང་གསུམ་འཛོམས་པའི་བསྟན་འཛིན་གྱི་སྐྱེས་བུ་དམ་པ་བསམ་གྱིས་མི་ཁྱབ་པ་
བྱོན་ཏེ། འཛིན་སྐྱོང་སྤེལ་གསུམ་བྱེད་པའི་རྣམ་ཐར་མཐའ་ཡས་པ་བྱུང་བ་འདིས།
རྒྱལ་བ་ཉི་མའི་གཉེན་གྱི་བསྟན་པ་སྤྱི་དང་། བྱེ་བྲག་འཇམ་མགོན་རྒྱལ་བ་གཉིས་པའི་
རིང་ལུགས་མི་ནུབ་པའི་ཆོས་ཀྱི་རྒྱལ་མཚན་སྲིད་མཐའི་བར་དུ་བསྒྲེངས་པ་ལས། སྐྱེ་
དགུ་ཕན་བདེའི་དཔལ་ལ་སྤྱོད་པའི་བསྐལ་བ་བཟང་བོ་མངོན་དུ་གྱུར་ཏོ། །
འདིར་སྨྲས་པ།
བློ་གྲོས་བཟང་བོའི་དཀྱིལ་འཁོར་ཡོངས་སུ་རྫོགས། །
314



༄༅། །བོད་སོག་ཆོས་འབྱུང་གི་སྨད་ཆ།
བཤད་སྒྲུབ་པད་དཀར་འདབ་སྟོང་བཞད་པའི་གཉེན། །
མ་རྨད་གྲགས་པའི་གཟི་འོད་ལྷམ་མེ་བ། །
འཇམ་མགོན་བླ་མ་ཉིན་བྱེད་སྐྱེ་དགུའི་གཉེན། །
འཆད་རྩོད་རྩོམ་པའི་ལུས་རྩལ་རབ་རྫོགས་ཤིང༌། །
ལུང་རིགས་གཡུ་རལ་སྟུག་པོ་མཁའ་ལ་བསིག །
རྒོལ་ངན་ལོག་རྟོག་སྟོང་གི་སྙིང་རྩ་འགེམ། །།
སྨྲ་བའི་སེངྒེའི་གད་རྒྱངས་ཕྱོགས་བཅུར་བསྒྲགས། ། །
གཙང་མའི་བསླབ་ཁྲིམས་སྡོང་བུའི་ལུས་མཛེས་ཤིང་། །
མདོ་སྔགས་ཟུང་འབྲེལ་བསྟན་པའི་བཅུད་རབ་རྫོགས། །
དྲི་མེད་ལུགས་བཟང་པདྨ་དཀར་བོའི་ཚལ། །
རྒྱས་མཛད་བསྟན་འཛིན་བྱེ་བ་འཛིན་མའི་རྒྱུན། །
འཆད་པ་དབྱར་སྐྱེས་རྔ་གསང་འབུམ་དུ་གྲགས། །
རྩོད་པ་གནམ་ལྕགས་གློག་གི་རྩེ་དགའ་རྒོད། །
རྩོམ་པ་དབྱངས་ཅན་མགྲིན་པའི་ཀླུང་བརྒྱ་བརྡོལ། །
མཁས་མང་ལི་ཁྲིའི་རྒྱུ་མཚོའི་རྦ་རླབས་གཡོ། །
རྒྱལ་ཀུན་གསང་གསུམ་བཅུ་དྲུག་ལང་ཚོའི་གཟུགས། །
དམར་སེར་ལི་ཁྲིའི་གོས་གྱོན་སྒྱུ་མའི་གར། །
འཇམ་དཔལ་སྙིང་བོའི་རིང་ལུགས་ཟླ་མེད་པ། །
གསེར་ཞུན་ཅོད་པན་འཛིན་པས་ས་སྟེང་ཁྱབ། །
གཅིག་ཏུ་བསྟན་འགྲོར་སྨན་པའི་ལྷག་བསམ་གྱིས། །
ཡབ་རྗེ་རྒྱལ་བ་གཉིས་པའི་མཛད་པའི་ཁུར། །
315



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཕྲག་པར་བཞེས་པའི་བསྟན་འཛིན་དབང་བོ་རྣམས། །
སྟོན་པའི་རྣམ་ཐར་འཛིན་པ་དེ་ལས་སུ། །
ཐུབ་བསྟན་བསུང་ཞིམ་སྤྲོ་བའི་འདབ་སྟོང་ཚལ། །
འཇམ་མགོན་ཉིན་བྱེད་ཟེར་ལ་ངལ་གསོས་པས། །
ལྟ་སྤྱོད་རྣམ་དག་སྨིན་པའི་གཏེར་བརྒྱའི་འཛུམ། །
གྲོལ་བས་སྐལ་ལྡན་བུང་བ་མགྲོན་དུ་བསུས། །
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
༄༅། །ཞར་བྱུང་བོད་གནའ་རབས་ཀྱི་
ཆོས་བརྒྱུད་བྱུང་ཚུལ།
༄༅། །བོད་ལ་གནའ་རབས་ནས་དར་བའི་གཤེན་རབ་བོན་གྱི་བསྟན་པ་ནི་
རྒྱལ་བའི་འཕྲིན་ལས་བསམ་གྱིས་མི་ཁྱབ་པ་ལས་བྱུང་བར་གསུངས་པ་ལྟར། སངས་
རྒྱས་བསྟན་པའི་ཉིན་སྣང་འདྲེན་པའི་སྐྱ་རེངས་མཆོག་ཏུ་ངེས་ཤིང་། དམ་ཆོས་དར་
རྒྱས་འབྱུང་བའི་གཞི་རྟེན་ཏུ་གྱུར་པ་སོགས་ཀྱིས་སངས་རྒྱས་བསྟན་པའི་ཡན་ལག་ཏུ་
བརྩི་བ་དང་། གདུལ་བྱ་དུ་མས་དད་མོས་ཀྱང་གཅིག་འདྲ་བྱེད་པའི་བྱེད་སྲོལ་དར་བ་
སོགས་ཀྱིས་བསྟན་པ་ཕྱི་དར་གྱི་དུས་སུ། ཆོས་བོན་ནང་ཁུལ་ཕན་ཚུན་བརྩི་འཇོག་
དང་མཉམ་མཐུན་གྱི་ལོ་རྒྱུས་བཟང་བོའི་འཕེལ་རིམ་ནང་བན་བོན་རང་རང་གི་བསྟན་
པ་ཁྱད་མེད་དུ་དར་རྒྱས་བྱུང་ཡོད། དེས་ན་བོད་སྤྱིའི་ཆོས་འབྱུང་བརྗོད་པའི་ནང་
རྒྱལ་བསྟན་ཉི་མ་སྔོན་བསུ་བྱེད་པའི་བོན་བསྟན་སྐྱ་རེངས་ཀྱི་སྣང་བ་དཀར་བོ་ཤར་
316



༄༅ ། །བོད་སོག་ཆོས་འབྱུང་གི་སྨད་ཆ།
བའི་ཚུལ་འདོར་མི་རུང་བ་ཞིག་སྟེ། བོད་ཀྱི་ཆོས་འབྱུང་དང་ལོ་རྒྱུས་རིག་མཛོད་ནང་
གི་གལ་ཆེན་ཞིག་ཡིན་པས་འདིར་ས་ཁུངས་འཛིན་པ་ཙམ་ཞིག་བརྗོད་པར་བྱའོ། །
དེ་ཡང་གཡུང་དྲུང་བོན་གྱི་བསྟན་པའི་བདག་པོ་སྟོན་པ་གཤེན་རབ་བྱོན་ཚུལ་
ནི། འདས་སྔོན་བསྐལ་པ་དུ་མའི་སྔ་རོལ་མུ་རྒྱུང་མཐའ་ཡས་བསྐལ་པ་ཞེས་བྱ་བ་ལ།
འགྲོ་འདྲེན་སྟོན་པ་སྟོང་རྩ་གཉིས་ཀྱི་ཐོག་མ་མཚན་རབ་དང་བོ་དགུ་འབྱོན་པར་
བསྟན་པ་ལས། སྣང་བ་རང་བྱུང་ཐུགས་རྗེ་ཆེན་པོས་གཙོས་འདས་པའི་མཚན་རབ་
སངས་རྒྱས་བདུན་བྱོན་པའི་མཐར་མཚན་རབ་བརྒྱད་པ་སྟོན་པ་གསལ་བ་གཤེན་རབ་
འདི་ཉིད་བྱོན། ཁོང་གི་མཛད་རྣམ་ཡང་རྒྱས་པར་ཕྱེ་ན་བརྒྱ་རྩ་བརྒྱད་དང་། བསྡུ་ན་
མཛད་པ་བཅུ་གཉིས་ཀྱི་ནང་དུ་འདུ་སྟེ། དང་བོ་སྐྱེ་བ་བཞེས་པའི་མཛད་པ་དང་། །
གཉིས་པ་བསྟན་པ་སྤེལ་བའི་མཛད་པ་དང༌། །གསུམ་པ་འགྲོ་བ་འདུལ་བའི་མཛད་པ་
དང་། །བཞི་བ་འགྲོ་བ་དྲངས་པའི་མཛད་པ་དང༌། །ལྔ་བ་བཙུན་མོ་ཁབ་བཞེས་
མཛད་པ་དང༌། །དྲུག་པ་སྐུ་སྲས་སྤྲུལ་བའི་མཛད་པ་དང༌། །བདུན་པ་བདུད་རྣམས་
བཏུལ་བའི་མཛད་པ་དང་། །བརྒྱད་པ་ཐེག་དགུའི་བོན་བསྟན་རྗེས་བཞག་མཛད། །
དགུ་བ་ཁྱིམ་སྤངས་རབ་བྱུང་མཛད་པ་དང༌། །བཅུ་བ་འཁོར་རྣམས་སྤངས་པའི་
མཛད་པ་དང་། །བཅུ་གཅིག་སྐུ་ཚེ་མཐར་ཕྱིན་མཛད་པ་དང་། །བཅུ་གཉིས་རྣམ་
པར་གྲུབ་པའི་མཛད་པ་འོ། ། ཞེས་སྨོས་པ་ལྟར་མཛད་པ་བཅུ་གཉིས་པོ་དེ་དག་
དགུང་ལོ་དང་བསྟུན་པའི་མཛད་པ་ཡིན་ལ། དེ་སྟེང་འདས་རྗེས་ཀྱི་མཛད་པ་བཅུ་
གསུམ་དང་གོང་གི་མཛད་པ་བཅུའི་ནང་གསེས་དགུང་ལོའི་དབྱེ་བའི་མཛད་པ་བརྒྱ་རྩ་
བྱུང་བ་ཡིན་ནོ། ། །
དེ་ཡང་མཛད་བཅུའི་མཛད་པ་དང་བོ་ནི་སྟོན་པ་གཤེན་རབ་ཆེན་པོ་ཉིད་ནི་
འོག་མིན་རྫོགས་སྐུ་གཤེན་ལྷའི་དྲུང་དུ། མི་མཇེད་འཇིག་རྟེན་གྱི་ཁམས་འདུལ་བའི་
317
-



འ་ལས
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལུང་ནོད་དེ། དགའ་ལྡན་དུ་བྱོན་ཞིང་འཆི་མེད་བྱམས་མགོན་རྒྱལ་ཚབ་ཏུ་བསྐོས་
ནས་འགྲོ་བ་འདུལ་བའི་བཀའ་བསྒོས་མཛད་ཅིང་། ལྷ་བུ་བློ་གྲོས་བསྟན་པ་རབ་ཏུ་
བྱུང་ནས་གཡུང་དྲུང་ལེགས་པའི་བློ་གྲོས་སུ་མཚན་བཏགས་ཏེ་ལྷ་གནས་བསྟན་པའི་
བདག་པོར་བསྐོས་པ་དང་། ལྷ་མ་ཡིན་དང་གནོད་སྦྱིན་གྱི་ཚོགས་རྣམས་བསྟན་པའི་
སྲུང་མར་བསྐོས། དེ་ནས་ གཟིགས་པ་ལྔ་དང་དགོངས་ཚད་ལྔ་བཀྲམ་སྟེ། སྟག་
གཟིག་འོལ་མོ་ལུང་རིང་ཕོ་བྲང་བར་པོ་སོ་བརྒྱད་ཀྱི་མཁར་དུ་ཡབ་དམུ་རིགས་རྒྱལ་
བོན་ཐོད་དཀར་གྱི་སྲས་སུ་སྐུ་འཁྲུངས་པར་དགོངས་ནས་འདབ་ཆགས་བྱ་ཡི་རྣམ་པར་
སྤྲུལ་ནས་ཡུམ་རྒྱལ་བཞད་ལྷ་མོའི་ལྷུམས་སུ་ཞུགས་ཏེ། འབྱུང་ལྡན་ནམ་མིག་དམར་
ཞེས་པ་ཤིང་ཕོ་བྱི་བའི་གནམ་ལོར་དཔྱིད་ར་མེ་སྟག་ཟླ་བའི་ཉ་ལ་ནམ་ལངས་ཐོག་མར་
ཡུམ་གྱི་གློ་གཡས་པ་ནས་སྐུ་བལྟམས། ད་ལྟའི་རབ་གནས་དང་བོ་མེ་ཡོས་འདི་བར་
ལ་ལོ་ཆིག་ཁྲི་བརྒྱད་སྟོང་གསུམ་སོང་བར་བཤད་པ་ལྟར་བཀོད་པ་ཡིན་ནོ། །
མཛད་བཅུའི་གཉིས་པ་ནི། མི་ལོ་བརྒྱ་ལ་གཤེན་ལོ་གཅིག་ཏུ་བརྩི་བར་བཤད་
པས། དེ་ལྟར་བརྩིས་པའི་གཤེན་ལོ་གཅིག་ནས་བཅོ་ལྔའི་བར་རྒྱལ་བུའི་ཚད་ཡིན།
དེའི་གཤེན་ལོ་གཅིག་པ་ལ་ཕྱྭ་གཤེན་གཙུག་ཕུད་ལེགས་རྒྱལ་ཐང་བོ་སོགས་ཀྱི་གདུལ་
བྱ་ལ་ཕྱུ་གཤེན་ཐེག་པ་གཏོ་དཔྱད་དང་། ཇུས་ཐིག་དང་། མོ་དང༌། བྲ་དང་། རྩིས་
དང་། དབྱངས་འཆར་དང༌། སྨན་དཔྱད་ལ་སོགས་པའི་བོན་སྡེ་དུ་མ་བསྟན་ནས་
འགྲོ་དོན་མཛད། གཤེན་ལོ་གཉིས་པར་སྣང་གཤེན་གཙུག་ཕུད་སོགས་ལ་སྣང་གཤེན་
ཐེག་པ་གྱེར་སྒོ་སྐད་གཅུང་དང་། མདོས་སྐོང་དང་། གླུད་སྦྱིན་པ་ལྷ་གསོལ་འདྲེ་
བཀར་སོགས་ཀྱི་བོན་སྡེ་དུ་མ་བསྟན། གཤེན་ལོ་གསུམ་པར་འཕྲུལ་གཤེན་གཙུག་
ཕུད་སོགས་ལ་འཕྲུལ་གཤེན་ཐེག་པ་ངན་སྔགས་མཐུ་སྐོར་དང་། མནན་བསྲེག་
འཕང་གསུམ་གྱི་ལས་སྦྱོར་མཐའ་ཡས་པ་བསྟན། གཤེན་ལོ་བཞི་བར་སྲིད་གཤེན་
318



༄༅། །བོད་སོག་ཆོས་འབྱུང་གི་སྨད་ཆ།
གཙུག་ཕུད་སོགས་ལ་སྲིད་གཤེན་ཐེག་པ། སྲིད་པའི་གཏོ་རབས་དང་། འདུར་ཕུག་
སུམ་བརྒྱ་དྲུག་ཅུ་ལ་སོགས་པ་བསྟན། གཤེན་ལོ་ལྔ་བར་ཚངས་པ་གཙུག་ཕུད་སོགས་
ལ་དགེ་བསྙེན་ཐེག་པ་ཆུ་གཏོར་དང༌། སྦྱིན་སྲེག་བསྟན་ཅིང་གསས་མཁར་ཆེན་པོ་
དགུ་འཁྱུད་བཞེངས། གཤེན་ལོ་དྲུག་པར་རྣམ་དག་གཙུག་ཕུད་སོགས་ལ་དྲང་སྲོང་
ཐེག་པའི་བོན་སྡེ་མཐའ་ཡས་པ་བསྟན། གཤེན་ལོ་བདུན་པར་གསང་བ་འདུས་པ་
སོགས་གསང་སྔགས་ཨ་ཀར་ཐེག་པའི་བོན་སྡེ་རྣམས་བསྟན། གཤེན་ལོ་བརྒྱད་པར་
ཡེ་ཤེས་གཙུག་ཕུད་སོགས་ལ་ཡེ་ཤེས་ཐེག་པའི་བོན་སྡེ་བསྟན། གཤེན་ལོ་དགུ་བར་བླ་
མེད་གཙུག་ཕུད་ལ་སོགས་པའི་འཁོར་རྣམས་ལ་བླ་མེད་རྫོགས་པའི་ཐེག་པ་བསྟན་
པར་མཛད་དོ། ། གཤེན་ལོ་བཅུ་བར་སྒྲ་ཚད་རིག་པའི་སྐོར་རྨ་ལོ་དང་གཡུ་ལོ་ལ་
བསྟན། གཤེན་ལོ་བཅུ་གཅིག་པར་རྒྱལ་བུ་ཁྱི་ཁྱོན་ཡུལ་དུ་ཕེབས་ནས་གསས་མཁར་
མཆོད་རྟེན་བ་གམ་ལྷ་རྩེ་བཞེངས་ཏེ་བྱམས་ལྡན་རྒྱལ་བའི་དཀྱིལ་འཁོར་གྱི་ཆོ་ག་
བསྟན། གཤེན་ལོ་བཅུ་གཉིས་པར་ལྷོ་ཕྱོགས་མོན་ཡུལ་སུམ་སྟོད་དུ་བྱོན་ནས་དབང་
ཆེན་ས་བདག་ཕོ་བྲང་དུས་ཀྱི་འཁོར་ལོ་ལེའུ་སྟོང་ཕྲག་བརྒྱད་པ་བསྟན་ཅིང་། གསས་
མཁར་བ་རབ་ཡོངས་འདུས་བཞེངས། གཤེན་ལོ་བཅུ་གསུམ་པར་ལྷ་ཀླུ་མི་གསུམ་གྱི་
སློབ་མ་མཐའ་ཡས་པར་བསྒྲགས་པ་རྣམ་གསུམ་གྱི་བེའུ་རྩེ་བསམ་ལས་འདས་པ་
བསྟན་པ་སོགས་བསྟན་པ་སྤེལ་བའི་མཛད་པ་མཛད་ལ། རྣམ་པར་སྤེལ་བའི་མཛད་
པ་ཞེས་ཀྱང་བྱའོ། །
མཛད་པ་གསུམ་པ་ནི། འཛམ་གླིང་བྱེ་བ་ཕྲག་བརྒྱར་སྤྲུལ་སྐུ་བྱེ་བ་ཕྲག་བརྒྱས་
འགྲོ་དོན་མཛད། རིགས་དྲུག་འདུལ་བའི་གཤེན་དྲུག་དང་། གླིང་བཞིའི་འགྲོ་འདུལ་
རྣམ་པ་བཞི་དང་། གཤེན་འདུལ་སོ་གསུམ་ལ་སོགས་པ་སྤྲུལ་བའི་སྐུ་མང་བོ་ཕྱོགས་
བཅུར་སྤྲོས་ནས་འགྲོ་བ་འདུལ་བར་མཛད་པས་ན། འགྲོ་འདུལ་མཛད་པ་དང་།
319



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྣམ་པར་འདུལ་བའི་མཛད་པ་ཞེས་ཀྱང་བྱའོ། །
མཛད་པ་བཞི་བ་ནི། གཤེན་ལོ་བཅོ་ལྔ་བར་གཏོ་བུ་འདྲེན་ཆོག་ལྷ་གཤེན་བརྒྱ་
བ་དང་། གནས་སྦྱོང་ཀུན་རིག་སྒྲོལ་མའི་ཆོ་ག རྒྱལ་བ་རྒྱ་མཚོའི་ཆོ་ག སྒྲིབ་སྦྱོང་གི་
མདོ་དང་། མུན་སེལ་སྒྲོན་མའི་ཆོ་ག་སོགས་གནང་ནས་འཁོར་བའི་འགྲོ་བ་རྣམས་
ཐར་བའི་ལམ་ལ་དྲངས་པ་དང་། གསས་མཁར་པདྨ་བཀྲ་ཤིས་བཞེངས་པ་སོགས་ནི་
འགྲོ་བ་དྲངས་པའི་མཛད་པ་ཡིན་ལ་རྣམ་པར་འདྲེན་པའི་མཛད་པ་ཞེས་ཀྱང་བྱའོ། །
མཛད་པ་ལྔ་བ་དང་དྲུག་པ་ནི། དགུང་ལོ་བཅུ་དྲུག་ནས་སུམ་ཅུའི་བར་གྱི་
མཛད་པ་ཡིན་ལ་དེ་ཡང་བཙུན་མོ་ཁབ་ཏུ་བཞེས་པ་དང་། སྲས་སྤྲུལ་བའི་མཛད་པ་
ཡིན་ཏེ། བྱམས་མའི་སྤྲུལ་བ་ཧོས་བཟའ་རྒྱལ་མེད་དང་། དབོ་བཟའ་ ཐང་མོ།
ཚངས་སྤྱོད་ཚུལ་ལྡན། ཕྱུ་བཟའ་གུང་དྲུག གསས་བཟའ་ངང་དྲུག སྐོང་བཟའ་ཁྲི་
ལྕམ། བརྒྱ་བཟའ་འཕྲུལ་བསྒྱུར་སོགས་བཙུན་མོ་སུམ་བརྒྱ་དྲུག་ཅུ་ཁབ་ཏུ་བཞེས་
ནས། རིམ་པར་རྒྱལ་སྲས་གཏོ་བུ་འབུམ་སངས་དང༌། དཔྱད་བུ་ཁྲིད་ཤེས། ལུང་
འདྲེན་གསལ་བ། རྒྱུད་འདྲེན་སྒྲོན་མེ་དང་། ཡང་གདུང་འཚོབ་མུ་ཆོ་སྡེ་དྲུག་དང་།
ལྷ་སྲས་འོལ་དྲུག་ཐང་བོ། གདུང་སྲས་ཀོང་ཚ་གཡུང་དྲུང་དབང་ལྡན། རྒྱལ་སྲས་
ཀོང་ཚ་འཕྲུལ་བུ་སོགས་འཁྲུངས་སོ། །
མཛད་པ་བདུན་པ་ནི། འཛམ་གླིང་གི་ཡུལ་ཆེན་སོ་སོར་ཕེབས་ནས་བོན་
འཁོར་བསྐོར་ཞིང་ སངས་རྒྱས་སྨན་བླ་དང་། གཡུང་དྲུང་རྣམ་འཇོམས། བདེ་
གཤེགས་སྨོན་ལམ་མཐའ་ཡས་སོགས་ཀྱི་མདོ་ཆོག་གསུངས་ཤིང་བདུད་ཀྱི་ཆོ་འཕྲུལ་སྣ་
དགུ་བཏུལ་བ་དང་། སྟེང་ཕྱོགས་ཕྱྭ་ཡུལ་དུ་བོན་གྱི་འཁོར་ལོ་བསྐོར་ཞིང་། བོན་སྒོ་
བརྒྱད་ཁྲི་བཞི་སྟོང་གི་དབང་ལུང་བསྩལ། དེ་ནས་གར་ཆེན་གསས་ཀྱི་ཡུལ་དུ་བྱོན་ཏེ་
ལྷ་རྒྱུད་ཡེ་ཤེས་མཉམ་སྦྱོར་གྱི་བོན་བསྟན། ཁྱབ་པས་སྤྱན་དྲངས་ཏེ་བོད་ཡུལ་དུ་
320



༄༅ ། །བོད་སོག་ཆོས་འབྱུང་གི་སྨད་ཆ།
3
ཕེབས་ནས་བདུད་བཏུལ་ཞིང་བསྟན་པའི་བར་ཆད་བསལ་བ་དང་བོན་རི་ཆེན་པོ་
སྤྲུལ། དེ་ནས་སྐོང་རྗེའི་ཡུལ་དུ་བྱོན་ནས་བདུད་དམག་དུང་ཕྱུར་བཏུལ་བ་སོགས་
ཀྱིས་བདུད་བཏུལ་བའི་མཛད་པ་རྫོགས་ཤིང་དེ་ལ་རྣམ་པར་འཇོམས་པའི་མཛད་པ་
ཞེས་ཀྱང་བྱའོ། ། །
མཛད་པ་བརྒྱུད་པ་ནི། ཤཱཀ་རིག་རྒྱལ་བོའི་འགྲོ་དོན་དུ་བྱོན་ནས་གསས་
མཁར་སྒྲོལ་མ་དགུ་ཐོག་བཞེངས་པ་དང༌། ཐེག་དགུའི་བོན་གྱི་བསྟན་པ་རྗེས་བཞག་
མཛད་ནས་གཏད་གཉེར་གནང་བ་དང༌། དེ་ནས་རྒྱལ་རིགས་རྒྱལ་བུའི་ཞིང་དུ་བྱོན་
ནས་གསས་ཁང་ཆེན་པོ་བཀྲ་ཤིས་སྒོ་མང་སོགས་མཆོད་རྟེན་བརྒྱ་དང་ཉི་ཤུ་བཞེངས།
སྐུ་གདུང་བསྟན་པ་རྗེས་བཞག་མཛད་པ་དང་། དེ་ནས་ལྷ་རི་སྤོ་མཐོར་བྱོན་ནས་
འབུམ་སྡེ་རྒྱས་འབྲིང་བསྡུས་གསུམ་གྱི་ཚོགས་གཏན་ལ་ཕབ་སྟེ་གསས་ཁང་པདྨ་གླིང་
ཆེན་དུ་སྦས་ནས་རབ་གནས་མཛད། དེ་ནས་རྣམ་དག་ཀློང་ཡང་སྲས་ཡུམ་མདོ་ཆོག་
དང་། བཻཌཱུརྱ་འོད་ཀྱི་རྒྱལ་བོའི་གཟུངས་སྡེ། བྱམས་མ་ཉེར་གཅིག་དང་བྱམས་མ་
ཆེན་པོའི་མདོ། སངས་རྒྱས་ཆིག་ཁྲི་བདུན་སྟོང་གི་མཚན་མདོ། རྒྱུད་ཆེན་སྒྱུ་འཕྲུལ་
དྲ་བ་སོགས་མཛད་པ་དང་། བོན་འཁོར་རིམ་པ་གསུམ་ལས་དང་བོ་ཐེག་པ་དགུ་
དང་། གཉིས་པ་སྒོ་བཞི་མཛོད་ལྔ། གསུམ་པ་ཕྱི་ནང་གསང་གསུམ་གྱི་བཀའ་ཡི་
འཁོར་ལོ་སྟེ་བཀའ་འཁོར་རིམ་པ་གསུམ་བསྐོར་བའི་བོན་རྣམས་གླེགས་བམ་བརྒྱར་
བྲིས་ནས་དཀར་ནག་བཀྲ་གསལ་གནས་སུ་བཞག་སྟེ་རིན་ཆེན་སྣ་བདུན་གྱི་མཆོད་
རྟེན་དུང་ཕྱུར་བཞེངས་ནས་གསས་མཁར་རྟེན་དུ་རྗེས་བཞག་མཛད་པ་དང༌། སྲས་
ཀོང་ཚ་འཕྲུལ་བུ་ཆུང་ལ་དུས་ཀྱི་འཁོར་ལོའི་གཙུག་ལག་རྩིས་རྒྱུད་ཀྱི་བསྟན་པ་རྗེས་
བཞག་མཛད་པ་འདི་ལ་རྗེས་བཞག་མཛད་པའམ་རྣམ་པར་རྒྱལ་བའི་མཛད་པ་ཞེས་
ཀྱང་བྱའོ། །
321



བས་
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མཛད་པ་དགུ་བ་ནི། གཤེན་ལོ་སོ་གཅིག་ནས་ཞེ་ལྔ་བར་གྱི་མཛད་པ་ཡིན་ཏེ།
གསས་མཁར་ཁྲི་སྨོན་རྒྱལ་བཞད་སྒོ་དྲུང་དུ་བྱོན་ནས་ཕྱོགས་བཞིར་སྐྱེ་རྒ་ན་འཆི་
གཟིགས་པས་ཐུགས་བསྐུལ་ཏེ་བྱང་ནུབ་མཆོད་རྟེན་རྣམ་དག་དཀར་བོའི་དྲུང་དུ་བྱོན་
ནས་ཁྱིམ་སྤངས་རབ་བྱུང་མཛད་པ་དང༌། ན་བཟའ་གོས་དྲུག་མཁའ་ལས་བབས་ཏེ་
གཙང་མའི་གཙུག་ཕུད་ཁྲིམས་བླངས་ཏེ་འཁོར་ལ་ཡང་རབ་བྱུང་འབྲིང་བོའི་ཁྲིམས་
ཕོག དེ་ནས་འོག་མིན་གནས་སུ་གཤེགས་ཤིང་ལྷ་ཡི་དྲང་སྲོང་ལེགས་ལྡན་རྒྱལ་བོའི་
དྲུང་ནས་བསྙེན་པར་རྫོགས་པའི་ཁྲིམས་ཆེན་བཞིས་ཏེ། སུམ་ཅུ་རྩ་གསུམ་གྱི་དབེན་
པའི་དགའ་ཚལ་དུ་འདབ་ཆགས་ངང་བ་དང་ལྷན་གཅིག་ཏུ་ཆུ་དང་འོ་མ་འབྱེད་པའི་
ཐིགས་པ་རེ་དང་། འབྲས་ས་ལུའི་ཉག་མ་རེ་གསོལ་ནས་བྱ་ཡི་དཀའ་ཐུབ་མི་ལོ་བརྒྱ་
རུ་བཞུགས་པ་དང༌། གཉའ་ཤིང་འཛིན་གྱི་རྩེར་སྤྲེའུ་རྣམས་དང་ལྷན་ཅིག་སྤྲེའུའི་
དཀའ་ཐུབ་ལོ་གཅིག་དང༌། ཡང་འོལ་གླིང་ནུབ་བྱང་མེ་ཏོག་གླིང་དུ་འདབ་ཆགས་
ཤང་ཤང་དང་ཐབས་ཅིག་ཏུ་མི་ཡི་དཀའ་ཐུབ་གཤེན་ལོ་གཅིག་ལ་བཞུགས་མཐར།
སེངྒེ་རྣམ་པར་བརྩེན་པའི་ཏིང་ངེ་འཛིན་ལ་བཞུགས་ནས་བདུད་བཞི་བཅོམ་ཞིང་ཁྱབ་
པ་རང་སར་གྲོལ་ཏེ། ནམ་མཁའ་ལྟ་བུའི་ཏིང་ངེ་འཛིན་མངོན་དུ་བྱས་ནས་མངོན་
པར་རྫོགས་པར་སངས་རྒྱས་པའི་ཚུལ་བསྟན་ཏོ། །
དེ་ནས་ བོན་ གྱི་ འཁོར་ ལོ་ བསྐོར་ བར་ དགོངས་ནས་ མཁའ་ ལ་ འཕུར་ཏེ།
གཡུང་དྲུང་གསལ་བ་འོད་ཀྱི་གླིང་དུ་བྱོན་ནས་གཡུང་དྲུང་གསལ་སྨྲ་ཡོད་ཁམས་ཀྱི་
རྒྱུད་གསུངས་ནས་ལྷ་ལ་བོན་འཁོར་བསྐོར། དེ་ནས་རི་རབ་རྩེར་བྱོན་ཞིང་ཕྱག་ས་ལ་
བརྡབས་པས། བཀྲ་ཤིས་ལྷ་མོ་བུམ་མས་གསེར་བུམ་བཅུད་ལྡན་ཕུལ་བ་བཞེས་པས།
སྐུ་ལུས་གསེར་མདངས་སུ་གྱུར་ཅིང་གཡུང་དྲུང་དག་པ་ལྷ་ཡི་རྒྱུད་བཤད། དེ་ནས་
རིམ་པར་གསེར་གྱི་རི་བདུན་ཁར་གཡུང་དྲུང་རྨད་དུ་བྱུང་བའི་རྒྱུད་དང་། མེ་ཏོག་
322



༄༅ ། །བོད་སོག་ཆོས་འབྱུང་གི་སྨད་ཆ།
གླིང་དུ་གཡུང་དྲུང་ཕལ་ཆེན་འདུལ་བའི་རྒྱུད་བསྟན་པ་དང་། མཆོད་རྟེན་རྣམ་དག་
དཀར་བོའི་དྲུང་དུ་གཤེན་འཁོར་རིགས་བཞི་ལ་འདུལ་ཁྲིམས་ཕོག་ནས་འཆད་རྩོད་
རྩོམ་གསུམ་བོན་འཁོར་སྡེ་བཞི་ལ་བསྐོར། འདུལ་བ་རྒྱུད་དྲུག་འདུལ་ལུང་སྡེ་བཞི་
མན་ངག་སྡེ་གསུམ་དང་བཅས་པ་གསུངས། དེ་ནས་གཡུང་དྲུང་ཁྲི་སྨོན་རྒྱལ་བའི་
རྒྱུད་དང་། གཡུང་དྲུང་ཁོང་མའི་རྒྱུད། ལས་འབྲས་མངོན་སྟོན་སྲིད་པའི་འཁོར་ལོ།
སྣང་བ་མངོན་སྟོན་ཤེས་བྱའི་འཁོར་ལོ། བྱ་བ་མངོན་སྟོན་དུས་ཀྱི་འཁོར་ལོ། ཐེག་པ་
མངོན་སྟོན་གྲུབ་མཐའི་འཁོར་ལོ། སྡེ་བཞིར་ཚིག་བཞི་བོན་གྱི་འཁོར་ལོ། ཐེག་པ་
ཆེན་པོ་བཀའ་ཡི་འཁོར་ལོ་སོགས་མངོན་པའི་བོན་འཁོར་བསྐོར་བར་མཛད་དོ། །
དེ་ནས་ལྷ་རི་སྤོ་མཐོའི་ གནས་སུ་མ་རྒྱུད་ཕྱི་ནང་གི་བོན་དང་། མདོ་དང་
སྔགས་ཀྱི་བོན། བྱམས་མ་རྩ་བའི་རྒྱུད་འབུམ་ལས་འཕྲོས་པའི་བྱང་ཆུབ་སེམས་
དཔའི་མདོ་སྡེའི་སྡེ་སྣོད་ ལ་ཁམས་བརྒྱད་གཏན་ལ་ཕབ་པ་དགེ་རྒྱས་ཚོགས་ཆེན་
འབུམ། རྣམ་དག་འདུལ་འབུམ་གཡུང་དྲུང་ས་ལམ་གྱི་འབུམ། ཡེ་ཤེས་བཀོད་པ་
དོན་འབུམ་སོགས་རྩ་བ་ཡན་ལག་དང་བཅས་པ་གསུངས་སོ། །
དེ་ནས་འཁོར་རྣམ་པ་བཞི་ལ། གཤེན་གྱི་དགེ་སྦྱོང་ཡན་ལག་བརྒྱད་པ་དང་།
རྣམ་དག་འདུལ་བའི་དཔང་སྐོང་རྒྱལ་བོ། ན་རག་སྒྲིབ་པ་སྦྱོང་བའི་གཟུངས་སྡེ།
གཤེན་གྱི་མདོ་སྡེ་པར་ཏི་ཀ་ གསུངས། དེ་ལྟར་སྡེ་སྣོད་འདུལ་མངོན་མདོ་འབུམ་
བཀའ་འཁོར་དང་བཅས་པ་རྣམས་བླ་ན་མེད་པར་ཡོངས་སུ་གྲུབ་པར་བསྐོར་བར་
མཛད་པས་ན་རབ་ཏུ་བྱུང་བའི་མཛད་པ་རྫོགས་པ་ཡིན། རྣམ་པར་རིག་པའི་མཛད་
པ་ཞེས་ཀྱང་བཞེད་པར་བཤད་དོ། །
མཛད་པ་བཅུ་བ་ནི། དགུང་ལོ་ཞེ་དྲུག་ནས་དྲུག་ཅུའི་བར་དགོངས་པའི་ཚད་
ཡིན་པས། དགོངས་པ་མཛད་དུ་གཤེགས་ཁར་ཁྱབ་པ་སོགས་ཀྱི་ཞུ་ནན་བྱས་ཏེ་ལོ་
323



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གསུམ་གྱི་ནང་དུ་འདུལ་བའི་བོན་ལ་སོགས་པ་དབྱེ་ཤག་ཞིབ་ཏུ་མཛད། དེ་ནས་བོན་
འཁོར་རྣམས་དབང་བོ་རབ་དང་འབྲིང་ཐ་གཉིས་སུ་ཕྱེས་ནས་གཤེན་ལོ་ཞེ་དགུའི་ཐོག་
མར་དབང་བོ་ཡང་རབ་ཀྱི་འཁོར་དགུ་ཁྲི་བདུན་འབུམ་དང་བཅས་མི་གཡོ་བསམ་
གཏན་གླིང་གི་མ་ལ་ཡའི་དགོན་པར་གཤེགས་ནས་བྱང་ཆུབ་ཀྱི་སེམས་བསྒོམས་ཏེ་
གཞི་ལམ་འབྲས་བུའི་རྣམ་བཞག་གཏན་ལ་ཕབ། སྟོན་པ་ཉིད་ཀྱི་དགོངས་པ་ཐང་
བཅད་དེ། དེ་བཞིན་ཉིད་ཀྱི་ཏིང་ངེ་འཛིན་བརྒྱ་ཉི་ ཤུ། ཀུན་ཏུ་སྣང་བའི་ཏིང་ངེ་
འཛིན་བརྒྱ་ཉི་ཤུ། སྤྲུལ་བ་རྒྱུ་ཡི་ཏིང་ངེ་འཛིན་བརྒྱ་ཉི་ཤུ་སོགས་ལ་ལོ་གསུམ་དུ་
བཞུགས། འཁོར་རྣམས་ཀྱང་གནས་ལུགས་ཐེག་ཆེན་གྱི་དོན་རྟོགས་ཏེ། བདེ་སྟོང་
གསལ་གསུམ་མཉམ་གྱི་དྲོ་ཚད་ལྡན་ཞིང་རིག་པའི་ཞལ་མཐོང་ནས་འཁོར་འདས་རོ་
གཅིག་རྟོགས་པའི་སློབ་མ་འབུམ་ཕྲག་དྲུག་ཅུ་བྱུང༌། གཡེང་བ་སྤངས་ཤིང་དོན་ལ་
ཞུགས་པའི་གང་ཟག་བྱེ་བ་ས་ཡ་བྱུང་། བཙུན་པ་ཁྱབ་པ་གཏོ་བུ་འབུམ་སངས་ལ་
སོགས་པ་དབང་བོ་རབ་རྣམས་ཚེ་གཅིག་སངས་རྒྱས་པའི་ཐབས་སུ། ཐིག་ལེ་ཉག་
གཅིག་དོན་དམ་གྱི་དབྱིངས་བསྟན་ནས་རྫོགས་པ་ཆེན་པོའི་ལྟ་བ་ཡས་བུབ་ཀྱི་རྒྱུད་
བསྟན། གཤེན་ཟ་ལེགས་པ་དབང་བོ་ཐ་མ་རྣམས་ཀྱི་འཁོར་ལ་རིག་པའི་ཡེ་ཤེས་
བསྐྱེད་པའི་ངེས་དོན་གྱི་རྒྱུད་སྤྱོད་པ་མས་འཛེགས།
ས་རིམ་པ་དགུ་ལ་ཉོན་མོངས་པའི་སྒྲིབ་པ་སྦྱང་བ་དང་། གནམ་རིམ་པ་བཅུ་
གསུམ་ལ་ཤེས་བྱའི་བག་ཆགས་ཀྱི་སྒྲིབ་པ་སྦྱང་ཚུལ་བསྟན་པ་སོགས་ཐེག་པ་ཆེན་པོའི་
རྒྱུད་སྡེ་གཏན་ལ་ཕབ་སྟེ། རྫོགས་ཆེན་གནས་ལུགས་གཞི་ཡི་རྒྱུད་དང་། ཕྱག་ཆེན་
སྒོམ་པ་ལམ་གྱི་རྒྱུད། གཉུག་མ་ཆེན་པོ་བདེ་བ་དོན་དམ་གྱི་རྒྱུད། དབུ་མ་ཆེན་པོ་
མཐའ་བྲལ་དབྱིངས་ཀྱི་རྒྱུད་རྣམས་དང༌། དེ་ལས་ཡན་ལག་གི་རྒྱུད་བཞི་ནི། ལྟ་བ་
མཐའ་བྲལ་ནམ་མཁའ་སྤྱི་གཅོད་ཀྱི་རྒྱུད། སྒོམ་པ་འོད་གསལ་ཉི་འོད་སྙིང་བོའི་རྒྱུད།
324



༄༅ ། །བོད་སོག་ཆོས་འབྱུང་གི་སྨད་ཆ།
སྤྱོད་པ་ཤུགས་འབྱུང་སྣ་ཚོགས་རོལ་བའི་རྒྱུད། འབྲས་བུ་བདག་མེད་ཐིག་ལེ་ཉག་
གཅིག་གི་རྒྱུད་དོ། ། ཉིང་ལག་ལྟ་བའི་རྒྱུད་བཞི་ནི། ཨ་ཝ་དྷུ་ཏཱི་རྩ་ཡི་རྒྱུད། ལི་ཡང་
འུ་སེག་རླུང་གི་རྒྱུད། བྱང་སེམས་འཛིན་པ་ཐིག་ལེའི་རྒྱུད། མཐའ་སྐྱོ་བསལ་བ་
གེགས་སེལ་གྱི་རྒྱུད་དང་བཞི་སྟེ། བསྡོམས་པའི་རྒྱུད་སྡེ་ཆེན་པོ་བཅུ་གཉིས་གསུངས།
དེ་ལས་གཞན་ཡང་། རྫོགས་ཆེན་གསེར་ཕྲེང་དང་། རྫོགས་ཆེན་མན་ངག་འཁོར་ལོ་
འོད་ཆེན་དང་། བྱང་ཆུབ་སེམས་ལུང་ཡོ་ཁྲི་དཀར་བོ། ཡང་གསང་མན་ངག་ཐིག་ལེ་
བཅུད་འདུས། རྩ་བའི་དོན་འདྲིལ་སེམས་ཀྱི་ལུང་ཆེན། གསང་བ་སེམས་ལུང་ཆེ་
ཆུང་། རྫོགས་ཆེན་གསེར་ཐུར། རྫོགས་ཆེན་ལྟ་བ་སྤྱི་གཅོད་སྡེ་དྲུག རྫོགས་ཆེན་
མན་ངག་ཅོག་བཞག་ལུང་དྲུག བྱང་ཆུབ་སེམས་དོན་གབ་པ་དགུ་སྐོར། བྱང་སེམས་
མན་ངག་ལུང་གནོན་སྐོར་བཞི། རྫོགས་ཆེན་ཡོ་ཁྲི་མཐའ་སེལ། རྫོགས་ཆེན་གཡུང་
དྲུང་ཀློང་ཡངས། བྱང་སེམས་གསལ་བྱེད་སྒྲོན་མ་དགུ་སྐོར། རྫོགས་ཆེན་དྲི་མེད་
ཤེལ་གྱི་སྙིང་བོ། མན་ངག་གསལ་བྱེད་སྒྲོན་མ་འདུས་པ། མན་ངག་གཡུང་དྲུང་ཐིག་
ལེ་འདུས་པ། གཡུང་དྲུང་གསང་བའི་མན་ངག་ལུང་བཅུ། རྫོགས་ཆེན་ཀློང་ཡངས་
ཐིག་ལེ་སྒྲོལ་མ། རྫོགས་ཆེན་ཡང་ཟབ་ཀློང་ཆེན། རྫོགས་ཆེན་ནམ་མཁའ་ཀློང་
མཛོད། རྫོགས་ཆེན་མུ་མེད་གདལ་བ་རབ་འབྱམས། གསང་ཆེན་མན་ངག་ཉམས་
ཁྲི་དཀར་བོ། རྫོགས་ཆེན་བསྒྲགས་པ་སྐོར་གསུམ། རྫོགས་ཆེན་སེངྒེ་སྒྲ་སྒྲོགས་
སོགས་གསུངས་ནས་བོན་གྱི་འཁོར་ལོ་དྲུག་བསྐོར། གཤེན་ལོ་ང་བརྒྱུད་ནས་དྲུག་
ཅུའི་བར་ལྟ་སྒོམ་སྤྱོད་པ་ཟུང་དུ་འབྲེལ་བའི་བཀའ་འཁོར་ཐ་མ་ཕྱི་ནང་གསང་གསུམ་
བོན་གྱི་འཁོར་ལོ་བསྐོར་ཏེ། འཁོར་རྣམས་ཀྱིས་ཆེད་དུ་བརྗོད་པའི་བསྟོད་པ་མཛད་
པ་སོགས་བཅུ་བ་འཁོར་སྤངས་མཛད་པ་ཞེས་གྲགས་སོ། །
མཛད་པ་བཅུ་གཅིག་པ་ནི། གཤེན་ལོ་རེ་གཅིག་ནས་དོན་ལྔའི་བར་མཐར་
325



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཕྱིན་པའི་ཚད་ཡིན་ལ། དོན་དྲུག་ནས་བརྒྱད་ཅུ་བར་ཡང་དེར་བསྡུས་ཡོད་དེ།
འཁོར་དང་གང་ཟག་རྣམས་ལ་ལྟ་བ་ཡས་ཕུབ་དང་སྤྱོད་པ་མས་འཛེགས་བྱ་ཞིང་།
སྙིང་རྗེས་གཞི་བསླངས་ནས་ཕར་ཕྱིན་བཅུ་ལ་སྤྱོད་པ་དང་ཐེག་པ་གོང་མར་འཛེགས་
པའི་རིམ་པ་བསྟན་ཅིང་། བསྐལ་བ་ཆགས་གནས་བྱུང་ཚུལ་དང་། མ་འོངས་བསྟན་
པའི་བོན་ གྱི་ གནས་ཚུལ། མཚན་ དཔེ་ཡོན་ཏན་རྟགས་ཀྱི་བྱུང་ཚུལ་རྒྱས་པར་
གསུངས་ཤིང་། ཐེག་པ་རིམ་པ་དགུ་རང་རང་ཞུ་བའི་གཤེན་རྣམས་ལ་གཏད་པ་དང་།
དབོན་གསས་ལུང་རྣམས་བ་རབ་གླིང་བཞིར་གཏད། ཆབ་ནག་སྲིད་པའི་རྒྱུད་རྣམས་
བ་རབ་གླིང་རྩོལ་དང་འཕན་ཡུལ་རྒྱལ་འབུམ་ཁྲི་སྤངས་རྒྱལ་བ་གཉིས་ལ་གཏད། ཆབ་
དཀར་གྱི་སྔགས་རྣམས་ལྡེ་བོ་གསུང་ཆེན་དང་མཐོ་མཛོད་མང་གཤེན་རྒྱལ་བ་གཉིས་
ལ་གཏད། ཕྱི་རྒྱུད་འདུལ་ བ་ གཙུག་ གཤེན་རྒྱལ་བ་དང་ནང་ རྒྱུད་ གསང་སྔགས་
གསང་བ་དོན་གྲུབ་དང་། གསང་རྒྱུད་བླ་མེད་བཙུན་པ་ཁྱབ་པ་རྣམས་ལ་གཏད། སྐུ་
གདུང་སུམ་བརྒྱ་ཡེ་གཤེན་སུམ་བརྒྱ་ལ་གཏད། སྐུ་དང་ཐུགས་ཀྱི་རྟེན་དང་མཆོད་
སྦྱིན་གྱི་རིམ་པ་རྣམས་ཚངས་པ་གཙུག་ཕུད་སྤང་དང་ནམ་གཤེན་ལ་གཏད་པ་སོགས་
མཐར་ཕྱིན་པའི་མཛད་པ་གནང་ངོ༌། །
གཤེན་ལོ་དོན་དྲུག་པར་བསྐལ་པ་བཟང་བོའི་སངས་རྒྱས་ཀྱི་མདོ་སྡེ་ཕྱེ་རུ་
བསྟན་པ་རྒྱ་ཆེར་གསུངས་ཤིང༌། དོན་བདུན་འདས་པ་དང་མ་འོངས་འབྱུང་ཚུལ་
དང་བྱང་ཆུབ་ལུང་བསྟན་སོགས་མཛད། དོན་བརྒྱད་ལོར་སྐྱེས་རབས་གསུངས་ཤིང་།
དོན་དགུའི་ལོར་དུས་གསུམ་གྱི་ལུང་བསྟན་སྣ་ཚོགས་དང༌། མ་འོངས་པའི་འགྲོ་བ་
འདུལ་ལུགས་སོགས་བསྟན། བརྒྱད་ཅུ་བ་ལ་བདག་འཛིན་རིས་སུ་མེད་ཅིང་བདེན་
གཉིས་ངོ་བོ་གཅིག་པ་ཁྱབ་གདལ་ནམ་མཁའ་ལྟ་བུའི་རྩོད་སྤངས་བསྟན་ནས་འཆི་
མེད་ཚེ་ཡི་ངོ་སྤྲོད་གནང་བ་སོགས་ཀྱིས་མཐར་ཕྱིན་པའི་མཛད་པ་རྫོགས་སོ། །
326



༄༅ ། །བོད་སོག་ཆོས་འབྱུང་གི་སྨད་ཆ།
མཛད་པ་བཅུ་གཉིས་པའམ་རྣམ་པར་གྲུབ་པའི་མཛད་ པ་ཞེས་བྱ་བ་ནི།
གཤེན་ལོ་གྱ་གཅིག་པར་བླ་མེད་བྱང་ཆུབ་མཆོག་ཏུ་ཡོངས་སུ་བསྔོ་བ་དང་སྨོན་ལམ་གྱི་
རྗེས་བཏབ་པར་མཛད། གྱ་གཉིས་པར་རྟག་འཛིན་ཅན་རྣམས་སུན་དབྱུང་བའི་ཕྱིར་
མྱ་ངན་ལས་འདའ་བར་བཞེད་དེ་འདའ་ཀའི་ཞལ་ཆེམས་རྟོག་པ་ཆེན་པོའི་དོན་སྤྲོས་
བྲལ་ནམ་མཁའ་ལྟ་བུའི་བོན་བཤད་པས། བདུད་སྡེ་དུང་ཕྱུར་གྲོལ་ཏེ་ཐར་བའི་ལམ་
ལ་བཀོད་ནས་ཆུ་ཡོས་དགུན་རའི་གནམ་གང་གི་ཐོ་རངས་སུ་བོན་ཉིད་དབྱིངས་སུ་ཞི་
བར་གཤེགས་ཏེ་མྱ་ངན་ལས་འདའ་ཚུལ་བསྟན་པ་ཡིན་ནོ། ། །
དེ་ནས་སྐུ་འདས་རྗེས་ཀྱི་མཛད་པ་བཅུ་གསུམ་སོགས་བྱུང་བ་སྨོས་ན་མང་
དྲགས་པས་འདིར་མ་བཀོད་ལ། འདིར་གཤེན་རྒྱལ་སྟོན་པ་འགྲོ་བའི་དཔལ་མགོན་
དེ་ཉིད་ཀྱི་སྐུ་གསུང་ཐུགས་ཀྱི་ཡོན་ཏན་བརྗོད་པ་ལྟར་མདོར་བསྡུས་སུ་བཀོད་ན། སྐུ་
མཚན་བཟང་སུམ་ཅུ་རྩ་གཉིས་དང་། དཔེ་བྱད་བརྒྱད་ཅུ་ ཕྱི་ནང་ གཉིས་གཉིས་
མངའ་ཞིང་། ངེས་པའི་ཐོ་ཡིག་བཞི་བཅུ་རྩ་ལྔ་དང་ལྡན་པ། སྐུ་ཡི་བཀོད་པའི་གནས་
ཉི་ཤུ་རྩ་ལྔ་ནས་འོད་ཟེར་བྱེ་བ་སྟོང་ཕྲག་དྲུག་ཅུ་འཕྲོ་བའི་བདག་ཉིད་ཅན་ཡིན་ལ།
གསུང་གི་ཡོན་ཏན་གསུང་དབྱངས་ཡན་ལག་དྲུག་ཅུ་དང་ལྡན་ཞིང་། གསུང་ལས་
བོན་སྒོ་བརྒྱད་ཁྲི་བཞི་སྟོང་གསུངས་པར་མཛད་པ་དང་། ཐུགས་ཀྱི་ཡོན་ཏན་མཁྱེན་
པའི་ཡེ་ཤེས་དྲུག་ཅུ་རྩ་གཅིག བརྩེ་བའི་ཐུགས་རྗེ་ཕྱོགས་མེད་སྙམ་པ། ཏིང་འཛིན་
ཡན་ལག་བརྒྱད་ཅུ་རྩ་གཅིག་དང་ལྡན་པ། དེ་བཞིན་གཤེགས་པའི་སྤྱན་དྲུག་དང་
ཤེས་བཅུ་མངའ་བ། སྟོབས་བཅུ་དང་། དབང་བཅུ། མི་འཇིགས་པ་བཞི་དང་ལྡན་
པ། སངས་རྒྱས་ཀྱི་བོན་མ་འདྲེས་པ་བཅོ་བརྒྱད་རྫོགས་པ་ཡིན་ལ། དེ་ལྟ་བུའི་
མཆོག་གི་སྟོན་པ་འཇིག་རྟེན་དུ་བྱོན་ནས་ངན་འགྲོ་དམྱལ་བའི་སྲིད་པ་དུང་ནས་
སྤྲུགས་ཤིང་། དུས་གསུམ་རྒྱུན་ཆད་མེད་པར་འགྲོ་དོན་ཡོངས་སུ་མཛད་ནས་གང་ལ་
327



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གང་འདུལ་གྱི་གཟུགས་སྐུའི་སྒྱུ་འཕྲུལ་མཐའ་ཡས་པ་བསྟན་ནས་ནམ་མཁའ་ཇི་སྲིད་
བར་དུ་བཞུགས་པར་གསུངས་སོ། །
དེ་ལྟར་གཤེན་རབ་སྟོན་པ་སྐུ་འདའ་ཚུལ་བསྟན་པའི་སྐྱེས་སུ་བཀའ་བསྡུ་
ལེགས་པར་བྱས་ཤིང་། ཉེ་སྲས་བཅུ་གསུམ་གྱིས་འགྲོ་དོན་མཛད་པ་དང་། གཤེན་
རབ་ཚངས་པ་གཙུག་ཕུད་སྟོན་པའི་རྒྱལ་ཚབ་ཏུ་བཞུགས་ཤིང་། གདུང་སྲས་གཡུང་
དྲུང་དབང་ལྡན་བར་པོ་སོ་བརྒྱད་ཀྱི་མཁར་དུ་རྒྱལ་སྲིད་བསྐྱངས་ནས་བཞུགས། ཁྱད་
པར་གཤེན་རབ་བསྟན་པའི་བོན་རྣམས་ནི། གཉེར་གཏད་འཛིན་པའི་སེམས་དཔའ་
ཉི་ཤུ་དང་། བསྟན་པ་སྤེལ་བའི་གཤེན་པོ་བཅུ་དྲུག རྒྱལ་བའི་རྒྱལ་ཚབ་རྣམ་ལྔ།
འཛམ་གླིང་མཁས་པའི་རྒྱན་དྲུག་ལ་སོགས་པའི་བཀའ་འཁོར་དང་ཡང་འཁོར་རྣམས་
ཀྱིས་རང་རང་ཡུལ་དུ་བསྟན་པ་རྒྱ་ཆེར་སྤེལ་བར་མཛད་དོ། ། །
ཡང་སྒོས་ཞང་བོད་ཀྱི་ལྗོངས་སུ་མདོ་སྔགས་སེམས་གསུམ་དར་བ་ལས་མདོ་
ཕྱོགས་སུ། འདུལ་མངོན་མདོ་འབུམ་གསུམ་གྱི་དང་བོ་འདུལ་བ་ནི། རྫུ་འཕྲུལ་ཡེ་
ཤེས་ཀྱིས་སྟག་གཟིག་ཏུ་སྤེལ་ཞིང་། དེ་ནས་བོད་ཡུལ་དང་ཞང་ཞུང་ཡུལ་དུ་སྤེལ།
གཉིས་པ་ཐེག་པ་ཆེ་ཆུང་མདོ་འབུམ་གྱི་སྐོར་དང༌། སེམས་ཕྱོགས་སེམས་ཕྲན་རྫོགས་
པ་ཆེན་པོའི་བོན་སྐོར་རྣམས་ཞང་ཞུང་མཁས་པ་སྟོང་རྒྱུ་མཐུ་ཆེན་དང་། བོད་ཀྱི་
མཁས་པ་སེ་བོན་ཤ་རི། ལྡེ་བོན་གྱིམ་ཚ། མི་ཉག་ལྕེ་ཚ་བཞིས་ཞང་ཞུང་སྒྲ་ལས་བོད་
སྐད་དུ་བསྒྱུར་ཅིང་། ཁྱད་པར་དམུ་གཤེན་དྲན་པ་ནམ་མཁས་མཁས་པ་རྣམས་ཀྱི་
ཞབས་ལ་གཏུགས་ནས་ཐེག་ཆེན་མདོ་འབུམ་སྔགས་སེམས་དང་བཅས་པ་བོད་དུ་
བསྒྱུར། གསུམ་པ་སེམས་ཕྱོགས་རྫོགས་ཆེན་བོན་སྡེའི་སྐོར་ནི། སྟོན་པས་གསུངས་
པའི་སེམས་སྡེ་ཉེར་ལྔ་དང་། དྲན་པ་ནམ་མཁའི་མདོ་སྔགས་རྫོགས་ཆེན་གྱི་རྒྱུད་ཆེན་
པོ་སྒྲོལ་མ་མུན་སེལ་དང་། ནམ་མཁའ་འཕྲུལ་མཛོད་སོགས་དྲང་བ་དང་ངེས་པའི་
328



༄༅། །བོད་སོག་ཆོས་འབྱུང་གི་སྨད་ཆ།
ཁྲིད་གདམས་རབ་ཏུ་མང་བ་མཛད། ཐེག་པ་རིམ་དགུ་སོགས་ལོ་བི་རོས་བསྒྱུར་ཅིང་།
རྫོགས་ཆེན་ཀློང་སྡེ་བསྒྲགས་པ་སྐོར་གསུམ་སོགས་རིམ་པར་བརྒྱུད། དེ་རྣམས་བོད་
ལ་དར་ནས་ད་ལྟའི་རབ་གནས་ས་སྦྲུལ་འདི་ཡན་ལ་ལོ་སུམ་སྟོང་སུམ་བརྒྱ་ཉི་ཤུ་རྩ་
བཞི་འདས། བསྟན་པ་སྔ་དར་ལ་མི་ལོ་དྲུག་བརྒྱ་དང་ང་གསུམ་འདས་པ་ན། གྲི་གུམ་
གྱིས་བོན་བསྣུབས། དེ་རྗེས་བོན་དར་བའི་བོད་རྒྱལ་རབས་སུམ་ཅུའི་རིང་བོན་བསྟན་
དར་བ་ལ་མི་ལོ་ཆིག་སྟོང་བཞི་བརྒྱ་སོ་གཉིས་གནས་པ་དང༌། རྒྱལ་བོ་ཁྲི་སྲོང་ལྡེ་
བཙན་དུས་བོན་བསྣུབས་ནས་སླར་ཡང་ཕྱི་དར་གྱི་ཡན་མི་ལོ་ཉིས་བརྒྱ་རེ་བརྒྱད་རིང་
“མཐའ་མཚམས་རྣམས་སུ་ཅུང་ཟད་གནས་པ་ལས་བོད་དབུས་སུ་བོན་གྱི་བསྟན་པ་
ཆེར་མེད་པར་བཤད་དོ། །
ཡང་སྔགས་སེམས་ཀྱི་བསྟན་པ་དར་ཚུལ་འདི་ལ། ཞང་ཞུང་གི་བཞེད་ལུགས་
དང་རྒྱ་གར་གྱི་བཞེད་ལུགས་གཉིས་ཡོད་པ་ལས། དང་བོ། ཞང་ཞུང་ལ་ཡང་སྤྱི་
སྤུངས་ཞི་ཁྲོའི་བཞེད་ཚུལ་དང་། གེ་ཁོད་ཀྱི་བཞེད་ཚུལ་གཉིས། དེའི་དང་བོ། སྟོན་
པ་འཆི་མེད་གཙུག་ཕུད་དང་། གཤེན་ཆེན་གསང་བདག་གསང་བ་འདུས་པ་དང་།
དཔལ་བོན་སྟག་ལ་མེ་འབར་གསུམ་གྱིས་ཚེ་ལོ་ཆིག་ཁྲིའི་དུས་སུ་གསུངས་ཤིང་། ལྷ་ཀླུ་
གཉིས་སུ་དར་ཚུལ་བསྟན། གེ་ཁོད་ཀྱི་བཞེད་པ་ནི། སྔགས་སེམས་གཉིས་ལས་
སྔགས་ཕྱོགས་ཚེ་ལོ་བརྒྱད་ཁྲིའི་དུས། ལྷ་ཆེན་ཀུ་བྱི་མང་ཀེ་བྱ་བ་དཔལ་ཆེན་གེ་ཁོད་དུ་
སྤྲུལ་ནས། ཙོ་སྐྱ། ཙོ་དམར། མེ་རི་གྱད་ཕུར་གྱི་རྒྱུད་རྣམས་གསུངས་ཟེར། སེམས་
ཕྱོགས་ཡེ་ཉིད་སྟོན་པ་ནས་རིམ་པར་བརྒྱུད་དེ་བཀའ་བརྒྱུད་དང་ཉམས་བརྒྱུད་བྱུང་བ་
ཡེ་གེར་བཏབ་པར་གྲགས་སོ། །
གཉིས་པ་རྒྱ་གར་གྱི་བཞེད་པའི་བོན་སྐོར་ལ། སྤྱི་རྒྱུག་བོན་དང་། བྱེ་བྲག་གི་
བོན་གཉིས་བྱུང་། དང༌བོ་སྤྱི་བོན་ནི་འོག་མིན་གྱི་གནས་ནས་སྟོན་པ་གཤེན་ལྷ་
329



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཟ་
རིགས་གསུམ་གྱི་འཁོར་གྱིས་བསྐོར་ནས་གསུངས་པ་ཡིན་ལ། རྫོགས་ཆེན་སྤྱི་སྡེའི་
ཚད་ཀྱང་ཡིན། གཉིས་པ། བྱེ་བྲག་གི་བོན་ལ། སྔགས་སྡེ་གསུམ་སྟེ། ཕུར་བ་དང་།
མངོན་རོལ་དང༌། དཔལ་རམ་དང་གསུམ་ལས། ཕུར་བ་ནི་འོག་མིན་ལྷུན་གྱིས་གྲུབ་
པའི་གནས་སུ་གསུངས་ཤིང༌། དེ་དོན་ཡེ་ལྷ་སྟག་ལ་མེ་འབར་གྱིས་གསུང་བར་བཤད་
པ་དང་། ཁྲག་འཐུང་མངོན་རོལ་ནི། གཤེན་རབ་གསང་འདུས་སྟག་ལ་ཡོངས་དག་
དང༌། དཔལ་རོམ་པོ་ལྷ་བདག་སྔགས་གྲོལ་གྱིས། རིག་པ་གསལ་བ་སོགས་རྒྱ་གར་
གཤེན་ལ་བརྒྱུད་པར་བཤད། དཔལ་ཆེན་འབུམ་པ་དང་རམ་པ་གཉིས་ནི། གཤེན་
རབ་ཆེན་པོ་དབང་ལྷ་འབུམ་པས། རྒྱུད་འདུས་ཆེན་པོ་ལྟ་དགོངས་འདུས་པའི་རྒྱུད་
སོགས་ས་བཅུའི་དབང་ཕྱུག་འཁོར་ལ་བརྒྱུད་ནས། འབུམ་རམ་པ་ལ་དར་བ་འདི་རྒྱ་
གར་གྱི་བརྒྱུད་ པར་མི་ གཏོགས་ ཀྱང༌། ལྟ་ ཕྱོགས་བདེ་བས་དེ་ ལྟར་བགྲང་བར་
བཤད་དོ། །
བོན་གྱི་བསྟན་པ་དར་ཚུལ་དངོས་བཤད་པ་ལ། ཞང་ཞུང་ནས་བརྒྱུད་ཚུལ།
རྒྱ་གར་ནས་བརྒྱུད་ཚུལ། རྒྱ་ནག་ནས་བརྒྱུད་ཚུལ་དང་གསུམ་ལས། དང་བོ། ཞང་
ཞུང་ནས་དར་ཚུལ་ལ་ཡང་། སྤྱི་སྤུངས་སྐོར་གྱི་སྔགས་སྡེ་དང་སེམས་སྡེ་གཉིས་ནི།
ཀུན་བཟང་གཤེན་ལྷ་ནས་འཕྲུལ་གཤེན་སྣང་ལྡན་ཡན་ཀུན་བཟང་དགོངས་པའི་
བརྒྱུད་པ། དེ་བཞིན་དུ་སེམས་དཔའ་བརྡ་ཡི་བརྒྱུད་པ། སློབ་མ་གཅིག་ནས་གཅིག་
ཏུ་སྤེལ་བ་གང་ཟག་སྙན་ཁུང་བརྒྱུད་པ། སྒྲ་བསྒྱུར་ལོ་ཙཱའི་བརྒྱུད་པ་རྣམས་བྱུང་
ངོ༌། ། གེ་ཁོད་བོན་སྐོར་མེ་རི་ནི་གོང་གསལ་ལྟར་ལ། གསང་བ་དྲག་ཆེན་ནི་སྟོན་པ་
གཤེན་རབ་ཉིད་ཀྱིས་ཞང་ཞུང་དུ་གསུངས་ནས་རིམ་པར་བརྒྱུད་དེ། ཐིག་དམར་སྤང་
སྒྱུར་དེ་ལ་དྲན་པས་ཞུས་ནས་དར་བ་ཡིན་ནོ། །
གཉིས་པ། རྒྱ་གར་བོན་གྱི་བརྒྱུད་ཚུལ་སྤྱི་ནི། སྟོན་པ་གཤེན་རབ་ཉིད་ཀྱིས་
330



༄༅། །བོད་སོག་ཆོས་འབྱུང་གི་སྨད་ཆ།
： .
་
.
.
.
་. .
གསུངས་པའི་ལྷ་བོན་གསུམ་མམ་ལྷ་བོན་དྲུག་ཏུ་གྲགས་པ་ནི། རྒྱ་གར་གཤེན་དགུ་
དང༌། སྟག་གཟིག་གཤེན་གསུམ་སོགས་ལ་བརྒྱུད་ནས་དར་བའི་ཚུལ་གཅིག་དང་།
ཡང་རྫོགས་ཆེན་ཡེ་ཁྲིའི་པོ་ཏི་མཁའ་ལས་བབས་བའི་དོན་ཞང་ཞུང་དུ་དར་ཞིང་། དེ་
ལ་རྒྱ་གར་གྱི་གཤེན་པོ་གསལ་འོད་གཡུང་དྲུང་གིས་ཞུས་ཏེ་རྒྱ་གར་དུ་དར་བ་ནི་སྤྱི་ཡི་
དར་ཚུལ་ཡིན་ལ། བྱེ་བྲག་ཏུ་ཕུར་བུའི་བོན་ནི། ལོངས་སྐུ་ལས་གསན་པའི་སྤྲུལ་སྐུ་
སྟོན་པ་གཤེན་རབ་ནས་དྲག་པོ་འོ་མ་ཚལ་དུ་སྟག་ལ་མེ་འབར་ལ་བཤད་ནས་རིམ་པར་
ཕུར་གཤེན་བཅོ་བརྒྱུད་ལ་བརྒྱུད་དེ་དྲན་པ་ལི་ཤུ་སོགས་ནས་དར་བ་ཡིན་ནོ། །
གསུམ་པ། རྒྱ་ནག་ཡུལ་དུ། གསང་སྔགས་སྤྱི་སྤུངས་ཀྱི་སྐོར་ནི། རྒྱུ་བོན་
ཟིངས་པ་དང༌། ཕུར་བ་དཔལ་འབར་ལྷ་གསས་ཀྱིས་སྤེལ་ནས་དར་བ་དང་། སེམས་
ཕྱོགས་ཀྱི་སྐོར་རྣམས་ར་སངས་ཁྲི་ནེ་ཁོད་ཀྱིས། རྒྱ་དང་སུམ་པར་བརྒྱུད་དེ་རྒྱ་ཡུལ་དུ་
དར་ཞིང༌། རྒྱ་བོན་གསལ་བ་འོད་ཀྱིས་རྫོགས་ཆེན་ཡང་སྤེལ་བ་ཡིན་ནོ། །
བཞི་བ། བོད་དུ་དར་ཚུལ་ནི་སྟོན་པ་གཤེན་རབ་འཇིག་རྟེན་དུ་བྱོན་ནས་
བདུད་བཏུལ་བའི་མཛད་པ་མཛད་སྐབས། བོད་ཡུལ་ དུ་ དངོས་ སུ་ ཞབས་ཀྱིས་
བཅགས་ནས་སྨོན་ལམ་མཛད་ཚུལ་ནི། ཉིད་ཀྱིས་གསུངས་པའི་མདོ་ལས། བོད་ཀྱི་
བོན་པོ་དེ་རྣམས་ལ་ལྷ་གསོལ་ཡུག་ཕུད་ཀྱི་ལུང་ཕོག ནམ་ཞིག་ཐེག་པ་རིམ་པ་དགུར་
སྤྱོད་པའི་སྨོན་ལམ་མཛད། ཅེས་བྱུང་བ་ལྟར་ད་ལྟའི་རབ་གནས་སམ་རབ་རྒྱན་ས་
འབྲུག་འདི་ཡན་མི་ལོ་ཆིག་ཁྲི་ལྔ་སྟོང་དགུ་བརྒྱ་དང་དྲུག་ཅུ་རེ་དྲུག་འདས་པ་ཡིན་
དགོས། དེ་ལྟར་བོན་གྱི་ཆོས་ལུགས་བོད་དུ་དར་ཡུལ་གཙོ་བོ་ནི། རུ་བཞི་བོད་ཀྱི་
མངའ་སྐོར་དང་། ཞང་ཞུང་ཁྲི་སྡེ་སྐོར་གསུམ་དང་། སུམ་གླང་སྟོང་སྡེ་གྱིམ་ཤོད་ཡན་
ཆད་ལ་དར་བ་ཡིན་ཞིང་། དར་བའི་བོན་ཡང་། རྒྱུ་འབྲས་ཀྱི་བོན་སྡེ་དང་། མདོ་
སྔགས་སེམས་གསུམ་སོགས་དར་བ་ཡིན། སྟོན་པ་གཤེན་རབ་ཉིད་ཀྱི་སྨོན་ལམ་གྱི་
331



༄༅ ༑ །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
[
་
མཐུས། བོད་འདིར་བོན་ཀུན་དར་བར་བཤད། ཕྱིས་སུ་གཉའ་ཁྲི་བཙན་པོའི་དུས་
སྐུ་གཤེན་མཚེ་ཅོ་དང༌། ཡ་ངལ་གཤེན་གསུམ་དང༌། ནམ་མཁའ་སྣང་མདོག་ལ་
སོགས་པ་རིག་འཛིན་གོང་མ་རྣམས་བཞུགས་པའི་རིང་ལ། རྒྱུ་བོན་སྒོ་བཞིའི་ཤེས་པ་
ཅན་བཅུ་གཉིས་བྱུང་བ་ནི། མགོན་ཤེས་ལྷ་ཡི་བོན། གཡང་ཤེས་ཕྱུ་ཡི་བོན། འགྲོ་
ཤེས་གླུད་ཀྱི་བོན། འདུར་ཤེས་ཤིད་ཀྱི་བོན། གཙང་ཤེས་སེལ་གྱི་བོན། སྒྲོལ་ཤེས་ལྟ་
བའི་བོན། ཕན་ཤེས་སྨན་དཔྱད་བོན། སྐོས་ཤེས་རྩིས་ཀྱི་བོན། སྨྲ་ཤེས་གཏོ་རྒྱུའི་
བོན། ལྡིང་ཤེས་ཤ་བའི་བོན། འཕུར་ཤེས་ཇུ་ཐིག་བོན། འགྲོ་ཤེས་འཕྲུལ་གྱི་བོན་ལ་
སོགས་པའི་རྒྱུ་བོན་རྫོགས་པར་དར། འབྲས་བུ་གསང་སྔགས་ཀྱི་བོན་ཡང་སྔ་མ་ནས་
དར་ཞིང་། གཉའ་ཁྲི་བཙན་པོས་སྐུ་གཤེན་མཚེ་ཅོ་གཉིས་ལ་དཔལ་རམ་གྱི་བསྟན་པ་
རང་བབས་སུ་ཞུས་ནས་སྤྱད་པ་དང་། དེ་མཚུངས། དམུ་གཤེན་ནམ་མཁའ་སྣང་
མདོག གཉའ་ཁྲི་བཙན་པོའི་མཆོད་གནས་སུ་བཞུགས་པས་ན། རྗེ་ལ་སྔ་བ་གཉའ་
ཁྲི་བཙན་པོ་དང་། གཤེན་ལ་སྔ་བ་སྣང་བ་མདོག་ཅན། བོན་ལ་སྔ་བ་གསང་སྔགས་
སྤྱི་སྤུངས། མཁར་ལ་སྔ་བ་ཕྱིང་བ་སྟག་རྩེ། ཡུལ་ལ་སྔ་བ་ཡར་ལུང་སོག་ཁ། ཞེས་
པའི་སྔོན་གྱི་གཏམ་དུ་གྲགས་པ་ལྟར། བོད་དུ་བོན་སྡེ་བཞི་བཅུ་རྩ་ལྔ་བཙུགས་ནས་
དར་ཞིང་། བླ་ན་མེད་པ་ལྔ་ཡི་བོན་རྣམས་ཀྱང་དར། གྲི་གུམ་བཙན་པོ་དགུང་ལོ་
ཉེར་བརྒྱད་དུས་རྒྱལ་བོ་དང་སྐུ་གཤེན་གྱི་བར་ལ་སྙན་ཕྲ་ཞུས་ནས་བོན་ཅུང་ཟད་
བཞག་ཀྱང་། རྒྱལ་སྲས་སྤུ་དེ་གོང་རྒྱལ་གྱིས། མི་ཉག་དབང་རྒྱལ་དང་། མཚེ་མི་རིང་
སྐྱོང་གཉིས་ཞང་ཞུང་ལ་བཏང་སྟེ། སྟོན་པ་མུ་ཁྱུང་རྒྱུན་དང་ལྷ་སྒྲུང་གཉིས་སྤྱན་
དྲངས་ནས་བོན་སྡེ་འབུམ་ཆེན་སྡེ་ལྔ་དང་། མདོ་སྒོ་བཅུ་གཉིས་དང་། མཛོད་སྒོ་
མང་བོ་དང་། ཕྲ་མོ་བཅུ་གཉིས་སོགས་བོན་སྒོ་སྣ་ཚོགས་བསྒྱུར་ནས་བོན་བསྟན་
གསལ་བར་མཛད་དོ། ། དེ་རྗེས་ལྷ་སྲས་ཁྲི་བཙན་ནམ་ལྡེའི་སྐུ་རིང་ལ། སྟག་སྒྲ་
332



༄༅། །བོད་སོག་ཆོས་འབྱུང་གི་སྨད་ཆ།
དོན་གཙུག་ལ་སོགས་པའི་ལོ་ཙཱ་བ་བཞིས། སྟག་གཟིགས་མཁས་པ་སད་སྤུང་བདུན་
ལ། སྤྱི་སྤུངས་རྒྱུད་དང་། དཔལ་ཕུར་ལྟ་བའི་བོན་སོགས་བོན་སྡེ་ཉི་ཤུ་རྩ་བརྒྱད་
བླངས་ནས་ཕྱོགས་ཀུན་སྤེལ། དེ་རྗེས་བླ་ཆེན་དྲན་པས་སྟག་གཟིག་ནས་བསྒྱུར་བའི་
བོན་སྡེ་ལ། སྔགས་སྡེ། སེམས་སྡེ། རྫོགས་ཆེན་བོན་སྡེ་གནས་སྦྱོང་བོན་སྡེ་བཅས་
བོན་སྡེ་བཞི་བླངས་ནས་དར། དེ་རྗེས་ཁྲི་ཐོག་རྗེ་བཙུན་གྱི་དུས། བོན་པོ་ཁྱུང་བོ་
སྟག་སྒྲ་སོགས་བཞིས། ཞང་ཞུང་ནས་བོན་གྱི་གསང་སྡེ་བཞི་དང་འབུམ་སྡེ་ལྔ་སོགས་
ཕྱི་ནང་རྗེས་བསྡུས་ཀྱི་བོན་སྡེ་མང་བོ་ཞུས་ནས་བོན་དུ་དར། སྙ་ཆེན་ལི་ཤུས་སྟག་
གཟིག་ནས་རྫོགས་ཆེན་བོན་སྡེ་ཁྲི་ཕྲག་བསྣམས་ནས་བྱོན་ཏེ་བོད་དུ་སྤེལ་བ་དང་།
གཞན་ཡང་ཐེག་པ་རིམ་དགུ་དང་། རྫོགས་ཆེན་ཡེ་ཁྲིའི་སྐོར་བླ་ཆེན་གྲགས་པ་དང༌།
བི་རོ་རྣམ་གཉིས་ཀྱིས། རྒྱ་གར་དང་བྲུ་ཤ་ནས་བསྒྱུར་ཏེ་བོད་ཡུལ་དུ་དར་བའི་ཚུལ་
སོགས་ནི་བྱེ་བྲག་གི་བོན་སྒོ་དར་ཚུལ་ཡིན་ནོ། །
དེ་ལྟར་བོན་སྒོ་སྣ་ཚོགས་དར་ནས་སྔགས་སེམས་ལ་ཉན་བཤད་སྒོམ་སྒྲུབ་བྱས་
ནས་གྲུབ་པ་ཐོབ་པ་དང༌། སྒྲུབ་སྡེ་བྱུང་ཚུལ་ནི། རྒྱལ་བོ་མུ་ཁྲི་བཙན་པོས་ནམ་
མཁའ་སྣང་མདོག་ལས་ཁྲོ་བོ་དབང་ཆེན་གྱི་རྒྱུད་གཞུང་ཞུས་ཏེ་སྒྲུབ་ནས་གྲུབ་པའི་
རྟགས་མཚན་བསམ་གྱིས་མི་ཁྱབ་པ་བརྙེས་ཤིང་། ཞང་ཞུང་ནས་ལོ་པཎ་མཁས་ཆེན་
བརྒྱ་དང་བརྒྱད་གདན་དྲངས། བོན་གྱི་སྒྲུབ་སྡེ་སུམ་ཅུ་རྩ་བདུན་བཙུགས། གྲུབ་
ཐོབ་དང་བརྒྱུད་འཛིན་མང་དུ་བྱོན་པ་ལས། མཚན་རབ་ཏུ་གྲགས་པ་ནི། གྲུབ་པ་
མངོན་དུ་ཐོབ་པའི་གཤེན་པོ་དགུ། ཞང་བོད་སྨྲ་སྐད་བསྒྱུར་བའི་མཁས་པ་དགུ།
རིག་འཛིན་ས་ལ་གནས་པའི་ལོ་པཎ་དགུ། མཚན་སྙན་མཛད་པ་རྒྱས་པའི་བོན་ཆེན་
ཞེ་གཉིས། ཉི་སྒྲོན་ལས་གསུངས་པའི་སྒྲུབ་གཤེན་ཞེ་བརྒྱད། བོན་ཆེན་ཉེར་བཞི།
གཡུ་རྔ་ཅན་བཅུ་གསུམ་བཅས་བྱུང་བར་གྲགས་སོ། །
333



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ས་ལ་ལེགས་དྲུག་དང་ཆུ་ལ་སྡེ་བརྒྱད་ཀྱི་རིང་ལ། གདུང་རྒྱུད་བཅུ་གསུམ་གྱི་
བོན་དར་ཞིང་། བར་གྱི་བཙན་ལྔའི་རིང་ལ་རྒྱུན་དྲུག་གི་བོན་དང༌། ལྷ་སྲས་སྲོང་
བཙན་གྱི་སྐུ་ཚེའི་སྟོད་ལ་ཐུགས་དམ་གྱི་བོན་ནི། ཞི་རྒྱས་ཁྲོ་རྒྱུས་དང་། གསེར་ལུང་
དྲི་མེད་ཉི་ཁྲི་ཆིག་འབུམ་དང་དྲི་མེད་ཤེལ་མདོག་རྣམས་ཡིན་ལ། སྐུ་གསུང་ཐུགས་ཀྱི་
གཙིགས་གསུམ་མཛད་པར་བཤད་དོ། ། དེ་ནས་ཁྲི་ལྡེ་གཙུག་བརྟན་ཡན་ཆོད་དུ་
བོན་དར་ཞིང་། ཁྲི་སྲོང་ལྡེ་བཙན་གྱི་སྐུ་ཚེའི་སྟོད་དུ། དཔོན་གསས་མཐུ་ཆེན་མི་དགུ་
དང༌། དམུ་གཤེན་དྲན་པ་དང༌། ཕྲོམ་བོན་མཐུ་ཆེན་སོགས་ཀྱིས་རྒྱལ་བོའི་སྐུ་གཤེན་
མཛད་ཀྱང༌། ཁྲི་སྲོང་དགུང་ལོ་བཅོ་བརྒྱད་ཀྱི་དུས། སྐུ་གཤེན་རྣམས་གསོག་སྟེ།
རྒྱལ་བོའི་ཞལ་ནས། འདི་ཕྱི་གཉིས་ཀར་བཟང་བ་ནི་དམ་པའི་ཆོས་ཡིན་པས། བོད་
དུ་ཆོས་བྱ་བར་འཚལ། ཁྱེད་བོན་པོ་རྣམས་ཀྱང་ཆོས་སུ་ཞུགས་ཏེ་བཞུགས་ན་རུང་གི
ཡང་ན་བོད་ཀྱི་མཐའ་རུ་སྤྱུགས་པ་གང་རུང་བྱེད་དགོས་པས། གང་དགའ་འདམ་
ཞེས་བཀའ་བྱུང་བ་ན། བླ་ཆེན་དྲན་པ་ནམ་མཁའ་ཐུགས་དགོངས་རྒྱ་ཆེ་བས་དབུ་སྐྲ་
བྲེག་སྟེ་བན་དེ་མཛད་པ་ན། བོན་གཤེན་རྣམས་ཀྱང་ལས་ལ་དགོངས་ཏེ། དྲག་པོའི་
ལས་སྦྱོར་མ་བྱས་པར་ཞི་བར་བཞུགས་ཤིང༌། སྦེ་ནེ་གུ་དང་། འབེ་ཤོད་ཁྲོམ་སོགས་
ཀྱི་མཐུ་ཆེན་རྣམས་ཀྱང་གྲུབ་རྟགས་དུ་མ་བསྟན་མཐར་གཤེན་མང་བྱང་མཐའ་དང་
ཤར་ཕྱོགས་རྒྱ་འཇང་ཧོར་གསུམ་སོགས་སུ་གནས་ནས་བསྟན་པ་སྤེལ་བ་དང༌། ཡང་
ཁྲི་སྲོང་དགུང་ལོ་ཞེ་ལྔའི་ཐོག་མང་ཚོགས་ཀྱི་དད་མོས་ལ་གཟིགས་ནས་བོན་པོ་རྣམས་
ལ་ཡུལ་ལྗོངས་གསུམ་དང་། མངའ་འབངས་སྡེ་དྲུག་དང་གསས་ཁང་གནས་བཅས་
བསྩལ་ནས་བན་བོན་གཉིས་མཉམ་དུ་གནས་པར་གནང་ཡང༌། རྒྱལ་བོའི་ཆབ་སྲིད་
ཀྱི་བཞེད་དགོངས་དང་བསྟུན་ནས། རེ་ཞིག་བཀག་སྡོམ་དང་རེ་ཞིག་ལྷོད་གཡེང་རེས་
མོས་ལྟ་བུ་བྱས་མཐར་ཁྲི་སྲོང་སྐུ་ཚེའི་སྨད་ལ། འབངས་ཀྱི་འཇིག་རྟེན་ཚུལ་ལུགས་ལ་
334



༄༅། །བོད་སོག་ཆོས་འབྱུང་གི་སྨད་ཆ།
གཟིགས་ནས། སྟོང་རྒྱུང་གནམ་མཚོའི་དོ་ར་ནས་སྤྱན་དྲངས་ཏེ། ལྷ་གསས་གཉན་
པོ་བརྔན་པ་དང་། ལྷ་བསང་མཛད་པ་སོགས་ཀྱིས་རྒྱལ་འབངས་བདེ་བར་གྱུར་པའི་
ལོ་རྒྱུས་མང་ངོ༌། །
བོད་ཀྱི་ནང་བསྟན་ཕྱི་དར་གྱི་དུས་སུ། བོན་གྱི་བསྟན་པ་ཡང་། རྒྱལ་མོ་ཚ་བ་
རོང་དང་། ཤར་ཁ་ཕྱོགས་ནས་དབུས་གཙང་དུ་མཆེད་དེ། བསྟན་པ་མཚུངས་ཟླ་
མེད་པར་རྒྱས་ཤིང་སྤྲུལ་བའི་གཏེར་སྟོན་རིམ་པར་བྱོན་པའི་ཚུལ་མང་དྲགས་པས་མ་
བཀོད་ལ། འདིར་དབུས་གཙང་དུ་བོན་གྱི་གདན་ས་ཆེན་པོ་གསུམ་བྱུང་བ་ལས།
སྨན་རིའི་གདན་ས་ནི། རྒྱལ་བ་མཉམ་མེད་ཆེན་པོས་གསར་འཛུགས་གནང་བ་ཡིན།
རྒྱལ་བ་མཉམ་མེད་པ་ནི་བླ་ཆེན་དྲན་པའི་ཁ་བྱང་ལས། སྟོང་རྒྱུང་སྤྲུལ་བ་ཤེས་རབ་
རྒྱལ་མཚན་གྱིས། །དབུས་རིའི་དཀྱིལ་དུ་བསླབ་གསུམ་བསྟན་པ་འཛུགས། ། ཅེས་
བཀའ་ལུང་གིས་བསྔགས་པའི་སྐྱེས་དེ་ནི། མདོ་ཁམས་ཤར་ཕྱོགས་རྒྱལ་མོ་ཚ་བ་རོང་
དུ་ཡབ་དཔྲ་རིགས་བོན་པོ་ཀླུ་རྒྱལ་དང་། ཡུམ་རིན་ཆེན་སྨན་གཉིས་ཀྱི་སྲས་སུ་སྐུ་
འཁྲུངས། དགུང་ལོ་བཅུ་བར་ཕྱྭ་བླ་གཡུང་དྲུང་རྒྱལ་བའི་དྲུང་ནས་གཙང་གཙུག་གི་
ཁྲིམས་བཞེས་ཏེ། མཚན་ཤེས་རབ་རྒྱལ་མཚན་དུ་གསོལ། མཐའ་བཞི་བསོད་རྒྱན་
སོགས་བླ་མ་དུ་མ་བསྟེན། དབུས་གཙང་དུ་བྱོན་ནས་མཁས་གྲུབ་བློ་རིན་པ་དང་
མཇལ་ཏེ། ཕྱི་ནང་གསང་གསུམ་གྱི་དབང་ལུང་མན་ངག་ཀུན་གསན། དེ་ནས་
དབུས་ཀྱི་གསང་ཕུ་ནེའུ་ཐོག་ཏུ་ཕེབས། རོང་སྟོན་ཆེན་པོ་ཤེས་བྱ་ཀུན་མཁྱེན་ལས།
དབུ་ཚད་ཕར་ཕྱིན་འདུལ་མངོན་བཅས་གསན་ནས་གཞུང་ལུགས་སྨྲ་བའི་དབང་ཕྱུག་
ཏུ་གྱུར། དགུང་ལོ་སོ་གཅིག་བཞེས་པའི་ཐོག་གཙང་གཡས་རུ་དབེན་ས་ཁའི་མཁན་
པོ་ཡེ་ཤེས་ཚུལ་ཁྲིམས་ལས། དྲང་སྲོང་ཉིས་བརྒྱ་ལྔ་བཅུའི་སྡོམ་ཁྲིམས་བཞེས། མེ་
སྟོན་སློབ་དཔོན་ཀུན་བཟང་རྒྱལ་མཚན་ལས། དཔལ་ཕུར་སྡེ་སྐོར་དོན་གསུམ་གྱི་
335



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དབང་ལུང་ཁྲིད་གསུམ་གསན། བོན་བདག་དཔོན་གསས་མཆོག་ཏུ་མངའ་གསོལ།
རྒྱལ་རིག་བྲུ་ཡི་གདུང་འཛིན་གཉིས་ཀྱིས་དབུ་རྩེ་དཀར་དམར་གདན་སར་ཕུལ་ནས་
བཞུགས་ཏེ་འཆད་རྩོད་རྩོམ་གསུམ་གྱིས་བསྟན་འགྲོའི་དོན་རྒྱ་ཆེན་མཛད། དེ་ནས་
ཡབ་ཡུམ་གྱི་དོན་དུ་འཁྲུངས་ཡུལ་ཚ་རོང་དུ་བྱོན། དེ་ནས་དར་མདོར་ཕེབས་ཚེ།
དབེན་ས་ ཁ་ འཇིགས་ པའི་ གཏམ་ གསན་ནས། ཕྱོགས་ དེའི་ དབེན་ སའི་ རི་ ལ་
བཞུགས་ནས་སྒྲུབ་པ་མཛད། དེའི་ཚེ་དཔལ་མདོའི་ལུང་བསྟན་ལྟར་གཙང་དུ་བྱོན།
དགུང་ལོ་ལྔ་བཅུ་བཞེས་པ་རབ་བྱུང་བདུན་པའི་ཤིང་བྱ་( སྤྱི་ལོ་༡༤༠༥)ལོར་གཙང་
གི་ཐོབ་རྒྱལ་ཕོ་བ་རིའི་མགུལ་དུ། དཔལ་ལྡན་བཀྲ་ཤིས་སྨན་རིའི་དགོན་པ་བཙུགས།
མཁར་གསིལ་བཙུགས་སར་ཆུ་མིག་རང་བརྡོལ་བྱུང་བ་དང་། ཕྱག་ཞབས་ཀྱི་རྗེས་
བཞག་པ་སོགས་གྲུབ་པའི་རྟགས་མཚན་མང་དུ་བསྟན། གཙུག་ལག་ཁང་དང་གྲྭ་
ཁང་སོགས་ཀྱང་ལོ་གཅིག་ལ་གྲུབ། དཔལ་ཕུར་སྒྲུབ་པས་ཁྲ་གསས་ཁྱུང་རྒོད་ཀྱི་ཞལ་
གཟིགས་ཤིང་ཁྲ་སྤྱང་བསྲུང་མས་འཕྲིན་ལས་སྒྲུབ་པ་དང་། ཡི་དམ་རྒྱལ་བ་རྒྱ་མཚོའི་
ཞལ་གཟིགས་སོགས་ཀྱང་ཐོབ། གཞན་ཡང་དཔལ་ལྡན་མཁར་སྣའི་དགོན་ས་སོགས་
དབེན་གནས་རྣམས་སུ་སྒོམ་སྒྲུབ་གནང་ནས་བསྟན་དོན་བསྐྱངས། གསུང་རྩོམ་པོད་
བཅུ་གྲངས་བཞུགས། དགུང་ལོ་དྲུག་ཅུར་གཏེར་ཆུ་ཁར་དགོངས་པ་བོན་དབྱིངས་སུ་
གཤེགས་སོ། །
ཞལ་སློབ་ལ་རྒྱལ་ཚབ་རིན་ཆེན་རྒྱལ་མཚན་དང་། མངའ་རིས་བསོད་ནམས་
རྒྱལ་མཚན་སོགས་མཆོག་ཆེན་བཅུ་ཕྲག་དང་། བསླབ་གསུམ་རབ་ཏུ་ལྡན་པ་བརྒྱ་
ཕྲག འདུལ་ཁྲིམས་དོན་ལྡན་མཛད་པ་སྟོང་ཕྲག་སོགས་བྱུང༌། ཁོང་གི་རྒྱལ་ཚབ་ཏུ།
རྒྱལ་རོང་ནས་སྐུ་འཁྲུངས་པའི་རྒྱལ་ཚབ་རིན་ཆེན་རྒྱལ་མཚན་བཞུགས་ཏེ། རྣམ་ཀློང་
ཁྲོ་བོའི་སྨིན་གྲོལ་སྒྲུབ་མཆོད་བཙུགས་ཤིང༌། ལོ་དེའི་ཟླ་བ་བཅུ་གཉིས་ལ་རིམ་པ་
336



༄༅། །བོད་སོག་ཆོས་འབྱུང་གི་སྨད་ཆ།
།
བཞིན་དྲན་པ་གསང་སྒྲུབ་སོགས་སྒྲུབ་པ་བཅུ་གཉིས་བཙུགས་པ་དང་། ཟླ་དེའི་བཅོ་
ལྔ་ལ་ཀློང་རྒྱུས་མེ་ཏོག་མཆོད་པ་དང༌། ཉེར་བརྒྱད་དང་ཉེར་དགུར་ཁྲོ་བོའི་དགུ་
གཏོར། གནམ་སྟོང་ཀུན་ཏུ་འདུལ་ཁྲིམས་གསོ་སྦྱོང་སོགས་ཆག་མེད་མཛད་པའི་སྲོལ་
དང༌། སྒྲིག་ལམ་བཟང་བོ་བཙུགས། དེ་རྗེས་མཁན་ཆེན་ནམ་མཁའ་ཡེ་ཤེས་ནས།
མཁན་ཆེན་ཀུན་གྱི་མཚན་རིམ་པར་བཀོད་ན། ཀུན་བཟང་རྒྱལ་མཚན། བསྟན་
འཛིན་རིན་ཆེན་རྒྱལ་མཚན། ཚུལ་ཁྲིམས་རྒྱལ་མཚན། རྗེ་བཙུན་སྨྲ་སེང་། ཤེ་ཙུ་
དྲུང་མུ། ཤེར་འོད། ཤེས་རབ་འོད་ཟེར། གཡུང་དྲུང་རྒྱལ་མཚན། ཤེས་རབ་བློ་
གྲོས། ཤེས་རབ་ཁི་ཁར། གཙུག་ཕུད་འོད་ཟེར། གཡུང་དྲུང་ཚུལ་ཁྲིམས། རིན་
ཆེན་འོད་ཟེར། རིན་ཆེན་ལྷུན་གྲུབ། ཤེས་རབ་བསྟན་འཛིན། ཤེས་རབ་དབང་
རྒྱལ། གཡུང་དྲུང་དབང་རྒྱལ། ཕུན་ཚོགས་རྣམ་རྒྱལ། བསོད་ནམས་བློ་གྲོས་དབང་
རྒྱལ། ཉི་མ། བསོད་ནམས་ཕུན་ཚོགས། ཤེས་རབ་གཡུང་དྲུང༌། སངས་རྒྱས་
བསྟན་འཛིན། བསྟན་འཛིན་ཚུལ་ཁྲིམས་དབང་རྒྱལ། ཕུན་ཚོགས་བློ་གྲོས་དབང་
རྒྱལ། རྒྱལ་བ་བློ་གྲོས། བསྟན་པ་བློ་གྲོས། ཉི་མ་དབང་རྒྱལ། ཤེས་རབ་བློ་གྲོས་ཀྱི་
བར་སྨན་རིའི་མཁན་རབས་གསེར་རིའི་ཕྲེང་བ་སུམ་ཅུ་རྩ་གཉིས་བར་དུ་བྱོན་ཏེ་
བསྟན་པའི་གྱོང་གུད་དང་ཕྲད་ནས་རེ་ཞིག་མཚམས་བཞག་གོ །
དེང་དུས་མཁན་རབས་སོ་གསུམ་པ་ལུང་རྟོགས་བསྟན་པའི་ཉི་མ་དང་། དེ་
ནས་སྨན་སློབ་རིམ་པར་བྱོན་པའི་དང་བོ་སངས་རྒྱས་བསྟན་འཛིན། གཉིས་པ་
བསྟན་འཛིན་རྣམ་དག གསུམ་པ་ཚུལ་ཁྲིམས་དབང་རྒྱལ་སོགས་བྱོན་ནས་མཛད་
འཕྲིན་སྐྱོང་བཞིན་པ་འདི་ལགས་སོ། །
གདན་ས་གཉིས་པ་རབ་ལེགས་གཡུང་དྲུང་གླིང་ཕྱག་འདེབས་མཛད་པ་བོ་ནི།
ཉི་ཟླ་ གཉིས་སུ་གྲགས་པའི་ནང་ཚན་ སྐྱབས་མགོན་ཟླ་བ་རྒྱལ་མཚན་ གྱིས་ ཕྱག་
337



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འདེབས་མཛད་པ་ཡིན་ཏེ། ཁོང་མདོ་སྨད་ཨ་མདོའི་སྣང་ཞིག་དོ་འཕགས་པའི་གདུང་
ལས་འཁྲུངས་ཤིང་། སྨྲ་བའི་སེང་གེའི་རྗེས་སུ་བཟུང་སྟེ། དབྱངས་གསལ་གྱི་ཡི་གེ་མ་
བསླབས་པར་མཁྱེན། དབུས་གཙང་དུ་ཕེབས་ནས་སྨན་རིར་བཞུགས་ཏེ། སྐུ་མདུན་
བསོད་ནམས་བློ་གྲོས་དབང་རྒྱལ་གྱི་མདུན་ནས། དྲང་སྲོང་སྡོམ་པ་བཞེས་ཏེ་དབང་
ལུང་མན་ངག་བུམ་པ་གང་བྱོའི་ཚུལ་དུ་གསན་ཞིང་། གཙང་རོང་འབྲས་ཡུལ་སྐྱེད་
ཚལ་གླིང་དུ་མཚན་ཉིད་ཀྱི་གཞུང་ཆེན་དྲུག་ལ་སྦྱངས་ཏེ་མཁས་པའི་མཆོག་ཏུ་གྱུར།
གཡས་རུའི་གཙང་འགྲམ་ར་ལག་སྨན་ལྗོངས་སུ། རབ་ཡིད་ཤིང་རྟ་(སྤྱི་ལོ་༡༨ ༣༥)
ལོར་རབ་ལེགས་གཡུང་དྲུང་གླིང་ངམ་རྣམ་རྒྱལ་ཀུན་གྲགས་གླིང་གི་འདུས་སྡེ་ཆེན་པོ་
ཕྱག་བཏབ་མཛད། འདུལ་མཛོད་དབུ་ཚད་ཤེར་ཕྱིན་ས་ལམ་སོགས་མཚན་ཉིད་ཀྱི་
བཤད་གྲྭ་བཙུགས། མཁན་ཆེན་ཉི་མ་ཡོངས་འཛིན་དང་མཁན་ཐོག་དང་བོ་མཛད་
ནས་གདན་ས་བསྐྱངས། དེའི་རྗེས་མཁན་ཆེན་ གཡུང་དྲུང་བསྟན་ འཛིན་ ཁྲིར་
བཞུགས། དེ་ནས་སྐལ་བཟང་བསྟན་པའི་ཉི་རྒྱུན། ཤེས་རབ་བསྟན་པའི་ཉི་མ། བློ་
གྲོས་རྒྱལ་མཚན། བློ་གྲོས་ཉི་མ་སོགས་བཞུགས། ཉེ་སྔོན་མཁན་ཆེན་ཤེས་རབ་
བསྟན་རྒྱུན་ གྱིས་ སྐུ་ གསུང་ ཐུགས་ རྟེན་ བཞེངས་ པ་ དང་། གསེར་ གྱི་ རྒྱ་ ཕིབས་
བཙུགས་པ་སོགས་བསྟན་འགྲོའི་དོན་རྒྱ་ཆེན་གནང་ནས་འཕགས་ཡུལ་དུའང་མཛད་
འཕྲིན་བསམ་ལས་འདས་པ་བྱུང་ངོ༌། །
གདན་ས་གསུམ་པ་མཁར་སྣའི་སྒྲུབ་སྡེ་འཛུགས་པ་བོ་འགྲོ་མགོན་ཤེས་རབ་
གཡུང་དྲུང་ནི་རྒྱལ་རོང་རབ་བརྟན་ཁྱུང་གི་གདུང་ལས་འཁྲུངས་ཤིང་། གཞོན་ནུའི་
དུས་གཙང་དུ་བྱོན་ཏེ་སྨན་རིར་བཞུགས། མཁན་ཆེན་ཉི་མ་དང་། སྐྱབས་མགོན་ཟླ་
བ་རྒྱལ་མཚན། དྲང་སྲོང་བསོད་ནམས་ཚུལ་ཁྲིམས། གྲུབ་དབང་བསྟན་པ་རིན་
ཆེན་རྣམས་བསྟེན་ནས་ ཕྱི་ནང་སྡོམ་ ཁྲིམས་དང༌། དབང་ཁྲིད་མན་ངག་ཞུས།
338



་་་་..:：
་
་ .
༄༅། །བོད་སོག་ཆོས་འབྱུང་གི་སྨད་ཆ།
གཡུང་དྲུང་གླིང་དུ་ཡོངས་འཛིན་འདུལ་བློ་དང་། རིན་ཆེན་ཚུལ་ཁྲིམས་གཉིས་ལས་
ཐོས་བསམ་སྦྱངས་ཏེ་རབ་འབྱམས་པའི་མཚན་བཏགས་བཞེས། སྐུ་མདུན་བསོད་
ནམས་ཕུན་ཚོགས་ ལས་ དྲང་སྲོང་ གི་ ཁྲིམས་བཞེས་ ཏེ། སྨན་རིའི་མཁན་ ཁྲིར་
བཞུགས་ནས་བསྟན་འགྲོའི་དོན་རྒྱ་ཆེན་མཛད། མཁར་སྣའི་གནས་རྟེན་རྩ་བ་ཐོག་
མར་བྲུ་རྒྱལ་བ་གཡུང་དྲུང་བཞུགས་པས་ཚུགས་པ་ཡིན་ལ། དེ་སྟེང་ཐེག་ཆེན་སྒྲུབ་སྡེ་
གཡུང་དྲུང་ཕུན་ཚོགས་དགོན་བཙུགས་པས་གདན་ས་གསུམ་པར་གྲགས། འགྲོ་
མགོན་ཆེན་པོའི་རྒྱལ་ཚབ་ཏུ་ཁོང་གི་ཞལ་སློབ་དམ་པ་མཁན་ཆེན་བསོད་ནམས་སེང་
གེས་མཛད་ནས་གདན་ས་བསྐྱངས་པ་དང་རྟེན་བཞེངས་རྒྱ་ཆེན་གནང་བ་སོགས་
མཛད་འཕྲིན་ཡར་ལྡན་དུ་གྲུབ་པ་དང་། གཞན་ཡང་འགྲོ་མགོན་ཉི་མ་གྲགས་པ་
དང་། དྲང་སྲོང་གཡུང་དྲུང་ཚུལ་ཁྲིམས། རྒྱལ་བ་གཡུང་དྲུང་། གཡུང་དྲུང་རྒྱལ་
མཚན་སོགས་བསྟན་འགྲོའི་དོན་མཛད་པའི་སྐྱེས་ཆེན་མཐའ་ཡས་པ་བྱོན་ནོ། ། དེ་
ལྟར་གདན་ས་གསུམ་གྱི་གདན་རབས་དང་། དམ་པའི་རྣམ་ཐར་ཞིབ་མོ་གཞན་དུ་
གཟིགས་དགོས་སོ། །
བསྟན་པ་ཕྱི་དར་ནས་བཟུང་བོན་གནས་ཀྱི་གདན་ས་དར་བའི་སྐོར་མདོར་
བསྡུས་ཆེ་ལོང་ཙམ་ཞིག་བརྗོད་ན། བོན་རྙིང་མའི་རང་ལུགས་འཛིན་པ་བྲུ་ཞུ་གཤེན་
གསུམ་དང༌། སྤ་རྨེའུ་ཁྱུང་གསུམ་བཅས་གདུང་རྒྱལ་བོ་དྲུག་བྱུང་བ་ལས། རྒྱལ་
རིགས་བྲུ་ཡི་གདན་ས་སྔ་བ་ལ་སྟོད་གཙང་གི་གྲམ་པ་ག་ར་ངོ་མང་གི་བོན་གནས་ནི་
( སྤྱི་ལོ་༩༩༠ ) ནང་བྲུ་ཆེན་ནམ་མཁའ་གཡུང་དྲུང་གི་དུས་ན་སྔོན་གནས་ཀྱི་དགོན་
པ་ཞིག་ཡིན་ཀྱང་ཕྱིས་སུ་རིམ་པར་འཕོས་ཏེ་མེད། ཆོས་སྨྲ་བྲག་སྨུག་སྒྲུབ་གྲྭ་དང་།
ཉ་མོ་སྨོན་དཀར་དགེ་ལྡིང་གཉིས་ཀྱང་བོན་ལུགས་དུས་མཆོད་བྱེད་པ་ཙམ་གནས།
གཙོ་བོ་བྲུ་ཡི་གདན་ས་ཆེན་མོ་གཙང་གཡས་རུའི་བ་གོར་དབེན་ས་ཁ་ནི་རྗེ་བཙུན་
339



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཡུང་དྲུང་བླ་མས་རབ་བྱུང་དང་པོའི་ཆུ་བྱི་ལོར་བཏབ་པའི་དགོན་སྡེ་ཞིག་ཡིན་ཞིང་།
གྲྭ་གྲངས་སུམ་སྟོང་ཉེ་བའི་དགོན་ཆེན་ཞིག་ཡིན་ཡང་རི་བརྡོལ་ཤྭ་ཆུས་འཇིག་ཅིང་མི་
གནས་པར་གྱུར་པས། དེ་མ་ཐག་བཀྲ་ཤིས་སྨན་རིའི་དགོན་སྡེ་བཏབ་པ་ནས་སླར་
ཡང་བསྟན་རྒྱུན་གནས་པའི་དགེ་མཚན་འབར། དེ་དང་མཚུངས་སུ་གདན་ས་འོག་
མ་རབ་ལེགས་གཡུང་དྲུང་གླིང་དང་། གཡས་རུ་མཁར་སྣའི་སྒྲུབ་སྡེ་བཙུགས་པས་
གདན་ས་གསུམ་བྱུང་བ་དང་། དགོན་ལག་དུ་གཡར་སྐྱེའི་སྒྲུབ་དགོན་དང་། བྲུ་ཡི་
གདན་ས་རྣམ་ཐོས་ཕོ་བྲང་སོགས་དགོན་ཁག་དུ་མ་བྱུང་ངོ༌། །
དམུ་རིགས་གཤེན་གྱི་གདན་ས་རུ་ལག་ལྷོ་ཡི་གནས་སུ་འགྲིག་མཉན་རྩེ་གད་
དམར་གྱི་ལྷ་ཁང་ནི་བསྟན་པ་ཕྱི་དར་ཐོག་གཤེན་དཔལ་མགོན་འཕྲིན་ལས་ཀྱི་སྐུ་དུས་
སུ་(སྤྱི་ལོ་༩༦༠) བཞུགས་པ་ཆེས་སྔ་ཤོས་ཤིག་ཡིན། གཞན་ཡང་འགྲིག་མཚོས་
མང་ལ་རྩེའི་དགོན་དང་བོ་འཕེལ་རྒྱས་ཆེ་ཡང་ཕྱིས་སུ་གདོང་ནག་ཏུ་རྟེན་གསུམ་སྒྲུབ་
ཁང་ཙམ་ལས་མེད། གཙང་བོ་དོང་ཁ་ཡི་བོན་གནས་སྟོངས་ཤིང༌། འཇེད་བཟུང་
འོད་ཀྱི་ལྷ་ཁང་ཕྱིས་སུ་བཞུགས་ལ། སྟོད་ཚ་མོ་ཁུད་ཀྱི་གདན་ས་ཡང་རྟེན་གསུམ་དང་
མཆོད་གནས་ཕྱིས་ཀྱི་བར་དུ་ཡོད། གཙོ་བོ་གཤེན་གྱི་གདན་ས་ཆེན་མོ་གཙང་གཡས་
རུའི་བཞད་དཔལ་ལྡན་དར་ལྡིང་ནི་ཀུན་མཁྱེན་ཡེ་ཤེས་བློ་གྲོས་ཀྱིས་(སྤྱི་ལོ་ ༡༢ ༣ ༣）
རབ་བཞིའི་ཆུ་སྦྲུལ་ལོར་ཕྱག་བཏབ་མཛད་པ་ཞིག་ཡིན་ལ། བྱིན་རྟེན་ཁྱད་འཕགས་
མང་དུ་བཞུགས། ཡང་གཤེན་གྱི་གདན་ས་རྩེ་རུ་རྒྱལ་དགོན་ཁྲི་བསྟན་ནོར་བུ་རྩེ་ནི་
དར་རྒྱས་ཆེ་བ་ཡིན་ལ། གཞན་ཡང་དེ་དུས་བྱང་འབྲོག་ཏུ་རྩེ་ལྡིང་དགེ་རྒྱལ་དང་།
ས་དཀར་བོན་གནས་དང་། སྔ་ཚ་དགོན་པ་དང་། འདམ་སྙིང་དྲུང་དགོན་པ་སོགས་
གཤེན་བྲུ་གཉིས་ཀྱི་དགོན་ལག་དྲུག་ཅུ་སྐོར་ཡོད་པར་གྲགས་སོ། །
དབང་ལྡན་ཞུ་ཡི་གདན་ས་སྔ་བ་བསྟན་པ་ཕྱི་དར་གྱི་མགོར། རུ་ལག་ཉང་སྟོད་
340



༄༅། །བོད་སོག་ཆོས་འབྱུང་གི་སྨད་ཆ།
སྐྱིད་མཁར་བྲག་གི་སྒྲུབ་གནས་ནི། དབང་ལྡན་ཞུ་གཡས་ལེགས་པོའི་དུས་( སྤྱི་ལོ་
༡༠ ༡༦) ནས་སྒྲུབ་སྡེ་ཚུགས། སྔོན་དུས་ཞུ་ཡི་གདན་ས་གཙོ་བོ་དབང་ལྡན་ལྷུན་
གྲུབ་སྒང་ནི། སངས་རྒྱས་ཞུ་ཆེན་ནས་རབ་མེའི་སྟོད་ཀྱི་སྐོར་ལ་བཙུགས་པར་མངོན།
གདན་ས་བར་མར་གྲགས་པ་སོག་གཡུང་གླིང་ནི་རབ་བྱུང་གསུམ་པའི་ནང་ཡོད་ཚུལ་
གསལ་ལ། གྲྭ་ཚང་གླིང་བཞི་དང་། འདུལ་གྲྭ་སྟོང་ཕྲག་གཉིས་ལྷག་འཚོགས་ཤིང་
མཁས་གྲུབ་མང་དུ་བྱོན་པའི་ལོ་རྒྱུས་སྣང་། གདན་ས་འོག་མ་མདོ་སྨད་ཁྲ་རྒན་ཉི་
ཕུག་གི་སྒྲུབ་སྡེ་རབ་བྱུང་བདུན་པའི་ནང་བྱུང་ལ། གཞན་ཡང་གཙང་ཕྱོགས་སུ་གཞུ་
བ་མོའི་ཞུ་ཚང་། སྙེ་མོའི་ཞུ་གཡས་ཚང་། ཤར་ལྷ་ཕུའི་ཁོང་ལམ་ཞུ་ཚང་། རྟ་ནག་
ལང་འགྲོའི་ཞུ་ཚང་། འཇེད་སྤང་ལུང་ཞུ་ཚང་སོགས་ཀྱི་དགོན་ཁག་འགའ་མ་ཉམས་
པར་གནས་སོ། །
མཁས་གྲུབ་སྨེའུ་ཚང་གི་གདན་ས་སྔ་བ་གཡས་རུ་ཤངས་གུར་ཞོག་དགོན་པ་ནི་
རབ་བྱུང་དང་བོའི་ནང་སྨེའུ་སྟོན་ལྷ་རི་གཉེན་པོས་བཏབ་པ། རྗེས་སུ་དགོན་སྡེ་
སྟོངས་ནས་ལོ་སུམ་བརྒྱ་ཙམ་ལས་མ་སོང་བར་མངོན། དེ་ལས་གཞན་ཤངས་མཚོ་
སྙའི་དཀར་བོ་བྲག་གི་དགོན་པ་དང་། འོ་ཡུག་ཡོན་པོའི་བྲག་དཀར་སྒྲུབ་སྡེ་སོགས་
ཕྱོགས་དུ་མར་སྨེའུའི་དགོན་སྒྲུབ་མང་ཡང་ད་ལྟ་ཤུལ་ཙམ་མ་གཏོགས་མེད། གཙང་
སྙེ་མོ་རྨེའུའི་གདན་ས་ཆེན་མོ་དཔལ་ལྡན་བཟང་བོ་རི་ནི། རབ་བྱུང་གཉིས་པའི་
དཀྱིལ་ཙམ་ན་མཁས་མཆོག་ཚུལ་ཁྲིམས་དཔལ་ཆེན་གྱིས་བཏབ་པ་ལ་གྲྭ་ཚང་སྟོང་
ཕྲག་འདུས་ཤིང་། ཕར་ཕྱིན་སོགས་མཚན་ཉིད་ཀྱི་གྲྭ་ས་ཆེན་པོར་གྱུར་ནས་བསྟན་
རྒྱུན་ཡང་ད་ལྟ་མ་ཉམས་པར་བཞུགས་པ་དང་། སྙེ་མོ་འཕགས་ཕུའི་སྒྲུབ་སྡེ་ཡང་
བཞུགས། ཤང་མཚོ་སྙ་སྨན་གོང་གི་འདུས་སྡེ་དེང་སང་སྟོངས།
གྲུབ་ཐོབ་སྤ་ཡི་གདན་ས་ཕྱི་དར་དུས་ཀྱི་དགོན་པ་སྔ་བ་སྙེ་ནམ་དྭགས་ཀྱི་ཡང་
341



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དབེན་དང་། སྔར་གནས་ཞང་ཞུང་ལྷ་རྩེ་སོགས་སྔ་དུས་ཡོད་ཀྱང་དར་ཆེ་བ་ཡོད་པ་མི་
མངོན། སྤ་ཡི་གདན་ས་ཆེ་བ་ལ་སྟོད་ལྷོའི་ལ་ཕུག་བདེ་ཆེན་སྒང་ནི། རབ་བྱུང་བཞི་
བའི་ནང་དུ་དར་བ་ཡིན་ངེས། སྤ་བླ་བཟང་བོ་བཅུ་གསུམ་བྱོན་ཞིང་དར་རྒྱས་ཆེ་མོད།
རྗེས་སུ་ཉག་ཕྲ་བར་གྱུར་ཀྱང་སྒྲུབ་སྡེ་དང་རྟེན་གསུམ་གནས་ཡོད། ཧོར་ཡུལ་ཡེ་ཐ་
ནང་སྤྱི་དགོན་གཡུང་དྲུང་རབ་བརྟན་གླིང་ནི། སྤ་སྟོན་གཡུང་དྲུང་ནམ་བཟང་གིས་
རབ་ཡིད་མེ་ལུག་ལོར་བཏབ། དགེ་འདུན་བཞི་བརྒྱ་སྐོར་འཚོགས་ཤིང་མཚན་ཉིད་ཀྱི་
བཤད་གྲྭ་དར་རྒྱས་ཆེའོ། །
དམ་པ་ཁྱུང་གི་གདན་ས་ནི། སྟོད་སྨད་བར་གསུམ་དུ་མང་བས་བརྗོད་མི་ཤེས་
ཀྱང་མདོར་ན་བསྟན་པ་ཕྱི་དར་དུས་སུ། བར་ཁམས་ལ་ཆགས་པའི་དགོན་སྡེ་ཆེ་བ་ནི་
སོག་ལྕགས་ཟམ་ གཡུང་དྲུང་གླིང་ཡིན། ཁྱུང་དཀར་གྱི་གདན་ས་བྲག་དམར་རི་
བདུན་དང་། ཁྱུང་ནག་གདན་ས་རྩེ་དྲུག་རི་ཁྲོད། ཁྱུང་སེར་གདན་ས་བྱ་ཟེ་ཡང་རྫོང་
སོགས་ད་ལྟ་གནས། མཐོང་གྲོལ་རི་ཁྲོད་དང་། དེང་གི་དགོན་སྡེ་ཆེ་བ་དཀར་རུ་སྟེང་
ཆེན་དགོན་ཡིན། སྟེང་ཆེན་ཁའི་སར་བསྟན་རྒྱས་གླིང་དང༌། འཕར་ཆན་ཚང་།
གཟིམ་ཤག་གཡུང་དྲུང་གླིང་སོགས་ཀྱང་ཡོད། ཁྱུང་བོ་དཀར་ལེགས་དགོན་ལ་གྲྭ་
གྲངས་སུམ་བརྒྱ་ལྷག་ཡོད་པས་དགོན་ཆེན་ཞིག་ཏུ་བརྩི། ཡང་ཁྱུང་བོ་ནག་རུ་དགོན་
དང༌། ཞེ་ནང་གཡུང་དྲུང་དཔལ་རིའི་དགོན། ཁྱུང་བོ་ཀོ་དགོན་སོགས་ནི་དགོན་
རྙིང་བྱིན་ཅན་ཡིན། གཞན་ཡང་སྨད་ཁམས་དང་། ཉག་རོང་། ཨ་མདོ་རྒྱལ་རོང་
སོགས་སུའང་ཁྱུང་བོའི་དགོན་སྡེ་མང་ངོ༌། །
དབུས་གཙང་ཕྱོགས་ཀྱི་བོན་དགོན་ཐོར་བུའི་སྐོར་ལ། སྟག་རྩེ་གཡུང་དྲུང་
གླིང་། སྟག་བྲོ་གཡུང་དྲུང་དགའ་ཚལ། དགོན་ཆེན་སྲིད་རྒྱལ་ཕོ་བྲང་། བོན་རི་ཡང་
དགོན། དབུས་ཕུག་གསང་བ་ཡང་རྫོང་བཀྲ་ཤིས་དང་དཀར་རྫོང་སྟེ། གནས་མདུན་
342



༄༅། །བོད་སོག་ཆོས་འབྱུང་གི་སྨད་ཆ།
དགོན་པ་སྟེར་བྱང་སྲིན་མོ་འཐབ་རྩ་སྒྲུབ་སྡེ། ལྷོ་ཉི་མ་སྒྲུབ་ཕུག ཤར་སྟག་ལུང་སྒྲུབ་
ཕུག ནུབ་བྱ་ཁྲི་སྒྲུབ་ཕུག ཤེལ་སྐུ་སྦུག་རྒྱལ་རི་བསམ་གཏན་གླིང་སོགས་གནས་པས་
གསར་ལུགས་དར་ཆེའོ། །
དེ་ནས་སྟོད་ཕྱོགས་ལྷོ་རྒྱུད་གློ་བོ་དང་དོལ་བོ་སོགས་སུ། ཡར་སྟོན་གྱི་གདན་
ས་བསམ་གཏན་གླིང༌། དེ་བཞིན་ཀླུ་བྲག་དགོན་པ་སོགས་ཡོད། ཡང་གླེས་དགོན།
ཏ་རབ་དགོན། གཞན་ཡང་ཚལ་ཁ་གདོང་སྐུ། ཏི་སྙག་བྱི་བ་མཁར་ཕྱིན་དགོན།
བྱང་ཐོན་སྟོད་ཀྱི་ཏྲེ་བ་ལྷོ་མའི་དགོན། བོན་གནས་བྱིན་ཅན་སྨན་ལུང་བྱང་ཆུབ་རི་
དང༌། མ་གཙང་གི་བྱང་ཕྱོགས་བྱ་དུལ་དགོན་པ་གོང་འོག་གཉིས་སོགས་ཡོད།
ཞང་ཞུང་གི་སྒྲུབ་གནས་རྣམས་སུ་བསྟན་པ་ཕྱི་དར་དུས་དགོན་སྡེ་ཆེ་བ་བྱུང་
ཚུལ་མ་ཐོས་མོད། ཕྱིས་སུ་རབ་རྒྱལ་སྟོད་དུ་ཁྱུང་ལུང་དཔལ་རྒྱས་ཐུགས་བསྟན་མདོ་
སྔགས་གྲགས་རྒྱས་གླིང་བྱུང་ངོ༌། །
བྱང་རྒྱུད་ནག་ཚང་ཁོང་སྟ་སྒོ་དང་རྭ་གནས་ནང་ཆགས་པ་སྟ་སྒོའི་སེ་ཞིག་
དགོན། དང་རྭ་ཕྱུག་ཙོ་དགོན། དང་རྭ་འོ་བུ་དགོན། དང་རྭ་གཡུ་བུན་སྒྲུབ་སྡེ།
དང་རྭའི་སྤྱན་དགོན། དང་རྭའི་སྤྱན་གོང་ལྷ་ལུང་། སྟ་སྒོའི་རྫུ་འཕྲུལ་ཕུག་སོགས་སུ་
སྒྲུབ་སྡེ་ཅི་རིགས་བཞུགས། ཉེ་སྔོན་ལྷོ་གྲོ་མོ་ནང་དུ་བོན་དགོན་སྤུངས་མོ་དགོན་
སོགས་ཡོད་དོ། ། །
མདོ་སྟོད་ཧོར་ཚོའི་ས་ཁུལ་དུ་རྫ་དམར་ཤ་རུ་དགོན། ཨ་གྲགས་སྟོད་དུ་ཁྱུང་བོ་
སྣང་གསལ་དགོན། ཨ་གྲགས་སྨད་དུ་རྟོགས་ལྡན་དགོན། ཧོར་རུ་སྟོད་སོག་སྡེའི་
ཁུལ་དུ་ཏིང་རྡུ་བོན་དགོན་ནོར་བུ་གླིང་བཤད་སྒྲུབ་དར་རྒྱས་ཆེ་ལ། ཧོར་འབྲོག་ཀླུ་
ཕུག་དགོན་གཡུང་དྲུང་བདེ་ཆེན་གླིང་ཡང་དར་རྒྱས་ཆེ། ཨ་དཀར་ཐེག་ཆེན་གླིང་།
ཀླུ་ཕུག་ཉི་མ་ལྷ་རྩེའི་རི་ཁྲོད་བསམ་གཏན་སྨིན་གྲོལ་གླིང་། རྐྱང་འཐིང་རིའི་ཤར་རྫའི་
+
-
-
343



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྒྲུབ་གྲྭ། སོག་གཡུང་དྲུང་ལྷ་རྩེའི་རི་ཁྲོད། ཧོར་སྨན་རག་གཡུ་མཚོའི་དགོན། བོན་
སྟོན་གླང་མ་ལུང་གི་དགོན་ཆེན་ཇུན་གར་དམག་གིས་གཏོར། བོན་སྨད་འབྲོང་དུ་བླ་
བྲང་གི་བོན་དགོན་གཡམ་གཞུང་གཤེན་སྒར་བཀྲ་ཤིས་ལྷ་སྟེང་། ཧོར་ཕུར་དགོན་
གཡུང་དྲུང་འོ་ཚལ་གླིང་། ཧོར་སྨད་ཡི་ཐ་དཔོན་ཚང་གི་ཕུར་ནག་ལྷ་ཁང་། དཀར་
ལུང་གཤེན་བསྟན་རིན་ཆེན་གླིང་དུ་མཚན་ཉིད་ཀྱི་བཤད་གྲྭ་དར། ཡང་གནམ་མཚོ་
ཁའི་ཕུག་པ་དགོན་སོགས་ཡོད་དོ། །
དེ་ནས་མདོ་སྟོད་སྨད་ཀུན་གྱི་གཤེན་བསྟན་དགོན་པ་སོ་སོའི་མཚན་ཚེ་ལོང་
ཙམ་ཞིག་བཀོད་ན། བྱང་གནམ་མཚོ་ནས་མར་གསང་བ་གཡུ་རྩེ་དགོན། འཆག་
གཞུང་དགོན། བར་ཐའི་སྒྲུབ་སྡེ། རྫ་དམར་རྨེའུ་ཚང་བླ་བྲང་། ནག་ཤོད་བུར་སྣུམ་
ཞུ་ཚང་། གསས་མདའ་བོན་དགོན། སེ་ཚ་ནང་ཞུ་ཚང་གཡང་ཤོད་དགོན། ཡུལ་
ཤོག་ལྔའི་ནང་འདྲེ་རག་དགོན། ཁྱུང་བོ་སྟོད་ཁུལ་དུ་སྒང་རུ་དར་རྒྱས་དགོན། སྒང་
རུ་བྱང་ ཐའི་དགོན། གཡམ་བྱ་ཆེན་དགོན། ཁྲོམ་ཚང་དགོན། མཛེ་རུ་ཁ་ཕུམ་
དགོན། ནག་རུ་ར་ཅན་དགོན། རི་དམར་དགོན། མར་རྫོང་དགོན། དམར་རོང་
དགོན། ག་ཤེལ་ཤ་འདྲ་དགོན། བཙུན་དགོན། དཔའ་གདའ་ཞུ་ཚང་དགོན། རི་
སྔོན་དགོན། སྲིབ་མོ་སྟོད་དགོན་སྨད་དགོན། སྲིབ་ཐ་ཉིན་ཤོག་དགོན། ཡ་ངའི་
དགོན། དམར་དཔོན་དགོན། ག་རིའི་རི་ཁྲོད། ལྷ་སྐུ་འགྲིག་སྤུ་ཡི་རི་ཁྲོད། རྐྱང་
གཞུང་དགོན། རྐྱང་རི་དགོན། གཡུང་དྲུང་བདེ་གླིང་། ག་རེའི་གཡུ་མཚོ་དགོན།
གདའ་ཕུའི་རི་ཁྲོད། སྔོའི་རི་ཁྲོད། བདེ་ལྡན་སྐྱེའུ་ལུང་། རུ་ཐའི་དགོན་གསར།
འབོ་དར་སྡེ་དགོན། བྱ་ཟེ་བླ་བྲང༌། བྱ་ཟེ་ཡང་རྫོང་། སྒར་ཁོང་བླ་བྲང་། ཕུག་ལེབ་
དགོན། གཡམ་དགོན་བཀྲ་ཤིས་དར་རྒྱས། ཁྱུང་བོ་དང་སྨད་ཁྱུང་གི་དགོན་སྡེ་ཆེ་
རིགས་གོང་དུ་སོང་། སྟོང་རྫོང་ཞུ་ཚང༌། རི་དམར་སྣ། བེ་སྒོ་དགོན། རྔ་བརྡུང་རི་
344



༄༅། །བོད་སོག་ཆོས་འབྱུང་གི་སྨད་ཆ།
ཁྲོད། ཁྱུང་ནག་བླ་བྲང་། སྒྲུབ་གྲྭ་གསར་བ། ལྷོ་རྒྱལ་བ་ཉིན་དགོན། སྲིབ་དགོན།
ཝ་ཤོད་དགོན། སྒྲུབ་གྲྭ་གསར་བ། ཝ་དགེ་དགོད། མཎྜལ་རི་ཁྲོད། གཏམ་སྟོད་
སྨད་ཀྱི་དགོན་པ་གཉིས། སྲུང་རུང་གྲོད་དགོན། རི་རོང་སྟོད་སྨད་ཀྱི་དགོན་གཉིས།
ཟླ་ཤུལ་དགོན། འགྱང་དགོན། བྷ་ཧོ་བོན་དགོན། ཆབ་རྫོང་དགོན། རྫོང་ཆུང་
དགོན། དེའུ་མགོ་དགོན། ས་དཀར་སྨད་ཁྱུང་དཀར་བླ་བྲང་། དཀར་སྟོད་དཔོན་
ཞབས་གྲྭ་ཚང་བཅས་ཡོད། རྒྱ་སྟོང་ལྡིང་དགུའི་ནང་རྟམ་མདའ་དགོན། སྔོ་ཕོ་
དགོན་སོགས་དང་། ཁྱུང་བོ་ནས་མར་ལ་རྟ་བོན་དགོན། སྦྲུལ་ཤོག་མདོ་ཆེན་དགོན།
གོ་སོང་ཁྲ་རྒན་ཉི་ཕུག ལབ་དགོན། ཤོག་ལྔ་ལམ་ལྷ་དགོན། ཁྲི་འདུ་དགོན། འབུ་
ལུང་དགོན། རྨ་སྡེ་དགོན། མདོ་མདའ་དགོན། རོབ་དགོན་པ། ས་ལ་དགོན་པ།
ལ་ངོས་དགོན་པ། སྤུ་ཤོད་དགོན། སྨ་རི་དགོན། ཚ་བ་དྲག་པོ་རྫོང༌། ཏ་གླིང་
དགོན། གུ་རམ་དགོན། ཚ་གྲ་ཡེལ་བོན་དགོན། སྒྲོ་གྲགས་བོན་དགོན་ཉི་མ་གླིང་
སོགས་ཡོད། དེ་ནས་མར་ལ་འཇང་ས་དམ་ཁོག་སྨད་དུ་འཇང་གི་ཡུལ་བོན་དང་སྡེ་དུ་
མ་ཡོད་ཀྱང་མ་སྨོས། ཁམས་སྡེ་དགེ་ལྷོ་རྒྱུད་དུ། བླ་ཁྲི་དགོན་པ་བསམ་གཏན་སྨིན་
གྲོལ་གླིང༌། སྐོམ་ཚང་དགོན་པ། མོག་རོང་རྒྱབ་དགོན་པ། ཟླ་ཆུའི་ཁོངས་སུ་བདེ་
གླིང་གདན་ས་ཞལ་བཞེས་དགོན། ཐར་བདེའི་རི་ཁྲོད། སྟག་ཞིག་དགོན་པ། སྡེ་
དགེའི་ཤར་རྒྱུད་དུ། འཛིང་བླ་བུ་དགོན། ལྕང་ལུང་དགོན། ཁ་རག་དགོན། རུ་
དཔོན་དགོན། གཙུག་བོན་དགོན། རྫ་ཆུ་རྒྱུད་དུ་རྫ་ཁྲོ་ཚང་དགོན། རྫ་སྟེང་ཆེན་
དགོན། གསལ་སྤྲུལ་དགོན། ཤར་རྫ་རི་ཁྲོད་གཡུང་དྲུང་ལྷུན་པོ། རྟོགས་ལྡན་ཅོ་
ལུའི་རི་ཁྲོད། གླིང་ཚང་རྒྱལ་བོའི་ཁོངས་སུ་འབུ་སྨད་དགོན། སྨོན་རྒྱལ་དགོན་པ།
སྨོན་རྒྱལ་རྒྱལ་སྲས་རི་ཁྲོད། བོན་པོ་དགོན། ལྷ་ཐོག་ཕྱོགས་གླུ་བྲོ་དགོན། ཡིད་ལྷུང་
སྟོད་དུའང་བོན་ལུགས་རུ་སྡེ་ཁག་འགའ་ཡོད། ཉག་རོང་སྟོད་དུ་རྒྱ་གཞིའི་དགོན་པ་
345



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དང་། གུས་སྐྱ་དགོན་པ། ཉག་སྐེད་དུ་ཡེ་ཤེས་དགོན་པ་དང་། མུ་ནེ་དགོན་པ་
གཉིས། ཉག་སྨད་དུ་ཟིལ་གནོན་དགོན་པ། ཝ་ཆུས་དགོན་པ། གསང་གླིང་གདན་
ས། བཀྲ་སྐུ་ཐང་བཙུན་དགོན། གནས་ཆེན་སྨོན་མམ་ལྷ་བྲག་ཏུ་ཁྲོ་ཚང་ནོར་ཁྲུ་
དགོན། གནས་ཆེན་གསང་བ་ཡང་རྫོང་དུ་སྒྲུབ་གྲྭ་གཉིས། ཉག་སྨད་རྒྱུ་མཚམས་སུ་
བོན་དགོན་གཅིག འདྲ་རྩིས་ལ་རྒྱབ་ཏུ་བོན་དགོན་གཅིག ཉག་སྨད་དུ་དགོན་སྡེ་
མང་ཡང་མ་ཤེས། བྲག་ཡབ་ཁོག་ཏུའང་བོན་སྡེ་དུ་མ་ཡོད། མི་ཉག་ཕྱོགས་ཉི་མ་
དཔོན་ཁོངས་སུ་འདུ་ར་དགོན། འགའ་ཐར་དགོན། དམ་པ་རང་གྲུབ་དགོན་སོགས་
དགོན་ཆེ་ཆུང་བཅུ་སྐོར་དང་། སྟའུ་ཤེལ་ཁོག་ཏུ་གཏོ་ལུང་ཡང་དབེན་དཔལ་དགོན།
ཧོར་སེར་ཁག་ལྔའི་ཁང་གསར་ཕྱོགས་ཀྱི་རྭ་དགེ་དགོན། རྒྱ་རོང་ཁྲོ་སྐྱབས་ཁོང་མཚོ་
ཏོ་ནོར་བུ་གླིང་དགོན་ཆེན། འུ་ཟེ་དགོན་པ། ཁྲོ་སྐྱབས་ཕོ་བྲང་ལྷ་ཁང་དྲུག་ཟུ་ར་
འབྲུག་མོ་རྫོང་དུ་བཀའ་བསྟན་འགྱུར་པར་ཁང་། ཚེམ་མདོ་གཡུང་དྲུང་གླིང༌། སྟེག་
སྟེང་ཁོང་དུ་ཆུ་ལོང་རྣམ་རྒྱལ་ལྷ་རྩེ། བྲག་སྟེང་དར་རྒྱས་གླིང་། སྟག་མཆོད་རྟེན་རི་
ཁྲོད་གཙུག་ལག་ཁང༌། རོང་མེ་ཁོང་དུ་རྒྱ་མཚོ་དགོན། གཡུང་དྲུང་རིང་མོའི་རི་ཁྲོད།
དགེ་བཤེས་རྩ་རུ་ཝ་ལུང་དགོན། སྦ་ར་དགོན། སྟག་ཟུང་དགོན། བེ་རོའི་དབེན་
ཁྲོད། ཁྲོ་སྐྱབས་ཉི་ཤུ་སྤྲུལ་སྐུའི་དགོན། ཕུ་དུ་སྤྲུལ་སྐུའི་དགོན་སོགས་ཡོད་དོ། ། །
མདོ་སྨད་རྔ་བའི་ཡུལ་དུ་སྣང་ཞིག་གི་གདན་ས་དང་བོ་མ་དགོན་རྒྱ་མདུད་
དགོན་ཡིན་ལ། ཕྱིས་ཀྱི་གདན་ས་ཕུན་ཚོགས་དར་རྒྱས་གླིང་ནི་བཤད་གྲྭ་དང་སྒྲུབ་གྲྭ་
གཉིས་ལྡན་གྱི་དགོན་ཆེན་ཞིག་ཡིན། སྣང་ཞིག་གི་གདུང་རབས་ནི་གནའ་རབས་
ཞང་ཞུང་ཁ་ཡུག་མེ་ཏོག་ཚལ་ཞེས་པར་ཁྱུང་དཀར་དང་། ཁྱུང་སེར། ཁྱུང་ཁྲ། ཁྱུང་
ནག་བཞི་བྱུང་བའི་ནང་གསེས་ཁྱུང་ནག་མུ་ཁྱུང་རྒྱུན་གྱི་རྒྱུད་དུ། སད་ནེ་གའུ་ཞེས་
པའི་མཁས་གྲུབ་གཉིས་འཛོམ་ཞིག་བྱོན། ཞང་རྒྱལ་ལིག་མི་སྐྱ་བཀྲོངས་ནས་མི་བདེ་
346



༄༅ ། །བོད་སོག་ཆོས་འབྱུང་གི་སྨད་ཆ།
བར་གྱུར་པའི་དུས། དབུས་ནས་མདོ་སྨད་དུ་བྱོན་ཞིང་། རྨ་རྒྱལ་སྦོམ་རའི་བཀྲ་ཤིས་
ལྷ་སྒང་དུ་བཞུགས་ནས་བོན་བསྟན་སྤེལ། དེ་ཚེ་བླ་མ་ཞུ་སྒོམ་སོགས་གྲུབ་བརྙེས་རིག་
པ་འཛིན་པ་བཅོ་བརྒྱད་བྱུང་། དེ་རྗེས་སད་ནེའི་རྒྱུད་དུ་སྣང་ཞིག་བྱ་བ་བྱུང་སྟེ་ཞི་སྒོམ་
གྱི་སློབ་མར་གྱུར་ནས་སྒྲུབ་པ་མཛད་པས་གྲུབ་པ་ཐོབ། འཁྲུལ་སྣང་དབྱིངས་སུ་ཞིག་
པས་སྣང་ཞིག་དང༌། བློ་གྲོས་བཟང་བོའི་རྒྱལ་མཚན་ཕྱོགས་ཀུན་བསྒྲེངས་པས་སྣང་
ཞིག་བློ་གྲོས་རྒྱལ་མཚན་དུ་གྲགས། ཁོང་གི་རིགས་སྲས་སུ་གྲུབ་དབང་ཡོན་ཏན་རྒྱ་
མཚོ་འཁྲུངས། དེ་ཉིད་དང་རའི་དོ་གླིང་དུ་བཞུགས་ནས་གྲུབ་པ་བརྙེས་པས་དོ་
འཕགས་སུ་མཚན་གསོལ། གཡུ་རྩེའི་བཀའ་བརྒྱད་སྒྲུབ་ཕུག་ཏུ་སྒྲུབ་པ་མཛད་ཅིང་།
དེ་ནས་རྔ་སྟོད་དུ་བྱོན་ནས་སྒྲུབ་སྡེ་བཙུགས། ཤར་སྐྱང་འཕགས་ཀྱི་གདན་ས་ནས་
སྐྱང་བཟའ་གཡུ་སྒྲོན་ཁབ་ཏུ་བཞེས་ཏེ་སྲས་ཆེ་བ་བྱ་ཆེན། འབྲིང་ལྕགས་མདུད།
ཆུང་བ་དངུལ་སྐུ་གསུམ་འཁྲུངས། དངུལ་གཞུང་དུ་སྣང་ཞིག་རྒྱལ་བསྟན་ཕུན་ཚོགས་
བླ་བྲང་བསྐྲུན། ཕྱོགས་ལས་རྣམ་རྒྱལ་བཀྲ་ཤིས་གཡུང་དྲུང་གི་དགོན་ས་གཟིགས།
སྲས་ཆེ་བ་ཉི་མ་བསྟན་འཛིན་གྱིས་སེར་ཚོགས་ཀྱི་གཞི་བཟུང་བ་མ་དགོན་ཡིན་ལ། རྒྱུ་
ཏིག་སྒར་རམ་རྒྱ་མདུད་དགོན་ཡང་ཟེར། སངས་རྒྱས་ཀྱི་ཚེམས་རྒྱ་མདུད་མའི་རྟེན་
ལས་མཚན་དེ་ལྟར་ཐོག མ་དགོན་དེ་ཉིད་བཙུགས་ནས་ད་ལྟའི་རབ་བྱུང་བཅུ་
བདུན་པའི་ས་འབྲུག་ཡན་ལ་མི་ལོ་བརྒྱད་བརྒྱ་དང་བརྒྱད་ཅུ་གྱ་གཅིག་སོང་བར་
བཤད། འབྲིང་བོ་ལྕགས་མདུད་འདུལ་བ་རྒྱལ་མཚན་འབར་ཁམས་སུ་སོང་ནས་སེར་
ཚོགས་ཀྱི་གཞི་བཟུང་བ་ཁང་དམར་དགོན་ཡིན། ཆུང་བ་དངུལ་སྐུ་ཤར་ཁོག་ཏུ་སོང་
ནས་བོན་གྱི་བསྟན་པ་བསྐྱངས། འབྲིང་བོ་ལྕགས་མདུད་སྐུ་ཚེའི་སྨད་ཤར་ཁོག་ཏུ་
བྱོན་ནས་སྐུ་འདས། བྱ་ཆེན་ཉི་མ་རིག་འཛིན་གྱི་གདུང་རབས་ཉེར་བཞི་བ་སྣང་ཞིག་
ཚུལ་ཁྲིམས་དབང་མཆོག་ནས་གྲོང་བོན་དང་། རབ་བྱུང་འདུལ་བའི་སྡེ་གཉིས་ཕྱེ་
347



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ནས། རྣམ་རྒྱལ་བཀྲ་ཤིས་གཡུང་དྲུང་གླིང་ཕྱག་བཏབ་མཛད། བོན་སྡེ་ཤོག་ཁ་བཞི་
བཅུའི་དབུ་བླར་བཀུར། གདུང་རབས་སོ་ལྔ་བ་སྣང་ཞིག་ནམ་མཁའ་བློ་གྲོས་ཀྱི་རིང་
མཛད་འཕྲིན་ཤིན་ཏུ་རྒྱས་ཤིང་ཁྲོ་ཆེན་རྒྱལ་བོའི་དབུ་བླ་མཛད། གདན་སའི་གྲྭ་
ཚོགས་ལྔ་བརྒྱར་འཕེལ། གྲྭ་ཚང་ཁག་བཞི་བྱུང་། དབུས་ནས་མཁན་པོ་ཤེས་རབ་
གྲགས་པ་གདན་དྲངས། བཀའ་པོད་རྣམ་ལྔའི་རྩོད་གྲྭ་བཙུགས། ཁོང་གི་ཞལ་སློབ་
ཏུ་མདོ་སྟོད་སྨད་ཀྱི་བླ་ཆེན་མང་བོ་འདུས། མདོ་རྒྱུད་བསྟན་པའི་མངའ་བདག་མདོ་
སྤྲུལ་རིན་པོ་ཆེ་དང་། སྟག་རྩེའི་རི་ཁྲོད་འདེབས་པ་བོ་མཆོག་རྩེ་བ་དབུས་ཕུག་སྐུ་
ཞབས། ལྕགས་མདུད་བོན་འདེབས་པ་བོ་ལྕགས་མདུད་ནམ་མཁའ། མདའ་ཆེན་
དཀར་མོ་དགོན་འདེབས་པ་བོ་སྐྱང་སྤྲུལ་ནམ་མཁའ་རྒྱལ་མཚན། དང་རི་དགོན་
འདེབས་པ་བོ་དང་རི་ནམ་མཁའ་བསྟན་འཛིན། སྡེ་དགེའི་སྟག་ཞིག་དགོན་འདེབས་
པ་བོ་ནི་སྟག་ཞིག་སེངྒེ་ཉི་མ། གསེར་ཤིང་དགོན་པ་འདེབས་པ་བོ་ནི་གསེར་ཤིང་སྤྲུལ་
སྐུ། དེ་ལ་སོགས་པའི་དགོན་སྡེ་ཕྱག་བཏབ་མཛད་པའི་བླ་ཆེན་མང་དུ་བྱུང་བ་དང་།
གཞན་ཡང་། ཛ་རོང་ནམ་མཁའ་དང༌། མཁར་ཡག་ཤེས་རབ། རེབ་གོང་སྡོང་སྐོམ་
ཚང་། མདའ་ཆེན་སྤྲུལ་སྐུ་ལུང་རྟོགས་རྒྱ་མཚོ། སྐྱང་སྤྲུལ་རིན་པོ་ཆེ། བྲག་སྟེང་བླ་
མ་ཤེས་རབ་དབང་རྒྱལ། རོང་མིའི་དཔོན་བླ་སོགས་སློབ་མ་མཐའ་ཡས་པ་བྱུང་།
གདུང་རབས་སོ་བརྒྱད་པ་སྐྱབས་རྗེ་བསྟན་པ་རབ་རྒྱས། སྣང་ཞིག་ནམ་མཁའ་བློ་
ལྡན། སྤྲུལ་སྐུ་སྐལ་བཟང་བློ་གྲོས་བཞུགས་པ་སོགས་སྐུ་ཕྲེང་རིམ་པར་བྱོན་པ་འདི་
བཞིན་ཡིན་ནོ། ། ཡང་རྟོགས་ལྡན་སྨིན་གྲོལ་བཀྲ་ཤིས་འཁྱིལ་ནི་བསླབ་གསུམ་ལྡན་
པའི་འདུས་གྲྭ་སུམ་བརྒྱ་ལྷག་བཞུགས་ཤིང་། ཐོག་མར་དགོན་གཞི་འཛིན་པའི་བླ་མ་
བོན་སློབ་རིན་པོ་ཆེ་ཡིན་ལ། དེ་ནས་སྐྱབས་མགོན་བསོད་ནམས་ཕུན་ཚོགས་ཀྱིས་
འདུལ་བའི་དགོན་སྡེར་བསྒྱུར་ནས། ཕྱིས་སུ་རྟོགས་ལྡན་གཡུང་དྲུང་ཚུལ་ཁྲིམས་པས་
348



༄༅། །བོད་སོག་ཆོས་འབྱུང་གི་སྨད་ཆ།
བསྐྱངས། དེ་ནས་རིམ་པར་བསོད་ནམས་དར་རྒྱས་རིན་པོ་ཆེ་དང་། དཀོན་མཆོག་
ཚང་། སྡོམ་བུ་ཚང་། སྐྱབས་མཆོག་ཚུལ་ཁྲིམས་ཡེ་ཤེས། ཁྲི་གཙུག་བློ་གྲོས་རིན་པོ་
ཆེ། མཁན་ཆེན་ཚུལ་ཁྲིམས་བསྟན་པའི་རྒྱལ་མཚན། བསྟན་འཛིན་འཆི་མེད་དབང་
བོ། ཡོངས་འཛིན་ཡོན་ཏན་རྒྱ་མཚོ། ཡོངས་འཛིན་བཟོད་པ་རྒྱལ་མཚན། ཁྲི་བ་
འཇམ་དབྱངས་མཁྱེན་རབ་རྒྱ་མཚོ། ཚུལ་ཆེན་ཡང་སྲིད་ཐེག་མཆོག་བསྟན་པའི་ཉི་
མའི་བར་གདན་རབས་རིམ་པར་བྱོན་པ་བཅུ་གསུམ་དང་། དགེ་བཤེས་ངེས་དོན་
མཐོང་བ་དོན་ཡོད་སོགས་མཁས་གྲུབ་གཉིས་ལྡན་གྱི་སྐྱེས་བུ་དམ་པ་དུ་མས་སྒྲུབ་གྲྭ་
བཙུགས་ཏེ། བཤད་སྒྲུབ་ཟུང་འབྲེལ་གྱི་སྒོ་ནས་བོན་བསྟན་དར་རྒྱས་སུ་སྤེལ་བཞིན་
མཆིས་སོ། ། གཞན་ཡང་། གདུང་ལེགས་དགོན་དང་། བ་ཞིག་དགོན། ཅོག་ལོ་
དགོན་བཅས་རྔ་ཡུལ་དུ་བོན་གྱི་དགོན་སྡེ་རྣམ་པ་ལྔ་བྱུང་ངོ༌། །
ཟུང་ཆུ་ཕྱོགས་སུ་དགའ་མལ་གཡུང་དྲུང་དར་རྒྱས་གླིང་། བྲག་གཡུང་དྲུང་
དགོན། ཚ་ཚ་དགོན། སྐྱང་ཚང་ཕུན་ཚོགས་དར་རྒྱས་གླིང་། སྐྱང་ཚང་ནུབ་གྲོང་
དགོན། སྐྱང་ཚང་ཤར་མའི་དགོན། སྣང་ཞིག་དངུལ་སྐུ་དགོན། ཁྲི་སྨིན་འཁོར་ལོ་
དགོན། སྐྱིད་འཛོམ་བདེ་ཆེན་དགོན། གདོང་སྤེལ་འཁོར་ལོ་དགོན། རིན་སྤུངས་
བཀྲ་ཤིས་སྨིན་གྲོལ་གླིང༌། ཅོ་ཚང་དགོན། ཟུང་ཆུ་ནག་རིང་སྒྲུབ་གྲྭ། ཆུ་སྟོད་ཨ་
འབེལ་དགོན། ཧ་ཕན་འཁོར་ལོ་དགོན། དངུལ་སྐུ་ལྕགས་མདུད་དགོན། མཁའ་
སྐྱོང་བྱ་འཕུར་དགོན། ཝ་དངུལ་གསེར་ལག་དགོན། ཚོ་ཚིས་རྐྱང་ནག་དགོན། ཉ་
ཡི་ལྕགས་མདུད་དགོན། ཤར་དུང་རི་དགོན། མཁར་ཡག་དགོན། རྒྱ་ཞིང་བསྟན་
རྒྱས་གླིང༌། རྒྱལ་བཙན་གཡུང་དྲུང་གླིང༌། གྲབ་དགོན་སྔགས་པ་གྲྭ་ཚང་། དབྲ་རྩའི་
སྔགས་དགོན། ཅོ་ཚང་སྔགས་དགོན། རིན་སྤུང་དགོན་གསར་བཅས་ཡོད་དོ། །
འཕན་ཆུ་ཤོག་བདུན་གྱི་འོ་བཟོ་ཞེས་པར། རྐྱང་སྤྲུལ་ནམ་མཁའ་རྒྱལ་མཚན་
349



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གྱི་གདན་ས་མདའ་ཆེན་དཀར་མོ་དགོན། དཀར་མོ་རི་ཁྲོད། བསམ་འགྲུབ་དགོན།
རི་ལུང་དགོན། ཨ་སྐྱིད་རོང་དུ། རྐྱང་ཚང་དགོན། དཔལ་སྐྱིད་དུ་ཧྲེ་ཚང་དགོན།
དགའ་བ་དགུ་གཞུང་དགོན། སྟག་རྐྱང་དགོན། ལྟག་ལོག་དགོན། སྟག་ཆགས་རི་
དགོན། རྐྱང་བཙན་ཆག་སྣང་དགོན། ཨ་བྱ་ནག་ལྕོག་དགོན། ཐེབ་ཆུ་བྲག་རྒོད་
དགོན། རྒྱ་ཉག་རབ་བརྟན་དགོན། གསེར་ཞང་དར་རྒྱས་དགོན། མཁར་ཕུར་བཀྲ་
ཤིས་དགོན། བསག་རང་དགོན། རག་སྣང་དགོན། གཙང་རག་དགོན། ལྷ་མོ་
དགོན། རྨ་རྒྱུད་སྐུ་བླ་བྲག་དཀར་རི་ཁྲོད། ཁོད་པོའི་ཕྱོགས་སུ་གཡུང་དྲུང་དར་རྒྱས་
དགོན། ར་གོར་ཐང་དགོན་ཀུན་ཁྱབ་གླིང་། ཟངས་ལྕོགས་ནང་སྔགས་དགོན། ཆུ་
འབྲུག་སྔགས་དགོན། རི་སྐེད་སྔགས་དགོན། འཕར་ཆེན་དགོན། བླ་བྲང་སྔགས་
དགོན་སོགས་ཡོད།
རྨ་ལྷོ་རྒྱུད་རྒན་གྱི་བྲག་དཀར་དང་ཉེ་བར། རྩེ་ཞིག་གཡུང་དྲུང་རྒྱལ་མཚན་གྱི་
གདན་ས་རྩེ་དབུས་གསང་སྔགས་དར་རྒྱས་གླིང་དང་། རེབ་གོང་གསེར་མོ་ལྗོངས་སུ་
གནའ་དུས་བོན་སྡེ་བཅོ་ལྔ་ལ་སྒྲུབ་སྡེ་བཅོ་ལྔ་ཡོད་པར་བཤད་པ་ལྟར་གས་ཁང་བཅོ་ལྔ་
དང༌། དགོན་སྡེ་ཀུན་ཁྱབ་གཡུང་དྲུང་གླིང་། ཐེག་ཆེན་གསང་བ་བདུད་འདུལ་གླིང་།
སྨན་རི་ཞེས་པར་བོན་གྱི་བླ་རབས་རིམ་བྱོན་གྱི་གདན་ས་དང༌། ཁྲི་ཀ་སྟོང་ཆེ་ཞེས་
པར་སོག་བཙུན་སྟོན་པ་ཡེ་ཤེས་རྒྱལ་མཚན་གྱིས་བཏབ་པའི་སྟོང་ཆེ་དགོན་གཡུང་དྲུང་
རྣམ་པར་རྒྱལ་བའི་གླིང་། སྟོད་ཆེ་བོན་མང་དང་། སེར་བརྒྱ་བོན་མང་འདུས་སྡེ།
དུང་དཀར་སྨིན་གྲོལ་གླིང་། ཡང་སྣང་རའི་ཞྭ་ཁྲ། སྐྱ་སེ་ཉེ་མགོ ཨ་ཀ་ར། སྟོང་ཆུ།
ཙོང་ཁའི་བོན་བརྒྱ། སེ་ཟ་སོགས་བོན་གྱི་སྒྲུབ་སྡེ་དུ་མ་དང་། རྨ་ཆུའི་བྱང་རྒྱུད་དུ།
དོ་ཤུལ་ཤར་སྟེང་སོགས་ཀྱི་བོན་སྡེ་དང་དགོན་སྡེ་དུ་མ་ཡོད་དོ། ། དེ་ལྟར་གོང་དུ་
བརྗོད་པ་དེ་དག་བོན་བསྟན་ལོ་རྒྱུས་སྨྲ་བ་རྣམས་ཀྱི་རྗེས་སུ་བཟླས་ནས་བྲིས་ཁུལ་བྱས་
350



༄༅ ། །བོད་སོག་ཆོས་འབྱུང་གི་སྨད་ཆ།
ཀྱང་ནོར་བའི་ཆ་མཆིས་ཚེ་རང་ཉིད་ནོངས་པ་ཡིན་པས་བཟོད་བཞེས་དགོངས།
འདིར་སྨྲས་པ།
བོད་ཡུལ་གངས་རིས་བསྐོར་བའི་ཡུལ་ལྗོངས་སུ། །
གཤེན་བསྟན་འོད་དཀར་སྣང་བ་འབུམ་གྱི་གཟིས། །
རྨད་བྱུང་དགེ་མཚན་ཀུན་ད་བཞད་མཛད་པ། །
བོན་སྟོན་ལྷ་མིའི་བསོད་ནམས་དཔལ་དུ་ཤར། །
དེ་ཡི་བསྟན་འཛིན་རིམ་བྱོན་མུ་ཏིག་ཕྲེང་། །
བརྒྱུད་གསུམ་སྲད་བུར་བསྟར་བའི་མགུལ་རྒྱན་འདི། །
མཛད་རྣམ་ངོ་མཚར་སྒེག་མོའི་མཛེས་ཆོས་སུ། །
བཀོད་པའི་རྣམ་ཐར་སྐྱེ་དགུའི་གསོས་སུ་སྨིན། །
ཞང་བོད་བསོད་ནམས་འཛིན་མའི་ཞིང་ས་རུ། །
ལེགས་བྱས་དགེ་བའི་མྱུ་གུ་ཡོངས་སྨིན་ཏེ། །
བོན་བསྟན་སྙེ་མ་འབུམ་ཕྲག་རྒྱས་པའི་རྩེར། །
ཕན་བདེའི་ལོ་ཏོག་འགྲོ་མང་དཔལ་དུ་གྲུབ། །
གཤེན་བསྟན་འཆི་མེད་ལམ་གྱི་ཁོར་ཡུག་ཏུ། །
རྣམ་པར་བརྩེན་པའི་མཁས་གྲུབ་ཉིན་བྱེད་དབང་། །
འཕྲིན་ལས་འོད་སྣང་ཆ་ཤས་རྫོགས་པའི་དཔལ། །
བདེ་སྐྱིད་པད་ཚལ་བཞད་པའི་གཉེན་དུ་ཤར། །
ལེགས་བཤད་གཏེར་མཛོད་ལུང་གི་ཟ་འོག་གོས། །
རྣམ་བཀྲ་རིག་པའི་རྒྱལ་མཚན་མཆོག་བཀོད་དེ། །
351



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བོན་བསྟན་བསླབ་གསུམ་ནོར་བུའི་ཏོག་མཛེས་པ། །
རྣམ་དཔྱོད་གསེར་གྱི་ཡུ་བས་བཏེགས་འདི་རྨད། །
བོན་མཁས་བློ་གྲོས་ཆུ་གཏེར་ལས་ཐོན་པའི། །
འཕྲུལ་ངག་བསྟན་འབྱུང་ཆད་མེད་གངྒཱའི་ཆབ། །
ལེགས་བཤད་རླབས་ཕྲེང་བསྲུབས་པ་སྙིང་བོའི་ནོར། །
རིན་ཆེན་གཏམ་གྱིས་མཁས་རྣམས་ངལ་གསོར་བྱོས། །
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
༄༅། །སོག་ཡུལ་དུ་བསྟན་པ་དར་ཚུལ་ལས་
ཧོར་ཆོས་རྒྱལ་གྱི་རབས་བྱུང་ཚུལ། །
༄༅ ། །གསུམ་པ། ཆེན་པོ་ཧོར་སོག་གི་རྒྱལ་ཁམས་སུ་སངས་རྒྱས་ཀྱི་བསྟན་
པ་རིན་པོ་ཆེ་དར་ཚུལ་བཤད་པ་ལ་གཉིས་ཏེ། ཧོར་ཡུལ་གྱི་ཆོས་རྒྱལ་རྣམས་བྱོན་ཚུལ་
དང་། སངས་རྒྱས་ཀྱི་བསྟན་པ་རིན་པོ་ཆེ་དར་ཚུལ་བཤད་པ་གཉིས་ལས། དང་བོ་
ནི། ཧོར་ཡུལ་ཆོས་རྒྱལ་རྣམས་ཀྱི་བྱུང་ཚུལ་བཤད་པ་ལ། ཐོག་མར་ཧོར་སོག་གི་ཡུལ་
གྲུ་ཆེན་པོ་ཇི་ལྟར་ཡིན་བཤད་པ་ནི། སྔོན་ཤར་རྒྱ་མཚོའི་གླིང་བ་གཞི་པེན་ནས་ནུབ་
ཐོར་གོད་རྒྱབ་ཀྱི་ཁེམ་ཁེམ་ཆེའི་བར་གྱི་འཛིན་མའི་དཀྱིལ་འཁོར་སྲིད་དུ་ཡངས་ཤིང་རྒྱུ་
ཆེ་བ་ཉིད་ནི། ཆེན་པོ་ཧོར་རམ་མོང་གོལ་གྱི་ཡུལ་ལྗོངས་ཆེན་པོ་འདི་ཉིད་ཡིན། དེར་
གནས་པའི་མོང་གོལ་ གྱི་མི་རིགས་འདི་ནི་དུས་ཡུན་རིང་བའི་ལོ་རྒྱུས་ཀྱི་ནང་ནས་
འཁྲུངས་པའི་རླབས་ཆེན་གྱི་མི་ རིགས་ཞིག་ཡིན་པར་བསྔགས་པ་ལྟར། ཡ་ཐོག་
352



༄༅ ། །བོད་སོག་ཆོས་འབྱུང་གི་སྨད་ཆ།
གནའ་མིའི་དུས་སུ་ཤར་རྒྱ་མཚོ་ཆེན་པོ་དང་ཉེ་བ་ཧེ་ལོན་ཅང་གཙང་བོའི་འགྲམ་རྒྱུད་
དུ་ཧྲི་བས་ཞེས་གྲགས་པ་ནགས་གསེབ་ཀྱི་མི་རྒོད་མང་བོ་འཕེལ་བ་ལས་གྱེས་ཏེ་རིམ་
གྱིས་ཡིད་དུ་འོང་བའི་རི་ཁུལ་དང་། མཛེས་པའི་རྩྭ་ཐང་གི་ཡུལ་ལྗོངས་རྣམས་སུ་
བཀྲམ་སྟེ། འབྲོག་རུའི་ལས་སྐལ་གྱི་དགེ་མཚན་དར་བའི་དཔལ་ཡོན་རྒྱས་པ་ལ་
བརྟེན་ནས། བྱང་དང་ནུབ་ཀྱི་ཕྱོགས་སུ་འཕེལ་རྒྱས་ཁྱབ་ཆེ་བ་བྱུང་བ་དང༌། དེ་ལས་
གཞན་ཡང་ཡེ་ཁེ་ཀྲོ་མིན་ཚ་ཚར་ཧན་ཚོ་བའི་འཕེལ་རྒྱས་གཉིས་ཟུང་དུ་འབྲེལ་ནས་ཚོ་
རིགས་ཆེན་པོ་དུ་མ་ཆགས་ཤིང་། ནུབ་ཕྱོགས་ཀྱི་ཚོ་བ་ཆུང་གྲས་མང་བོ་དབང་དུ་
བྱས་ནས་སྐད་དང་གོམས་གཤིས་འབྲེལ་མཐུན་གཅིག་གྲུབ་ཀྱི་མི་རིགས་ཤིག་ཆགས་
ཏེ། ཧོར་དང་། ཞུང་ནུའུ་དང༌། མོང་གོལ་དང༌། སོག་པོ་ཞེས་སོགས་ཀྱི་མིང་
ཆགས་ཡོད། མོང་གོལ་ལོ་རྒྱུས་ཐོག་ཏུ། ལོ་སུམ་སྟོང་ཙམ་གྱི་སྔོན་ནུབ་ཕྱོགས་ཀྱི་རྒྱལ་
ཁབ་རྣམས་ཀྱིས་མོང་གོལ་བ་རྣམས་རྒྱ་རིགས་དང་གཅིག་པར་བརྩིས་ནས་རྒྱ་ཡུལ་
ཞེས་གྲགས་སྟབས། འཇམ་དཔལ་རྩ་རྒྱུད་དུ། རྒྱ་དང་རྒྱུ་ནི་ཆེ་ཉིད་ན། ། ཞེས་
སོགས་དང༌། རྒྱ་ཡུལ་ཀུན་ལ་བརྟེན་པ་ཡི། ། ཞེས་སོགས་ཀྱི་ལུང་བསྟན་བྱུང་བ་དེ་
ཡང་རྒྱ་ཧོར་གཉིས་འཐུས་སུ་ལུང་བསྟན་ཚུལ་ཧོར་གྱི་ཆོས་འབྱུང་དུ་གསུངས་པས་ཤེས་
དགོས།།
ཆེན་པོ་ཧོར་ཞེས་གྲགས་པ་ནི། སྔོན་རྒྱུས་མི་རིགས་གཞན་གྲས་རྣམས་ལ་ཧཱི་
མི་ཞེས་ཟེར་བ། བོད་མི་རྣམས་ཀྱིས་མིང་དེ་འབོད་དུས་ཧོར་ཞེས་བརྗོད་པར་གྲགས་
པས། ཧོར་མི་ཞེས་ཐོགས་པ་ཡིན། རྒྱ་ཡུལ་དུ་ཧཱི་མི་སོ་སོ་མང་ཤེས་གཅིག་འདུས་སུ་
གྱུར་ཀྱང་། ཧོར་གྱི་མི་རིགས་འདི་རྐང་ཚུགས་པའི་འཕེལ་རྒྱས་བྱུང་ནས། ཡོན་རྒྱལ་
རབས་བཟུང་བ་སོགས་ཀྱིས་ཆེན་པོ་ཧོར་དུ་གྲགས་སོ། ། ཆོས་འབྱུང་པདྨ་དཀར་
བོའི་ཕྲེང་བར་ཡང༌། རྒྱ་གར་ཕྱོགས་ཀྱི་ཀླ་ཀློ་རྣམས་སྟོད་ཧོར་དང་། རྒྱ་ནག་ཕྱོགས་
At
353



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཆ་ལ་བ.
ཀྱི་སོག་པོ་རྣམས་ལ་སྨད་ཧོར་ཟེར། མཚོ་སྔོན་ཕྱོགས་ཀྱི་སོག་པོ་རྣམས་ལ་སྟོད་ཧོར་
ཟེར་ཞིང་། ཕྱོགས་འདིའི་སོག་པོ་རྣམས་ལ་སྨད་ཧོར་ཞེས་གྲགས་སོ་ཞེས་གསུངས་པ་
བཞིན་ཧོར་སོག་མིང་གི་རྣམ་གྲངས་གཅིག་ཏུ་བལྟ་ཞིང་། སྟོད་ཧོར་སྨད་ཧོར་དེ་ལྟར་
བརྩི་བ་ཡིན། ད་ལྟ་ཧོར་རིགས་ཞེས་བརྗོད་ཚེ། མོང་གོལ་དཀར་བོའི་རིགས་རྒྱ་བོད་
ཧོར་གསུམ་གང་རུང་ཞིག་ཏུ་འདྲེས་པའི་རིགས་ཅན་ལ་བཤད་པ་ནི་དུས་རབས་རེའི་
མིང་གི་འདོགས་ཚུལ་ཡིན་ནོ། །
ཞུང་ནུའུ་ཞེས་གྲགས་པ་ནི། ཀྲིག་རྒྱལ་རབས་ཀྱི་མཇུག་དང༌། ཆིན་ཧན་གྱི་
སྐབས་སུ་རྒྱ་རིགས་ཀྱིས་བཏགས་པའི་མིང་སྟེ། བྱང་ཕྱོགས་ཀྱི་ཞུང་ནུའུ་ཞེས་རྒྱུའི་ལོ་
རྒྱུས་ཀུན་ཏུ་འཁོད་ཡོད། སྐབས་དེར་མོང་གོལ་ཞུང་ནུའུ་ལས་གྱེས་ཏེ་ནུབ་ཕྱོགས་སུ་
རྒྱལ་ཁམས་ཆགས་པ་ནི། ཞུང་ཡ་ལི་ལྟ་བུ་ཡིན་ཏེ་མིང་ཟུར་ཐོན་པས་ཤེས་ནུས་སོ། །
མོང་གོལ་ཞེས་གྲགས་པ་ནི། མི་རིགས་རང་གི་སྐད་ལ་གྲགས་པའི་མིང་དངོས་མ་སྟེ་
མོང་ཁེ་ལོ་ལིའི་རྒྱུད་དུ་གནས་པ་ལས་མིང་དེ་ལྟར་ཐོགས་པ་ཡིན་པས། འཛམ་གླིང་
སྟེང་དུ་མིང་དེ་གཙོ་ཆེ་བར་གྲགས་པ་ཡིན་ཏེ། ད་ལྟ་ཕྱི་མོང་གོལ་དང་ནང་གི་མོང་
གོལ་ཞེས་བརྗོད་པ་དེ་ལྟར་རོ། །
ཡང་སོག་པོ་ཞེས་མིང་དུ་གྲགས་ཚུལ་ནི། གནའ་དུས་ཐོ་ཨེར་ཆིས་ལ་སོག་པོ་
ཞེས་གྲགས་པར་བཤད་འདུག་སྟེ། ཙོང་ཁ་རྨ་ཆུ་རྒྱུད་ཀྱི་བོད་དམངས་ཚོའི་བཤད་
རྒྱུན་དུ། ཟ་ལར་རིགས་ལ་རྒྱུ་སོག་ཅེས་བཤད་དོ། ། ཏུང་ཧོང་ནས་ཐོན་པའི་ཡི་
གེར་ཡང་། ཧོར་མི་ལྔ་རྟོག་དཔྱོད་བྱ་བར་སོང་བའི་གནས་ཚུལ་གླེང་སྐབས། སོག་
དག་ཚོང་བ་ལྔ། ཞེས་བྱུང་བ་ལ་བལྟས་ན་ཡུལ་སྡེ་ཞིག་གི་མིང་ཡིན་པ་གོར་མ་ཆག་སྟེ།
ཐོ་ཨེར་ཆིས་ལ་བཤད་པ་བདེན་འདྲ། དེས་ན་མོང་གོལ་བ་ལ་སོག་པོ་ཞེས་གྲགས་དོན་
ནི། མོང་གོལ་གྱི་སྡེ་ནུབ་ཕྱོགས་ཀྱི་རེ་ཀྲི་ཆེན་པོ་ལ་སོགས་པ་རྒྱལ་ཁམས་དུ་མར་ཁྱབ་
354



༄༅། །བོད་སོག་ཆོས་འབྱུང་གི་སྨད་ཆ།
པས་ཧོར་སོག་ཞེས་མིང་དུ་ཐོགས་པར་གསུངས་ཏེ། ཁ་ཆེ་དུ་རུ་ཥའི་རིགས་ལ་ཡང་
ཧོར་སོག་ཅེས་གྲགས་པ་ཡིན་ཚུལ་སོགས་ལོ་རྒྱུས་མང་ངོ་། ། གཞན་ཡང་མོང་གོལ་
བ་རྣམས་ལ་ལུག་གི་སོག་པའི་དཔྱད་དར་བ་ལ་བརྟེན་ནས་སོག་པོ་ཞེས་གྲགས་ཟེར་
བའི་བཤད་ཚུལ་ཡང་ཡོད་དོ། །
སུམ་པ་མཁན་པོས། སོག་པོ་ཞེས་པ་སྤྱི་མིང་དང༌། མོང་གོལ་དེའི་ནང་
གསེས་ལྟ་བུར་བཤད་དེ། སྤྱིར་ཕྱོགས་འདིའི་སོག་པོའི་ཕྱོགས་གཏོགས་ལ་མོང་གོལ་
གྱི་ཕྱོགས་སུ་ཞེས་གསུངས་སོ། །
དེ་ལྟར་མོང་གོལ་གྱི་སྡེ་ཆེན་པོ་འདི་ལ་ཁྲི་སྐོར་བཞི་བཅུ་བཤད་པ་ནི་དུས་ཕྱིས་
ཀྱི་གྲངས་ཁ་ཞིག་ཡིན་ལ། ཆེས་སྔ་མོར་སྡེ་ཆེན་པོ་ཅི་ཙམ་མང་བ་ཞིག་ཡོད་པ་རྟོགས་
མི་ནུས། དེས་ན་སྡེ་ཆེ་ཆུང་དུ་མར་རྒྱལ་བོ་དང༌། རྒྱལ་ཕྲན་མང་དུ་བྱུང་བ་སྨོས་མ་
དགོས་པ་ཡིན་ཏེ། དཔེར་ན། སྤྱི་ལོའི་སྔོན་གྱི་ལོ་བརྒྱ་དང་གོ་གསུམ་པར་ཞུང་ནུའི་
རྒྱལ་བོ་ཨེ་ཁི་ཁྲན་ཡུས་ཀྱིས་ཧན་གོ་ཙུ་རྒྱལ་བོའི་ཕོ་བྲང་ནས་ཀོང་ཇོ་བསུས་པ་དང་།
དེའི་རྗེས་ཅིན་ཁྲེན་ཁྲན་ཡུས་རྒྱལ་བོ་དེ་སྤྱི་ལོའི་སྔོན་གྱི་ལོ་བརྒྱ་དང་ཉི་ཤུར་འཚོ་གཞེས་
བཞུགས་པ་ལོ་རྒྱུས་ཁག་ལས་གསལ་ལ། སྤྱི་ལོའི་སྔོན་གྱི་ལོ་བརྒྱད་ཅུ་གྱ་ལྔ་བར་ཅིན་
ཁྲེན་ཁྲན་ཡུས་རྒྱལ་བོ་འདས་ནས། རྒྱལ་སྲས་ཀྱིས་ཁྲན་ཡུས་རྒྱལ་བོ་བྱས་པ་དང་།
དེའི་རྗེས་སུ་ཞུང་ནུའུ་ལ་ཁྲན་ཡུས་རྒྱལ་བོ་ལྔ་བྱུང་ནས། ང་ཆེ་ང་བཙན་བྱས་མཐར་
ཧུའུ་ཧན་ཡེ་ཁྲན་ཡུས་རྒྱལ་བོས་ཁྲན་ཡུས་རྒྱལ་བོ་གཞན་རྣམས་ཕམ་པར་བྱས་ནས།
ཞུང་ནུའུ་གཅིག་གྱུར་ཡོང་བ་བྱས་ཀྱང་། ཀྲི་ཀྲི་ཁྲན་ཡུས་བྱས་ཏེ། ཧུའུ་ཧན་ཡེ་ཁྲན་
ཡུས་དང་མ་མཐུན་པར་གནས་པ་ལས། སྤྱི་ལོའི་སྔོན་གྱི་ལོ་ལྔ་བཅུ་ང་གཅིག་པར།
ཧན་ཞོན་ཏིས་རྒྱལ་བོ་ལ་མཛའ་མཐུན་བྱས་ནས་རྒྱབ་སྐྱོར་ཐོབ་པ་དང་སྟོབས་ཤུགས་
རྒྱས་ཤིང་། ཀྲི་ཀྲི་ཁྲན་ཡུས་འདས་རྗེས། ཧུའུ་ཧན་ཡེ་ཁྲན་ཡུས་རྒྱལ་བོ་ཞུང་ནུའུ་གོང་
355



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མའི་སྲིད་ཁྲིར་བརྟན་པར་བཞུགས་ནས། སྤྱི་ལོའི་སྔོན་གྱི་ལོ་སོ་གསུམ་པར་རྒྱའི་གོང་
མ་ཧན་ཡོན་ཏི་རྒྱལ་བོ་ལ་ཀོང་ཇོ་བསླངས་ནས་ཝང་ཀྲོ་ཅུན་བཙུན་མོར་བསུས་ཤིང་།
རིམ་བརྒྱུད་ཀྱི་རྒྱལ་རབས་བྱུང་བ་སོགས་ཀྱི་ལོ་རྒྱུས་མང་ངོ༌། ། གཞན་ཡང་ཁམས་
རྒྱལ་ཆུང་གྲས་ཀྱི་རིགས་ལ་མཚོན་ན། ཧོར་རིགས་ཐུ་གུ་ཧན་རྒྱལ་བོ་ལྟ་བུ་དང་།
ཧོར་རྒྱལ་ཉི་ཚེ་བ་ཧེ་ལི་ཡན་པོ་ལྟ་བུ་དུ་མ་བྱུང་བ་དང༌། ཡང་ཐང་རྒྱལ་རབས་ཀྱི་དུས་
སུ། སོག་པོ་ལྷོ་སྡེའི་ཁོ་ཧན་རྒྱལ་བོ་དང་། ཐུ་ཀྱ་ཝེ་སོག་རྒྱལ་བོ་ཡེ་ཧུ་ཁོ་ཧན་དང་།
ཡུ་གུར་དུ་གཏོགས་པའི་ཧོར་ཀོའུ་ཆིང་རྒྱལ་བོ། ནུབ་མཐའ་སྟག་གཟིགས་སོག་པོའི་
རྒྱལ་བོ་ཁུ་ནི་མ་བྷ། ཤར་མཐའ་རྒྱ་མཚོའི་གླིང་དང་ཐག་རིང་བ་གཞི་པེན་གྱི་རྒྱལ་བོ་
ལྟ་བུ་སོགས་རྒྱལ་བོ་དང་རྒྱལ་ཕྲན་མང་དུ་བྱུང་ཡང་། ཆིང་གེ་སེ་ལྟ་བུའི་ གནམ་
བསྐོས་སྤྱི་རྒྱལ་ཆེན་པོ་མ་བྱུང་བས་ན། དེ་དག་བརྗོད་པའི་ངལ་བ་མི་བྱ་ཡི། འདིར་
གནམ་བསྐོས་ཆོས་ལྡན་གྱི་རྒྱལ་བོ་ཆེན་པོའི་རབས་རགས་ཙམ་བརྗོད་པར་བྱའོ། །
དེ་ཡང་མོང་གོལ་གྱི་ཕྱོགས་སུ་ཨོའུ་རོད་དང༌། ཅུར་ཆེད། ཤ་ར་ཡུ་གུར། ཧོ་
ཐོན་གྱི་ཧ་སག་པུ་རུད། ཨོར་ཏུ་སུའི་ཕྱོགས་གཏོགས་ཁེ་ཐ་རེ་རྣམས་ཡོད་ལ། དེ་
དག་གི་ནང་ནས་སངས་རྒྱས་ཀྱི་བསྟན་པ་དར་བའི་ཡུལ་ནི། མོང་གོལ་དང་། ཧལ་ཧ་
དང་། ཨོའུ་རོད་གསུམ་ཡོད་པ་ལས་དང་བོ། མོང་གོལ་ལ་ནང་གི་ཆ་ཧར་ཚོ་བརྒྱད་
དང༌། ཨོར་ཏུ་སུ་ཚོ་དྲུག་གམ་ཚོ་བདུན། ཐུ་མེད་གཉིས། དུར་བེན། ཁུ་ཁེན་
གཅིག ཨུ་རད་གསུམ། མོའུ་མིང་ཀུན་གཅིག ཨ་བ་ཀཱ་བཞི་དང༌། སོའུ་ཉིད་
གཉིས། ཨ་ཅུ་མུ་ཅུ་གཉིས་སོགས་དང་། ཅ་རོད་གཉིས། ནེའི་མན་དང་། ཨུ་ཧན་
རེ་རེ། ཨོང་ཉོལ་གཉིས། ཆོ་ཧོར་ཧལ་ཧ་གཅིག བཱ་རིང་གཉིས། ཁེ་ཤིག་ཐན་
གཅིག ཨ་རུ་ཧོར་ཆེན་གཅིག ཇུའི་ན་ཧོར་ཆེན་བཅུ། གཡོན་གྱི་ཐུ་མེད་གཅིག
མེན་གྲོལ་ཆེན་ཧར་ཆེན་གཅིག ཧར་ཆེན་ཚོ་ གསུམ་བཅས་ཚོ་ཆེན་ཞེ་དགུ་དང༌།
356



༄༅ ། །བོད་སོག་ཆོས་འབྱུང་གི་སྨད་ཆ།
ཚོགས་འདུས་དྲུག་དང་བཅས་པ་ཡོད། བརྩི་ལུགས་འདི་ནི་སུམ་པའི་ཆོས་འབྱུང་
ལྟར་བཀོད། ཡང་སོག་པོ་རྙིང་བའི་ཚོ་ཆེན་ཞེ་དགུ་ཡིག་ཚང་ལས་བྱུང་བ་ལྟར་བརྩིས་
ན། ཆི་གུ་ལག་གཱན་ལ་ཕྱི་ནང་གཉིས་སུ་ཕྱེ་བའི་ནང་གི་ཆི་གུ་ལག་གཱན་དྲུག་ཡོད་པ་
ལས། དང་བོ། ཇིར་མིའི་ཆི་གུ་ལག་གཱན་གྱེ་ཧོ་ཤོས་བཅུ། ཅོ་སོ་ཐུའི་ཆི་གུ་ལག་གཱན་
གྱི་ཧོ་ཤོས་ལྔ། ཇོ་འུན་ཨོ་ཏའི་ཆི་གུ་ལག་གཱན་གྱི་ཧོ་ཤོས་བཅུ་གཅིག ཤི་ལེན་གོ་ལའི་
ཆི་གུ་ལག་གཱན་གྱི་ཧོ་ཤོས་བཅུ། ཨོའུ་ལན་ཆ་བིའི་ན་ཆི་གུ་ལག་གཱན་གྱི་ཧོ་ཤོས་དྲུག
ཡི་ཧེ་ཇོ་བོའི་ཆེ་གུ་ལག་གཱན་གྱི་ཧོ་ཤོས་བདུན་ཏེ། དེ་དག་ནི་ནང་གི་ཆི་གུ་ལག་གཱན་
དྲུག་གི་སོག་པོ་ཚོ་ཆེན་ཞེ་དགུ་རྣམས་ཡིན་ནོ། ། གཉིས་པ་ཧལ་ཧ་ལ། ཧལ་ཧ་སྡེ་
བཞི་ཚོ་བརྒྱད་དུ་བཤད་པ་དང་། ཧལ་ཧ་མདའ་ལྔ་བཅུ་ང་བདུན་དུ་བཤད་པ་སོགས་
བརྩི་ཚུལ་འདྲ་མིན་སྣང་ཡང་འགལ་བ་མེད་མོད། འོན་ཀྱང་ཡིག་ཚང་ལྔར་ན་ཕྱེའི་ཆི་
གུ་ལག་གཱན་ནམ། ཚོགས་བསྡུས་ཆེན་པོ་བཞི་ལས། ཧལ་ཧི། ཧན་ཨོ་ལས་ཆི་གུ་
ལག་གཱན། ཐུ་ཤི་ཐུ་རྒྱལ་བོ་ལ་གཏོགས་པའི་ཧོ་ཤོ་ཉི་ཤུ། ཧལ་ཧ་པཱ་ར་སུན་ཧོ་ཐའི་ཆི་
གུ་ལག་གཱན། སེ་ཆེན་རྒྱལ་བོ་ལ་གཏོགས་པའི་ཧོ་ཤོ་ཉེར་གསུམ། ཧལ་ཧ། བིཌཱུརྱ་
ནོའུ་རིའི་ཆི་གུ་ལག་གཱན། ཇ་སག་ཐུ་རྒྱལ་བོ་ལ་གཏོགས་པའི་ཧོ་ཤོ་བཅུ་དགུ། ཧལ་
ཧ་ཆི་ཆི་ལི་བའི་ཆི་གུ་ལག་གཱན། སའི་ནོ་ཡོན་རྒྱལ་བོ་ལ་གཏོགས་པའི་ཧོ་ཤོ་ཉེར་བཞི་
སྟེ། ཧོ་ཤོ་བརྒྱད་ཅུ་རྩ་དྲུག་ཡོད་དོ། ། གཞན་ཡང་། ཤེ་ལང་ཇང་ཇུན་ཕྱོགས་སུ་
གཏོགས་པའི་ཧོ་ཤོ་ཉེར་དགུ། ཧོ་པ་ཏའི་ཇང་ཅུན་ཕྱོགས་སུ་གཏོགས་པའི་ཧོ་ཤོ་བཅུ་
དགུ། ཡེ་ལེའི་ཇང་ཅུན་ཕྱོགས་སུ་གཏོགས་པའི་ཧོ་ཤོ་བཅུ་གསུམ། ཧ་གུ་ཆིན་ཇ་སག་
ཐུར་རིའི་པེ་ལའི་ཧོ་ཤོ་བཅུ་གཅིག ཨ་ལག་ཤ་ཇ་སག་ཧོ་ཤོ་ཆིང་ཝང་གི་ཧོ་ཐོ་གཅིག་
སྟེ། ཧོ་ཤོ་བརྒྱ་དང་ཞེ་དགུ་ཡོད་དོ། ། དེ་ལྟར་ནང་གི་ཧོ་ཤོ་ཞེ་དགུ་དང་། ཕྱིའི་ཧོ་
ཤོ་བརྒྱ་དང་ཞེ་དགུ་བོ་དེ་དག་བསྡོམས་ན། ཧོ་ཤོ་བརྒྱ་དང་དགུ་བཅུ་རྩ་བརྒྱད་ཡོད་
357



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དོ། ། དེར་མ་བསྡུས་པ་ཨོར་ཏུ་སུ་དར་ཧན་ཧོ་ཤོ་དང་། ཀཱན་ཏི་ཧུ་རེ་ཟུ་རེག་ཧོ་ཤོ་
སོགས་དང་། ས་འགག་གི་ཨུར་ཐེ་ཐེའི་བེན་སོགས་ཀྱང་ཡོད་དོ། ། གསུམ་པ།
ཨོའི་རོད་དམ་ཨོའི་ལོད་ནི། ཞིན་ཅང་ཕྱོགས་ཀྱི་སོག་པོ་གཡས་རུ་ཞེས་གྲགས་པ་ཡིན་
ལ། ཨོའི་རོད་ཅེས་པ་ནགས་ཚལ་གྱི་མིང་ཡིན་ནོ། ། སྤྱིར་ཨོའི་རོད་ལ་ཚོ་བ་བཞི་
ཡོད་དེ། བར་གྲོད་པུ་རད་དང་། ཧོད་པཱ་ཐུང་དང་། ཧོ་ཤོ་ཉོད་ཐོར་གོད་དང་།
དུར་བེད་ཇོ་འུན་གྲྭར་ཏེ་ཚོ་བ་བཞིར་གྲགས་ཤིང་། དེ་རེ་རེ་ལ་གཉིས་གཉིས་ཕྱེ་བས་
ཟུང་བཞི་ཡ་བརྒྱུད་དུ་གྲགས་སོ། ། དེ་དག་གི་ནང་ནས་བར་གོ་ཚོ་བ་བརྒྱད་ནི།
བར་གྲྭ་ཀུ་ལུ་ཁུ་ཧེ་དང་། ཀུ་ལུ་ཤ་ར་གཉིས། ཁུ་པེ་ཁུ་ཧེ་དང་། ཁུ་པེ་ཤར་གཉིས།
ཀུ་ལུ་ཆ་གན་དང་། ཁུ་པེ་ཨོའི་ལན་གཉིས་ཏེ་ཚོ་བ་བརྒྱད་དོ། ། ཧོ་ཤོད་ཉོད་ནི།
གནའ་དུས་ཨོའི་རོད་དུ་ཡོད་ཀྱང་། ཕྱིས་གུ་ཤྲི་ཧན་གྱིས་མཚོ་སྔོན་དུ་རུ་སྡེ་སྤོས་པའི་
ཇ་སལ་སོ་གསུམ་གྱི་སྡེ་རྣམས་དང་། ཨ་ལག་ཤ་ཚོ་བ་སོ་གཉིས་རྣམས་ཡིན། ཐོར་
གོད་ལ་ཚོ་བ་བཅུ་དྲུག དུར་བེད་ལ་ཚོ་བ་བཅུ་དྲུག ཇོ་འུན་གུར་ལ་ཚོ་བ་ཉི་ཤུ་རྣམས་
ཡོད། དེ་དག་བསྡོམས་པས་ཚོ་བ་བརྒྱ་དང་ཉེར་གསུམ་ཡོད་དོ། ། འདིར་མ་འདུས་
པ་གུ་ཤྲི་ཧན་གྱིས་དབུས་གཙང་དུ་ཁྲིད་པའི་དམག་སྡེ་རྣམས་ཡིན། འདིར་ཨོའི་རོད་
ཚོ་བཞི་ལ། འགའ་རེས། དུར་བེད་ཇོ་འུན་གཱར་གཉིས་གཅིག་ཏུ་བྱས་ཏེ། ཨོའི་རོད་
ཟུར་དུ་ཕྱུང་ནས་བཞིར་བྱེད་པ་དག་ཀྱང་སྣང་། སྤྱིར་སོག་པོ་ལ། སྔ་དུས་ཀྱི་བར་
སྐབས་ཞིག་ལ་ཁྲི་སྐོར་བཞི་བཅུ་ཡོད་པའི་ཁྲི་སྐོར་སུམ་ཅུ་པེ་ཅིན་དུ་ལུས་ཤིང་། ཁྲི་
སྐོར་བཅུ་ཕྱི་ལོག་ལ་ཐོན་པ་ཨོའི་རོད་ཡིན་ཟེར། བར་དུ་ཕྱིའི་སོག་པོ་ལ། རྒྱབ་ཀྱི་
ཨོས་རོད་དང་། སྨད་ཀྱི་མོང་གོལ་གཉིས་ལས། ཕྱི་མ་མོང་གོལ་ལ་གཡས་རུ་གསུམ་
དང་། གཡོན་རུ་གསུམ་སྟེ་དྲུག་ཡོད་པའི་གཡས་རུ་གསུམ་ནི། ཨོར་ཏུ་སུ། ཐུ་མེད་
བཅུ་གཉིས། ཨ་རུ་ཧོར་ཆེན་ཏེ་གསུམ་དང་། གཡོན་རུ་གསུམ་ནི། ཆ་ཧར། ཧལ་
358



༄༅ ། །བོད་སོག་ཆོས་འབྱུང་གི་སྨད་ཆ།
ཧ། ཨུ་ར་ཧན་གསུམ་ཟེར། དུས་ཕྱིས་མོང་གྲོལ་དང༌། ཧལ་ཧ་དང་། ཨོའི་རོད་
གསུམ་དུ་འབྱེད་པ་ཡིན་པས་འབྱེད་ལུགས་ཀྱང་མི་འདྲ་བ་ཡོད་དོ། །
ཐོར་གོད་ ཀྱི་རྒྱབ་ན་ཡོད་པའི་ཁེམ་ཆའམ་ཁེམ་ ཁེམ་ཆེ་ ཟེར་བ་སོགས་ན།
དབྱར་ཉི་མཐར་ཐུག་གི་དུས་ཉི་མ་ནུབ་ནས་དམར་ཐག་མ་ཆད་པར་ ཤར་ནས་སྐྱ་
རེངས་འཆར་བ་དང་། བཅོ་ལྔའི་ཟླ་བ་ནུབ་དུ་མཐོ་སར་ཡོད་དུས་བཅུ་དྲུག་གི་ཉི་མ་
འཆར་ཞིང༌། ཉི་ཤུ་ཐམ་པའི་ཉི་མ་ནུབ་པ་དང༌། ཟླ་བ་འཆར་བ་དུས་མཉམ་ཡོད་
པས་སའི་གོ་ལའི་བྱང་མཐའ་དང་ཉེ་བ་མཚོན་ཐུབ། ཡང་མཚོ་སྔོན་རྒྱབ་ཀྱི་ཁུར་ལུག་
ནས་མྱ་ངམ་ཐང་བརྒལ་བ་ན་རིམ་པར། ཧོ་ཐོན་མགོ་དཀར་གྱི་མཁར་ཧ་མིན་དང་།
བར་ཁུལ་དང་། ཨེར་ཁེན་སོགས་དང་། ཡང་ཨེ་གེའི་ལིག་ཨུའུ་ལན་ཐེ་མིན་ཞེས་པུ་
རད་པ་དང་། དེའི་གཡས་གཡོན་དུ་ཧ་སག་དང་། དེ་དག་གི་ནུབ་ཏུ་ཁུང་ཁུར་གྱི་
ལྗོངས་ཆེན་པོ་སོགས་ཡོད། ཨོའི་རོད་ཇོ་འུན་གཱར་ཤར་གྱི་ས་སྣེ། ཀྱ་ཡེ་དགོན་ཞེས་
པའི་ལྕགས་རིའི་སྒོ་ནས་ནུབ་ངོས་སུ། ཡི་ལེ་དང༌། ཨིར་ཆེད་ཀྱི་ཆུ་གཉིས་ཀྱི་རྒྱུད་དུ་
ཡོད་པ་དེ་ལ་སོག་པོ་གཡོན་རུར་གྲགས། འདིའི་ནུབ་བྱང་གི་ཐོར་གྲོད་ཅེས་པའི་ཆུ་
རྒྱུད་དུ། སོག་པོ་ཐོར་གྲོད་ཀྱི་སྡེ་ཤར་ནུབ་ཏུ་ཆེས་རིང་བའི་ས་རྒྱ་ཁེབས་པར་ཟིན་ཡོད་
པས། ཧོ་ཐོན་དང༌། ཨོའི་ལོད་དང༌། ཨོ་རུ་སི་གསུམ་ལྷོ་བྱང་དུ་བསྒྲིགས་ནས་ཡོད།
སྔོན་དུས་རྒྱ་སོག་གི་ནུབ་བྱང་མཚམས་སུ། བར་གོད་དང་། སོ་ལོན་དུ་གནའ་དུས་
མོང་གོལ་གྱི་ཆོས་ལུགས་རྙིང་བ་གནས་ཡོད་པར་ད་ལྟ་ས་མན་ཅོ་ཞེས་ཟེར། ཆུ་ཀླུང་
ཨེ་ཇིལ་གྱི་ནུབ་ཏུ་ཞག་ལམ་བཅུ་ནས། རྒྱལ་བོ་རིམ་ཤམ་གྱི་ཡུལ་གྲུ་ཆེན་པོ་ཡོད།
ཡུལ་འདིའི་སྨད་ཀྱི་ཆ་ཨོར་ཏུ་སུ་དང་ཅུང་ཟད་འབྲེལ་བར་གནས། འདི་ལ་ཐོར་གོད་
སོགས་བྱང་ཕྱོགས་པ་མང་བོས། ཁུང་ཁུར་པཱ་ཆ་ཞེས་འབོད་དོ། ། རྒྱ་གར་ནུབ་
ཕྱོགས་ན་ཏུ་རུ་ཀ་མང་བོ་མཆིས་པ་དེ་དག་ཀྱང་སོག་པོའི་རིགས་ཅན་ཡིན་པས་སྟོད་
359



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཧོར་ཟེར་རོ། ། དེས་ན་ཧོར་སོག་གི་མི་རིགས་འདི་ནི། རྒྱ་གར་དང་། རྒྱ་ནག རྒྱ་
སེར་སོགས་ནུབ་ཕྱོགས་ཀྱི་མི་རིགས་དུ་མར་མཆེད་ཅིང་འཐོར་བས་ནང་གསེས་ཀྱི་
རུས་མི་འདྲ་བ་མང་བར་མ་ཟད། ཧོར་ཡུལ་འདིར་ཡང་རུས་མི་འདྲ་བ་མང་བས་ཞིབ་
པར་བརྗོད་མི་ནུས་སོ། །
དེ་ཡང་གནམ་བསྐོས་ཆོས་ལྡན་གྱི་རྒྱལ་བོ་ཆེན་པོ་ཇིང་གེར་གྱི་རབས་བརྗོད་པ་
ལ། ཐོག་མར་རྒྱལ་རབས་ཀྱི་ཁུངས་བསྟན་པ་ནི། སུམ་བྷ་པཎྜི་ཏའི་ཆོས་འབྱུང་
དཔག་བསམ་ལྗོན་ཤིང་དང་། གུ་ཤྲི་དཀའ་བཅུ་སུ་དྷཱི་ཨ་ཡུ་ཝརྟས་མཛད་པའི་ཧོར་གྱི་
ཆོས་འབྱུང་རྒྱལ་བསྟན་རིན་པོ་ཆེ་གསལ་བར་བྱེད་པའི་སྒྲོན་མེ་དང་། དགེ་བཤེས་
དམ་ཆོས་རྒྱ་མཚོས་མཛད་པའི་ཧོར་གྱི་ཆོས་འབྱུང་པདྨ་དཀར་པོའི་འཕྲེང་བ་དང་།
སེ་ཆེན་ས་སྣང་ཐའི་ཅིས་མཛད་པའི་ཧོར་གྱི་རྒྱལ་རྒྱུད་ཀྱི་གཏམ་མེ་ཏོག་གི་ཚོམ་བུ་
མཐོང་བ་དོན་ལྡན་སོགས་ཀྱི་ནང་དོན་ལྟར་རྒྱལ་ཆེན་དང་། རྒྱལ་ཕྲན་བྱུང་བའི་
གདུང་རྒྱུད་ནི། མ་ཧཱ་སམྦྷ་ཏི་ཞེས་པ་མང་བོས་བཀུར་བའི་རྒྱལ་བོ་ཆེན་པོ་ནས་རིམ་
པར་བརྒྱུད་དེ་རྒྱལ་རབས་གསེར་རིའི་ཕྲེང་བ་ལྟར་ཤཱཀྱའི་རྒྱལ་བོའི་བར་དུ་བྱུང་ཞིང་།
དེ་ལས་ཀྱང་ཤིང་སཱ་ལ་ཆེན་པོ་ལྟ་བུའི་རྒྱལ་རྒྱུད་བར་མ་ཆད་དུ་ཕེབས་པ། བྷོ་ཊའི་
ལྗོངས་ཀྱི་རྒྱལ་བོ་གཉའ་ཁྲི་བཙན་པོ་སོགས་གནམ་གྱི་ཁྲི་བདུན་བྱུང་བའི་ཐ་མ་སྲིབ་
ཁྲིའི་སྲས་རྒྱལ་བོ་གྲི་གུམ་བཙན་པོ་ལ། སྲས་བྱ་ཁྲི། ཤ་ཁྲི། ཉ་ཁྲི་གསུམ་ཡོད་པར།
བློན་པོ་ལོ་ངམ་གྱིས་རྒྱལ་བོ་གྲི་གུམ་བཙན་བཀྲོངས་པའི་ཚེ། སྲས་གསུམ། ཀོང་བོ།
ཉང་བོ། སྤོ་བོ་གསུམ་དུ་བྲོས་ནས་ཡིབ་པ་ལས། ཕྱིས་སྲས་འབྲིང་བོ་བྱ་ཁྲི་རྒྱལ་སར་
བསྐོས་པ་སྤུ་དེ་གོང་རྒྱལ་ཡིན་ལ། སྲས་ཐ་ཆུང་ཉ་ཁྲི། ཕྱིས་སོག་སྐད་དུ་བོར་ཏ་ཆེ་ནོ་
ཞེས་པ་དེས། སྤོ་བོ་ནས་བཙུན་མོ་གྲྭ་མ་རལ་ཟེར་བ་བླངས་ནས་ཁྲིད་དེ་ཕྱོགས་སུ་
འཁོར་བ་ལས་སོག་ཡུལ་དུ་བྱོན། སྡེ་གཱལ་ཞེས་པའི་ཆུ་འགྲམ་གྱི་རི་བོ་བུར་ཧན་གཱལ་
360



༄༅། །བོད་སོག་ཆོས་འབྱུང་གི་སྨད་ཆ།
ཏུན་ཞེས་པར་འབྱོར་ནས་གཞིས་ཕབས་ཤིང་གནས་པ་ལས། རིགས་རུས་ཀྱི་ཁུངས་
རིམ་གྱིས་ཕྱོགས་གཞན་ནས་ཐོས་ཤིང་། ཉིད་ལའང་དྲིས་པས་གསལ་བར་བཤད་
པས་བདེན་པར་ངེས་པ་ལ་བརྟེན་ནས། པེ་ཏ་ཞེས་པའི་མི་སྡེ་ཆུང་གྲས་ཞིག་གི་དཔོན་
དུ་བཀུར། སོག་སྐད་དུ་བོར་ཏ་ཆེ་ནོ་ཞེས་པའི་མིང་དུ་གྲགས། བོར་ཏ་ཆེ་ནོ་དེ་ལ་
སྲས་པ་ཏི་ས་ཧན་དང་། པ་ཐུ་ཆ་གན་ཞེས་པ་གཉིས་ཡོད་པའི་ཆུང་བའི་བུ་རྒྱུད་ལ་
རབས་མང་བོ་ཞིག་སོང་བའི་མཚམས་སུ། གྲགས་ཆེ་བ་ཏེ་མེ་ཅག་ཅེས་པ་ཞིག་བྱུང་།
དེའི་སྲས་ཧོར་ཚ་མེར་གེན་ཡིན་ལ། འདི་སྐབས་བོད་ཀྱི་བསྟན་པ་ནུབ་པའི་དུས་ཡིན་
པས་མཁས་པ་མི་གསུམ་བྲོས་ཏེ་གར་ལོག་བརྒྱུད་ནས་འོངས་པས་བྱང་ཕྱོགས་ཨོའི་
རོད་དུ་བྱོན། ཏེ་མེ་ཅག་རྒྱལ་བོའི་བླ་མཆོད་བྱས། རྒྱལ་བོའི་སྲས་ཧོར་ཚ་མེར་གེན་
གྱིས། མཁས་པ་མི་གསུམ་ལ་དབང་ལུང་མན་ངག་དུ་མ་ཞུས་ཏེ་ཚུལ་བཞིན་ཉམས་སུ་
བསྟར་བས་སྐུ་ཚེ་དེ་ཉིད་ལ་གྲུབ་པ་བརྙེས་པར་གསུངས་པས། དེ་ནི་སློབ་དཔོན་པདྨ་
འབྱུང་གནས་ཀྱི་རྣམ་སྤྲུལ་ཡིན་པར་གྲགས་སོ། ། དེའི་སྲས་ཨ་གོ་ཆམ་པུའི་རལ་
དང་། དེའི་སྲས་ས་ལི་གྭལ་ཇོ་གྲྭ་དང་། དེའི་སྲས་ཡེ་ཁེ་ནུ་ཏུན་དང་། དེའི་སྲས་སམ་
སུ་ཅི་དང་། དེའི་སྲས་ཧ་ལི་ཧར་ཆུ་དང་། དེའི་སྲས་བོར་ཅི་གི་ཏའི་མེར་གེན་དང་།
དེའི་སྲས་དུ་རལ་ཅིན་བཱ་ཡན་ཏེ་རྒྱལ་རབས་གྲགས་ཆེན་རིམ་པ་དགུ་བྱུང༌། ཏུ་རལ་
ཅན་པཱ་ཡན་གྱི་བཙུན་མོ་པོ་རོག་ཆེན་གྭའུ་ཞེས་པ་ལ། སྲས་ཏོ་བོ་སོ་ཧོར་དང་། ཏོ་བོ་
མེར་གེན་ཞེས་པ་སྤུན་གཉིས་བྱུང༌། ཏོ་པོ་སོ་ཧོར་ཞེས་པ་ལ་དཔྲལ་བར་མིག་གཅིག་
ཡོད་པས། སྤོ་བོ་གསུམ་གསུམ་གྱི་ནང་ཚུན་ཆད་མཐོང་བའི་མིང་ཡིན། ཏོ་བོ་མེར་
གེན་དེས། ཧུ་རེ་ཐུ་མེད་རིགས་ཅན་རྡོ་རིལ་ཏའི་མེར་གེན་གྱི་བུ་མོ་ཨ་ལོན་གྲོ་ཁབ་ཏུ་
བཞེས། བུ་མོ་དེ་ནི། ཇི་སྐད་དུ། གདོང་འགྲམ་བླ་རྒྱས་སོ་དཀར་མཉམ། །མིག་
ཡངས་མཆུ་དམར་སྣ་ནི་མཐོ། །ལུས་སྣུམ་སྐྲ་དང་ཁ་དོག་མཛེས། །དབྱངས་སྙན་
361



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྔུལ་ཆུང་གཉིད་ཟས་ཆུང་། །གསང་གནས་མཉེན་མཐུག་སྤུ་ནི་ཉུང་། །གླང་ཆེན་
འགྲོས་ལྡན་གཡས་འཁོར་ལྡོག །མིག་ལུས་སྤུ་མེད་ལུས་ཕྲ་ལེགས། ། ཞེས་པ་ལྟར་
གྱི་མཚན་ཉིད་ཚང་བ་ཞིག་ཡིན་ནོ། དེ་ལྟར་ཡབ་ཡུམ་དེ་གཉིས་ལ། སྲས་བལ་གྲྭ་
ཏའི་དང་བ་གོན་ཏའི་ཞེས་པ་གཉིས་བྱུང་། ཕྱིས་སུ་ཡབ་ཏོ་བོ་མེར་གེན་གཤེགས་རྗེས།
དེའི་བཙུན་མོ་ཨ་ལོན་གྷོ་ཁྱོ་མེད་པར་གནས་པ་ལ་རྨི་ལམ་དུ་ལྷ་སྲས་གཅིག་དང་འཕྲད་
པ་ལས་བདེ་བ་མྱོང་བ་དང་། ཡང་ནམ་མཁའ་ནས་འོད་ཟེར་སྣ་ལྔ་བྱུང་སྟེ་ལུས་ལ་
འཁྱུད་པ་ལས་བདེ་བ་མྱོང་བ་སོགས་ཀྱིས་མངལ་སྦྲུམ་པར་གྱུར་ཏེ། མཚན་དང་ལྡན་
པའི་བུ་གསུམ་བྱུང་བ་ནི། བོ་གྲྭ་ཧ་ཐི་གེ་དང་། བོ་གྲྭ་ཤལ་ཆེ་གྲྭ་དང་། བོ་ཏོན་ཆར་
ཏེ་སྤུན་གསུམ་འཁྲུངས། བོ་ ཏོན་ཆར་ཞེས་པའང་། དངོས་མེད་ལས་དངོས་པོ་
གསར་དུ་སྐྱེས་ཞེས་པའི་མིང་ཡིན། དེ་ལྟར་ལྷ་རིགས་ཀྱི་བདག་པོ་བོ་ཏོན་ཆེར་སྐྱེས་
ནས་ནར་སོན་པ་ན། རེ་ཞིག་ཕུ་བོ་གཉིས་དང་མ་མཐུན་ཞིང་། སྤུན་རྣམས་མི་
འདུམ་པ་ལ། ཡུམ་གྱིས་བུ་རེ་རེ་ལ་འཁྱགས་དུམ་རེ་བྱིན་ནས་གཅོག་ཅིག་བྱས་པས་
བཅག་སྟེ་བོར་བ་ལ། ཡང་འཁྱགས་དུམ་ལྔ་སྦྲགས་ལྷན་དུ་བྱིན་པས་འདི་གཅོག་ཅིག་
བྱས་པ་ལ། ལྔ་བོ་རེས་མོས་ཀྱིས་གཅོག་པར་རྩོལ་ཀྱང་མ་ནུས་པ་དཔེར་བྱས་ནས་སྨྲས་
པ། བུ་ཆེ་བ་གཉིས་གཞན་གྱིས་ཁ་གཏོང་བ་ལ་བརྟེན་ནས་ཁོ་མོ་ལ་བརྙས་འཕྱ་བྱ་
བར་འདུག བུ་འདི་གསུམ་ནི་ལྷ་རིགས་ཡིན་པའི་རྒྱུ་མཚན་བཤད་ཅིང༌། ཁྱེད་
རྣམས་མི་འདུམ་ན་སྔར་གྱི་འཁྱགས་དུམ་བཞིན་མི་གཅིག་གིས་ཀྱང་འཇོམས་པར་སླ་
ཞིང༌། འདུམ་ན་མི་མང་བོས་ཀྱང་ཐུབ་པར་དཀའ་བ་དཔེ་དེ་བཞིན་སྨྲས་པས། ཕྱིས་
སུ་ཨ་མའི་ཕན་ཚིག་ཚད་མར་བཟུང་སྟེ་ཕན་ཚུན་མཉེས་གཤིན་པར་གནས། དེ་ནས་
སྤུན་རྣམས་ཀྱིས། བོར་ཅི་གེན་ཟེར་བའི་སྡེ་ཆེན་པོ་ཞིག་བཅོམ་སྟེ་དཔོན་བྱས། བོ་
ཏོན་ཆར་གྱིས། པི་ལེན་ཧྲའི་རིགས་ཨ་ཏང་ཧན་གྱི་བུ་མོ་པོ་ཏན་ཞེས་པ་བཙུན་མོར་
362



༄༅། །བོད་སོག་ཆོས་འབྱུང་གི་སྨད་ཆ།
བླངས་ནས། སྡེ་དེའི་དཔོན་མཛད་དེ་བྱམས་བརྩེས་བསྐྱངས་ཤིང་དཔའ་རྩལ་གྱིས་
དགྲ་སྡེ་ཚར་བཅད་ནས་སྟོབས་འབྱོར་མངའ་ཐང་ཡང་ཆེར་རྒྱུས་སོ། ། དེ་ལྟར་བུ་
གསུམ་གྱི་རྒྱུད་པ་ཕྱིས་སུ། པཱ་གཱ་ཧ་ཐི་གི་ལས། ཧ་ཐི་གོད་ཀྱི་ཚོ་བ་དང་། བོ་ཧ་ཤལ་
ཆི་གྲོལ་ལས། ཤལ་ཆི་གྲོད་ཚོ་བ་དང་། བོ་ཏོན་ཆར་ལས། བོར་ཅི་གིན་ཚོ་བ་ཆེན་པོ་
སྟེ་དཔོན་རྒྱུད་ཀྱི་ཚོ་རིགས་གསུམ་བྱུང་ངོ༌། ། བོ་ཏོན་ཆར་གྱི་སྲས་རྒྱུད་རིམ་པར་ཧ་
བི་ཆི་པཱ་ཐུར་དང་། བྲི་ཁེར་པཱ་ཐུར་དང༌། མ་ཧཱ་ཐོ་ཏན་ཅི་ཁུར་ལུག་དང༌། བཱི་ཤིང་
ཧུར་ཏོག་ཤིན་དང་། ཧོམ་པ་ནའི་ཆེ་ཆེན་དང་ཧ་བུལ་རྒྱལ་བོ་དང་། བར་ཏམ་པཱ་
ཐུར་རྣམས་བྱུང༌། བར་ཏམ་པཱ་ཐུར་གྱི་སྲས། ཡེ་སུ་ཁེ་པཱ་ཐུར་དང་། ནི་གུན་ཐ་ས་སི་
དང་། མེང་གེ་ཐུ་སེ་ཆེན་དང་། ཐ་རི་ཏའི་དང་། འོ་ཆི་གེན་ཏེ་སྤུན་ལྔ་རྣམས་བྱུང་
ངོ༌། ། སྔར་མོང་གོལ་ཕལ་ཆེར་རྒྱ་ནག་རྒྱལ་བོའི་མངའ་འོག་ཏུ་ཡོད་ཀྱང༌། སྐབས་
འདིར་འགའ་ཞིག་མི་ཉག་རྒྱལ་རྒོད་ཀྱིས་བདག་བྱས་སོ། ཡེ་སུ་ཁེ་པཱ་ཐུར་ཞེས་པ་དེ་
ལམ་ཞིག་ཏུ་འགྲོ་བའི་ཚེ། ཤིང་རྟ་ལ་བསྡད་པའི་མི་མང་བོ་ཞིག་འགྲོ་བའི་ལམ་ཞོར་བུ་
མོ་ཞིག་དྲི་ཆུ་བསང་བར་ས་ལ་བབས་པ་མཐོང་ནས། དེའི་གཟུགས་བྱད་ལ་བརྟགས་
པས་བུ་བཟང་བོ་ཞིག་སྐྱེ་ངེས་པར་རྟོགས་ནས། དེའི་རྗེས་བསྙེགས་པ་ན། ཡེ་ཧེ་རཱི་
ལི་ཐུ་ཞེས་པའི་མི་ཞིག་གིས། ཨོལ་གོ་ནོད་ཅེས་པའི་ས་ཆ་ནས་ཨེ་གུ་ལེན་ཞེས་པའི་བུ་
མོ་དེ་བག་མར་ཁྱེར་བ་ཤེས་ནས། ཁྱོ་བོ་དེ་ལ་འཐབ་ཅིང་ལུང་བ་གསུམ་གྱི་ཕར་བརྒལ་
བར་བདས་ནས་དེད་པས་བྲོས་པར་གྱུར། དེ་ནས་འོང་སྟེ་བུ་མོ་དེ་ཉིད་ཡེ་སུ་ཁེ་རང་
གི་ཆུང་མར་བྱས་སོ། ། དེ་ནས་བཙུན་མོ་ཆེན་མ་ཨེ་གུ་ལེན་དེ། མིང་གཞན་ཧུ་ལན་
ཞེས་ཀྱང་གྲགས་ལ། སྲས་བཞི་དང་བུ་མོ་གཅིག་བྱུང༌། བཙུན་མོ་ཆུང་བ་ཐ་ནག་ཞི་
ཟེར་བ་ལ་སྲས་གཉིས་བྱུང་། དེ་ལྟར། ཡབ་ཡེ་སུ་ཁེ་དང་། ཡུམ་ཨེ་གུ་ལེན་གཉིས་ཀྱི་
སྲས་སུ་གནམ་བསྐོས་ཚངས་པ་ཆེན་པོ་ཐེ་མུ་ཅེན་འདི་ཉིད་རབ་བྱུང་གསུམ་པའི་ཆུ་རྟ་
363



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
(སྤྱི་ལོ་༡༡༦༢)ལོར་ངོ་མཚར་བའི་ལྟས་དང་བཅས་སྐུ་འཁྲུངས། ཐེ་མུ་ཅེན་འདི་
ནི། ལྕང་སྐྱ་རོལ་བའི་རྡོ་རྗེས། དཔལ་ལྡན་ཕྱག་ན་རྡོ་རྗེའི་རྣམ་འཕྲུལ་ནི། །གདུལ་
བྱའི་དབང་གིས་འཇིག་རྟེན་སྐྱོང་བའི་ལྷ། །ཨེ་ཅིན་ཇིང་གེར་རྒྱལ་བོ་ཞེས་གྲགས་
པའི། །ཕོ་ལྷ་ཡབ་ཡུམ་ཞེས་བསྔགས་པ་ལྟར། དམ་པ་དུ་མས་ཕྱག་ན་རྡོ་རྗེའི་རྣམ་
སྤྲུལ་དུ་གསུངས་སོ། ། སྲས་གཉིས་པ་ཧ་པ་ཐོ་ཧ་སར། གསུམ་པ་ཧར་ཐོ་ཀ་ཆི་གོ
ལྷ་ལྕམ་ཐུ་མེ་ལུན་གོ་རྣམས་སོ། ། ཆུན་མའི་སྲས། པེར་ཁེ་པཱ་ཐུར་དང་། བུ་ཁེ་
བེལ་གེ་ཐུ་བྱ་བ་བཅས་སྐུ་མཆེད་དྲུག་གོ ། ཐེ་མུ་ཅེན་ལ་ཡབ་ཀྱིས་ཆུང་མ་བསུ་བར་
བཞེད་པ་ལྟར་དགུང་ལོ་བཅུ་བདུན་པ་ས་ཁྱི་ལོར། ཨོང་ཁི་རད་ཀྱི་ཏ་ནཱི་ཆེ་ཆེན་གྱི་བུ་
མོ་མེ་ཁྱི་ལོ་བ་བོར་ཏ་ཅི་ཤིན་ཞེས་བྱ་བ་བཙུན་མོར་བཞེས། དེ་ནས་ཡབ་རྒྱལ་བོ་ཡེ་སུ་
ཁེ་པཱ་ཐུར་སྐུ་གཤེགས་རྗེས། ཐེ་མུ་ཅེན་དགུང་ལོ་ཉེར་བརྒྱད་པ་ས་བྱ་( ༡༡༨༩)
ལོར་ཧོར་ཡུལ་དུ་ཁྱད་པར་འཕགས་པ་ཁེ་རེ་ལུན་མུ་རན་ཞེས་པའི་ཆུ་ཀླུང་གི་འགྲམ་དུ་
བཞུགས་པའི་ཚེ། པེ་ཏེ་ཞེས་པའི་མི་སྡེ་ཁྲི་ཕྲག་བཞི་བཅུའི་མངའ་བདག་རྒྱལ་བོར་
མངའ་གསོལ། དེ་ནས་ཉིན་གསུམ་གྱི་སྔ་དྲོའི་ཆ་ལ་ཕོ་བྲང་གི་མདུན་གྱི་ཕ་བོང་གྲུ་
བཞི་མ་གཅིག་གི་སྟེང་དུ་སྔར་མ་མཐོང་བའི་འདབ་ཆགས་ཡིད་དུ་འོང་བ་མགྲིན་པའི་
སྤུ་དང་གཤོག་སྒྲོའི་མདོག་ཁ་ཏོག་སྣ་ལྔ་བཀྲ་བ་ཞིག་བསྡད་ནས་ཆིང་གེ་སེ་ཞེས་སྐད་
སྙན་པོ་ཡུན་རིང་བསྒྲགས་པས་བློན་པོ་རྣམས་ཀྱིས་བཀྲ་ཤིས་པའི་དགེ་མཚན་དུ་གོ་
ནས། གནམ་བསྐོས་བོག་ཏོ་ཆིང་གེ་སེ་རྒྱལ་བོ་ཞེས་གསོལ། རྒྱས་ཁྲིན་ཅི་སུ་ཧན་
དང་། བོད་ཀྱིས་ཇིང་གེར་རྒྱལ་བོ་ཞེས་འབོད་པར་སྣང་ངོ་༌། ། ཕ་བོང་གྲུ་བཞི་མ་དེ་
ངང་གིས་གས་པའི་ནང་ནས་གཡང་ཊི་རིན་པོ་ཆེའམ་ཧ་སུ་པཱའུ་ཐམ་ག་ཨེར་ཏི་ནི་ཞེས་
བྱ་བ་ཆུ་ཞེང་དུ་མཐོ་གང་བ། རྒྱབ་ཏུ་རུས་སྦལ་གྱི་གཟུགས། སྟེང་དུ་འབྲུག་གཉིས་
འཁྱིལ་བ། རི་མོ་རང་བྱུང་དུ་ཡོད་པའི་རྒྱལ་ཐམ་བྱུང་ཞེས་གྲགས། རྒྱལ་ཐམ་དེ་ཤོག་
364



༄༅། །བོད་སོག་ཆོས་འབྱུང་གི་སྨད་ཆ།
བུ་སྟོང་ཚོ་ལ་བཏབ་ཀྱང་ཐལ་བྱུང་དུ་འབབ་པ་ཞིག་ཡིན་ནོ། །
གང་གི་ཚེ་རྒྱལ་སྲིད་ཀྱི་མིང་ཆེན་པོ་ཧོར་དུ་གྲགས་ཤིང་། བོག་ཏོ་རྒྱལ་བོ་དེ་
ཉིད་ས་སྟེང་གི་སྐྱེ་དགུ་ཕལ་མོ་ཆེ་དབང་དུ་བསྡུས་ཏེ་བྱང་ཁིན་ཆའམ། སོག་སྐད་དུ་
ཁེམ་ཁེ་ཆེ་ཟེར་བའི་འབངས་ཚུན་ཆད་དང་། ཕྱོགས་གཞན་གསུམ་གྱི་རྒྱ་མཚོའི་གླིང་
བ་ཞི་པེན་དང་། ཧྥུ་སང་དང༌། སི་ཡན་ལོ་དང༌། ཞི་ཡན་ལ་སོགས་པའི་རྒྱ་བོད་ཧོར་
གསུམ་ཁ་ཆེ་ཧོ་ཐོན་སོགས་འཛམ་གླིང་ཕྱེད་ལ་དབང་བསྒྱུར་ཅིང་། བདེ་སྐྱིད་རྫོགས་
ལྡན་གྱི་དགའ་སྟོན་ལྟར་གྱུར་པ་འདི་འདྲ་སྔོན་དུས་ཀྱི་ཧན་ཐང་གི་དུས་ལ་ཡང་མ་བྱུང་
བས་སོ། ། རྒྱལ་བོ་འདི་རྫུ་འཕྲུལ་དང་ལྡན་པ་ཡིན་ཏེ། ནུ་བོ་ཧ་པོ་ཐུ་ཧ་སར་དང༌།
སུ་ཁེ་བིལ་གེ་ཐུ་གཉིས་འཕོང་རྩལ་གྱི་ཁེངས་པའི་དྲེགས་པ་འཇོམས་སླད། རྒད་པོ་
གཞུ་འཚོང་བ་ཉམས་ངན་ཞིག་ཏུ་སྤྲུལ་ནས་འོང་བའི་ཚེ། དེ་གཉིས་ཀྱིས་འཕྱ་བ་ན།
གཞུ་བྱིན་པས་ཁོ་གཉིས་ཀྱིས་གཞུ་རྒྱུད་ཙམ་ཡང་འགུལ་མི་ཐུབ་པ་ལ། རྒན་པོ་རྟེའུ་
ཆིབས་ནས། གཞུ་དེ་མདས་འགེངས་ཤིང་འཕངས་པས། བྲག་ཆེན་པོ་ཞིག་ཕྱེད་
ཚལ་དུ་བཏང་བ་ན། རྒན་པོ་དེས། གཞོན་ནུ་ཁ་པོ་ཆེ་གཉིས་ལས་ང་རྒྱལ་ལོ་ཟེར་ཏེ་
སོང་། དེ་རྒྱལ་བོའི་སྤྲུལ་བ་ཡིན་པར་ཤེས་ནས་སྐྲགས་ཤིང་བསྐུལ་ལྕག་ཏུ་གྱུར་པ་ནས་
སྦྱང་བའི་མཆོག་ཏུ་གྱུར་ཏོ། ། ཡང་རྒྱལ་བོ་འདི་རྒྱ་ནག་ལྟ་བུ་ནས་སོག་ཡུལ་དང་།
ཁ་ཆེ། ཨོ་རུ་སི་སོགས་ལ་རི་དྭགས་བདའ་བ་དང་དོན་གྱི་ཕྱིར་ཕེབས་ཏེ། ཉིན་དེ་
ཉིད་ལ་ཡུལ་དུ་འཁོར་བ་དང་། དེ་བཞིན་དུ་ཧལ་ཧའི་ས་ཆ་ལས་ཐའི་ཧང་ཀའི་དང་།
ཁེ་རེ་ལུན་མུ་རིང་གི་འགྲམ་ནས། རྒྱ་ནག་གི་ཞིང་ཆེན་མང་བོ་བསྐོར་ནས་ཉིན་དེ་
ཉིད་དུ་བཞུགས་ཡུལ་དུ་སླེབས་པ་དང་། དེ་དག་གི་ཚེ་ཞབས་འབྲིང་བ་རྣམས་རྟའི་
རྫབ་བཏང་ཡུན་ཙམ་ལ་ལུས་ནའང་ཟླ་བ་གཉིས་གསུམ་གྱི་བར་དུ་བསྙེགས་ཀྱང་རྗེས་
མི་ཟིན་པ་ལྟ་བུའི་ངོ་མཚར་མཐུན་སྣང་དུ་གྲུབ་པ་མང་ངོ༌། ། རྒྱལ་བོ་ཆེན་པོ་འདིས་
365



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དབང་དུ་བསྡུས་པའི་ཡུལ་སྡེ་ནི། དགུང་ལོ་ཉེར་དགུ་ལྕགས་ཁྱི་ལོར། མན་ཇུ་ཇུར་
ཆིད་ཀྱི་མི་དབང་ཝང་ཟོན་འབངས་བཅས་ཆབ་འོག་ཏུ་བསྡུས། སོ་གཅིག་གི་དུས་སོ་
ལོན་གོས་ཀྱིས་སྐྱོང་ཆ་གན་དབང་དུ་བསྡུས། དེའི་ཚེ་ནམ་མཁའ་ལས་གློ་བུར་དུ་རིན་
པོ་ཆེའི་སྣོད་བདུད་རྩིའི་གང་བ་བབས་པས། བདུད་རྩི་ཤིན་ཏུ་ཞིམ་པ་བཞེས་པར།
ནུ་བོ་རྣམས་ཀྱིས་ཞུས་པ་ལྟར་དེ་དག་ལ་བདུད་རྩིའི་ལྷག་མ་གནང་བ་དེ་རྣམས་ཀྱིས་
མིད་ཀྱང་མགྲིན་པར་མ་སོང་བས། དེ་དག་ཡ་མཚན་དུ་གྱུར་ཏེ། ཚུལ་དེ་གནམ་
བསྐོས་རྒྱལ་བོས་སྤྲུལ་བ་ཡིན་པར་ཡིད་ཆེས་རྙེད་པས། དེང་ཕྱིན་ཁྱེད་ཀྱི་གསུང་ལྟར་
བགྱིད་ཅེས་ཞུས་པ་ན། རྒྱལ་བོས། ངེད་དང་བོར་ཁྲི་ལ་སྡོད་པའི་ཚེ་ལྷས་རྒྱལ་སར་
དབང་བསྐུར། ཀླུའི་རྒྱལ་བོས་རིན་པོ་ཆེའི་རྒྱལ་ཐམ་བྱིན། ད་ལྟ་དགྲ་སྡེ་འཇོམས་
པའི་ཚེ། ལྷ་དབང་གིས་བདུད་རྩི་གནང་བ་ཡིན་པས། ཁྱོད་ཅག་གིས་སྨོས་པ་ལྟར་
དོན་ལ་ཡང་གནས་པ་ཡིན་གསུངས། སོ་གཉིས་སྟེང་ཐ་ཐར་གྱི་ཡི་ཁེ་ཆོ་རོ་བྱ་བའི་བུ་
མོ་ཅི་སུ་དང་། ཅི་སུ་ཁེ་སྤུན་གཉིས་བཙུན་མོར་བཞེས། སོ་གསུམ་ལོན་པའི་ཤིང་སྟག་
ལ་བྱང་གི་རྒྱ་ནག་ཨལ་ཐན་ནམ་ཅིན་རྒྱལ་རབས་བཅོམ་ནས་མུ་ཅི་བཅུ་གསུམ་གྱི་རྒྱ་
ནག་གི་མི་སྡེ་དབང་དུ་བསྡུས་ཤིང་། ལྷོ་ཕྱོགས་སུ་བྱོན་ནས་རྒྱའི་ཆོས་པ་ཞིག་གདན་
དྲངས་པར་བཤད་ཀྱང་། དེས་བསྟན་ལ་བྱ་བ་ཅི་བྱས་ཀྱི་རྣམ་ཐར་མི་འདུག་པས་
འཇིག་རྟེན་མི་ཆོས་ཀྱི་ལུགས་ལ་གསུངས་པ་འདྲའོ། ། པད་དཀར་འཕྲེང་མཛེས་སུ་
ཞེ་ལྔའི་ཐོག་རྒྱ་ནག་རྒྱལ་བོ་ཨལ་ཐན་ཡུལ་ནས་བཏོན་ཏེ་དབང་བསྒྱུར་པར་བཤད་པ་
དང་། རྒྱ་ནག་གི་བཅའ་ཁྲིམས་ལེགས་པར་དགོངས་ཏེ་རྒྱའི་ཡིག་མཁན་སློབ་དཔོན་
ཆེན་པོ་སློབ་མ་བཅོ་བརྒྱད་དང་བཅས་གདན་དྲངས་ནས་ཆབ་སྲིད་འཛིན་སྐྱོང་གི་སློབ་
དཔོན་དུ་བཀུར་ཞེས་བྱུང་། སོ་བཞིའི་སྟེང་ཐོད་དཀར་རམ་རྒྱ་སེར་གྱི་མི་བདག་སུལ་
ཏེ་ཟེར་བ་ལྔ་བའི་ལམ་དུ་བཏང་ནས་དེའི་མི་སྡེ་ཐམས་ཅད་མངའ་འོག་ཏུ་བཅུག སོ་
366



༽༄༅ ། །བོད་སོག་ཆོས་འབྱུང་གི་སྨད་ཆ།
ལྔའི་སྟེང་ཨོ་རུ་སིའམ་ཐོག་མོག་གི་རྒྱལ་བོ་མང་ཀོ་ལིག་སུལ་ཏེན་བཅོམ་ནས་དབང་དུ་
བསྡུས། སོ་བདུན་སྟེང་ཁེ་རིད་ཀྱི་རྒྱལ་བོ་ཨུག་གི་སྲིད་འཕྲོག སོ་དགུའི་སྟེང་ནའི་
མན་པཱར་གིན་གྱི་རྒྱལ་བོ་ཏ་ཡན་ས་མཐར་བསྐྲད་དེ་བློན་འབངས་ཐམས་ཅད་དབང་
དུ་བསྡུས། ཞེ་གཅིག་སྟེང་ཧོར་ལོས་ཀྱི་རྒྱལ་བོ་ན་རིན་གྱི་སྲིད་འཕྲོག ཞེ་གསུམ་ཐོག་
ཧ་ར་ལིག་གི་རྒྱལ་བོ་ཨར་ས་ལང་ཞེས་པའི་དཔུང་ཆེན་པོས་ཚུར་རྒོལ་བ་ལ། དེའི་སྟེང་
དུ་རྒྱལ་བོ་དམག་བཅས་བྱོན་ནས་རྨེག་མེད་དུ་བཅོམ་ཞིང་དབང་དུ་བསྡུས། ཞེ་དྲུག་
པ་རབ་བྱུང་བཞི་བའི་མེ་ཡོས་( དམ་ཆོས་རྒྱ་མཚོས་མེ་སྟག་ཟེར་)ཀྱི་ལོར་བོད་དབུས་
སུ་བྱོན་པའི་ཚེ། སྡེ་སྲིད་ཇོ་དགའ་དང་། ཚལ་བ་དཔོན་སོགས་ཀྱིས་གཙོས་རྟ་བ་
སུམ་བརྒྱས་བསུ་བ་བྱས། བོད་ཁམས་དབང་དུ་བསྡུས་ནས་འདབ་ནོར་སྤྲོད་པར་
བྱས། བོད་ཀྱིས་དགའ་སྟོན་ཀྱང་རྒྱ་ཆེར་མཛད། འདི་ལ་དཔེ་ལ་ལར་སྡེ་སྲིད་ཇོ་
དགའ་དང་ཚལ་བ་ཀུན་རྡོར་གྱིས་བསུས་ཞེས་བྲིས་པ་མཐོང་མོད། ཚལ་བ་ཀུན་རྡོར་
དུས་སྐབས་དང་མི་འབྱོར་བས་ནོར་ཤས་ཆེ། དེ་དུས་ཚལ་བ་སྡེ་གཙུག་གཉིས་ལ་
དབང་བ་ནི། ཚལ་བ་དར་མ་གྲགས་ཡིན་པར་མངོན་ནོ། ། དེ་སྐབས་གནམ་
བསྐོས་རྒྱལ་བོ་ཇིང་གེར་ཆེན་པོ་ནས། བོད་ཡུལ་ལྷ་ལྡན་ཇོ་བོ་ཤཱཀྱ་མུ་ནེས་གཙོས་རྟེན་
གསུམ་དགེ་འདུན་དང་བཅས་པ་ལ་མཇལ་ཞིང་དད་པས་གཙུག་ཏུ་བཀུར་བ་དང་།
ས་ཆེན་གྲགས་པ་རྒྱལ་མཚན་ལ་ཡི་གེ་འབུལ་མི་བཏང་སྟེ་སླད་མར་སོག་ཡུལ་དུ་ཁྱེད་
འཁོར་བཅས་ཕེབས་ནས་སངས་རྒྱས་བསྟན་པ་འཛུགས་རྒྱུའི་སྙན་ཞུ་དང་གདན་
འདྲེན་ཞུས། དུས་དེ་ནས་རབ་བྱུང་བ་རྣམས་ཁྲལ་ལས་བཏོན། རྟེན་གསུམ་སོག་
ཡུལ་དུ་གདན་དྲངས་པས་དཀོན་མཆོག་ལ་དད་པའི་མགོ་ཚུགས་ཏེ་དགེ་གསྙེན་གྱི་
སྡོམ་པ་ལེན་པ་སོགས་བྱུང་བས་བསྟན་པའི་དབུ་བརྙེས་པ་ཡིན་པས་ཞིབ་པར་གཤམ་
དུ་འགོད་དོ། །
367



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དེ་ནས་རྒྱ་གར་དབང་དུ་སྡུད་པའི་ཕྱིར་ཕྱོགས་དེར་བྱོན་པ་ན། རི་ཆེན་པོ་
ཞིག་གི་སྟེང་དུ་ཕྱིན་པའི་ཚེ། མགོ་ན་རྭ་གཅིག་ཡོད་ལ་རྟའི་རྔ་མ་ཅན་གྱི་རི་དྭགས་ཤ་
བ་ལྗང་ཁུ་གཅིག་འོང་ནས་རྒྱལ་བོའི་མདུན་དུ་ཕྱག་ལན་གསུམ་བྱས་པས་ཐམས་ཅད་
ཡ་མཚན་དུ་གྱུར་པ་ལ། རྒྱལ་བོའི་དགོངས་པར། རྒྱ་གར་རྡོ་རྗེ་གདན་སོགས་སངས་
རྒྱས་བྱང་སེམས་རྣམས་ཀྱི་བཞུགས་གནས་ཁྱད་པར་ཅན། དེར་སོང་ན་མི་རུང་བ་
ཡིན་ནམ། གང་ལྟར་ཡང་རེ་ཞིག་བརྟག་པར་བྱའོ། ། ཞེས་ཕར་ཕེབས་ཙ་ན། རྒྱ་
གར་གྱི་རི་བྲག་ནགས་ཚལ་ཐམས་ཅད་རྒྱལ་བོའི་ཕྱོགས་སུ་ཁ་བསྒྱུར་ཞིང་རྩེ་མོ་རྣམས་
གུག་སྟེ་འདུད་པའི་རྣམ་པ་ཀུན་གྱིས་མཐོང་བ་ན། རྒྱལ་བོའི་དགོངས་པར་བསོད་
ནམས་སྟོབས་ཀྱིས་ཕ་རོལ་ནོན་པའི་བརྡ་ཡིན་པར་མཁྱེན་ཏེ་ཕྱིར་ལོག་ནས་ཕེབས།
དེའི་ཚེ་རྒྱ་གར་གྱི་ཡུལ་མི་བྱིངས་ནས་དམག་གིས་ཚ་བ་མ་ཐུབ་པར་ཕྱིར་ལོག་ཅེས་བྲིས་
པ་ནི་རྒྱུ་མཚན་དེ་མ་རྟོགས་པས་སོ། །
རྒྱལ་བོ་དགུང་ལོ་ཞེ་དྲུག་སྟེང་རབ་བྱུང་བཞི་བའི་མེ་ཡོས་ལོར་སར་ཐ་ཀ་ཆེན་གྱི་
ས་བདག་ཡ་མ་པཱ་གའི་སྲོག་འཕྲོགས་ཏེ། དེའི་འབངས་ལ་མངའ་བསྒྱུར། ཕྱིས་སུ་མེ་
ཕག་གི་སྟག་ཟླའི་མར་ངོའི་རྒྱལ་བ་དང་བོར་མི་ཉག་ལ་དམག་དྲངས་ཏེ་དེའི་ས་སྐྱོང་
དགུ་བ་རྡོ་རྗེ་དཔལ་ལམ། སོག་སྐད་དུ། ཐོ་རེའི་ཞི་ཏུར་གུ་ཞེས་པ་བཀྲོངས་ནས་ཡུལ་
ཁམས་དབང་དུ་བསྡུས་པའི་དགའ་སྟོན་ལ་ཧོར་ཟླ་དང་བོ་ཞེས་བོད་ཕྱི་མ་རྣམས་ལ་
གྲགས། དེའི་ཚེ་མི་ཉག་གི་མཁར་ཐུར་མི་ཤི་ནས་ཐོ་རེའི་བཙུན་མོ་གུར་བུལ་ཅེན་གོས་
བླངས། ཕྱིས་སུ་བཙུན་མོ་དེས་གནོད་རྐྱེན་གྱིས་འདས་ཞེས་སྨྲ་མཁན་ཡོད་ཀྱང་།
སུམ་པས་རྒྱའི་ཡིག་ཚང་ཆེ་བ་ཞིག་ན། དེའི་སྐབས་ཧ་བ་ཐུ་ཧ་སར་གྱིས་དམོད་མོ་བྱེད་
པའི་རྒན་མོ་ཞིག་ལ་མདའ་འཕངས་པ་བར་སྣང་གི་བྱ་ལ་ཕོག་པ་ན། རྒྱལ་བོའི་ཆད་པ་
ཕོག་པ་དང་། འདའ་ཁར་མི་སྡེ་ཉུང་ངུ་ཞིག་བྱིན་ནས་ཟུར་དུ་བཀོད་པ་ལ། ཧོ་ཐོན་
368



༄༅། །བོད་སོག་ཆོས་འབྱུང་གི་སྨད་ཆ།
རྒྱལ་བོ་བསད་པའི་བཙུན་མོ་སྦྱིན་མའི་བུ་སྲས་བྱས་ཀྱང་། དེ་ལ་བུ་མེད་དེ། སུར་
གཱལ་གྱི་བུ་མ་དགའ་བས་ངན་སྨྲས་བྱས་པ་ཡིན་གྱི། དངོས་ནི། ང་ལྔའི་སྟེང་མི་ཉག་
བླངས་རྗེས། ཐོ་ཅེའི་བཙུན་མོ་ཨུ་ནེ་གེན་གྱིས་ཧེ་གྲིས་བསྣུན་ཏེ་འཚེ་བ་བྱས་ནའང་
བཀྲོང་མ་ནུས་པས། སྐྲག་སྟེ་ཆུ་ནག་ལ་མཆོངས་ནས་གུམ་པ་ནས་ཆུ་ཀླུང་དེ་ལ་བཙུན་
མོ་ཧ་ཐུན་མུ་རེན་ཞེས་གྲགས། ཕྱིས་སུ་གི་ཡན་མཁར་གྱི་མཚོ་འགྲམ་དུ་འདས་ཞེས་
བཀོད་པ་བདེན་པར་ངེས་ཏེ། ཞི་ར་གཱལ་ཡུ་གུར་བར་ཆ་ཀུན་བལ་གྲྭ་སུ་ཟེར་བར་སྐུ་
ལྷུང་བའི་ཚུལ་གྱིས་མེ་ཕག་དེའི་ཟླ་བ་བདུན་པའི་མར་ངོའི་བཟང་བོ་གསུམ་པའི་ཉིན་
བདེ་བར་གཤེགས་སོ། ། སུམ་པས། འདིའི་སྐོར་དེབ་སྔོན་སོགས་སུ་ཇིང་གེར་ཆུ་
སྟག་ལ་འཁྲུངས། སོ་བརྒྱད་སྟེང་རྒྱལ་སར་འཁོད་ཀྱང་མེ་ཕག་ལ་མི་ཉག་བཅོམ་ནས་
ཆུ་སྟག་ལ་མི་ཉག་གྷ་རུ་གཤེགས་ཟེར་བ་ནི། རྒྱ་སོག་གི་ཡིག་གདན་རྙིང་བ་བྱིངས་
དང་མི་མཐུན་ཞིང་། ། ཞེས་པ་ནས། འདིར་ས་སྐྱ་དང་ཧོར་གྱི་ཡིག་རྙིང་ལྟར་
བཀོད། ། ཅེས་ གསུངས་ཕྱིར། འདིར་ཡང་ སུམ་པ་དང་མཐུན་པར་བཀོད་པ་
ཡིན་ནོ། ། །
པོག་ཏོ་རྒྱལ་བོ་འདི་ལ་སྲས་བདུན། སྲས་མོ་གཉིས་ཡོད། མ་མ་དགུ་ཡོད་དེ།
ཁུ་ལུག་བོར་གྲྭ་ཅེ། མི་ཁུ་ལི། ཅ་བ། ཧ་ར་ཁི་རུ་གེ བུ་རུ་གུལ། ཤི་ཁུ་ཆུ་ཐུག ཅེལ་
མེ། ཐོར་གཱན་ཤེ་ར། ཆུ་བ་མེར་གེན་རྣམས་ཡིན། སྲས་བདུན་ནི། བཙུན་མོ་དམ་
པ་བུལ་ཐེ་གེལ་ཅིན་གྱི་སྲས་ཆ་གྲྭ་ཏའི་དང༌། ཅོ་ཆི་དང་། ཨོ་ཁེ་ཏའི་དང་། ཐོ་ལོའི་
སྟེ་བཞི་དང་། བཙུན་མོ་གཉིས་པ་ཏུ་ལན་གྱི་སྲས་ཁོ་ལི་གེན་དང་། གསུམ་པ་ཡེ་སུའི་
སྲས་ཅོར་ཆེན་དང་། ཆུན་མའི་ཡེ་སུ་ཏའི་ཐེ་དེ་ཅོར་ཆི་ཏིས་འོ། ཡབ་རྒྱལ་བོས་ཅོ་ཆི་
ཐོག་མོག་གི་རྒྱལ་བོར་བསྐོས། ཆ་གཱ་ཏིའི་ལ་ཆིན་ཝང་གི་ལུང་ལས་གནང་སྟེ། ཧོ་
ཐོན་ཐོད་དཀར་ཡུལ་གྱི་རྒྱལ་བོར་མངགས་པ་ཡེར་ཁེན་གྱི་མཁར་དུ་ཡོད་པ་འདི་ལ་བུ་
369



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལྔ་ལས། ཆེ་བ་ཨབ་ཏོ་ལ་ཁོ་རང་གི་གཞི་འཛིན་དུ་བཞག་པ་ཕྱིས་སུ་ཡུལ་དེའི་རྒྱལ་བོ་
བྱས། གཉིས་པ། ཡི་མ་མ་ཧུ་ལི་ཁ་ཆེའི་རྒྱལ་བོར་བསྐོས་པ་ས་མར་གན་གྱི་མཁར་དུ་
བཞུགས། གསུམ་པ། ཨ་ཏི་ར་མ་ཧཱ་མཱ་ད་རྒྱ་གར་ཕྱོགས་ཀྱི་རྒྱལ་བོར་བསྐོས་པ་པཱ་ལ་
ཤའི་གྲོང་ཁྱེར་ཆེན་པོར་བཞུགས། བཞི་བ། ཁོང་ཁར་ནི་རོམ་ཡུལ་གྱི་རྒྱལ་བོ་བྱས་
ནས་སྟལྟ་ལའི་མཁར་དུ་བཞུགས། ལྔ་བ། ཐེ་མུར་ནི་ཨོ་རུང་ཁའི་རྒྱལ་བོ་བྱས་ནས་བྷུ་
ཧ་ཏའི་མཁར་ཏུ་བཞུགས་པ་སྟེ་ཡུལ་སྡེ་དག་ལ་མངའ་བསྒྱུར། ཆིང་གེ་རྒྱལ་བོས་སྲས་
བཞི་བ་ཐོ་ལོས་གཞི་བསྲུང་ལ་བཞག་པ་ནི་ཡབ་བཞུགས་རིང་ལ་འདས་པས། སྲས་
གསུམ་པ་ཨོ་གོ་ཏའི་ཞེས་བྱ་བ་པོག་ཏོ་རྒྱལ་བོའི་རྒྱལ་ཚབ་ཏུ་དབང་བསྐུར། ཐུགས་
སྒམ་ཞིང་དཀྱེལ་ཆེ་བ་རང་རྒྱུད་བརྟག་པ་ལ་མཁས་པ་འགྱུར་ལྡོག་མི་མངའ་བ་ཞིག་
ཡིན་ནོ། ། དེས་རབ་བྱུང་བཞི་བའི་ས་བྱི་ནས་ལོ་དྲུག་རྒྱལ་སྲིད་བསྐྱངས། གུ་ཡུག་
ཆུ་སྦྲུལ་ལོར་ཟླ་དྲུག་ལ་བཞུགས། དེའི་གཅུང་གོ་ཏན་རྒྱལ་བོ་ཤིང་རྟར་རྒྱལ་སར་
བཞུགས། བོད་ཀྱིས་འདབ་ནོར་མ་སྤྲད་པས། དཔོན་དོར་རྟ་ནག་པོ་དམག་བཅས་
ལྷ་སར་ཕྱིན་སྐབས་ས་པཎ་སྤྱན་འདྲེན་ཞུས། ཕྱིས་ལྕགས་ཕག་ལོར་བླ་རྒྱལ་གཉིས་ཀ་
གཤེགས། དེ་རྗེས་ཆིང་གེ་སེའི་སྲས་བཞིའི་ཚེ་བ་མུང་ཁེ་ཆུ་བྱིར་རྒྱལ་སར་བཞུགས་
ནས་ས་ལུག་ལ་ གཤེགས། དེ་རྗེས་དེའི་གཅུང་ཤིང་ཕག་ལོ་བ་ཧུ་པ་ལིས་སེ་ཆེན་
ལྕགས་སྤྲེལ་ལོར་ཕོ་བྲང་ཤང་ཏུར་རྒྱལ་སར་འཁོད། རབ་བྱུང་ལྔ་བའི་ལྕགས་ལུག་གི་
བར་རྒྱ་བོད་ཧོར་གསུམ་སོགས་ལ་རིམ་གྱིས་མངའ་བསྒྱུར། ལྕགས་ལུག་ལོར་པེ་ཅིན་
མཁར་རྒྱ་བསྐྱེད་པ་ནས། གཞན་ཆ་ཧར། ཁུ་ར། ཐུ་ལང་ཐིང་སོགས་མཁར་ཆེན་པོ་
བཞི་བརྩིགས། འགྲོ་མགོན་འཕགས་པ་དང་མཆོད་ཡོན་དུ་གྱུར། རྒྱལ་བོ་འདིའི་
མངའ་འོག་ཏུ་ཧྥུ་ཞེས་པའི་མིང་ཅན་གྱི་མཁར་ཆེན་པོ་ཆིག་བརྒྱ་རེ་དགུ། རྩེ་དུའི་མིང་
ཅན་གྱི་མཁར་བར་བ་ཉིས་བརྒྱ་བཞི་བཅུ། ཏི་དན་མིང་ཅན་གྱི་མཁར་ཆུང་ངུ་སུམ་
370



༄༅ ། །བོད་སོག་ཆོས་འབྱུང་གི་སྨད་ཆ།
བརྒྱ་གོ་བརྒྱད་ཡོད། གཞན་ཡང་ཨུའི་ཞེས་པའི་མཁར་ཆུང་སྟོང་དང་ཆིག་བརྒྱ་རེ་ལྔ་
ཡོད། ཕྱི་བློན་ཆེ་འབྲིང་གཉིས་སྟོང་བདུན་བརྒྱ་སུམ་ཅུ། ནང་བློན་བརྒྱ་ཕྲག་གཅིག་
དང་ཉེར་གཅིག་ཡོད་པར་གྲགས། དེའང་ཧོར་གྱི་ལུགས་སུ་ལོ་ཉི་ཤུར་སྲིད་བསྐྱངས་
ཤིང་། རྒྱའི་བཅའ་ཁྲིམས་གཙོ་བོར་བྱས་ནས་ལོ་བཅོ་ལྔར་རྒྱལ་སྲིད་བསྐྱངས་པ་སྟེ།
ལོ་སོ་ལྔའི་བར་དུ་རྒྱལ་སར་བཞུགས་ནས་སེ་ཆེན་རྒྱལ་བོ་ཞེས་གྲགས་སོ། ། སེ་ཆེན་
རྒྱལ་བོའི་སྲས། རྡོ་རྗེ་དང་། མངྒ་ལ་དང་། ཆིང་གེམ་དང༌། ནོ་མོན་ཧོན་དང་བཞི་
ལས་གསུམ་པ་ཆིང་གེམ་རྒྱལ་སར་བཞུགས་པར་སྔར་ཡབ་ཀྱི་བཀའ་བྱུང་ཡང་ཚེ་མ་
རིང་བས། དེའི་སྲས་ཨུལ་ཅུའི་ཐུ་ལ་རྒྱལ་ས་གཏད་དེ། དེའི་ལོ་གསུམ་པ་རྒྱལ་བོ་
དགུང་ལོ་བརྒྱད་ཅུ་གྱ་གཉིས་པ་མེ་སྤྲེལ་ལོར་གནམ་དུ་གཤེགས་སོ། ། སེ་ཆེན་གྱི་སྐུ་
གདུང་མཆོད་རྟེན་དཀར་བོའི་ནང་དུ་བཞུགས། རྒྱལ་བོ་ཨུལ་ཅུའི་ཐའི་རིང་། སྔོན་
གྱི་རྒྱ་ནག་རྒྱལ་བོའི་ཐམ་ག་མི་འགྱུར་གཡུང་དྲུང་ཞེས་གྲགས་པ། གནམ་གྱིས་བསྐོས་
པའི་ཚེ་རྒྱུན་ཡུན་རིང་ཞེས་ཡིག་བརྒྱད་མ་ཕྱག་ཏུ་འབྱོར། ཤིང་རྟ་ནས་མེ་ལུག་བར་དུ་
རྒྱལ་སྲིད་བསྐྱངས། དེ་རྗེས་རྒྱལ་བོ་དེའི་གཅེན་དྷརྨ་པཱ་ལའི་སྲས་ཧའི་སང་ཁུ་ལུག་
དང༌། པོ་ཡན་ཐུ་ཟེར་བ་གཉིས་ཀྱི་སྔ་མ་དེས། ས་སྤྲེལ་ནས་ལྕགས་ཕག་བར་རྒྱལ་
སྲིད་བཟུང་། དེ་རྗེས་པོ་བྱི་ནས་ལྕགས་སྤྲེལ་བར་དང་། དེ་རྗེས་དེའི་སྲས་གེ་གེན་
དང་། ཅེ་ཡཱ་ཐུ་ཟེར་བ་གཉིས་ཀྱི་སྔ་མ་ལྕགས་བྱ་ནས་ཆུ་ཕག་བར་རྒྱལ་སར་བཞུགས་
པའི་རིང་ལ་ཞྭ་ལྷམ་སོགས་རྒྱ་ནག་གི་ཆས་བྱས། དེ་ནས་ཀ་མ་ལའི་སྲས་ཡི་སུན་ཐེ་
མུར་གྱིས་ཤིང་བྱི་ནས་རབ་བྱུང་དྲུག་པའི་ས་འབྲུག་བར་དང་། དེ་རྗེས་ཁུ་ལུག་གི་
སྲས་ཆེ་བ་རིན་ཆེན་འཕགས་དང་། ཆུང་བ་ཀོ་ས་ལི་གཉིས། ས་སྦྲུལ་ལོར་རིམ་པར་
བསྡད་ཀྱང་མི་རིང་བར་འདས་ནས། པཱི་ཡན་ཐུའི་སྲས་ཆུང་བ་རེ་ཡ་ཐུའམ་ཐུག་ཐེ་
མུར། ས་སྦྲུལ་དེའི་ལོ་མཇུག་ནས་ཆུ་སྤྲེལ་བར་དང་། དེ་ནས་ཀོ་ས་ལིའི་སྲས་རིན་
371



www -
-
-
༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཆེན་དཔལ་ཆུ་སྤྲེལ་ལོ་དེའི་ཟླ་བ་གཅིག་ལ་རྒྱལ་སར་བཞུགས། དེ་རྗེས་རེ་ཡ་ཐུའི་སྲས་
རྒྱལ་བོ་བཅུ་དྲུག་པ་ཐོ་གན་ཐེ་མུར་རམ་( ཏེའི་ཐུང་ཐུང་མཁར་དུ་བསྡད་པས་) ཨོ་ཧ་
ཐུས་རབ་བྱུང་དྲུག་པའི་ཆུ་བྱ་ནས་ས་སྤྲེལ་ལོའི་ཟླ་བརྒྱད་པའི་ཉེར་བརྒྱད་བར་ལོ་སོ་
དྲུག་གི་རིང་ལ་གོང་མའི་ཁྲིར་བཞུགས་ནས། དེ་མཚམས་རྒྱལ་སྲིད་ཤོར་ཏེ། ཤིང་
ཏུའམ་ཁེ་རེ་ལུན་མུ་རེན་གྱི་འགྲམ་དུ་སོང་ནས། པཱ་ར་ཧོ་ཐོ་ཞེས་པ་བརྩེགས་ཏེ།
དེར་སོག་པོ་ཙམ་གྱི་རྒྱལ་བོ་བྱས་ནས་བསྡད་དོ། ། དེ་ལྟར་རྒྱལ་བོ་འདིའི་རིང་ལ་
ཡོན་རྒྱལ་རབས་རྫོགས་སོ། །
དེ་རྗེས་སོག་ཡུལ་དེར་རིམ་པར་ཐོ་གན་གྱི་སྲས་ས་སྟག་ལོ་བ་པེ་ལིག་ཐུ་རབ་
བྱུང་དྲུག་པའི་ལྕགས་ཕག་ནས་ཁམས་རྒྱལ་བྱས་ཤིང་། དེའི་གཅུང་ཆུ་རྟ་ལོ་བ་ཨོས་
ཧལ་ས་ལུག་ནས་དང་། དེའི་སྲས་གསུམ་གྱི་ཆེ་བ་ས་ཕག་ལོ་བ་ཨེད་ཁེ་ཅོ་རེག་ཐུ་རབ་
བྱུང་བདུན་པའི་ས་སྦྲུལ་ནས་དང་། འབྲིང་བོ་ལྕགས་གླང་ལོ་བ་ཨེལ་པག་ནེ་གུ་ལེ་ཁུ་
ཆུ་བྱ་ནས་ཁམས་རྒྱལ་བྱས་ཏེ། ས་ཡོས་ལ་རང་གི་ནུ་བོ་ཧར་གྲུ་ཆག་དུ་གུ་རེང་ཧོང་
ཐའི་ཇི་བསད་དེ། དེའི་བཙུན་མོ་ཡུལ་ཅེའི་ཧོང་ག་ཆུང་མར་བླངས་ཀྱང་། ལོ་དེ་ཉིད་
ལ་ཨོའི་རོང་ཨུ་ཁེག་ཆེ་ཧ་ཤ་ཧ་ཟེར་བས་ཁོང་བཀྲོངས་རྗེས། རྒྱལ་བོ་ཨེལ་པེག་གི་སྲས་
ཆེ་བ་མེ་སྦྲུལ་ལོ་བ་གུན་ཐེ་མུར་ལོ་ཉེར་བཞི་བ་ལྕགས་འབྲུག་ནས་དང༌། དེ་རྗེས་ཆུང་
བ་ས་ལུག་ལོ་བ་ཡུལ་ཅུའི་ཐེ་མུར་ལོ་ཉེ་ལྔ་བ་ཆུ་ལུག་ནས་དང་། འདིའི་སྲས་ཤིང་ཕག་
ལོ་བ་ཏྲེལ་བེག་ལྕགས་ཡོས་ནས་དང་། ཨོའི་རོང་ཧ་ཤ་ཧའི་བུ་མེ་ཡོས་ལོ་བ་ཨེ་སེན་ཁུ་
ཤིང་ལུག་ནས་དང་། ཧོར་གྲུ་ཆག་གི་སྲས་ལྕགས་འབྲུག་ལོ་བ་ཨ་ཛཱིས་མེ་རྟ་ནས་སྲིད་
བསྐྱངས་ཀྱང་། ས་རྟར་ཨོའི་རོང་ཐོ་གོན་ཐེ་ཇེས་རྒྱལ་བོ་དེ་བཀྲོངས་ཚེ། ཐོ་གོན་ཡང་
ལོ་དེར་ཤི དེ་རྗེས་ཐོ་གོན་གྱི་བུ་མེ་ཕག་ལོ་བ་ཨེ་སེན་ས་རྟ་ལོ་གཅིག་པོ་དེ་ལ་རྒྱལ་སར་
བསྡད། དེ་ནས་ཨ་ཛཱིའི་སྲས་གཉིས་ཀྱི་ཆེ་བ་ཆུ་སྟག་ལོར་བ་ཐའི་སུན་ས་ལུག་ནས་
372



༄༅ ། །བོད་སོག་ཆོས་འབྱུང་གི་སྨད་ཆ།
སྲིད་བསྐྱངས་ཏེ་རབ་བྱུང་བརྒྱད་པའི་ཆུ་སྤྲེལ་ལོར་ཨོ་རོང་ཨེ་སེན་དང་འཐབ་ནས་
གཉིས་ཀ་དུས་ཀྱི་ཆོས་ཉིད་དུ་གྱུར། དེ་རྗེས་ཐའི་སུན་གྱི་བུ་མེ་སྟག་ལོ་བ་མེང་ཁེ་གུས་
དང༌། མེ་སྦྲུལ་ལོ་བ་མོ་ལོན་ཞེས་པ་གཉིས་ལས། སྔ་མ་ཆུ་སྤྲེལ་ལ་རྒྱལ་སར་བསྡད་པ།
ཕྱི་ལོ་ཆུ་བྱར་ཐུ་མེད་ཀྱི་ཏོ་གོ་ལོང་ཐེའི་ཇིས་བསད། དེ་རྗེས་གཅུང་མོ་ལོན་ཐེའི་ཇི་ཆུ་
བྱ་ནས། ཨ་ཛཱིའི་སྲས་མེ་རྟ་ལོ་བ་མན་ཏུ་གན་ཆུ་ལུག་ནས་དང༌། ཧར་གུ་ཆག་གི་སྲས་
ཆུང་བ་མེ་སྤྲེལ་ལོ་བ་པཱ་ཡན་མུང་ཁེ་བོལ་ཧོ་ཅོ་ནོང་ས་བྱི་ནས་དང་། པཱ་ཡན་མུང་ཁེའི་
སྲས་ཤིང་སྤྲེལ་ལོ་བ་པཱ་ཐུ་མུང་ཁེ་ཏ་ཡན་ཧན་ལྕགས་སྟག་ནས་རབ་བྱུང་དགུ་བའི་ཆུ་
ཡོས་བར་ལོ་དོན་བཞིར་རྒྱལ་སར་བཞུགས། དེ་ལ་སྲས་བཅུ་གཅིག་ཡོད་པའི་ནང་
ནས། ཆེ་བ་ཐུ་རེ་པོ་ལོད་དང་། ཨོ་ལོས་པོ་ལོད་གཉིས་ཡབ་ཞལ་བཞུགས་རིང་ལ་
གཤེགས། ཏ་ཡན་རྒྱལ་བོའི་རྗེས་སུ་ཐེ་རེ་པོ་ལོད་ཀྱི་སྲས་ཤིང་བྱི་ལོ་བ་པོ་ཏི་ཤིང་
འབྲུག་ནས་དང་། འདིའི་སྲས་ཏ་རཱི་སན་ཁུ་ཏིང་དང་། ཁུ་གུ་ཆུ་ཏའི་དང་འོད་གོན་
ཏུ་རལ་གསུམ་ལས། ཆེ་བ་ལྕགས་འབྲུག་ལོ་བ་ཏ་རི་སན་ཁུ་ཏིང་ས་སྤྲེལ་ནས་རྒྱལ་
སར་བསྡད། དེའི་སྲས་ཐུ་མེན་དང་། ཅུག་ཐུ་དང་། ཐར་ནི་པ་ཧ་དང་། ཏའི་ཆིང་
བཞི་ལས། ཆེ་བ་ས་ཕག་ལོ་བ་ཐུ་མེན་ཇ་སག་རྒྱལ་བོ་ས་རྟ་ནས་དང་། འདི་ལ་སྲས་
བཅུ་གཅིག་ལས་ཆེ་བ་ཤིང་ཡོས་ལོ་བ་རྒྱལ་ཕྲན་ཉི་ཤུ་བ་པོ་ཡན་ཐུ་སེ་ཆེན་རྒྱལ་བོ་ཡིན།
ཁོང་རབ་བྱུང་བཅུ་བའི་ཆུ་སྦྲུལ་ནས་རྒྱལ་སར་བཞུགས། འདི་ལ་སྲས་གསུམ་སྟེ།
མང་གུར། རབ་དཀར། མོའུ་ཁི་ཐང་གསུམ་ལས་ཆེ་བ་མང་གུར་ཐེའི་ཇེའི་སྲས་ལེན་
ཏན་དང་། ས་སར་ཅི་གཉིས་ཀྱི་ཆེ་བ་ཆུ་འབྲུག་ལོ་བ་ལེན་ཏན་པ་ཐུར་ནི་རྒྱལ་ཕྲན་ཐ་
མ་ཉེར་གཅིག་པ་ཡིན་པས་ཤིང་འབྲུག་ནས་རྒྱལ་སར་བསྡད། ཨོར་ཏུ་སུའི་ཇོ་ནོང་གི་
བཙུན་མོ་འཕྲོག སོག་པོ་ཚོ་ཆེན་དྲུག་གི་ཁྲིམས་བཤིག་པས་དུས་འཁྲུགས་བསླངས།
མཚོ་སྔོན་ཕྱོགས་བདག་བྱས་ནས་བོད་ཀྱི་གཙང་བ་རྒྱལ་བོ་དང་བསྡོངས་ཏེ་ཞྭ་སེར་
373



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བསྒྲུབ་པར་འདོད་ནས་སྟོད་ཕྱོགས་སུ་འོངས་པས། ཤིང་ཁྱི་ལོ་འདིར་སོག་ཡུལ་གྱི་
རྒྱལ་སྲིད་ཀྱང་ཤོར། མཚོ་སྔོན་བྱང་གི་ཤ་ར་ཐ་ལར་དུས་ལས་འདས་སོ། ། དེ་ནས་
ཅི་བྱ་གཏོལ་བྲལ་ཏེ་ཨེ་ཅི་ཧོང་གོར་དང་ཨ་བ་ཧའི་ཞེས་པའི་བཙུན་མོ་གཉིས་དང་སྲས་
གཉིས་བཅས་ནས། གསེར་སྲང་སྟོང་གིས་བཞེངས་པའི་ས་སྐྱའི་གུར་མགོན་གྱི་གསེར་
སྐུ་ཞིག་ཡོད་པ་ལ་གསོལ་བ་རྩེ་གཅིག་བཏབ་ནས་བརྟགས་པས། མུག་ཏེན་ལ་ཕྱིན་པ་
རྨིས་པ་དང་། གསེར་སྐུའི་ཞལ་ཀྱང་མུག་ཏེན་ཕྱོགས་ལ་བསྒྱུར་འདུག་པས། ཁོ་ཚོ་
མུག་ཏེན་དུ་ཕྱིན་ནས། ཇུར་ཆེད་ཀྱི་ཐའི་ཇིའི་སྲས། ཨོ་ར་ཧ་ཆེ་བ་ཐུར་རམ། རྒྱུ་
ནག་སྐད་དུ། ཐེའུ་ཙུང་ཞེས་པའི་སྲས། ཞི་ཙུ་རྒྱལ་བོ་ཞེས་པ་ལ་གསེར་སྐུ་དང་རྒྱལ་
ཐམ་མི་འགྱུར་གཡུང་དྲུང་ཕུལ་ནས་མགོ་བཏགས་སོ། ། རྒྱ་རྒྱལ་ཨལ་ཐན་གྱི་རིགས་
སུ་ཆུ་འབྲུག་ལ་འཁྲུངས་པའི་(ནས་རམ་ཐ་ཧུ་བོག་ཏོ་སེ་ཆེན་ནམ་) ཞི་ཙུ་ཤུན་ཊི་རྒྱལ་
བོ་དེས་ཤིང་ཕག་ནས་ཧོར་ལ་མངའ་བསྒྱུར་ཞིང༌། ལེན་ཏན་གྱི་བུ་ཆེ་བ་ཨེཎཧོང་གྲོར་
ལ་སྲས་མོ་ཀུ་རིན་ཀུང་ཇུ་གནང་ནས་བློན་པོར་བསྐོས། རྒྱལ་བོ་དེའི་སྲས་ས་སྟག་ལོ་
བ་ཨེ་ཡེ་བོར་ཇ་སག་གིས། ཤིང་སྤྲེལ་ལོར་ལེའུ་ཙེའི་དམག་བཅོམ་ནས་པེ་ཅིན་བླངས་
སོ། ། དེ་དག་རྒྱལ་བོ་མཛད་པའི་ལོ་གྲངས་ནི། མོང་གོལ་དེབ་ཐེར་ཁག་གཅིག་ན་
རིམ་པར། ཆིལ་གེས་ཤིང་གླང་ནས་ལོ་སོ་ལྔ། ཨོ་ཀེ་ཏས་ལོ་གསུམ། མུང་ཁེ་དྲུག
སེ་ཆེན་སོ་ལྔ། ཨོལ་ཇས་ཐུ་བཅུ་བཞི། ཁུ་ལུག་ལྔ། པོ་ཡན་ཐུ་བཞི། གེ་གན་ཧན་
གསུམ། ཡེ་སུན་ཐེ་མུར་དྲུག རིན་ཆེན་འཕགས་ལྔ། ཀོ་ས་ལི་ཧུ་ཐུག་ཐུ་ཟླ་གཅིག།
ཅེ་ཡཱ་ཐུ་བཞི། ཨེ་སྟི་ནི་ཆོག་ཐུ་ཟླ་གཅིག ཨུ་ཧ་ཐུ་ཉེར་གཅིག ཐོ་གན་ཐེ་མུར་སོ་
དྲུག་ལ་བཞུགས་པ་བཅས་ཡིན་ཟེར། ཡང་ཁ་ཅིག་ན། ཆིང་གེས་ཤིང་གླང་ནས་མེ་
ཕག་བར་ལོ་ཉེར་གསུམ། ཨོ་ཀོ་ཏའི་ལོ་དྲུག གུ་ཡུག་ཟླ་དྲུག མོང་ཁེ་ལོ་དགུ། སེ་
ཆེན་ཞེ་དྲུག ཨོལ་ཇ་ཐུ་བཅུ་གསུམ། ཁུ་ལུག་བཞི། པོ་ཡན་ཐུ་དགུ། གེ་གན་
374



༄༅། །བོད་སོག་ཆོས་འབྱུང་གི་སྨད་ཆ།
གསུམ། ཡེ་སུན་ཐེ་མུར་ལྔ། རིན་ཆེན་འཕགས་ལོ་ལྔ། ཀོ་ས་ལི་ཟླ་གཅིག ཅེ་ཡཱ་ཐུ་
ལོ་ལྔ། རཏྣ་ཤི་ཟླ་གཅིག ཐོ་གན་ཐེ་མུར་ཆུ་བྱ་ནས་ས་སྤྲེལ་བར་སོ་དྲུག་སྟེ། ཤིང་
གླང་ནས་བཟུང་ལོ་བརྒྱ་དང་རེ་བཞི་ཟེར་བ་སོགས་ལོ་ཚད་བཤད་ཚུལ་མང་བས་དབྱེ་
འབྱེད་ལེགས་པར་བྱེད་དགོས་སོ། ། །
ཡུལ་སྡེ་སོ་སོའི་རྒྱལ་ཕྲན་དང༌། དཔོན་ཆེ་ཆུང་ཕྱོགས་ཙམ་སྨོས་ན། ལེན་
ཏན་རྒྱལ་བོའི་བུ་ཨ་བ་ཧའི་ཆིང་ཝང་དང་། དེའི་སྲས་བུར་ནེ་ཝང་སོགས་རིམ་པར་
བརྒྱུད་པ་རྣམས་ནི་ཆ་ཧར་གྱི་དཔོན་རྒྱུད་ཡིན་ནོ། །
ཏཱ་ཡན་རྒྱལ་བོའི་སྲས་ཆེ་བ་ཐུ་རེ་བོ་ལོད་དང་། དེའི་སྲས་ཆེ་བ་པོ་ཏི་ཨ་ལག་
དང་། དེའི་སྲས་ཆེ་བ་ཏ་རའི་སན་ཁུ་ཏིང་དང་། དེའི་སྲས་ཐུ་མེན་དང་། ཅུག་ཐུ་
དང༌། ཐར་ནི་པ་ཧ་དང་། ཏའི་ཆིང་བཞི་ལས། ཅུག་ཐུ་དུ་ར་ལ་ནོ་ཡོན་དང་། དེའི་
སྲས་ཏེ་གོ་ལོའི་ཨེར་ཏེ་ནི་དང་། དེའི་སྲས་ཆ་གཱན་ད་རིང་དང་། པ་ལོད་ཨེར་ཏེ་ནི་
ཝང་དང་། སྔ་མའི་བུ་རྒྱུད། ཀརྨ་ཝང་། རབ་བརྟན་ཝང་། ཚེ་བརྟན་ཝང་། བཛྲ་
ཝང་དང་། ཕྱི་མའི་བུ་རྒྱུད། རས་ཆུང་ཝང་། དྷརྨ་ཀིརྟི་ཝང་། ཨ་གི་ནི་སྦ་ཝང་
སོགས་ཀྱི་བར་ཧུའི་ཆེད་ཀྱི་དཔོན་རྒྱུད་རྣམས་ཡིན་ནོ། །
པོ་ཏི་ཨ་ལག་གི་སྲས་ཐེའི་ཚུན་ཧན། ཁུ་གོ་ཆི་ཏའི། ཨོང་གཱན་ཏུ་རལ། གུང་
ཐུ། ནོམ་ཐུ་ལྔ་ལས། སྲས་གསུམ་པ་ཨོང་གཱན་ཏུ་རལ་དང་། དེའི་སྲས་ཨེ་རེ་ཁུ་ཆོག་
ཐུ་པཱ་ཐུར་དང་། བ་སིའི་པིད་ཐུ་དང་། ན་ཡན་ཐའི་ཨེལ་ཏེང་སོགས་ནས་བཟུང་།
པཱ་སུ་དང་། བདེ་མཆོག་དང་། ཏུ་རིང་ཨ་ཡུ་ཤི་ཝང་སོགས་ཀྱི་བར་སུ་ཉིད་ཀྱི་དཔོན་
རྒྱུད་ཡིན་ལ། ལ་ལས་ཁུ་གོ་ཆི་ཏའི་བུ་བོར་གཱ་ནི་ཆོས་ཁུར་དང་། པོ་ཡན་ནའི་རྒྱུད་
ཟེར། མགོན་པོ་སྐྱབས་ཀུང་ལྔ་བའི་རྒྱུད་པ་ཡིན་ཞེས་བཀོད་དོ། །
ཡང་། ཨོང་གོན་ཏུ་རལ་གྱི་སྲས་པ་ཡན་ཏའི་ནོ་ཡོན་ནས་བཟུང་། ཆ་གཱན་པཱ་
375



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བའི་ཆིང་ཝང་བར་དུ་བརྒྱུད་པ་ནི་ཨུ་ཅུ་མུ་ཆིན་གྱི་དཔོན་རྒྱུད་རྣམས་ཡིན་ནོ། །
པོ་ཏི་ཨ་ལག་གི་གཅུང་ཨམ་ཉིག་གི་སྲས། ཨ་ཏའི་བུས། ནོམ་ཐུ་རོའུ། བུའི་
མ་ལ། ཁུ་གོ་ཆུ་ཏི་བཞི་ལས་གསུམ་པ། བུའི་མ་ལའི་སྲས། ཏུ་ཆིང་ཏུ་རལ་དང་། ཨེ་
སེན་ཨུའི་ཇེང་གཉིས་ཡོད་པ་ལས་བརྒྱུད་དེ། ཆོས་འཕེལ་ཝང་ཆོས་སྐྱབས་དང་།
དར་ཧན་ཝང་སོགས་ཀྱི་བར་སྤུ་ཧན་ནེའི་མན་གྱི་དཔོན་རྒྱུད་ཡིན་ནོ། །
ཏཱ་ཡན་རྒྱལ་བོའི་སྲས་གསུམ་པ་བར་སུ་པོ་ལོད་སཱན་ཨ་ལག་ཇོ་ནོང་གི་སྲས་
གུན་པི་ལིག་ཐུ་མེར་གེན་ཇི་ནོང་གི་སྲས། ནོ་ཡོན་ཏ་ར་ཇི་ནོང་དང་། པེའི་ཤིང་ཧོར་
ལང་ཐེའི་ཇེ་དང་། ཨོའི་དྷརྨ་ནོ་མོ་ཧོན་དང༌། ནོམ་ཏཱ་ར་ཧུང་ཐེའི་ཇེ་དང་། ཝ་ཆི་ར་
ཨུའི་ཅིང༌། སཾ་བྷ་གན་མོ་དར་ཧའི་ཨོད་ལུའི་ཧན། ལེ་ཡ་ཏི་ར་སོགས་དཔོན་མཆེད་
དགུ་ཡོད་པ་ལས་དང་བོ་ལྔ་ནས་བཟུང་སྟེ་རྗེས་སུ་འཇམ་དབྱངས་རྡོ་རྗེའི་ཝང་དང་།
དངོས་གྲུབ་རྒྱ་མཚོ་པེའི་ལེ་དང་། ཚེ་དབང་དཔལ་འབྱོར་པེའི་སེ་དང་། རྣམ་རྒྱལ་ཚེ་
རིང་པེའི་སེ་དང༌། བཀྲ་ཤིས་ཚེ་རིང་པའི་སེ། གུང་ཚེ་རིང་ནོར་བུ་ཡབ་སྲས་དང་།
པེའི་སེ་བློ་བཟང་སོགས་དཔོན་འདི་ལྔའི་རྒྱུད་པ། ཆིང་གེ་སེ་རྒྱལ་བོའི་གུར་སྲུང་
མཁན་ཨོར་ཏུ་སུ་ཚོ་དྲུག་གི་དཔོན་རྒྱུད་རྣམས་ཡིན་ནོ། །
ཡང་བར་སུ་པོ་ལོད་ཀྱི་སྲས་ཁུ་མི་ལེ་ཇོ་ནོང་གི་སྲས་མེར་གེན་ཧ་ར་ཇོ་ནོང་གི་
སྲས། ཨ་ཐན་གེ་གེན་རྒྱལ་བོ་དང་ ( ལ་ལས་བར་སུའི་སྲས་བདུན་གྱི་གཅིག་ཡིན་
ཟེར་) རྒྱལ་བ་ཡོན་ཏན་རྒྱ་མཚོའི་ཡབ། སུ་མུར་ཧོང་ཐེའི་ཇོ་སྤུན་གཉིས་སོགས་ལས།
བནྡོ་བེའི་སེ་སོགས་ཀྱི་བར་དང་དེའི་རྒྱུད་པ་ཐུ་མེད་ཚོ་བཅུ་གཉིས་ཀྱི་དཔོན་རྒྱུད་
རྣམས་ཡིན་ནོ། །
ཡང་བར་སུ་པོ་ལོད་ཀྱི་སྲས་པ་ཡས་ཧལ་ཁུན་ཏེ་ལེན་ཧན་དེ་ནས་རིམ་པར།
ཧོང་གོར་ཅིན་པཱ་ཐུར་དང་ཧོང་གོར་ཐེ་ཅེ་སོགས། ཅུང་ཤི་ཡེ་བུ་ཧར་ཆེན་ཚོ་བདུན་གྱི་
376



ཏཱ
ད
༄༅། །བོད་སོག་ཆོས་འབྱུང་གི་སྨད་ཆ།
དཔོན་(ལ་ལས་བར་སུའི་སྲས་དྲུག་པ་པོ་ཏི་ཏ་རིའི་བརྒྱུད་པ་ཟེར་) རྒྱུད་བྱས་ཟེར། །
ཏཱ་ཡན་རྒྱལ་བོའི་སྲས་བཞི་བ་ཨར་སུ་པོ་ལོད་ཀྱི་སྲས་མེར་གེན་ཧུང་ཐེའི་ཇི་
དང༌། དེའི་སྲས་ནོར་གཱན་ཨོང་ནོང་དང༌། བི་ཇི་གེར་ནས་བཟུང་དོ་ལོན་ཐུ་མེད་ཀྱི་
དཔོན་རྒྱུད་བྱུང་།
ཏཱ་ཡན་ཧན་གྱི་སྲས་ལྔ་བ་ཝ་ཆིན་པོ་ལོད་ཀྱི་སྲས་ཐར་ནི། དེའི་སྲས་ཏུ་རལ་
སཱིན་ཨ་ལག་གི་བུ་ཨོད་ཧོ་ཏའི་ཨུའི་ཇིང་པཱ་ཐུར་སོགས་ནས་བཟུང་། ཚེ་དཔག་སྐྱབས་
ཐེའི་ཇི་དང༌། འོད་ཟེར་ཐེའི་ཇི་སོགས་ཀྱི་བར་དང་དེ་དག་གི་བརྒྱུད་པ་རྣམས་ཁེ་ཤིག་
ཕེན་གྱི་དཔོན་རྒྱུད་ཟེར།
ཏཱ་ཡན་རྒྱལ་བོའི་སྲས་དྲུག་པ་ཨལ་ཆུ་བོ་ལོད་ཀྱི་སྲས་ཧུར་ཀཱ་ཆི་ཧ་སར་དང་།
དེའི་བུ་ཨུ་བ་ཞི་ཨུའི་ཇེང་སོགས་སྤུན་ལྔའི་ཨུ་བ་ཞིའི་སྲས། ཡན་དར་བུ་རྒྱུད་བཅས་
མཆེད་ལྔ་ནས་བཟུང༌། བར་ཏོ་བེ་ལི་དང༌། ཤ་ཅིན་ཏཱ་ལི་དང༌། ཨེར་ཁེ་ཐུ་སོགས་ཀྱི་
བར་དང་དེ་དག་གི་རྒྱུད་པ་བཅས་ནི་ཇ་རོད་ཀྱི་དཔོན་རྒྱུད་རྣམསཡིན།
ཧུར་ཀཱ་ཆི་ཧ་སར་ནོ་ཡོན་གྱི་སྲས་གཉིས་པ་སུ་པུ་ཧའི་དར་ཧན་ནོ་ཡོན་གྱི་སྲས་
ཨི་པུ་ཏའི་དང་། སེ་ཐེར་དང་། ཧོ་ཐོ་ཧོར་ནས་བཟུང་། བཀྲ་ཤིས་རྣམ་ཐར་པེའི་སེ་
དང༌། སད་རི་ཏའི་ཝང་དང༌། ཝ་ཆེར་སང་པེའི་སེ་སོགས་དཔོན་རྒྱུད་རིམ་པ་ནི།
པཱ་རིན་གྱི་དཔོན་རྒྱུད་རྣམས་ཡིན་ནོ། །
ཏཱ་ཡན་ཧན་གྱི་སྲས་དགུ་བ་གེ་རེ་པོ་ལོད་ཀྱི་སྲས། ལུང་ཐེའི་ཇེ་ཆིང༌། ཆང་
ཐེའི་ཇེ། ཆི་ལཱ་གཱན་ཐེའི་ཇེ་ནས་བཟུང་རིམ་པར་བྱུང་བ་རྣམས། ཨོ་རོང་གྲོད་ཀྱི་
དཔོན་རྒྱུད་ཡིན་པས། དེ་ དག་ལ་ སོག་ པོ་ནང་ གསེས་མོང་གོལ་ གྱི་ དཔོན་ རྒྱུད་
ཟེར་རོ། །
ཧལ་ཧའི་དཔོན་རྒྱུད་ནི། ཏཱ་ཡན་རྒྱལ་བོའི་སྲས་བཅུ་བ་གེ་རེ་སེང་ཇེ་ལ་སྲས་
377



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བདུན་ལས། ཆེ་བ་ཨ་ཤི་ཧའི་དར་ཧན་ཉུང་ཐེའི་ཇེ་ལས་རིམ་པར། པོ་ཡན་དྷ་ར་
དང་། གཅུང་ཐུ་མེན་ཏ་ར་དང་། འང་ཁེར་འིལ་ཏུ་ཆེ་དང་། ལའི་ཧུར་དང་། སུ་བྲི་
ཏེ་ཨུ་ནེ་གེན་ཇ་སག་ཐུ་རྒྱལ་བོ་སོགས་དང་། སྲས་གཉིས་པ་ནོ་ཡོན་ཐའི་ཧ་ཐན་པཱ་
ཐུར་ཐུ་དང༌། བེད་ཧ་ཐན་པཱ་ཐུར་ཡབ་སྲས་སོགས་དང་། སྲས་གསུམ་པ་ཨོ་ནོ་ཧུ་
ཨེའི་ཇེང་ནས་རིམ་པར། ཨ་བ་ཐེ་ཝ་ཆེ་རིའི་སིན་ཧན་དང་། ཨེ་རེ་ཡེ་ཁེ་མེར་གེན་
ཧན་དང་། མགོན་པོ་ཐུ་ཤེའི་ཐུ་ཧན་དང༌། ཆ་གཱན་ཐུ་ཞེའི་ཐུ་ཧཱན་རྗེ་བཙུན་དམ་པ་
བློ་བཟང་བསྟན་པའི་རྒྱལ་མཚན་སྐུ་སྤུན་སོགས་དང་། ཨོ་ནོ་ཨུའི་ཇེང་གི་སྲས་དྲུག་པ་
པར་ཚུན་ཧོ་ཤོ་ཆིའི་བུ་ནི་མཚོ་སྔོན་དུ་འོངས་པའི་ཆོ་ཧོར་ཆོག་ཐུ་ནོ་ཡོན་ཡིན། སྲས་
བཞི་བ་ཨ་མིན་ཏུ་རལ་གྱི་སྲས། མུ་རུ་བུའི་མིའི་སྲས། ཞུ་ལུའི་སེ་ཆེན་རྒྱལ་བོ་སོགས་
དང་། སྲས་ལྔ་བ་ཐར་ནི་ལ་བུ་མེད། སྲས་དྲུག་པ་ཏིལ་ཏང་གི་སྲས་ཨུཏྤ་བུའི་མ་དང་༌།
ཅོང་ཐུ་ཏའི་ཆིང་དང་། སྲས་མདུན་པ་ས་མུའི་བུའི་མའི་སྲས། ཧོང་ཧོའི་ཅོར་ཧོལ་
སྤུན་བདུན་སོགས་ནས་བཟུང༌། ཧལ་ཧ་ཚོ་བདུན་སྡེ་བཞིའི་དཔོན་རྒྱུད་རྣམས་བྱུང་
བ་ཡིན་ནོ། །
ཡང་ཏཱ་ཡན་རྒྱལ་བོའི་སྲས་བཅུ་གཅིག་པ། ཆིང་ཐེའི་རྗེའི་སྲས་ཐུང་ཤི་ཐེའི་
དང༌། ཆང་ལའི་ཐེའི་ཇེའི་ནས་བཟུང་ཐ་ཏ་རུན་གྱི་དཔོན་རྒྱུད་རྣམས་བྱུང་བའོ། །
ཆིང་གེ་སེའི་གཅུང་ཧ་པཱ་ཐུ་ཧ་སར་གྱི་བུ་རྒྱུད་རིམ་པར། ཨེང་ཁེ་ས་མུར་དང༌།
ཨན་ཏི་ཤྲཱི་དང༌། གེ་གེ་ཁེ་མེ་ནིག་ཐུ་དང་། བོར་གྲྭ་ནི་སངས་རྒྱས་དང་། ས་པི་ཤི་
མུན་དང་། ཨ་ས་གཱལ་ཏའི་དང་། ཨ་རུག་ཐེ་མུར་དང་ཨན་ཏ་ལི་དང་། ཇ་ཡ་སོ་ཝང་
ཁུ་དང་། ཤི་གུ་ཤི་ཏི་པཱ་ཐུར་དང་། པོ་ལོ་ནའི་དང་། པུ་ཡན་ཐུ་དང་། པུ་གུ་ཐུར་
ཐོན་པེ་དང་། རྗེ་ཡཱ་ཆེ་དང་། མུང་ཁེ་ཅོར་གྲོལ་དང་། ཕྱི་མ་འདི་ལ་པོ་ཏི་ཨ་ལག་གི་
བུ་མོ་བླངས་པ་ལས་པཱ་ཧུན་ནོ་ཡོན་དང་། པོ་ཏི་དྷ་ར་དང་། ན་མོ་དྷ་ར་དང་། ཆི་ཚེ་
378



༄༅ ། །བོད་སོག་ཆོས་འབྱུང་གི་སྨད་ཆ།
གེའི་ཨུ་བ་ཐུ་ཞིའི་ཐུ་དང་བཞི་ཡོད་པ་ལས་དང་བོའི་སྲས་སུར་ཀྭའི་དང་། དེའི་སྲས་
ལའི་ཧན་དང་། པར་སའི་འམ་བཀྲ་ཤིས་སོགས་ལས་རིམ་པར་བརྒྱུད་དེ་དྷརྨ་ཤྲི་ཀུང་
དང་། ཏུ་ རེང༌ ཀུང་ སོགས་ ཀྱི་ བརྒྱུད་ པ་ འཕེལ་ བ་ ལས་ ཨུ་ རད་ ཀྱི་ དཔོན་ རྒྱུད་
བྱུང་ངོ༌། །
ཆི་ཆེ་གེའི་ཨུ་བ་ཐུ་ཤའི་ཐུའི་སྲས་རྒྱུད་རིམ་པར། ནོ་མོན་གྷོའི་དང་། མང་
ཀུང་དང་། ཇིའི་སང་དང་། ཨུ་ཤན་ཅོ་རོག་ཐུ་ཆིང་ཝང་དང་། མེད་ཐ་ཀཱར་སོགས་
ཀྱི་དཔོན་བརྒྱུད་རྣམས་ཧོར་ཆེན་ཚོ་བཅུའི་དཔོན་རྒྱུད་རྣམས་ཡིན།པཱ་ཧན་ནོ་ཡོན་གྱི་
སྲས་ནོ་མཐུ་ཁུན་ཏེ་ལེན་ཏའི་ཆིང་གི་སྲས། པར་ཆ་སོགས་སྲས་རྒྱུད་རིམ་པར་བྱུང་བ་
རྣམས་དང་། ཡང་པཱ་ཧུའི་སྲས་ཧ་སུར་པཱ་ཐུར་ཨང་ཧ་ཨུའི་ཇེང་དང་། ཡང་ཡི་སུའི་
པཱ་ཐུར་སྲས་བཅས་ཅི་རིགས་ལས་བརྒྱུད་དེ། ཚེ་རིང་ཝང་དང་། ཝ་ཆིར་ཝང་སོགས་
ཀྱི་བར་ཨ་རུ་ཧོར་ཆེན་གྱི་དཔོན་རྒྱུད་རྣམས་བྱུང་།
པཱ་ཧུན་ནོ་ཡོན་གྱི་སྲས་ཨུན་ཏེའི་ཨོད་ཧན་ནས་བཟུང་སངས་རྒྱས་སྐྱབས་ཝང་
སོགས་ཀྱི་མི་རྒྱུད་བྱུང་བ་རྣམས་དུར་བེན་ཁུའུ་ཁེད་ཀྱི་དཔོན་རྒྱུད་ཡིན་ལ། མོའུ་མིང་
ཀཱན་གྱི་དཔོན་བརྒྱུད་རྣམས་ཀྱང་ཧ་པ་ཐུ་ཧ་སར་གྱི་དཔོན་རྒྱུད་ཡིན་ནོ། །
ཆིང་གེ་སེ་རྒྱལ་བོའི་གཅུང༌། པུ་ཁེ་བལ་གེ་ཐེའི་སྲས་རྒྱུད་རིམ་པར་མན་ཏུ་
དང་། ཞི་ཁེ་དང་། ནོ་མོ་ཧོན་པོ་རོ་དང་། མུང་ཁེ་ཐེ་གུས་དང་། ཨེད་ཐེ་གུས་དང་།
ཨ་གུ་གཱལ་ཅི་གུ་དང་། ཨ་ཝང་ཆིན་པོ་རོ་དང་། ཧོ་ལི་དང་། ན་མག་ཆིན་དང་། ཅོ་
ཞེ་མོ་དང་། ཧ་པུར་དང་། མུང་ཁེ་དང་། མོའུ་ལི་ཧའི་པཱ་ཐུར་ཧོང་དང་། ཨོ་ཆི་རོའི་
ཇ་སག་ཐུ་དང༌། པཱ་ཡན་ནོ་ཡོན་དང་། བ་ཡུས་ཧུ་པོར་ཀུན་དང་། ཐར་ནི་ཁུ་པོ་
རུང་ནོ་ཡོན་སྟེ་ཕྱི་མ་འདིའི་སྲས་སུ། སུང་ཁེའི་ཨུའི་ཇེང་གི་སྲས་ཨེར་ཏེ་ནི་ཇུ་མེན་
༡ཇ་སག་ཐུ་དང་། ཇང་གུས་སུ་ཁུ་༢ ཅོ་རིག་ཨེ་ཞི་གེ་དང་། ཡང་ཐར་ནིའི་སྲས་ནོ་མེ་
379



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཏེ་གི་རུ་སོགས་ལས་བརྒྱུད་དེ། བསོད་ནམས་རབ་བརྟན་ཏཱ་ཝང་དང་། དགའ་ལྡན་
ཚེ་འཕེལ་སྐྱབས་ཅི་རིག་ཐུ་ཅུན་ཝང་དང༌། དཔལ་འབྱོར་པེའི་སེ་དང་། བསོད་
ནམས་རབ་བརྟན་པེའི་སེ་སོགས་ཀྱི་བརྒྱུད་པ་རྣམས་ཨ་བ་གྲྭ་ཚོ་བཞིའི་དཔོན་རྒྱུད་
ཡིན་ལ། ཧ་ཆི་གུས་བརྒྱུད་པས་ཐོ་ཀུར་ཆག་གི་དཔོན་བྱས་ཟེར་རོ། །
ཆིང་གེ་སེའི་གཅུང་ཨོ་ཆི་གུས་ཁུར་ལུད་ཀྱི་དཔོན་མཛད་ཀྱང་རྒྱུད་པ་མེད་པར་
བཤད་འདུག གཅུང་དེ་དག་གི་རྒྱུད་པ་ལ་ཨ་བ་ཀུ་ནར་ཟེར་རམ་སྙམ་ཞེས་སུམ་པས་
གསུངས། ཨོས་ལོད་དམ་ཨོ་རོད་ཀྱི་དཔོན་རྒྱུད་ནི། ཆིང་གེ་སེའི་གཅུང་ཧ་པ་ཐུ་ཧ་
སར་གྱི་རྒྱུད་པ་དྲུག་པ་ཨ་ས་གཱལ་ཏའི་སྲས་གཉིས་པ་ཨོ་རོག་ཐེ་མུར་གྱི་བུ་རྒྱུད་རིམ་
པར། ཏུ་གུ་རེན་ཐུ་ཆི་གོན་དང་། པོ་ལོད་བུ་ཧ་དང་། ཨ་ནནྟའི་དང་། ཐེ་གུ་རིའི་
དང༌། ཨ་ཧུ་ཏའི་དང་། སེའི་མལ་ཧུ་ཞིན་ཅི་སྟེ། ཕྱི་མ་འདི་ལ། སྲས་སེའི་མལ་ཧུ་
ཆིག་ཆེ་( སྲས་མེད་) དང༌། ཨུ་སུ་མུང་ཁུ་ཐེའི་དང༌། (སྲས་མ་ན་ནས་དང་མག་
སར་)དང་། མོང་ཁུ་ཐུ་མ་ཐུ་(སྲས་མུར་ཅི་བོ་ཁོ་ཏའི་) དང༌། ཁུ་སེ་ཁེའི་ཨུར་ལུག་
(སྲས་ཐོ་ཏོ་པི་སོགས་བདུན་)དང༌། ཁུ་སེའི་གུལ་(གེ་རི་ཇེ་སང་སོགས་བདུན་) ཚེ་
ཐེའི་བུ་དང་། ཁུ་སེའི་ཆིང་སང་དང་། ཧོའུ་ཧུའི་( ཨན་ཏུ་རི་དང་གུ་མུ་ཇི་) ཆིང་
སང་དང་། བུ་རེ་གེ་འོང་ཧན་( བརྒྱུད་ཤེད་ནར་ཡིན་ཟེར་)དང་། རྒྱལ་བོ་བརྒྱད་ཀྱི་
ཁུ་སེའི་ཆིང་སང་ལ་སྲས་ཨེ་པུག་ཆིང་སང་དང་། ཡ་ཏི་(སྲས་ཆོག་ཐུ་) དང༌། ཝ་ཆི་
རའི་དང་། ཧར་སའི་(ན་རན་དུ་གུ་རིས་ཐུ་)ཧར་ས་བར་ལྔ་ལས། སྲས་གཉིས་པ་
ཡ་ཏེའི་སྲས་གཱལ་ཏན་ཡ་ཏི་ཆིང་སང་དང་། དེའི་བུ་ཨ་ཧུར་ཨའི་ཇེང་ཆིའི་ཁུར་དང་།
དེའི་བུ་ཧོ་ཏོའི་ཨེར་ཏེ་ནི་ནོམ་ཆི་སོགས་ཆོ་ཧོར་ཡིན། སྲས་དང་བོ་པུའི་མར་ཛ་ཞེས་
པའི་དཔོན་ཆེན་ཞིག་བྱུང་བ་ལ་སྲས་ཧ་ནའི་ནོ་ཡོན་ཧོང་ཀོར་དང་། ཧ་མུག་ཞེས་པ་
གཉིས་ལས། སྔ་མ་ལ་ཆེན་མའི་བུ་ཧན་ཧ་ཐུ་ཞི་ཡེ་ཐུ་དང༌། ཧ་མུ་ཧའི་པིང་ཐུ་གཉིས་
380



༄༅། །བོད་སོག་ཆོས་འབྱུང་གི་སྨད་ཆ།
ལས་སྔ་མའི་བུ་ཏཱ་ལི་དང༌། ཀུང་ཀུར་དང་། ཅོ་རོག་ཐུ་དང༌། ཏེལ་གེར་བཞི། ཕྱི་
མའི་བུ་ཨི་རི་ཤོད་ཧོར་ཟེར། ཆུན་མའི་སྲས་ཝས་བ་གཱས་པཱ་ཐུར་དང་། ཐུ་མེ་རའི་
ཁུན་ཏེ་ལིང་ཏུ་གུར་གེ་ཆེ་དང་། ཐུ་རེ་བའི་ཧུ་གུ་ཁྲི་གེ་གེན་ཧན་དང༌། ཐུ་ནེ་གེ་ཇ་
སག་པ་ཐུ་དང༌། པོ་ཡན་འོད་ཧན་སྟེ་ཕྱི་མ་ལྔ་ལ། ཨ་ཧའི་ཐ་བོན་སྟེ། བོད་སྐད་དུ་
སྟག་ལྔ་ཞེས་པར་གྲགས་པའི་དང་བོའི་སྲས་ཝ་ཆེར་ཐུ་སེ་ཆེན་རྒྱལ་བོ་དང་། ཨ་པོ་ལ་
པཱ་ཐུར་གཉིས་དང་། གཉིས་པ་ཁུན་ཏི་ལིང་ལ། སྲས་ཆིང་པཱ་ཐུར། ཨི་ནག་པཱ་ཐུར་
སོགས་ཡོད། གསུམ་པ་གུ་ཤྲཱི་གེ་གན་ཧན་ལ་བཙུན་མོ་གསུམ་ལས། ཆེན་མ་ཨ་ཧའི་
ཧ་ཐུན་ལ་སྲས་ཇེག་ཞི་ཐུ་ཏ་ཡན་ཧན་དང་། ཨ་ཙ་ར་སེ་ཆེན་ཧུང་ཐེའི་ཇེ་དང་། ཏཱ་
ལིའི་ཨ་ཡུ་ཞི་པཱ་ཡན་ཨ་བ་གྲྭའི་དང༌། ཏ་ལན་ཐེ་དང་བཞི། བཙུན་མོ་འབྲིང་མ་ལ་ཚེ་
རིང་ཨིལ་ཏུ་ཆི་དང་། རྡོ་རྗེའི་ཏ་ལའི་ཧུང་ཐེའི་ཛེ་དང་། ཧུ་རིམ་ཞི་ཨེརྟི་ནི་ཏའི་ཆིང་
དང་། མགོན་པོ་ཚེ་དབང་དང་། སང་གཱར་ཅ་དང་ལྔ། ཨེང་ཁེ་དཔོན་མོའི་སྲས་བཀྲ་
ཤིས་པཱ་ཐུར་ཆིན་ཝང་སྟེ་བཅུ་ཡོད། དེའི་དང་བོ་ཏཱ་ཡན་རྒྱལ་བོ་ལ། སྲས་རརྣ་ཏ་ལའི་
ཧན་དང་། མེར་གེན་རྡོ་རྗེ་དང་། པེ་ལེ་བློ་བཟང་ཕུན་ཚོགས་དང་། བསོད་ནམས་
མགོན་པོ་དང་། བསོད་ནམས་བཀྲ་ཤིས་དང་། དགེ་འདུན་མེར་གེན་སྟེ་དྲུག་ལས།
དང་བོའི་བུ་བསྟན་འཛིན་དབང་རྒྱལ་དང་། ལྷ་བཟང་རྒྱལ་བོ་དང་། གཉིས་པའི་བུ་
ཚེ་བརྟན་དང༌། གསུམ་པའི་བུ་པེའི་སེ་བློ་བཟང་བཀྲ་ཤིས་དང་། པོ་ཤོག་ཐུ་རབ་
བརྟན་དབང་བོ། ཨ་ཙ་ར་ལ། རྡོ་རྗེ་མེར་གེན་ཧང་ཐེའི་ཇི་དང༌། སེ་ཆེན་ཐེའི་ཇི་
དང་། ཇོ་རིག་ཐུ་ཏའི་ཆིང་ངག་དབང་བསྟན་འཛིན་སྟེ་གསུམ་ལས། མེར་གེན་ཧུང་
ཐེའི་ཇིའི་བུ། རྣམ་རྒྱལ་ཨེར་ཏེ་ནི་ཧུང་ཐེའི་ཇི་( བུ་ཆིང་ཧུང་ཐེའི་ཇི་དང་བློ་བཟང་ཚེ་
དབང་)དང༌། རིན་ཆེན་བཀྲ་ཤིས་མེར་གེན་ཏིའི་ཆིང་དང་རབ་བརྟན་འཕྲིན་ལས།
ཏ་ལན་ཐ་ལ་པཱ་ཐུར་མགོན་པོ་ཐེའི་ཇི་དང་ཁྲི་གཉིས། ཚེ་རིང་ཨེལ་ཏི་ཆིལ་མཁའ་འགྲོ་
381



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བློ་བཟང་བསྟན་སྐྱོང་། དར་རྒྱལ་བོ་ཤོག་ཐུ་ཇུ་ནང་གཉིས་ལས། ཕྱི་མའི་བུ་ཚེ་དབང་
དཔལ་འབྱོར་དང་། ཏའི་ཆིང་པཱ་ཐུར་དང་། བསྟན་འཛིན་ཚེ་བརྟན་དང་། མེར་
གན་ནོ་ཡོན་དང་། ཚེ་དབང་བསྟན་འཛིན་དང་། ཆིང་ཝང་ཏའི་ཆིང་ཧོ་ཤོ་ཆི་དང་།
ཀིན་ཐར་དང་། དགའ་ལྡན་པོ་ཤོག་ཐུན་ཏཱ་ལེའི་ཧུང་ཐེའི་ཇི་ལ་བྱ་ཁྱུང་མེར་གེན་ཐེའི་
ཇེ་དང་། དགའ་ལྡན་ཚེ་དབང་དང་། བཻ་རོ་ཙ་ན་དང་། ཅུན་ཝང་ཏ་ལའི་ཏིའི་ཆིང་
ཚེ་དབང་རབ་བརྟན་དང་། ཏའི་ཆིང་ཧུང་ཐེའི་ཇེ་རྣམས་དང་། སར་གུར་ཅ་ལ་ཐཱ་པཱི་
བོ་ལོད་ཧོ་ཤོ་ཆི་ཐེའི་ཇི། ཧུ་རིམ་ཞི་ལ་ཐར་པ་དང་། བིང་ཐུ་ཐེའི་ཇེ་དང་། སེངྒེ་ཧ་
ཐན་པཱ་ཐུར་དང༌། བསོད་ནམས་བཀྲ་ཤིས་དང༌། ནོམ་ཆེ་ཐེའི་ཇེ་དང་ལྔ། མགོན་
པོ་ཚེ་དབང་ལ་བུ་རྒྱུད་མེད། བཀྲ་ཤིས་པཱ་ཐུར་ལ་ཐང་ལྷ་སྐྱབས་དང་། ཆིང་ཝང་བློ་
བཟང་བསྟན་འཛིན་གཉིས་ཡོད་དེ། དེ་རྣམས་ལས་ཆེ་རྒྱུད་ཀྱིས་སྔར་སྨོས་ལྟར། །
བོད་དབུས་གཙང་གི་ཁམས་རྒྱལ་དང་། གཞན་དག་གིས་མཚོ་སྔོན་གྱི་ཨོའུ་ལོད་དང་།
མདོ་ཁམས་བོད་ཆེན་པོའི་ས་ཆར་དཔོན་བྱས་པ་ཡིན། ཏཱ་ལའི་ཨུ་བ་ཞིའི་(ཨ་ཡུ་
ཞིས་)སྲས། མེར་གེན་ཐེའི་ཇེ་དང་། པཱ་ཐུར་ཇི་ནོང་དང་། ཧ་ཤི་གྲྭ་དང༌། བོ་དྷི་
སོགས་སྲས་བཅུ་གསུམ་ཡོད་པ་ལས། དེ་དག་གི་རྒྱུད་པ། ཨོ་ཆིར་སེ་ཆེན་དང་།
ཨེར་ཁེ་ཇོ་ནོང་ཧོར་ལི་སོགས་ཀྱི་རྒྱུད་པ་ནི་སྨད་ཀྱི་ཨ་ལག་ཤའི་དཔོན་པོ་རྣམས་ཡིན།
ཧ་མུག་གི་རྒྱུད་པ་མཚོ་སྔོན་སྟོད་ཀྱི་ཐེའི་ཇི་སོ་གསུམ་གྱི་རྒྱུད་པ་ཡིན་ནམ་ཞེས་སུམ་
པས་དཔྱད་གཞི་མཛད་འདུག་གོ །
གོང་གསལ་ཏོ་པོ་སོ་ཧོར་ལ་བུ་ཏོ་ནོའི། ཏོག་ཤིན། ཨེམ་ནིག ཨེར་ཁེ་བཞི་
ཡོད་པའི་རྒྱུད་པ་ནི། ཇོང་གཱར་གྱི་ཨོའུ་ལོད་ཕལ་ཆེར་དང༌། པཱ་ཐུད་དང་། ཧོའི་
དང་། ཧེ་ནུར་གྱི་རྒྱལ་བོ་དང་དཔོན་པོ་རྣམས་སོ། ། འདི་ལ་ཆོས་འབྱུང་གསལ་
བའི་སྒྲོན་མེར། པཱ་ག་ཐོད་ཅེས་བྲིས་ཡོད་མོད། གང་ལྟར་ཡང་སུམ་པས་མཚན་དུ།
382



༄༅ ། །བོད་སོག་ཆོས་འབྱུང་གི་སྨད་ཆ།
ཨ་བ་གཱན་མེར་གེན་གྱི་རུས་པ་སོག་ཡུལ་དུ་བསྐྱལ་མི་རྒྱ་དཔོན་བརྒྱད་ལས་ལྔའི་རྒྱུད་པཱ་
ཐུའོ། ། ཧོང་ཚོ་བརྒྱད་ནི། ཐར་བ་གཱ་ཆིན། ཁེ་རེ་ནུད། མིང་གཱན་དང་། ཐུ་ལུང་
དང་། གདུགས་དཀར་ཆེ་ཆུང་ཟུང་རེའོ། ། ཧོ་ཤོ་གོད་ཚོ་བ་གསུམ་ནི། ཐེ་གུ་ཏིའི།
ཐེ་མུར་ཁེན། ཅིང་ཁེན་སྤུན་གསུམ་ཁལ་ཁི་ཡས་གཅིག གུ་རོ་སུ་ཆིན་ཤྲཱི་ཧུད་གཅིག
ཧ་ཐན་ཨ་བ་གཱས་གཅིག་བཅས་གསལ་བར་བཤད་དོ། ། དེ་དག་ལས་སྲས་ཆེ་རྒྱུད་
ཁེ་རེ་ནུད་ནས་བཟུང་། གོ་ཧའི་ཏ་ཡུ་དང་། པ་ཐུ་ལ་ཆིང་སང་དང་། ཐེའི་ཇེ་དང་།
ཨེ་སེན་དང་། ཨིར་ཧན་དང་། ཨོད་གོ་ཆ་དང་། ཀུན་ཅེ་ཧ་ར་ཧོ་ལན་དང་། ཧོ་ཐ་
གྲྭ་ཆིན་པཱ་ཐུར་དང༌། དེའི་སྲས་སེངྒེ་དང་། དགའ་ལྡན་པོ་ཤོག་ཐུ་ཧན་གཉིས་ལས།
སེངྒེའི་སྲས་ ཚེ་ དབང་ རབ་ བརྟན་ དང་། དེའི་ སྲས་ དགའ་ ལྡན་ ཚེ་ རིང་ སོགས་
ཡིན་ནོ། །
ཨུ་རུ་སུའམ་རྒྱ་སེར་གྱི་རྒྱལ་རྒྱུད་ནི། ཆིང་གེ་སེའི་སྲས་ཆེ་ཀ་ཏའི་ནས་རིམ་
པར་ཨ་བ་ཏ་ར་དང༌། མ་མོ་ད་དང་། ཧབ་ཏ་ལི་དང༌། པཱི་ཏ་མཱི་དང་། ཨ་བ་ལ་
དང་། ཅོལ་པོ་རི་དང༌། ཨ་པཱི་ལི་དང་། ཨི་སྨིའི་ལི་རྒྱལ་བོ་སོགས་ཀྱི་རྒྱུད་པ་ཡིན་ལ།
པོག་ཏ་ཆིང་གེ་སེ་རྒྱལ་བོའི་རྒྱལ་ཐམ་རིན་པོ་ཆེ་དེ་ནི་སྲས་རྒྱུད་འདི་ལ་ཡོད་ཅེས་ཆོས་
འབྱུང་གསལ་བའི་སྒྲོན་མེར་གསུངས་སོ། །
ཐོག་མོག་གི་རྒྱལ་རབས་ནི། ཆིང་གེ་སེའི་སྲས་གསུམ་པ་ཅོ་ཆིའི་རིགས་སུ་
འཁྲུངས་པའི་ཐེའུ་ཁེ་ནས་རིམ་པར་སུལ་ཏི་དང་། པཱ་ཐུར་དང་། ཇིང་གིར་དང་།
ཧ་ས་གོ་སོགས་སོ། ། དེ་ལྟར་ཆིང་གེ་སེའི་རྒྱལ་རབས་དཔག་བསམ་ལྗོན་པ་ཆེན་པོ་
འཁྲུངས་ཚུལ་བརྗོད་པ་ནས། རྒྱལ་བོ་དང་རྒྱལ་ཕྲན་གྱི་ཡལ་ག་ལོ་འདབ་སྟུག་པོ་རྣམ་
པར་རྒྱས་པའི་བར་གྱི་སྐོར་བཤད་པ་འདི་ལ། ཡིག་ཆ་སྣ་ཚོགས་འདུག་པས་འདྲ་མིན་
སྣང་ཕྱིར་ནོར་བ་དང་། ལྷག་ཆད་ཡོད་ངེས་པས་མཁྱེན་པའི་སྤྱན་ལྡན་རྣམས་ཀྱིས་
བ
383



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཟོ་སྣོན་གནང་བར་ཞུའོ། །
འདིར་སྨྲས་པ།
རྒྱལ་བསྟན་རིན་ཆེན་ལེགས་བཤད་འོད་བརྒྱ་བ། །
གདུལ་བྱའི་ལྷ་ལམ་ཡངས་པོར་འདྲེན་མཁས་པའི། །
ས་ཆེན་ཡབ་སྲས་རིམ་བྱོན་བཤེས་རྣམས་ཀྱི། །
མཛད་འཕྲིན་སྣང་བ་དམ་པས་འགྲོ་འདི་སྲུངས། །
སོག་ཡུལ་དམུ་རྒོད་ཆོས་མེད་མུན་གླིང་འདིར། ། །
ཐུགས་བསྐྱེད་གནམ་གྱི་ཤེད་མོང་བཙན་པོའི་མཐུས། །
པོག་ཏ་ཇིང་གེར་རྒྱལ་བོ་རྒྱུད་བཅས་པས། །
བསྟན་ལ་ཕྱག་རྗེས་ཟླ་སྣང་དཀར་བོས་ཁྱབ། །
བསླུ་མེད་མཆོག་གསུམ་ཡིད་བཞིན་དབང་གི་ནོར། །
ཧོར་ཡུལ་སྐྱེ་འགྲོའི་དད་པའི་རྒྱལ་མཚན་རྩེར། །
བཀོད་པའི་དགེ་མཚན་འདོད་དགུ་འཇོ་བའི་གཏེར། །
ཞིང་འདིའི་བསོད་ནམས་སྐལ་བའི་རྒྱན་དུ་སྨིན། །
ཚོགས་ཟུང་ལེགས་བྱས་ཚངས་པའི་ཟུར་ཕུད་དུ། །
ཡུན་རིང་བསྟེན་པའི་ཐུབ་བསྟན་ལྷའི་ཆུ་བོ། །
མ་ལུས་འགྲོ་བའི་དྲི་མ་དག་བྱེད་ཕྱིར། །
ཐུགས་བསྐྱེད་ཟླ་གདོང་འཚེར་བའི་མཐོངས་ལས་བབས། །
རྒྱལ་ཁྲིམས་ཆོས་བཞིན་སྤྱོད་པའི་འོད་དཀར་ཕྲེང་། །
འཛིན་པའི་འཁོར་བསྒྱུར་ཟླ་གཞོན་གནམ་བསྐོས་བུ། །
384



༄༅། །བོད་སོག་ཆོས་འབྱུང་གི་སྨད་ཆ།
ས་སྤྱོད་དབང་བོ་རྒྱུ་སྐར་བྱེ་བའི་དབུས། །
རབ་སྙན་གྲགས་པའི་འོད་རླབས་སྲིད་ན་བརྗིད། །
ཆོས་སྲིད་དཔལ་གྱི་དགེ་མཚན་འདབ་བརྒྱའི་ཚལ། །
ཕུན་ཚོགས་བཅུད་ལྡན་གསེར་གྱི་གེ་སར་ཕྲེང་། །
རྣམ་པར་བཞད་པའི་རྩེ་དགའ་ཡོངས་སྨིན་པས། །
བདེ་སྐྱིད་རྫོགས་ལྡན་དགའ་སྟོན་ངོམ་ལ་བྲེལ། །
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
༄༅། །ཧོར་ཡུལ་དུ་བསྟན་པ་ཇི་ལྟར་
དར་ཚུལ།
གཉིས་པ་ཧོར་ཡུལ་དུ་བསྟན་པ་ཇི་ལྟར་དར་ཚུལ་བཤད་པ་དངོས་ནི། ཤེར་
ཕྱིན་གྱི་མདོ་ལས། ང་ཡོངས་སུ་མྱ་ངན་ལས་འདས་ནས། ཤེས་རབ་ཀྱི་ཕ་རོལ་ཏུ་
ཕྱིན་པ་འདི། ཡུལ་དབུས་ནས་ལྷོ་ཕྱོགས་ཀྱི་རྒྱུད་དུ་སྤྱོད་པར་འགྱུར་རོ། ། དེ་ནས་
ཡུལ་ཝ་ར་ཎཱ་སིར་འབྱུང་བར་འགྱུར་རོ། ། དེ་ནས་བྱང་ཕྱོགས་སུ་འབྱུང་བར་འགྱུར་
རོ། ། བྱང་ཕྱོགས་ནས་བྱང་ཕྱོགས་ཀྱི་ཕྱོགས་དེ་ཉིད་དུ་རྒྱས་པར་འགྱུར་རོ། །
ཞེས་བཅོམ་ལྡན་འདས་ཀྱིས་ཤེར་ཕྱིན་དར་ཡུལ་ལུང་བསྟན་པའི་སྐབས་ཀྱི་བྱང་དང་བོ་
དབུས་གཙང་དང་། བྱང་གཉིས་པ་མདོ་སྨད་ལ་སྦྱར་བ་དང་། ཡང་རྒྱལ་མཆོག་
བསྐལ་བཟང་རྒྱ་མཚོ་སོགས་མཁས་པ་དུ་མས། བྱང་དང་བོ་བོད་ཡུལ་སྤྱི་དང་། བྱང་
གཉིས་པ་ཧོར་ཡུལ་དུ་སྦྱར་ཡང་རུང་བར་གསུངས་ཏེ། ལྕང་ལུང་ཨཱརྱ་པཎྜི་ཏ་ཆེན་
385



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པོས། ཤཱཀྱའི་རྒྱལ་བོའི་དཔལ་གྱི་མགུར་མཆོག་ལས། །ཐུབ་བསྟན་རིན་ཆེན་བྱང་
ནས་བྱང་ཕྱོགས་སུ། །དར་བར་ལུང་ཟིན་ཆེན་པོ་ཧོར་ཡུལ་ཞེས། །གྲགས་པ་ལྷ་ཡུལ་
ན་ཡང་གླེང་བ་ཞེས། །གསུངས་པ་ལྟར་རོ། །
ཡང་ལྷ་མོ་དྲི་མ་མེད་པའི་འོད་ཀྱིས་ཞུས་པའི་མདོར། ང་ཡོངས་སུ་མྱ་ངན་ལས་
འདས་ནས་ལོ་ཉིས་སྟོང་ལྔ་བརྒྱ་ན་གདོང་དམར་ཅན་གྱི་ཡུལ་དུ་དམ་པའི་ཆོས་དར་
བར་འགྱུར་རོ་ཞེས་གསུངས་པའི་ལུང་བསྟན་དེ་ཡང་བོད་ཡུལ་དང་སྦྱོར་ཚེ་བགྲོད་པ་རེ་
ལོ་རེར་བརྩིས་ནས་སྦྱར་བ་དང་། སོག་ཡུལ་དང་སྦྱོར་ཚེ་ཡོངས་གྲགས་ཀྱི་ལོ་ལྟར་
བརྩིས་པས་འགྲིག་སྟེ། ཙན་དན་ཇོ་བོའི་ལོ་རྒྱུས་ཀྱི་ལུགས་ལ། སྟོན་པའི་འདས་ལོ་
༢༢༣༤རབ་བྱུང་བཞི་བའི་མེ་ཡོས་ལོར། ཆོས་རྒྱལ་ཆིང་གེ་སེ་བོད་དབུས་སུ་བྱོན་
ནས་དམ་པ་ཆོས་ཀྱི་དབུ་བརྙེས་ཏེ་ཆོས་སྲིད་ཉི་ཟླ་ཟུང་གི་འོད་སྣང་ཕྱོགས་སུ་རྒྱས་
ཤིང་། ཧོར་ཡུལ་ ཕན་བདེའི་ དགའ་སྟོན་ རྟག་ ཏུ་ སྤྱོད་ པའི་ རྟེན་འབྲེལ་ གྱི་མགོ་
བརྩམས་པ་དང་། འདས་ལོ་༢༢༧ ༡ལོར་རྗེ་བཙུན་ས་སྐྱ་པཎ་ཆེན་ལང་གྱུར་གདན་
དྲངས་ནས་དཔལ་ས་སྐྱའི་ཆོས་རྒྱུན་ཐོག་མར་བྱུང་བ་དང་། འདས་ལོ་༢༤༤༡ལོར་
ཏཱ་མིང་གིས་བྱམས་ཆེན་ཆོས་རྗེ་པེ་ཅིན་དུ་གདན་དྲངས་པའི་སྐབས། སོག་ཡུལ་དུ་
ཡང་དགེ་ལྡན་བསྟན་པའི་དབུ་བརྙེས་སོ་ཞེས་བཀོད་པ་ལྟར་རྒྱལ་བ་འདས་ནས་ཉིས་
སྟོང་ལྔ་བརྒྱའི་ནང་དུ་སོག་ཡུལ་དུ་བསྟན་པ་ཆེས་ཆེར་དར་བ་ཡིན་པས་ལུང་བསྟན་
དང་མཐུན་པ་བྱུང་ངོ༌། ། དེ་ཡང་གདོང་དམར་ཅན་གྱི་ཡུལ་ཞེས་པའང་། བོད་
ཡུལ་གཅིག་བུ་མ་ཡིན་ཏེ། ཆོས་འབྱུང་པདྨ་དཀར་བོར། ཧོར་གདོང་དམར་ཤ་ཟན་
ཞེས་ཀྱང་གྲགས་པས་སོག་པོ་ལ་སྦྱར་དུ་རུང་ངོ༌། ཞེས་གསུངས་པས་ལུང་བསྟན་
གཅིག་ཡུལ་དུ་མ་ལ་སྦྱར་ཆོག་པའི་སྐབས་ཀྱང་ཡོད་ཅེས་གསལ་བར་བཀོད་པ་ལྟར་
ཡིན་ནོ། ། དཔལ་ལྡན་དུས་ཀྱི་འཁོར་ལོའི་རྒྱུད་ལས་ཀྱང་། ཤ་ཡི་དམ་ཚིག་ཅན་གྱི་
386



༄༅ ། །བོད་སོག་ཆོས་འབྱུང་གི་སྨད་ཆ།
སྤྱོད་པ་འགལ་བ་དེ་དག་སངས་རྒྱས་པ་རྣམས་སྤོང་མི་འགྱུར། ཞེས་བྱང་ཕྱོགས་ཤ་
ཟན་གྱི་ཡུལ་འདིར་བཞུགས་ཏེ། ཤ་ཟ་བའི་སྤྱོད་ལམ་དམ་ཚིག་ལྟར་བསྟེན་པའི་སྤྱོད་
པ་ཆོས་དང་འགལ་བའི་མི་སྲུན་པ་དག་དཀོན་མཆོག་གསུམ་བླ་མར་འཛིན་ཅིང་དུས་
མཐར་བསྟན་པའི་སྦྱིན་བདག་ཏུ་འགྱུར་བར་ལུང་བསྟན་ཅིང་། དེར་མ་ཟད་རྒྱུད་དེ་
ཉིད་ལས། ལྷན་ཅིག་སྐྱེས་པའི་དགའ་བ་སོགས་ལས་ཡེ་ཤེས་རྡོ་རྗེ་ལ་སོགས་འབྱུང་
བར་འགྱུར། ཞེས་པའི་ཡེ་ཤེས་རྡོ་རྗེ་ནི། ཧལ་ཧ་རྗེ་བཙུན་དམ་པ་རིན་པོ་ཆེ་བློ་
བཟང་བསྟན་པའི་རྒྱལ་མཚན་དཔལ་བཟང་བོའི་དགེ་བསྙེན་གྱི་མཚན་ཡིན་པས། རྗེ་
བཙུན་དམ་པ་སྐུ་ཚེ་ཕྲེང་བརྒྱུད་ཀྱིས་བྱང་ཕྱོགས་ཤ་ཟན་གྱི་ཡུལ་གྲུ་འདིར་བསྟན་པ་
རིན་པོ་ཆེ་དར་བར་བྱེད་པའི་ལུང་བསྟན་དུ་གསུངས་པ་ཡིན་ནོ། །
གཞན་ཡང་ཧོར་གྱི་ཡུལ་གྲུ་ཁ་ཤས་སུ་དམ་པའི་ཆོས་དར་བ་དང་། བསྟན་ལ་
གུས་ཞབས་ལྷུར་བླངས་པ་སོགས་ཀྱི་ལོ་རྒྱུས་མང་སྟེ། སུམ་པའི་ཆོས་འབྱུང་ལས།
བོད་དུ་ཡིག་དྲུག་དང་། མཆོད་རྟེན་གཅིག་བྱུང་ཙམ་གྱིས་དམ་པ་ཆོས་ཀྱི་དབུ་དངོས་
བརྙེས་པར་བོད་དབུས་གཙང་ཕལ་ཆེར་གྱིས་འདོད་པ་ལྟར་ན། ཧོར་ཡུལ་དུ་དམ་པ་
ཆོས་ཀྱི་དབུ་བརྙེས་པ་ནི་སྔ་བར་མངོན་ཏེ། རྒྱ་ནག་གི་རྒྱལ་བོ་ཆེན་པོ་ཧན་གྱི་རབས་
ལྔ་བའི་དུས་སུ་རྙེད་པའི་སྟོན་པའི་སྐུ་ནི་ཧོར་རྫས་ཀྱི་ཁྲོད་ནས་རྙེད་པས་སོ་ཞེས་
གསུངས་པ་ལྟར། ཧན་རབས་ལྔ་བ་ཨུ་དྷི་རྒྱལ་བོའི་སྐབས་ཕྱི་རབས་སུ་སོག་པོ་རྣམས་
ཀྱིས་གནོད་དོགས་ནས་དམག་བརྒྱབ་སྟེ། ཧོར་རྫས་བྱུང་བའི་ཁྲོད་དུ་སྟོན་པའི་
གསེར་སྐུ་ཆེ་བ་ཞིག་རྙེད་དེ། ནང་གི་ཕོ་བྲང་དུ་བཀུར་སྟི་ཆེན་པོས་རྒྱུན་མཆོད་བྱས་
པ། དཀོན་མཆོག་གི་རྟེན་ཐོག་མ་ཡིན་ཞེས་བཀོད་པ་ལྟར་རྒྱ་ཡུལ་ལ་ཆོས་མ་བྱུང་བའི་
སྔོན་རོལ་ཡིན་པ་དང་། སྐུ་དེ་འདྲ་ཧོར་ཡུལ་དུ་བཞུགས་པ་ལ་བལྟ་ན་དེ་ལ་གུས་
མཆོད་བྱེད་མི་ཡོད་པའང་རིགས་པས་གྲུབ་པ་ཡིན། རྒྱ་ཡུལ་ལ་ཆོས་བྱུང་ནས་ཀྱང་
387



ར
པ་མང
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སློབ་དཔོན་དྷརྨ་རཀྵི་ཏ་དང་། རིག་འཛིན་ཀུ་མ་ར། མཁན་ཆེན་བུདྷ་བྷ་ཏྲ་སོགས་རྒྱ་
ཡུལ་དང་ཉེ་བའི་ཧོར་ཡུལ་རྣམས་སུ་བྱོན་པའི་ལོ་རྒྱུས་ཡོད་ལ། ཡུ་གུར་ཕྱོགས་སུ་ཆོས་
དར་སྔ་བས། ཧོར་ཡུལ་ཁ་ཤས་སུ་ཆོས་ལ་དད་མོས་བྱེད་པ་ཡོད་ཚུལ་གྱི་ལོ་རྒྱུས་མང་
ཡང༌། དེ་དག་ཧོར་སྤྱི་མཐུན་གྱི་ཆོས་དར་ཚུལ་མིན་པས་ཡུལ་རེ་འགའ་བའི་ཁོངས་སུ་
གསུངས་སོ། ། །
གཞན་ཡང་། སྟོན་པ་བཅོམ་ལྡན་འདས་གཟིམ་ཁྲི་མཐའ་ཅན་དུ་གྱུར་པའི་
མཛད་པ་བསྟན་པའི་ཚེ། དབུ་བྱང་དུ་བསྟན་ནས་མྱ་ངན་ལས་འདས་པའི་འདུ་ཤེས་
མཛད་པའང་བསྟན་པ་བྱང་ནས་བྱང་དུ་དར་བའི་རྟེན་འབྲེལ་ཡིན་ལ། རྗེ་ཙོང་ཁ་བ་
ཆེན་པོའི་སྐུ་གདུང་རིན་པོ་ཆེ་སྔོན་དུས་ཞལ་བྱང་ཤར་དུ་གཟིགས་པ་ཡང་། མདོ་སྨད་
དང་སོག་ཡུལ་དུ་བསྟན་པ་དར་བའི་རྟེན་འབྲེལ་ཡིན་ཞེས་མཁས་པ་རྣམས་ཀྱིས་
གསུངས་སོ། ། ཡོངས་འཛིན་ཡེ་ཤེས་རྒྱལ་མཚན་གྱིས་ཀྱང་། བྱང་ནས་དབུས་སུ་
འོང་རྒྱུ་ནོམ་རྫས་ཁོ་ན་ཡིན་ལ། དབུས་ནས་འཕགས་བོད་ཀྱི་གཞུང་ལུགས་མཐའ་
དག་གི་གླེགས་བམ་མང་བོ། སོག་པོ་དགེ་བཤེས་མང་བོས་བྱང་དུ་ཁྱེར་འགྲོ་བ་འདི་ལ་
དཔགས་ན་བསྟན་པ་བྱང་ནས་བྱང་དུ་འཕོ་བའི་དུས་སྐབས་དངོས་ཡིན་པར་སྣང་ཞེས་
གསུངས་པ་ལྟར་ཡིན་པས། བྱང་ཕྱོགས་མོང་གོལ་གྱི་ཡུལ་གྲུ་ཆེན་པོ་འདིར་རྒྱལ་བ་
སྟོན་པ་མཆོག་གི་ལུང་བསྟན་བདེན་པའི་ཚངས་དབྱངས་དུས་ཐོག་མངོན་དུ་གྱུར་པ་
ཡིན་ནོ། །།
དེ་ཡང་སངས་རྒྱས་ཀྱི་བསྟན་པ་རིན་པོ་ཆེ་ནི། འོད་ལྡན་ལས། བསླབ་པ་
གསུམ་ནི་རབ་སྟོན་ཅིང་། །ཕྱག་རྒྱ་གསུམ་ནི་ཡང་དག་ལྡན། ཐོག་མ་བར་དང་
མཐར་དགེ་བ། །སངས་རྒྱས་གསུང་དུ་མཁས་པས་རྟོགས། ། ཞེས་གསུངས་པ་
ལྟར། སྟོན་པའི་གསུང་རབ་རིན་པོ་ཆེར་ཆོས་ཀྱི་སྒོ་མཐའ་ཡས་པ་ཡོད་ཀྱང་། དེ་དག་
388



༄༅ ། །བོད་སོག་ཆོས་འབྱུང་གི་སྨད་ཆ།
བསྡུ་ན། སྡེ་སྣོད་གསུམ་དང་རྒྱུད་སྡེ་བཞིས་བསྡུས་པའི་ལུང་གི་ཆོས་དང་། འགོག་
ལམ་གྱིས་བསྡུས་པའི་རྟོགས་པའི་ཆོས་ཏེ་ལུང་རྟོགས་ཀྱི་བསྟན་པ་རིན་པོ་ཆེ་ཉིད་ཡིན་
ལ། དེ་ཉིད་བཤད་ སྒྲུབ་གཉིས་ཀྱི་སྒོ་ནས་དར་ཞིང་རྒྱས་པར་མཛད་ཚུལ་ཡང་།
མཛོད་ལས། དེ་འཛིན་བྱེད་པ་སྨྲ་བྱེད་དང༌། ། སྒྲུབ་པར་བྱེད་པ་ཁོ་ན་ཡིན། །
ཞེས་དང་། མཆིམས་མཛོད་ལས་ཀྱང་། དེ་ལ་ལུང་གི་ཆོས་འཛིན་པར་བྱེད་པ་ནི་ལུང་
བཞིན་དུ་ཤེས་ནས། ཉོན་མོངས་ཅན་མ་ཡིན་པའི་བསམ་པས་གཞན་ལ་སྨྲ་བར་བྱེད་
པ་ཡིན་པའི་ཕྱིར་སྡེ་སྣོད་འཛིན་པ་དང་། ལུང་གི་ཆོས་འཛིན་པ་དང༌། བསྟན་པ་
འཛིན་པ་ཞེས་བྱའོ། ། རྟོགས་པའི་ཆོས་དེ་འཛིན་པར་བྱེད་པ་ནི། བྱང་ཆུབ་ཀྱི་
ཕྱོགས་དང་མཐུན་པའི་ཆོས་རང་གི་རྒྱུད་ལ་སྒྲུབ་ཅིང་ཉམས་སུ་ལེན་པར་བྱེད་པ་ཡིན་
པའི་ཕྱིར། བསླབ་པ་གསུམ་ལ་སློབ་པ་དེ་དག་ནི་སྟོན་པའི་བསྟན་པ་དམ་པའི་ཆོས་
འཛིན་པ་ཡིན་ནོ། ། དེ་གཉིས་ལས་གཞན་པ་ནི་དམ་པའི་ཆོས་འཛིན་པ་མ་ཡིན་པ་
ཁོ་ནའི་སྒྲ་སྨོས་སོ། ། དེའི་ཕྱིར་སྐྱེས་བུ་དམ་པ་ཁ་ཅིག་ནི་ལུང་གི་ཆོས་གཙོ་བོར་
འཛིན་པར་བྱེད་ལ། ཁ་ཅིག་ནི་མངོན་པར་རྟོགས་པའི་ཆོས་འཛིན་པར་བྱེད་དོ། །
ཁ་ཅིག་ནི་གཉིས་ཀའང་འབད་པས་འཛིན་པར་བྱེད་དེ། དེས་ན་དེ་དག་ཇི་སྲིད་དུ་
གནས་པ་དེ་སྲིད་དུ་བསྟན་པ་དམ་པའི་ཆོས་གནས་པར་རིག་པར་བྱའོ་ཞེས་གསུངས་
པ་ལྟར་ཡིན་པས་བསྟན་པ་རིན་པོ་ཆེ་དབུ་བརྙེས་པ་ཞེས་བྱ་བ་དེ་ཡང་གང་གི་སྒོ་ནས་
འཇོག་ཅེ་ན། སྔོན་བོད་ཀྱི་རྒྱལ་བོ་ལྷ་ཐོ་ཐོ་རི་སྙན་ཤལ་གྱི་དུས་སུ་དཔང་སྐོང་ཕྱག་རྒྱ་
བའི་གླེགས་བམ་དང་མཆོད་རྟེན་སོགས་རྒྱལ་བོའི་ཕོ་བྲང་གི་སྟེང་དུ་བབས་པའི་ཚེ་
དེའི་དོན་མ་ཤེས་ཀྱང༌། གཉན་པོ་གསང་བ་ཞེས་བཏགས་ནས་གུས་པས་མཆོད་པ་
ནས་བོད་དུ་བསྟན་པའི་དབུ་བརྙེས་པར་འཇོག་ལ། དེ་ནི་གུས་པས་མཆོད་པའི་རྒྱུ་
མཚན་གྱིས་བསྟན་པའི་དབུ་བརྙེས་པར་འཇོག་པ་ཡིན། འདིར་ཡང་གོང་གསལ་ལྟར་
389



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྟོབས་ཀྱི་འཁོར་ལོས་བསྒྱུར་བ་ཆེན་པོ་ཆིང་གེ་སེ་རྒྱལ་བོ་བོད་ཡུལ་དུ་བྱོན་ནས། ཇོ་བོ་
ཤཱཀྱ་མུ་ནེས་གཙོས་རྟེན་གསུམ་དགེ་འདུན་དང་བཅས་པར་མཆོད་བཀུར་དང་། རབ་
བྱུང་བ་རྣམས་ཁྲལ་ལས་བཏོན། རྗེ་བཙུན་གྲགས་པ་རྒྱལ་མཚན་ལ་ཡི་གེའི་ལམ་ནས་
གདན་ཞུས་བཏང་སྟེ་བླ་མར་བཟུང་བས། དཔལ་ལྡན་ས་སྐྱ་བའི་བསྟན་པའི་སྦྱིན་
བདག་གི་ཐོག་མ་མཛད། དབུས་གཙང་ནས་རྟེན་གསུམ་སོག་ཡུལ་དུ་སྤྱན་དྲངས།
བསྟན་པ་ལ་མི་ཕྱེད་པའི་དད་པ་ཐོབ་ཅིང་། དགེ་བསྙེན་ལེན་མཁན་བྱུང་བ་སོགས་
དཀོན་མཆོག་མཆོད་པའི་མགོ་ཚུགས་པ་ནས་དམ་པ་ཆོས་ཀྱི་དབུ་བརྙེས་པ་ཡིན་
ནོ། ། དེ་ལྟར་རྗེ་བཙུན་གྲགས་པ་རྒྱལ་མཚན་གྱི་རྣམ་ཐར་དུའང༌། བྱང་གི་ས་ཆ་
བྲག་ཕུག་ལྟོ་སྦྲེལ་བ་གཅིག་ཏུ་བཞུགས་དུས། ཟླ་བ་བརྒྱད་པའི་ཚེས་བཅོ་ལྔ་ཞིག་ལ།
གནས་དེར་འགྲུལ་བ་མང་བོ་སླེབ་གིན་འདུག་པ་ཉེ་གནས་ཀྱིས་མཐོང་ནས་བལྟས་པ་
ན། སྐད་ཆ་དང་ཆས་མི་འདྲ་བ་དུ་མ་བྱུང༌། དེའི་ནང་དུ་བྱིས་པ་ལོ་བརྒྱད་ལྟ་བུ་གོས་
དཀར་གྱོན་པ་གཡུ་ཡི་བྱ་རུ་ཅན་གཅིག་དང༌། བོད་ཆས་གྱོན་པའི་མི་ཆེན་ཞིག་ཀྱང་
འདུག དེ་ཐམས་ཅད་རྗེ་བཙུན་གྱི་སྐུ་མདུན་དུ་བཅར་ནས་ཞུ་ཡིག་ཕུལ་ཏེ་ཞག་སྡོད་
ཀྱང་བྱས། ཁོང་གིས་ཀ་པཱ་ལ་ནས་ཆང་བསྩལ། བྱིས་པ་དེས་ལོ་ཙཱ་བྱེད། ཞུ་ཡིག་
ལས་བྱུང་བ་ནི། ད་ལྟ་རྒྱལ་སྲིད་ཀྱི་བྱ་བའི་དམག་ལས་འགའ་ཞིག་མ་ཚར་བས། དེ་
མཐར་ཕྱིན་ཚེ་ཁྱེད་སློབ་མའི་འཁོར་དང་བཅས་པ་ཧོར་ཡུལ་དུ་ཕེབས་ཏེ་རྒྱལ་བསྟན་
སྤེལ་དགོས། ཞེས་སྤྱན་འདྲེན་ཞུས། ལན་དུ་གསུངས་པ། ང་རྒས་ཤིང་ལས་འབྲེལ་
ཙམ་མེད་པས་ཁྱོད་ལ་ཕན་མི་ཐོགས། ངའི་ཚ་བོ་ཀུན་དགའ་རྒྱལ་མཚན་དང་ཁྱེད་ལ་
ལས་འབྲེལ་ཡོད་པས་བཏང་ངོ་གསུངས། ཕྱིས་སུ་ཉེ་གནས་ལ། བྱིས་པ་དེ་དང་བོད་
ཆས་ཅན་ ནི་ ཧོར་ གྱི་ གནམ་ ཐེ་ དང༌། བོད་ ཀྱི་ བཙན་ ཐང་ རྒྱལ་ བོ་ ཡིན་ པར་
གསུངས་སོ། །
390



༄༅། །བོད་སོག་ཆོས་འབྱུང་གི་སྨད་ཆ།
དེ་ལྟར་དམ་པའི་ཆོས་ཀྱི་དབུ་བརྙེས་པའི་ལོ་འདི་ཡང་། རབ་བྱུང་བཞི་བའི་མེ་
ཡོས་ལྟར་ན། ས་སྐྱའི་ལུགས་ལ་སྟོན་པ་འདས་ནས་ལོ་སུམ་སྟོང་སུམ་བརྒྱ་ཞེ་གཅིག་
དང་། ཙན་དན་ཇོ་བོའི་ལོ་རྒྱུས་ཀྱི་ལུགས་ལ་ཉིས་སྟོང་གཉིས་བརྒྱ་སོ་བཞི་དང་།
ཕུག་ལུགས་ལ་ཉིས་སྟོང་གྱ་བརྒྱད་དང་། དགེ་ལྡན་རྩིས་སར་ལྟར་ན་ཉིས་སྟོང་བཞི་
བཅུ་དང་། ཁ་ཆེའི་པཎ་ཆེན་གྱིས་སོལ་ནག་ཐང་པོ་ཆེར་བརྩིས་པ་ལྟར་ན་སྟོན་པ་
འདས་ནས་ལོ་ཆིག་སྟོང་བདུན་བརྒྱ་ལྔ་བཅུ་ཡིན་ནོ། ། བསྟན་པའི་དབུ་བརྙེས་པའི་
རབ་བྱུང་བཞི་བའི་མེ་ཡོས་དེ་ནས་ད་ལྟའི་རབ་བྱུང་བཅུ་བདུན་པའི་མེ་ཡོས་ཀྱི་བར་ལ་
ལོ་བདུན་བརྒྱ་དང་བརྒྱད་ཅུ་སོང་ངོ༌། །
དེ་ལྟར་བསྟན་པ་ཇི་ལྟར་དར་བའི་ཚུལ་ལ། བསྟན་འཛིན་གྱི་སྐྱེས་བུ་དམ་པ་
རྣམས་བྱོན་ཚུལ་དང༌། ཞར་ལ་སོག་སྐད་དུ་ཆོས་བསྒྱུར་བའི་རིམ་པ་དང་། དགོན་
གནས་དགེ་འདུན་དང་བཅས་པ་རགས་ཙམ་བརྗོད་པའི་ཚུལ་རྣམས་སུ་ཡོད་པ་ལས།
དང་བོ། བཅོམ་ལྡན་འདས་ཀྱིས་བསྟན་པ་བྱང་ནས་བྱང་དུ་དར་བའི་ལུང་བསྟན་
དང་མཐུན་པར། ཆོས་ཀྱི་ཐོག་མ་བོད་ཡུལ་ནས་བྱུང་བ་ཡིན། དེ་ཡང་དང་བོར་བྱུང་
བ་ནི་ས་སྐྱ་བའི་ཆོས་ལུགས་ཡིན་ཏེ། སོག་ཡུལ་དུ་པཎྜི་ཏ་ཕེབས་པའི་དང་བོ་འཇམ་
མགོན་ས་སྐྱ་པཎྜི་ཏ་ཀུན་དགའ་རྒྱལ་མཚན་དཔལ་བཟང་བོ་ཡིན། ཁོང་རྗེ་བཙུན་
གྲགས་པའི་གཅུང་དཔལ་ཆེན་འོད་པོའི་སྲས་སུ་རབ་རྩེ་ སོ་དྲུག་པ་ཆུ་སྟག་ལ་སྐུ་
འཁྲུངས། རྣམ་ཐར་གོང་དུ་སོང་བས་མི་བརྗོད་ལ། ཁོང་གིས་འཆད་རྩོད་རྩོམ་
གསུམ་གྱིས་རྒྱལ་བའི་བསྟན་པ་ཁ་བ་ཅན་དུ་ཉི་ལྟར་གསལ་བར་མཛད་ཅིང་བཞུགས་
པའི་སྐབས་ཤིག་ན། ཧོར་སོག་གི་སྐྱེ་འགྲོའི་བསོད་ནམས་པདྨ་དཀར་བོའི་ཆུན་པོ་
མངོན་པར་གྲོལ་བའི་དུས་སྟོན་མངོན་དུ་འགྱུར་བར་ཉེ་བ་ན། ཆིང་ཀེ་སེ་རྒྱལ་བོའི་སྐུ་
ཚ་རྒྱལ་བོ་བཞི་བ་གོ་ཏན་དང་། དཔོན་དོར་རྟ་གཉིས་གྲོས་བྱས་ཏེ། བོད་ཀྱིས་འདབ་
391



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ནོར་མ་སྤྲད་པ་ལ་དམག་འགྲོ་བའི་ཞར་དུ། སྔར་ངེད་ཀྱི་ཡབ་མེས་ཇིང་གེར་གནམ་གྱི་
རྒྱལ་བོས་རྗེ་བཙུན་གྲགས་པ་རྒྱལ་མཚན་ལ་ཡིག་ལམ་ནས། གདན་འདྲེན་ཞུས་ཏེ་
མཆོད་ཡོན་གྱི་འབྲེལ་བ་མཛད་ཀྱང་བསྟན་པ་དར་བར་བྱེད་མ་ཐུབ་ལ། ད་ལྟ་ས་པཎ་
ཀུན་དགའ་རྒྱལ་མཚན་གྱི་མཚན་སྙན་ཐོས་པ་ལྟར་དེ་འདྲ་ཞིག་བཞུགས་སྲིད་ན།
གདན་དྲངས་ནས་བསྟན་པ་དར་བར་བྱེད་ཚེ་འགྲོ་བ་ཀུན་གྱི་ཕན་བདེའི་གསོས་སུ་
འགྱུར་ཞིང་ཡབ་མེས་ཀྱི་ཐུགས་དགོངས་རྫོགས་པ་ཡིན་པས་དོན་དེ་ཡིད་ལ་བཅངས་
འཚལ་གསུངས་པ་ལྟར། རབ་མཚོའི་ལྕགས་བྱི་ལོར་ནུ་བོ་དཔོན་དོར་རྟ་ནག་པོ་དང་།
ཇོ་དར་མ། རྒྱལ་སྨན་སོགས་དཔོན་གཙོ་རྣམས་དང་། དམག་མང་བོ་བཅས་བོད་དུ་
བཏང༌། ལོ་རྒྱུས་ལ་ལར། སེ་ཆེན་གྱི་ནུ་བོ་དྲུག་པ་དོར་རྟ་དང་། བདུན་པ་ཀུ་ན་ཏ་
ཡིན་པས། དོར་རྟ་དེ་ཡིན་ཟེར་མཁན་ཡང་སྣང་། གང་ལྟར་ཡང༌། མི་དཔོན་དེ་
དག་རིམ་གྱིས་སོག་ཆུ་ཁར་འབྱོར་ཞིང་། དམག་ཤུགས་དྲག་ཐལ་ཆེ་ནས་མི་མང་བོ་
བཀུམས་པ་དང་། རྭ་སྒྲེང་གི་སེར་མོ་བ་དུ་མ་ཞིག་བཀྲོངས་པ་དང་རྒྱལ་ལྷ་ཁང་གི་གླིང་
ལོག་ཀྱང་དེ་དུས་བྱུང་བས། དམག་གིས་བྱས་ཉེས་ཆེ་བར་གྱུར་ན་ཡང༌། ཤར་ཀོང་བོ་
དང་། ནུབ་བལ་བོ་ཚུན་ཆད་དང་ལྷོའི་མོན་ཚུན་ཆད་བཅས་དབང་དུ་བསྡུས། སོག་
ཡུལ་དུ་རྒྱལ་བསྟན་རིན་པོ་ཆེ་དར་རྒྱུ་སྙིང་ལ་བཅངས་ནས། སླར་རྒྱལ་བོའི་ཕོ་བྲང་དུ་
ཕོ་ཉ་མངགས་ཏེ། བོད་དུ་དགེ་འདུན་གྱི་སྡེ་ནི་བཀའ་གདམས་ཆེ། ངོ་སྲུང་སྟག་ལུང་
ཆོས་རྗེ་མཁས། གཟི་བརྗིད་འབྲི་གོང་སྤྱན་སྔ་ཆེ། ཆོས་ལ་ས་སྐྱ་པཎ་ཆེན་མཁས་པར་
འདུག་པས་གང་གདན་འདྲེན་ཞུ་ཞུས་པས། རྒྱལ་བོས་མཐའ་གཅིག་ཏུ་ ས་པཎ་
གདན་འདྲེན་ཞུ་བའི་གསེར་ཡིག་སྐྱེས་དང་བཅས་བཏང་བ་ལ་བརྟེན་ནས། ས་པཎ་
གདན་འདྲེན་ཞུ་ཆེད་དཔོན་དོར་རྟ་ནག་པོ་དང༌། ཇོ་དར་མ། རྒྱལ་སྨན། རྒྱལ་བོའི་
གསེར་ཡིག་པ། རྡོ་ཤི་མགོན་དང་། ཇིབ་ཁ་གཉིས་བཅས་ས་སྐྱར་སླེབས་ཤིང༌། རྒྱལ་
392



༄༅ ། །བོད་སོག་ཆོས་འབྱུང་གི་སྨད་ཆ།
བོའི་བཀའ་ ཤོག་ ( ས་པཎ་རྣམ་ ཐར་ རིན་སྤུངས་འཇིགས་གྲགས་པའི་ གསུང་ དུ་
གསལ་)བསྒྲགས་ཏེ། འབྲུག་ལོ་ཟླ་བ་བརྒྱད་པའི་ཚེས་གྲངས་ལ་སོང་བ་དགེ་ཞེས་
བྲིས་ཡོད་པ་དེ་ལྟར་ཡིན། གདན་ཞུའི་རྟེན་དུ་ཐོག་མར་བསྐུར་བའི་སྐྱེས། དངུལ་བྲེ་
ལྔ། གན་པའི་གོས་ཏའི་ཧུང་གི་སྣམ་སྦྱར་མུ་ཏིག་གི་ཚོམ་བུ་ཅན་དང་། གོས་ལུ་ཧང་
གི་རིང་འགག ལྷམ་འབོབ་དང་བཅས་པ། ཁ་ཐི་མཐོན་ཐི་ཁ་ཚང་ཡུག་གཉིས་རེ།
བཟང་གོས་སྣ་ཚོགས་ཡུག་ ཉི་ ཤུ་ ཐམ་ པ་ སོགས་ ཕུལ་ནས་ གསོལ་བ་བཏབ་པས།
འཇམ་མགོན་ས་པཎ་ཐུགས་དགྱེས་ཏེ། སྔོན་རྗེ་བཙུན་བསོད་ནམས་རྩེ་མོས། མི་
རིགས་མི་གཅིག་སུམ་བརྒྱ་དྲུག་ཅུའི་ཡུལ། །སྐད་རིགས་མི་གཅིག་བདུན་བརྒྱ་ཉི་ཤུའི་
སྐད། །ཐ་དད་སྐད་དང་ཡུལ་གྱི་དབྱེ་བའི་ཡུལ། །བྱང་ནས་བྱང་ཕྱོགས་རྒྱལ་ཁམས་
ཧོར་གྱི་ཡུལ། །བསོད་ནམས་བསགས་པ་ཇིང་གེར་གནམ་གྱི་རྒྱུད། །བྱང་སེམས་
སྤྲུལ་བ་རྒྱལ་བོ་གོ་ཏན་གྱིས། །ཁྱོད་ཀྱི་སྙན་པའི་གྲགས་པ་ཐོས་ནས་ཀྱང་། །སྤྱན་
འདྲེན་ཕོ་ཉ་དྲག་པོ་འདི་ལྟར་འོངས། །ཞྭ་ཁྲ་འདྲ་ལྷམ་ཕག་སྣ་འདྲ་གྱོན་པའི། །དོར་
རྟ་ཞེས་བྱའི་རྐང་མགྱོགས་བཏང་བའི་ཚེ། །ཐེ་ཚོམ་མ་བྱེད་མྱུར་དུ་སོང་ཞིག་དང་། །
སངས་རྒྱས་བསྟན་ལ་འགྲོ་དོན་དཔག་མེད་འབྱུང༌། ། ཞེས་བཀའ་བསྩལ་པའི་ལུང་
བསྟན་དུས་ལ་བབས་པར་དགོངས་ཏེ། ཟབ་མོ་འབྲུག་གི་ལོ་ལ་སྐུ་བསྐྱོད་དེ། ཞེས་པ་
ལྟར། ས་པཎ་དགུང་ལོ་རེ་གསུམ་བཞེས་པའི་ཤིང་འབྲུག་ལོར། ས་སྐྱའི་གདན་ས་
འཛིན་པར་འོ་ཡུག་པ་བསོད་ནམས་སེངྒེ། ཤར་བ་ཤེར་འབྱུང་། སྲིད་ཀྱི་བྱ་བར་གྲམ་
ཤཱཀྱ་བཟང་བོ་བསྐོས་ཏེ། དཔོན་འཕགས་པ་དང་། ཕྱག་ན་གཉིས་ཞབས་ཞུར་ཁྲིད་
ནས་སྨད་ཤར་ཕྱོགས་སུ་ཆིབས་བསྒྱུར། ཐོག་མར་ཆུ་མིག་ཏུ་ཕེབས། དེ་ནས་སྣར་
ཐང་དང༌། རིན་སྤུངས་ཕོ་བྲང༌། ཡར་འབྲོག་སོགས་སུ་བྱོན་ནས། གདན་ས་ཆེན་
པོ་ཟུལ་ཕུར་འབྱོར། འཕགས་པ་དགུང་ལོ་བཅུ་བ་ལ། པཎ་ཆེན་ཉིད་ཀྱིས་མཁན་པོ་
393



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དང་། ཟུལ་ཕུར་མཁན་པོ་ཆོས་ཀྱི་བྱང་ཆུབ་ཀྱིས་ལས་སློབ་མཛད་དེ་རབ་ཏུ་བྱུང་བར་
མཛད། དེ་ནས་བསམ་ཡས་དང་གསང་ཕུ་བརྒྱུད་ཆོས་འཁོར་ལྷ་སར་བྱོན་ནས། ལྷ་
ལྡན་གཙུག་ལག་ཁང་དུ་ ཤཱཀྱ་མུ་ནེའི་མདུན་དུ་མཆོད་པ་སྣ་ལྔ་བསྟར་ཞིང༌། བྱང་
ཕྱོགས་སོག་ཡུལ་དུ་བསྟན་པ་རྒྱས་པའི་ཐུགས་སྨོན་མཛད། འཕན་ཡུལ་དུ་འཆད་ཁ་
བ་དང་མཇལ་ནས་ཞལ་གདམས་བསྩལ། དེ་ནས་སོག་ལ་སྐྱ་བོ་དང་། ཁམས་རི་བོ་
ཆེ་བརྒྱུད་ནས་མདོ་ཁམས་ཟལ་མོ་སྒང་གི་ སར་བྱོན། འབྲི་ཆུ་བརྒལ་ཏེ། ཤར་
ཀཿཐོག་རྡོ་རྗེ་གདན་དུ་བྱོན། ཀཿཐོག་པ་དབུ་འོད་ཡེ་ཤེས་འབུམ་དང་། ས་སྐྱ་བ་ཁུ་
དབོན་ ཞལ་ འཛོམས། པཎ་ ཆེན་ གྱིས་ རབ་ གནས་ ཆོ་ ག་ ལྗགས་ རྩོམ་ གནང་།
ཀཿཐོག་པའི་ཞལ་ནས་རབ་གནས་ཀྱི་བགེགས་བསྐྲད་ངས་བྱེད། ཡེ་ཤེས་པ་གཞུག་པ་
སོགས་རབ་གནས་སྔགས་གསར་མ་བས་མཛོད་གསུངས་ནས་རྟེན་ལ་རབ་གནས་
མཛད་པས་ངོ་མཚར་བའི་རྟགས་མཚན་སྣ་ཚོགས་བྱུང་། དེ་ནས་ཉག་ཆུ་བརྒལ་ཏེ།
ཤར་གྱི་ལྷ་མོ་མཆེད་ལྔའི་ཕྱོགས་བརྒྱུད་ནས་དར་རྩེ་མདོར་ཕེབས། དར་ཆེན་གསེར་
གྱི་ཐིག་ལེ་ཅན་གྱིས་པཎ་ཆེན་མཆོད་པ་མཛད་པ་པི་ཇི་རིན་ཆེན་གྲགས་ལ་བསྩལ་པ་
སོགས་ངོ་མཚར་བའི་རྣམ་ཐར་མང་། དེ་ནས་ཧ་ཀ་ལིང་རྩེར་དང༌། ཁྲི་འདུ་ཕུག་ལ་
བྱོན། དེ་ནས་གླང་ཆེན་འགྱིང་རི་དང་། ཏ་ཧོ་ཞེས་པ་ཐུབ་པ་རྣམ་སྣང་གངས་ཆེན་
མཚོ་ལ་མཇལ་གནང་མཛད་ནས་རྒྱུ་ནང་བརྒྱུད་དེ་རི་བོ་རྩེ་ལྔར་བྱོན་ཏེ་བཞུགས།
དེར་བཞུགས་པའི་རྟོགས་ལྡན་རྒྱལ་བོ་ལ་ཕྱག་རྒྱ་ཆེན་པོ་མིག་གི་ཐུར་མ་ཞེས་པ་བསྩལ།
དེ་ནས་གནོད་སྦྱིན་ཕྱོགས་སུ་ཟླ་གཅིག་སོང་བར་མཆོད་རྟེན་གོ་མ་ས་ལར་ཕེབས་པ་
སོགས་གནས་དུ་མར་མཇལ་གནང་མཛད། ཡི་གེའི་ལམ་ནས་གསལ་ཁ་མ་ཐོན་ཡང་།
ངག་རྒྱུན་ལ། དེ་ལྟར་ཕེབས་པའི་ལམ་ནས་ཁྲི་ཀའི་རྒྱ་མཁར་མཆོད་རྟེན་ལ་མཇལ་
བར་བྱོན་པ་དང་། དེའི་ཚེ། གོ་ཏན་རྒྱལ་བོས་མཚམས་ཞུར་མུ་ཏིག་དྲེའུ་ཁལ་གཅིག་
394



༄༅ ། །བོད་སོག་ཆོས་འབྱུང་གི་སྨད་ཆ།
བསྐུར་བ་འབྱོར་ནས། མཁར་གྱི་གཡོན་ཀོ་རའི་ལུང་བར་ཇོ་བོའི་ལྷ་ཁང་བཞེངས་པའི་
ས་གཟིགས་ནས། མུ་ཏིག་དེ་དག་ལྷ་ཁང་བཞེངས་པའི་རྒྱུར་གནང་བས། རྒྱ་སྐད་དུ་
དྲིན་གྲོས་ལྷ་ཁང་($ % )ཞེས་གྲགས་པ། བོད་སྐད་དུ་ཇོས་ཇོས་ལྷ་ཁང་ཞེས་བྱིན་
ལྡན་ཁྱད་པར་འཕགས་པ་དེ་བྱུང་བའི་ལོ་རྒྱུས་ཡིག་ཆར་གསུངས་སོ། ། དེ་ནས་རིམ་
པར་བྱང་ཕྱོགས་སུ་བྱོན་ནས་དགུང་ལོ་རེ་ལྔ་བཞེས་པ་མེ་རྟ་ལོར། ཧོར་གོ་ཏན་རྒྱལ་
བོའི་ཕོ་བྲང་ལང་གྲུར་སྤྲུལ་བའི་སྡེའི་ལང་ཆུ་རྩེར་བབས་ཏེ། དེའི་ཕྱི་ལོ་མེ་ལུག་ཟླ་བ་
དང་བོའི་གཟའ་སྐར་འཕྲོད་སྦྱོར་ཕུན་སུམ་ཚོགས་པའི་ཉིན་ཆོས་རྗེ་པཎ་ཆེན་ཁུ་དབོན་
དང་། གོ་ཏན་རྒྱལ་བོ་མཇལ་འཕྲད་མཛད། དྲི་བ་མང་བོ་ཞུས་པས། ལན་ལ་བརྟེན་
ནས་རྒྱལ་བོ་ཐུགས་མཉེས། རུས་སྦལ་ལ་སྤུ་ཡོད་མེད་ལས་བརྩམས་ཏེ་དྲི་བ་བྱས་པས་
ལན་གྱིས་རྒྱལ་བོ་ཐུགས་རྒྱལ་ཆག་ཅིང་ངོ་ཚ་བར་བྱས། རྒྱལ་བོས་བླ་མའི་མཚན་ཉིད་
བརྟག་པའི་ཕྱིར། ཕོ་བྲང་བྱང་གི་ས་སྟོང་བར་སྒྱུ་མ་མཁན་ལ་ལྷ་ཁང་དང་གྲོང་སྤྲུལ་དུ་
བཅུག་སྟེ། དེར་གདན་དྲངས་པ་ན། ཆོས་རྗེ་ས་པཎ་གྱིས་ཉམས་སད་བྱེད་པ་མཁྱེན་
ནས་མི་འགྱུར་ལྷུན་པོ་ཞེས་སོགས་བརྗོད་ནས་མེ་ཏོག་འཐོར་བས། སྒྱུ་མའི་སྤྲུལ་བ་
བཤིག་མ་ཐུབ་པར་ལུས་པ་དེ་ལ་ལང་གྲུའུ་སྤྲུལ་བའི་སྡེ་ཞེས་གྲགས་སོ། ། ཆོས་རྗེའི་
ཞལ་ནས། རྒྱལ་བོ་ལ་ཁྱོད་ཀྱིས་ངེད་ས་ཐག་རིང་བོ་ནས་བླ་མར་བྱེད་རྒྱུ་ཞེས་སྤྱན་
དྲངས་པ་ལེགས་ཀྱང་། ཉམས་སད་བྱེད་པ་འདི་མི་ལེགས་གསུངས་པ་ན། རྒྱལ་བོ་
ཡང་འཇིགས་ཤིང་ངོ་ཚ་བ་དང་ཡ་མཚན་པར་གྱུར། དེ་ནས་ཆོས་རྗེས་ཡུ་གུར་གྱི་བནྡེ་
རྣམས་ལ་གསུངས་པ། ཡུལ་འདིར་ཡུ་གུར་གྱི་གྲྭ་བ་མང་བོ་ཡོད་ཀྱང་ཁྱེད་ཅག་གི་རྒྱལ་
བོ་ལ་སངས་རྒྱས་བསྟན་པའི་ཆེ་བ་བརྗོད་དེ་སྙན་བསྐུལ་ཞུ་མ་ཐུབ་པས་ལན་འདུག་
གསུངས་ནས། ཡུ་གུར་གྱི་བནྡེ་དུ་མས་ལོ་ཙཱ་བྱས་ཏེ་རྒྱལ་བོ་ལ་བསླབ་བྱ་གནང་བས།
རྒྱལ་བོ་ཤིན་ཏུ་དད་པར་གྱུར་ནས་བླ་མར་བཀུར། མཆོད་ཡོན་ཟུང་གིས་ལུགས་
395



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཉིས་ཀྱི་གསུང་གླེང་མང་དུ་མཛད། དེ་སྐབས་རྒྱལ་བོ་ལ་ཤ་ཁྲའི་ནད་གདུག་པ་ཅན་
གྱིས་ཐེབས་ནས་སུས་ཀྱང་མ་ཕན་པ་ལ། པཎ་ཆེན་གྱིས་སེང་གེ་སྒྲའི་སྒོ་ནས་ཆབ་
གཏོར་གནང་བ་སོགས་ཀྱིས་དེ་མ་ཐག་ནད་དེ་ལས་གྲོལ་བར་མཛད་པས། རྒྱལ་བློན་
སྲས་བཅས་ཤིན་ཏུ་མཉེས་ནས་བསྔགས་བརྗོད་རྒྱ་ཆེར་མཛད། དེ་ནས་ཤར་པདྨོའི་
སྡེར་མདོ་ཕྱོགས་ཀྱི་བཤད་པ། ལྷོ་དབང་གི་སྡེར་དབང་བྱས་བརྒྱ་རྩ། ནུབ་རྒྱ་མཚོའི་
སྡེར་ཀླུའི་རྒྱལ་བོ་རྣམས་དབང་དུ་བསྡུས་ཏེ་དམ་ལ་བཏགས་ནས་ཀླུ་ནད་ཞི་ཞིང་ཆར་
ཆུ་དུས་སུ་འབེབས་པ་དང་འབྲུ་ནོར་ལོངས་སྤྱོད་ཆར་ལྟར་འབེབས་པར་མཛད། བྱང་
དུ་སྒྱུ་མ་མཁན་གྱིས་སྤྲུལ་བའི་ཕོ་བྲང་བྱུང་སྟབས་བྱང་སྤྲུལ་བའི་སྡེ་ཞེས་གྲགས་པ་
སོགས་སུ་བཞུགས་ནས་མདོ་སྔགས་ཀྱི་ཆོས་མང་བོ་འཆད་ཅིང་གཏན་ལ་དབབ་པ་
སོགས་ཀྱི་སྒོ་ནས་བསྟན་འགྲོའི་དོན་རྒྱ་ཆེན་པོ་མཛད། ཁྱད་པར་རྒྱལ་བོ་འཁོར་
བཅས་ལ་ཀྱེ་རྡོར་གྱི་དབང་གནང་ནས་གསང་ཆེན་ཆོས་ཀྱི་བདུད་རྩིས་ཚིམ་པར་
མཛད་པ་དང་། རྡོ་དང་བྱེ་མ་སོགས་ལ་མི་རྟོག་པའི་ཕྱག་ཞབས་ཀྱི་རྗེས་བཞག་པ་
སོགས་ཀྱི་སྒོ་ནས་རྫུ་འཕྲུལ་སྣ་ཚོགས་བསྟན་ཏེ་རྒྱལ་བོ་འཁོར་བཅས་དད་པར་བྱས།
སྔར་བནྡེ་རྣམས་ཚོགས་ཆེན་པོའི་དུས་གྲལ་མཇུག་ཏུ་འདུག་པ་ལས་གྲལ་མགོར་འདུག་
མི་དབང་ལ། ལྷ་བ་གོས་གོན་རྣམས་གྲལ་མགོར་འཇོག་དགོས་པའི་ལམ་ལུགས་དེ་
བཅོས་བསྒྱུར་བྱེད་པར་རྒྱལ་བོས་བཀའ་གནང་བས། ཆོས་རྗེ་ཐུགས་དགྱེས། དེ་
ལྟར་གཞན་དོན་རྒྱ་ཆེན་འབྱུང་བ་ནི། ས་སྐྱའི་རྗེ་བཙུན་གྱིས་སངས་རྒྱས་བསྟན་ལ་
འགྲོ་དོན་དཔག་མེད་འབྱུང་ཞེས་པའི་ལུང་བསྟན་དང་མཐུན་པ་བྱུང་ངོ་། ། དེ་ནས་
རྒྱལ་བོ་གོ་ཏན་ཤིན་ཏུ་དད་ནས། དངོས་འབུལ་གྱི་མཆོད་པ་རྒྱ་ཆེར་ཕུལ། དབུས་
གཙང་དང་ས་སྐྱར་ཆེས་མཐོ་བའི་ལུང་ལས་དང་འཇའ་ས་གནང་། རྒྱལ་བོ་གོ་ཏན་
གྱིས་འདི་དུས། འཇམ་པའི་དབྱངས་ཀྱི་རྣམ་སྤྲུལ་ཆོས་རྗེ་ས་པཎ་ལ་ཞུས་ནས་སོག་
396



༄༅། །བོད་སོག་ཆོས་འབྱུང་གི་སྨད་ཆ།
ཡིག་གི་འབྲི་སྲོལ་གསར་དུ་བཏོད་པ་ཡིན་ཏེ། ཆོས་རྗེས་ཡི་གེ་གསར་པ་བཟོ་བར་
བཞེད་ནས་མནལ་ལམ་བརྟགས་པའི་སང་ཉིན་སྔ་དྲོ་བུད་མེད་ཞིག་གིས། པགས་པ་
མཉེད་པའི་ཤིང་ཨེས་ཏི་རིང་ཞེས་པ་པགས་ཤད་སོག་ལེ་ལྟ་བུ་ཕྲག་པར་ཐོགས་ཏེ་
འོངས་པ་གཟིགས་ནས། དེའི་དབྱིབས་ཅན་གྱི་སོག་ཡིག་བཟོས་པ་ནི། ཨ་ཨེ་ཨི།
ན་ནེ་ནི། པ་པེ་པི། ཧ་ཧེ་ཧི་( འདི་ལ་སུམ་བྷས་ཧ་ཀ་ཁི་ཞེས་བྲིས་སོ་) མ་མེ་མི། ལ་
ལེ་ལི། ར་རེ་རི། ས་སེ་སི་( འདི་ལ་སུམ་བྷས་བ་ཡེ་ཀི་ཞེས་བྲིས་)ཏ་ཏེ་ཏི། ཐ་ཐེ་ཐི།
ཡ་ཡེ་ཡི། ཆ་ཆེ་ཆི། (འདི་ལ་སུམ་བྷས་ཚ་ཚེ་ཚི་ཞེས་བྲིས་) ཡ་ཡེ་ཡི། ཅ་ཅེ་ཅི( སུམ་
བྷས་ཡི་གེ་འདི་གསུམ་མ་བཀོད་འདུག)། ཝ་ཝེ་( འདི་ལ་སུམ་བྷས་ཝ་ཝེ་ཝི་རྣམས་
བཟོས་ཏེ་ཞེས་བཀོད་དོ་）ཞེས་པ་དང་བཅས་སོག་ཡིག་འདི་རྣམས་གསར་དུ་བཟོས་
སོ། ། དེ་དག་ལ་རྩ་བའི་ཡི་གེ་ཞེ་བཞི་ཞེས་དམ་ཆོས་རྒྱ་མཚོ་བས་གསུངས་ལ། སུམ་
བྷས་ཡི་གེ་ཞེ་གཉིས་བཀོད་འདུག་གོ ། རྩ་བའི་ཡི་གེ་དེ་རྣམས་ཀྱང་ཕོ་མོ་མ་ནིང་
དམ་གྲིམ་ལྷོད་ཞན་གསུམ་དུ་བསྡུས་ཏེ། ཨ་ན་པ་སོགས་ཡི་གེ་དང་བོ་བཅུ་བཞི་ནི་ཕོ་
དང་། ཨེ་ནེ་པེ་སོགས་གཉིས་པ་བཅུ་བཞི་ནི་མོ་དང་། ཨི་ནི་པི་སོགས་གསུམ་པ་བཅུ་
བཞི་ནི་མ་ནིང་གི་ཡི་གེའི་ཁོངས་སུ་བསྡུས་པ་ཡིན་ནོ། ། །
དེ་ལྟར་ཆོས་རྗེ་སོག་ཡུལ་དུ་ཞབས་ཀྱིས་བཅགས་ནས་བསྟན་འགྲོའི་དོན་སྣ་
ཚོགས་གྲུབ་པའི་ཚུལ་ནི་པཎ་ཆེན་ཐམས་ཅད་མཁྱེན་པ་བློ་བཟང་ཆོས་ཀྱི་རྒྱལ་མཚན་
གྱིས། སྔོན་ཚེ་རྗེ་བཙུན་ཆེན་པོ་ཡིས། །འབྱུང་བར་འགྱུར་བ་ནམ་ཞིག་ན། །སྐད་
དང་མི་རིགས་གཞན་གྱུར་པ། །གནས་ཀྱིས་བསྐལ་བའི་རྒྱལ་ཁམས་ནས། །ཞྭ་ཁྲ་
མཆིལ་ལྷམ་ཕག་སྣ་འདྲའི། །འདྲེན་བྱེད་མངོན་དུ་གྱུར་པ་ན། །སོམ་ཉིའི་འཆིང་བ་
ཁྲོལ་ལ་སོང་། །བདེ་གཤེགས་བསྟན་པའི་སྒྲོན་མེར་གྱུར། །དེ་སྐད་ཇི་ལྟར་ལུང་
བསྟན་བཞིན། །འཛིན་མར་གནས་པ་གནམ་བསྐོས་ཀྱི། །ལྟ་བྱེད་གསུམ་ལྡན་ལྷ་
397



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཆེན་པོས། ། གནས་ལྔ་རིག་པའི་པཎྜི་ཏ། །ཀུན་མཁྱེན་གཉིས་པའི་འོད་དཀར་
ཅན། །རལ་བའི་རྒྱན་དུ་འདོད་པའི་ཕྱིར། །ཕོ་ཉ་དོར་རྟ་ལ་སོགས་པ། །པཎ་ཆེན་
ཆོས་རྗེའི་དྲུང་དུ་ལྷགས། །རིགས་བདག་བཀའ་ཡིག་གསེར་སྦྱངས་ཀྱི། །སྲད་བུ་སྲ་
བས་ཡིད་བཅིངས་ཤིང་། །བསྟན་དང་འགྲོ་ལ་བརྩེ་བ་ཡིས། །དགུང་ལོ་རེ་གསུམ་
བཞེས་པའི་ཚེ། །ཞབས་བརྟེན་པདྨ་བཀྲ་ཤིས་པའི། །གུར་གུམ་དོག་པ་འགོད་བཞིན་
དུ། །རེ་ལྔ་རྫོགས་པར་ཉེ་བའི་ཚེ། །སྤྲུལ་བ་སྡེ་ཡི་ལང་ཆུ་རྩེ། །རྒྱལ་བོའི་ཕོ་བྲང་ཆེན་
པོར་ཕེབས། །མེ་ལུག་ཟླ་བ་དང་པོ་ལ། །འགྲོ་བའི་བླ་མ་ཆོས་རྗེ་དང་། །གོ་ཏན་མི་
ཡི་དབང་བོ་གཉིས། །དགེ་ལེགས་གཟུགས་ཅན་བཞིན་གྱུར་པའི། །ཞལ་བཟང་ལྷན་
ཅིག་མངོན་གྱུར་པས། །ལུགས་གཉིས་དགའ་སྟོན་དཔྱིད་ཀྱི་དཔལ། །ལང་ཚོ་དར་
བའི་མཛེས་སྡུག་རྒྱུས། །ཡུ་གུར་བནྡེ་གྲངས་མང་གིས། །མཚམས་སྦྱར་རྒྱལ་བོའི་
མཆོད་གནས་དང་། །བླ་མ་རྣམས་ཀྱི་གཙུག་རྒྱན་དུ། །པཎ་ཆེན་ཡིད་བཞིན་ནོར་བུ་
བཀོད། །ཡངས་པའི་ ཧོར་ གྱི་རྒྱལ་ ཁམས་དེ། །མདོ་རྒྱུད་ སྐྱེད་ཚལ་ ལས་འོངས་
པའི། །དབང་ལུང་གསང་བའི་མེ་ཏོག་ཚོགས། །ཕང་ཕུང་ཆགས་པས་མཛེས་བྱས་
ཏེ། །འཕགས་ཡུལ་ཆོས་ཀྱི་དགའ་བའི་ཚལ། །ཕམ་ཕྱིར་བྱེད་པོས་སྤྲུལ་བ་བཞིན། །
ཞེས་གསུངས་པ་ལྟར་ལགས་སོ། ། །
དེ་ལྟར་ཧོར་སོག་གི་འགྲོ་བ་ཡོངས་ལ་བཀའ་དྲིན་མཚུངས་ཟླ་མ་མཆིས་པའི་
འཇམ་མགོན་ས་སྐྱ་པཎ་ཆེན་རིན་པོ་ཆེ་ལོ་ལྔར་སོག་ཡུལ་དུ་བཞུགས་ནས། བསྟན་
འགྲོའི་དོན་རྒྱ་ཆེན་མཛད་དེ་དགུང་ལོ་བདུན་ཅུ་བཞེས་པའི་ལྕགས་མོ་ཕག་ལོར་ལང་
གྲུའུ་སྤྲུལ་བའི་སྡེའི་ལྷ་ཁང་དུ་ངོ་མཚར་བའི་ལྟས་དུ་མ་དང་བཅས་ཏེ་གཟུགས་སྐུའི་
བཀོད་པ་ཞི་བར་གཤེགས་སོ། ། དེ་ནས་སྐུ་གདུང་ཞུགས་འབུལ་བྱས་ཤིང་། རྒྱལ་
བོའི་མདུན་དུ་གསེར་གྱི་ཐུར་མས་རིང་བསྲེལ་སོ་སོར་ཕྱེ་བ་ན། གཙུག་ཏོར་གྱི་དབུས་
398
，



༄༅། །བོད་སོག་ཆོས་འབྱུང་གི་སྨད་ཆ།
སུ་ཀྱི་རྡོ་རྗེ་དང་། འཇམ་དབྱངས། དཔྲལ་བར་འཁོར་ལོ་སྡོམ་པ། ལྟག་པར་སྟོན་པ་
ཤཱཀྱའི་རྒྱལ་བོ། ཕྲག་པར་ཁ་སརྦ་ཎི་སོགས་སྐུའི་རྟེན་བཅུ་དང་། སྙན་གོང་གཉིས་ལ་
མཆོད་རྟེན་གཉིས་སོགས་སྐུ་གསུང་ཐུགས་རྟེན་བསམ་གྱིས་མི་ཁྱབ་པ་བྱོན་པ་དེ་
རྣམས་རྒྱལ་བོས་མཐོང་ནས། གུས་པ་ཆེན་པོས་འདི་སྐད་ཅེས་གསུངས་ཏེ། ལྷག་
པར་ཡ་མཚན་ཆེ་བའི་རྟེན་ཆོས་ཀུན། །འདི་འདྲའི་ངོ་མཚར་སྣ་ཚོགས་དཔག་ཏུ་
མེད། །ཕྱི་རབས་ས་སྐྱའི་རྒྱུད་པ་པཀྴི་རྣམས། །ཀུན་ལ་འབྱུང་ན་ངོ་མཚར་ཡ་མཚན་
ཆེ། །འོན་ཀྱང་སྔོན་ལས་བསོད་ནམས་བསགས་པའི་མཐུས། །འདི་ལྟར་འབྱུང་བ་
བསྟན་པའི་རྒྱུན་དུ་དཀོན། །བདག་གི་སྨོན་ལམ་སྟོབས་ལས་བྱུང་བས་རྗེས་ཡི་
རངས། །རྟག་ཏུ་ལུས་ངག་ཡིད་གསུམ་གུས་པས་གསོལ་བ་འདེབས། །ཡིད་ཆེས་
གྱིས་ཤིག་སྐྱེ་བ་འདི་ཡི་འོག་རོལ་ཏུ། །ཁྱེད་ཚོ་བུ་སློབ་རྣམས་དང་བདག་ཅག་ལྷན་
ཅིག་ཏུ། །སངས་རྒྱས་བསྟན་པའི་བདག་པོ་བླ་མ་དམ་པ་དེས། །ཐུགས་རྗེས་རྗེས་
བཟུང་འཁོར་གྱི་ཐོག་མར་སྐྱེ་བར་ངེས། ། ཞེས་གསུངས་ཏེ། རིང་བསྲེལ་རྣམས་བུ་
སློབ་སྦྱིན་བདག་སོ་སོའི་རྟེན་དུ་གནང་བས་ལྷག་པར་དད་དེ། གྲོང་ཁྱེར་གྱི་དབུས་
དང་མཐའ་རྣམས་སུ་མཆོད་རྟེན་མང་བོ་བཞེངས་ནས་ཕྱག་དང་བསྐོར་བ་ཞུས་ཤིང༌།
རྒྱལ་བོ་གོ་ཏན་ཡང་ལོ་དེ་ཉིད་ལ་སྐུ་འདས་སོ། ། ཆོས་རྗེ་ས་པཎ་གྱི་སྐུ་གདུང་ལང་
གྲུའི་མཁར་གྱི་ཕྱིའི་སྤྲུལ་བ་སྡེའི་གཙུག་ལག་ཁང་གི་མཆོད་རྟེན་གྱི་ནང་དུ་བཞུགས་
ཞེས་གྲགས་སོ། །
དེའི་རྗེས་སུ་ཆིང་གེ་སེ་རྒྱལ་བོའི་སྲས་བློ་ལས་ལ་བུ་བཞི་ཡོད་པའི་ཆེ་བ་མུང་ཁེ་
རྒྱལ་བོའི་དུས་སུ། ཀརྨ་པཀྴི་ཆོས་ཀྱི་བླ་མ་ཞེས་པ་བྱོན་ནས། གྲུབ་རྟགས་ཆེན་པོ་
ཐེངས་གསུམ་བསྟན་པ་དང༌། རི་བྲག་ཐལ་བྱུང་དུ་ཕུག་ནས་ཕེབས་པ། ནམ་མཁར་
དཀྱིལ་ཀྲུང་བྱེད་པ་སོགས་རྫུ་འཕྲུལ་མང་དུ་བསྟན་ཏེ་རྒྱལ་བོ་དད་པར་བྱས་པས།
399



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མུང་ཁེ་རྒྱལ་བོའི་དབུ་བླར་བཀུར། བཀའ་བརྒྱུད་ཀྱི་བསྟན་པ་སོག་ཡུལ་དུ་དར་བའི་
དང་བོ་བྱུང་། དེ་ཡང་ཀརྨ་བཀའ་བརྒྱུད་འདི་ནི་གོང་དུ་སོང་བ་ལྟར། དྭགས་ལྷ་སྒམ་
པོའི་དངོས་སློབ་ཀརྨ་དུས་གསུམ་མཁྱེན་པ་ནས་བརྒྱུད་པ་ཡིན་ཞིང་། ཀརྨ་པཀི་འདི་
ཀརྨ་དུས་གསུམ་མཁྱེན་པའི་རྣམ་སྤྲུལ་དུ་གསུངས་པས་ཀརྨ་རིམ་བརྒྱུད་སོག་ཡུལ་དུ་
མཚན་སྙན་གྲགས་ཆེ། ཀརྨ་པཀྲི་འདི་ལ་ཧོར་རྒྱལ་བོས་ལས་ཀའི་ཞྭ་ནག་ཞིག་ཕུལ་
བས། དེ་ཕྱིན་གྱི་སྐྱེ་རྒྱུད་རྣམས་ལ་ཀརྨ་ཞྭ་ནག་ཅན་དུ་གྲགས་ཏེ། ཧོར་དང་རྒྱའི་
རྒྱལ་སྲིད་ཀྱི་དུས། རྒྱལ་བོས་ཏི་ཤིར་བཀུར་བ་རྣམས་ལ་ཞྭ་ནག་གསེར་མདོང་ཅན་
འབུལ་བའི་སྲོལ་ཡོད་པའི་དབང་གིས། ཏཱ་མིང་ཡུང་ལོ་རྒྱལ་བོས་ཀྱང་བྱམས་ཆེན་
ཆོས་རྗེ་ལ་དབུ་ཞྭ་དེ་ལྟར་ཕུལ་བ་མཐོང་དུ་ཡོད་པ་བཞིན་ནོ། ། སྔོན་དུས་བླ་མ་
རྣམས་ལ། ཏི་ཤྲཱིར། ཀོ་ཤིར། ཆན་ཤིར་ཞེས་ཆོ་ལོ་ཆེན་པོ་གསུམ་ལས། ཏི་ཤྲིར་ནི་
འགྲོ་མགོན་འཕགས་པ་དང༌། ཀོ་ཁྲིར་ནི་བྱམས་ཆེན་ཆོས་རྗེ་དང༌། ལྕང་སྐྱ་རིན་པོ་
ཆེ་གཉིས་དང་། ཆན་ཤྲིར་ནི་རྗེ་ཀརྨ་བཛྲ་སོགས་ལྟ་བུ་ཡིན་ནོ། །
དེ་ནས་བྷོ་ལས་ཀྱི་སྲས་གཉིས་པ་མུང་ཁེ་རྒྱལ་བོའི་གཅུང་འཇམ་པའི་དབྱངས་
ཀྱི་རྣམ་སྤྲུལ་དུ་གྲགས་པ་ཧུ་པ་ལིས་སེ་ཆེན་རྒྱལ་བོ་ཆེན་པོ་ནས། ཆུ་གླང་ལོར་འགྲོ་
མགོན་འཕགས་པ་བློ་གྲོས་རྒྱལ་མཚན་དཔལ་བཟང་བོ་སྤྱན་དྲངས་ནས་རྒྱ་བོད་ཧོར་
གསུམ་གྱི་ཡུལ་དུ་བསྟན་པ་སྤེལ་ཞིང་དར་བར་མཛད་པ་ཡིན་པས། འགྲོ་མགོན་ཆོས་
རྒྱལ་འཕགས་པ་ནི་ས་སྐྱའི་སྐབས་རྣམ་ཐར་མདོར་བསྡུས་སོང་བ་ལྟར་ཡིན་ལ། ཆོས་
རྗེའི་ཕྱག་ཕྱིར་སོག་ཡུལ་ལང་གྲུར་བྱོན། གདུལ་བྱ་དཔག་ཏུ་མེད་པའི་དོན་མཛད།
རབ་བྱུང་བཞི་བའི་ཆུ་མོ་གླང་གི་ལོར་རྒྱལ་བོ་ཧི་པ་ལིས་ཀྱིས་འཕགས་པ་ཕོ་བྲང་ཤང་
ཏོར་སྤྱན་དྲངས། རྒྱལ་བོ་དང་བཙུན་མོ་སྲས་དང་བཅས་པས་འཕགས་པའི་ཞབས་
པད་སྤྱི་བོར་བཀུར། རྒྱལ་བོས་བླ་མ་འཕགས་པ་ལ་བོད་ཡུལ་དུ་སྔར་མི་ཆེ་བ་སུ་བྱུང་
400



༄༅། །བོད་སོག་ཆོས་འབྱུང་གི་སྨད་ཆ།
ཞེས་དྲིས་པ་ལ། འཕགས་པས། བོད་ཡུལ་དུ་ཆོས་རྒྱལ་མེས་དབོན་རྣམ་གསུམ་བྱ་བ་
བྱོན་གསུངས་པས། དེ་གསུམ་མི་ཆེ་བའི་རྒྱུ་མཚན་ཅི་ཡིན་ཞེས་རྒྱལ་བོས་གསུངས་
བྱུང་བ་ལ། སྲོང་བཙན་སྒམ་པོ་ནི་ཐུགས་རྗེ་ཆེན་པོའི་སྤྲུལ་བ་དང་། ཁྲི་སྲོང་ལྡེ་བཙན་
འཇམ་པའི་དབྱངས་ཀྱི་སྤྲུལ་བ། ཁྲི་རལ་བ་ཅན་ནི་ཕྱག་ན་རྡོ་རྗེའི་སྤྲུལ་བ་ཡིན་པས་མི་
ཆེ་བ་ལགས་ཞེས་ཞུས་སོ། ། བོད་དུ་ཕོ་རྒོད་པོ་སུ་བྱུང་གསུངས་པ་ལ། མི་ལ་རས་པ་
ལྟ་བུ་བྱུང་གསུངས། དེ་ཅི་ཡིན་གསུངས་པར། ཚེ་སྟོད་ལ་དགྲ་མང་བོ་བཏུལ་ནས་ཨ་
བོ་མཐུ་ཆེན་དུ་གྲགས། ཚེ་སྨད་ཤ་རུས་ལ་ཐུག་པའི་དཀའ་སྤྱད་ཆེན་པོ་ཆོས་ཀྱི་དོན་
དུ་གནང་བས་མཆོག་གི་དངོས་གྲུབ་ཐོབ་ལགས་ཞུས་སོ། ། ཁྱོད་ཀྱི་ཡུལ་དུ་ཡོན་
ཏན་ཆེ་བ་སུ་བྱུང་གསུངས་པ་ལ། བདག་གི་བླ་མ་ཆོས་རྗེ་ས་སྐྱ་བ་བྱུང་ཞུས་པས།
ཆོས་རྗེ་དེའི་མཁྱེན་པ་ཇི་ཙམ་ཡིན། དེའི་མདུན་ནས་ཁྱོད་རང་གིས་ཇི་ཙམ་བསླབས་
གསུངས་པར། ཆོས་རྗེའི་མཁྱེན་པ་རྒྱ་མཚོ་ཆེ་དང་འདྲ། །བདག་གིས་བསླབས་པ་ཆུ་
ཕུལ་གང་ཙམ་འདྲ། ། ཞེས་ཞུས་སོ། ། དེ་ནས་རྒྱལ་བོ་ན་རེ། ད་ཁྱོད་བོད་ལ་
དམག་ཁྲལ་འགེལ་བ་དང་ནོར་ཁྲལ་སྡུད་པ་ལ་གཏོང་གསུངས་པར། འཕགས་པས་
ནན་ཏན་ཆེན་པོའི་སྒོ་ནས་གསོལ་བ། བོད་མཐའ་འཁོབ་ཀྱི་ཡུལ་ཟེར་བ་ལྟར། ཡུལ་
སྡེ་ཆུང་ཆུང་དང༌། འབྱོར་བ་དམན་པ་ཡིན་པས་ཁྲལ་མི་ཐེག་ཞུས་པར། རྒྱལ་བོས་མ་
གནང་བ་ལ། དེ་ལྟར་ན་བདག་འདིར་བསྡད་པ་དོན་དང་དགོས་པ་མི་འདུག་པས་
རང་ཡུལ་དུ་འགྲོ་བར་གནང་ཞུས་པས། རྒྱལ་བོ་ན་རེ། དེས་ན་ཁྱོད་རང་ཡུལ་དུ་སོང་
ན་ཆོག་གསུངས་པ་ལ་བཙུན་མོ་ཆའུ་ཞེས་པ་བོད་སྐད་དུ་བཙུན་མོ་མཛེས་མ་བཟང་མོ་
ན་རེ། རྒྱལ་བོར་ཞུས་པ། སྔར་གྱི་ཚལ་བ་ལ་སོགས་པའི་བརྗེ་རྒན་པོ་རྣམས་ལ་འདིའི་
ཡོན་ཏན་གྱི་ཆ་ཙམ་ཡང་མི་འདུག་པས། བླ་མ་འདི་བོད་དུ་མ་བཏང་བར་ཡོན་མཆོད་
གསུང་གླེང་དང་། ཆོས་ཀྱི་དྲི་བ་མཛད་ན་ལེགས་ཞེས་ཞུས་པས། རྒྱལ་བོས་བླ་མ་
401



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འཕགས་པ་དང་གསུང་གླེང་མང་དུ་མཛད། དེའི་ཚེ་བཙུན་མོ་ཆའུས་རྒྱལ་བོ་ལ། ས་
སྐྱ་བ་ལ་ལྕགས་རི་ལས་མི་འདའ་བའི་གསེར་ཆོས་མང་བོ་དང་། གསང་སྔགས་ཟབ་
མོའི་དབང་བསྐུར་ཁྱད་པར་བ་དུ་མ་ཡོད་ཟེར་བས། བླ་མ་འདི་བོད་དུ་མ་བཏང་བར་
དེ་དག་ཞུས་ན་འཐད་ཅེས་ཞུས་པར། རྒྱལ་བོ་ན་རེ། དེས་ན་ཁྱོད་ཀྱིས་ཞུས་དང་།
དེ་ནས་ངས་ཕྱིས་སུ་བལྟ་གསུངས་པས། བཙུན་མོ་དེ་ཉིད་ཀྱིས། དམ་ཚིག་ཐུབ་པའི་
འཁོར་ཉེར་བཞི་དང་བཅས། ཉེར་ལྔ་བོས་དཔལ་ཀྱི་བ་རྡོ་རྗེའི་དབང་ཞུས། འགྲོ་
མགོན་གྱིས་དབང་ལེགས་པར་བསྩལ། དབང་ཡོན་དུ་བཙུན་མོ་ལ་ཕ་མེས་ཀྱིས་བྱིན་
པའི་རྣ་རྒྱན་སྟེང་གི་མུ་ཏིག་གི་རྡོག་པོ་ཆེ་བ་ཁྱད་འཕགས་ཞིག་ཡོད་པ་བླངས་ནས་ཕུལ་
བས། དེ་སོག་པོ་གཅིག་ལ་བཙོང་ནས་གསེར་བྲེ་ཆེན་གང་དང་། དངུལ་བྲེ་ཆེན་སྟོང་
བྱུང་བས། དེས་ཡོན་སྦྱར་ཏེ་གཙང་གི་ཆུ་མིག་ཆོས་འཁོར་དང་ས་སྐྱའི་གསེར་ཏོག་
ཆེན་མོའི་གཞི་བྱས་ཟེར། དེ་ནས་བཙུན་མོས་རྒྱལ་བོ་ལ་ཁྱེད་ཀྱིས་ཀྱང་དབང་ཁྱད་
པར་འཕགས་པ་དེ་ཞུས་ན་ལེགས་ཞེས་གསོལ་བས། རྒྱལ་བོ་ཡང་དད་ནས་བླ་མ་
འཕགས་པ་ལ་ཀྱེ་རྡོ་རྗེའི་དབང་གནང་བར་ཞུས་པ་ན། བླ་མའི་ཞལ་ནས། ཁྱེད་རྒྱལ་
བོ་ཆེན་པོ་ཡིན་པས་ཆོས་ཀྱི་དམ་ཚིག་བསྲུང་མི་ཐུབ། ད་རེས་ལོ་ཙཱ་བ་མཁས་པ་ཡང་
མེད་པས་དབང་དོན་ངོ་ཡང་མི་འཕྲོད་གསུངས་པས། དམ་ཚིག་ཅི་བསྲུང་དགོས་ཞུས་
པར། བླ་མའི་ཞལ་ནས། དབང་ཞུ་ན་སློབ་མས་དམན་ཆ་འཛིན་ཞིང་། བླ་མར་ཞེ་
ས་བྱེད་ དགོས་པ་དང༌། དཀོན་མཆོག་གསུམ་སྐྱབས་སུ་འཛིན་ཅིང་བྱང་ཆུབ་ཀྱི་
སེམས་དང་མི་འབྲལ་བ་དང་། སློབ་དཔོན་གྱི་བཀའ་ལས་མི་འདའ་བ་སོགས་སྔགས་
ཀྱི་དམ་ཚིག་འདི་དང་འདི་འདྲ་འདུག་གསུངས་པས། རྒྱལ་བོ་ན་རེ། བླ་མའི་བཀའ་
ཀུན་ཉན་དགོས་ན། ངེད་རྒྱལ་བོ་ཆེན་པོ་ཡིན་པས་དེ་མི་ཐུབ་གསུངས་པ་ལ། བཙུན་
མོ་ན་རེ། འཇིག་རྟེན་གྱི་བྱ་བ་དང་། རྒྱ་སོག་གི་ཆབ་སྲིད་བྱ་བར་རྒྱལ་བོ་གཙོ་ཆེ་ཞིང་།
402



༄༅ ། །བོད་སོག་ཆོས་འབྱུང་གི་སྨད་ཆ།
རྒྱུན་དུ་ཆོས་དང་། བོད་ཕྱོགས་སུ་བླ་མ་གཙོ་བྱས་ན་ཆོག་ཞུས་ཚེ། དེར་རྒྱལ་བོའི་
ཐུགས་འཐད་ནས་ཡང་བསྐྱར་དབང་ཞུས་པས། བདག་ཉིད་ཆེན་པོ་འཕགས་པ་ཉིད་
ཀྱིས་ཀྱང་ཞལ་བཞེས་གནང་སྟེ། རབ་བྱུང་བཞི་བའི་ཆུ་མོ་གླང་གི་ལོར། རྒྱལ་བོས་
གཙོ་བྱས་པའི་དམ་ཚིག་ཐུབ་པའི་སློབ་མ་ཉེར་ལྔ་ལ་དཔལ་ཀྱི་བ་རྡོ་རྗེའི་དབང་སྟ་གོན་
དང་བཅས་པ་ཞིབ་རྒྱས་སུ་བསྩལ་པས། རྒྱལ་བོ་དད་དེ། བཀའ་དྲིན་གཏང་རག་གི་
ཡོན་དུ། གསེར་གྱི་མཎྜལ་ཆེན་པོའི་སྟེང་དུ་མུ་ཏིག་བུ་ག་མེད་པ་ལུག་རིལ་ཙམ་པ་དུ་
མས་ཚོམ་བུ་བཀོད་པ་དང་། ཡང་མཎྜལ་གཅིག་གི་སྟེང་དུ་གསེར་གྱི་རི་རབ་གླིང་བཅུ་
གཉིས་སོགས་བཀོད་པ་དང་། གྲོང་ཁྱེར་ཤི་ལིམ་གྱི་ས་ཆ་ཡུལ་མི་བཅས་དང་། གཞན་
ཡང་། རྟ་དྲེའུ་རྔ་མོང་སོགས་ཕྱུགས་གྲངས་མང་བ་དང་། གསེར་དངུལ་རིན་ཆེན་
སོགས་གཏོས་ཆེ་བ། གོས་དར་སྣ་ཚོགས་ཡུག་བརྒྱ་སྟོང་སོགས་ཕུལ་ཞིང་། དེ་ནས་
རིམ་གྱིས་བོད་ཡུལ་ཁྲི་སྐོར་བཅུ་གསུམ་སོགས་ཕུལ། དེ་ལ་ཁྲི་སྐོར་བཅུ་གསུམ་ནི། ལྷོ་
བྱང་གཉིས་དང་ཆུ་བྱ་གཉིས། །ལྷ་ཤངས་གཉིས་སྟེ་གཙང་ལ་དྲུག །གཡའ་ཕག་
གཉིས་དང་རྒྱ་ཚལ་གཉིས། །འབྲི་སྟག་གཉིས་ཏེ་དབུས་ལ་དྲུག །ཡར་འབྲོག་ཁྲི་སྐོར་
དང་བཅུ་གསུམ། ། ཞེས་སོ། ། འདི་ནས་བཟུང་སྟེ་བོད་ཁམས་ཐམས་ཅད་དཔལ་
ས་སྐྱ་བ་ལུགས་གཉིས་ཆར་གྱིས་མངོན་པར་མཐོ་བར་གྱུར། དེ་སྐབས་གྲུབ་པའི་
དབང་ཕྱུག་ཆེན་པོ་ཀརྨ་པཀིས་ཆུ་ལ་འཛུལ་བ་དང་། མཁའ་ལ་འཕུར་བ། ཕ་བོང་
བརྫི་བ་སོགས་རྫུ་འཕྲུལ་མང་བོ་བསྟན་པ་རྒྱལ་བོས་གཟིགས་ནས་ཡ་མཚན་ཏེ་རང་
རེའི་བླ་མ་འཕགས་པ་ལས་འཕྲུལ་སྣང་གི་རྫུ་འཕྲུལ་དང་རྟོགས་པ་འདི་རང་མཐོ་བ་
འདུག་ཅེས་ནང་འཁོར་ལ་གསུངས་པར། བཙུན་མོ་བློ་མ་བདེ་བར་གྱུར་ནས་བདག་
ཉིད་ཆེན་པོའི་སྤྱན་སྔར་ཕྱིན་ཏེ། རྒྱལ་བོའི་གསུངས་ཚུལ་རྣམས་སྙན་དུ་གསོལ་ནས།
བླ་མས་ཀྱང་རྫུ་འཕྲུལ་ཞིག་མ་བསྟན་ན། རྒྱལ་བོའི་རེ་བ་མི་ཁེངས་ཤིང་ཐུགས་ལ་
403



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འགྱུར་བ་འབྱུང་དོགས་འདུག་པས། བདག་ཅག་ལ་ཐུགས་བརྩེ་བའི་སླད་དུ་རྫུ་འཕྲུལ་
བསྟན་དུ་གསོལ་ཞེས་ཞུས་པ་ན། འཕགས་པའི་ཞལ་ནས། པཀྴིའི་རྫུ་འཕྲུལ་ཡང་
སྤྱིར་དུས་ལ་བབས་པ་དང་དོན་ལ་ངེད་ཀྱི་ཡིན། འོན་ཀྱང་རྒྱལ་བོ་དད་པ་ཅན་གྱི་རེ་
བ་མི་ཁེངས་ན་མི་རུང༌། རྡོ་རྗེ་ཐེག་པ་ལས་ཉེས་པ་ཆེ་བར་བཤད་པས་རྫུ་འཕྲུལ་སྟོན་
པར་ཞལ་གྱིས་བཞེས་ཏེ་རྒྱལ་བློན་འཁོར་བཅས་ལ་བརྡ་སྤྲད་ནས་ཐམས་ཅད་འཛོམས་
པ་ན། འགྲོ་མགོན་འཕགས་པས། རྒྱལ་བོའི་བཙུན་མོ་དེ་ལ་རལ་གྲི་རྣོན་པོ་ཁྱེར་ཤོག་
གསུངས་པ་ལྟར་ཕུལ་བས། དེ་བཞེས་ནས། ངེད་ཀྱི་ཡན་ལག་རྣམས་རིགས་ལྔར་
བྱིན་གྱིས་རླབས་པར་བྱ་ཡི། ཁྱེད་རང་རྣམས་རིགས་ལྔའི་ཞིང་ཁམས་གང་ཞིག་ཏུ་
མོས་པ་དེར་སྐྱེ་བར་གསོལ་བ་ཐོབ། ཡིད་མ་ཆེས་ན་ཁྲིའི་སྟེང་དུ་ལུས་རིལ་བོ་ཡོད་པས་
མཇལ་བར་མཛོད་གསུངས་མ་ཐག་ཡན་ལག་རྣམས་སོ་སོར་ཕྲལ་ནས། དབུ་རྣམ་
པར་སྣང་མཛད། ཕྱག་ཞབས་བཞི་རིགས་གཞན་བཞིར་བྱིན་གྱིས་བརླབས་ཏེ་རྒྱལ་བ་
རིགས་ལྔ་གྲོང་ངེ་བྱོན་པ་ལ། རྒྱལ་བོ་དང་བཙུན་མོ་བློན་པོ་འཁོར་བཅས་དད་པ་
ཤུགས་དྲག་པོ་སྐྱེས་ཏེ་ཕྱག་སྐོར་བྱེད་ཅིང་སྨོན་ལམ་བཏབ། སྐུ་གཟུགས་ལ་མཇལ་དུ་
ཕྱིན་པས་ཁྲིའི་སྟེང་ན་མཚལ་ཁྲག་གིས་ཅུང་ཟད་གོས་ཏེ་ཡོད་པ་མཐོང་ནས་སྐྲག་སྟེ་
སྐད་ཆེན་པོས་གསོལ་བ་བཏབ་ཀྱང་རྫུ་འཕྲུལ་མ་བཤིག་པ་ལ། བཙུན་མོ་དམ་པ་དེས།
འཇིག་རྟེན་མགོན་པོ་རྫུ་འཕྲུལ་མྱུར་དུ་མ་བཤིག་ན་རྒྱལ་བོ་སྙིང་གས་ནས་འཆི་བར་
འདུག་གོ་ཞེས་གསོལ་བ་བཏབ་པས། རྫུ་འཕྲུལ་བསྡུས་ཏེ་འཕགས་པའི་སྐུར་བཞེངས་
པ་ན། རྒྱལ་བོ་འཁོར་བཅས་ཀྱིས་མཐོང་ནས་བླ་མའི་རྟོགས་པ་མཐོ་བར་ཡིད་ཆེས་
ཤིང་དགའ་ནས། དེ་ཕྱིན་ནས་གྲུབ་ཐོབ་ཅི་འདྲ་ཞིག་གིས་རྫུ་འཕྲུལ་གང་དྲག་བསྟན་
ཟེར་ཀྱང་། རྒྱལ་བོའི་ཐུགས་ལ་མཁས་ཤིང་སྤངས་རྟོགས་ཀྱི་ཡོན་ཏན་ངེད་ཀྱི་བླ་མ་
ལས་ལྷག་པ་མི་འདུག་སྙམ་པ་གཏིང་ནས་ཤར་གསུངས། དེ་ནས་རྒྱལ་བོས་བདག་
404



༄༅། །བོད་སོག་ཆོས་འབྱུང་གི་སྨད་ཆ།
ཉིད་ཆེན་པོ་འདི་ལ། རྒྱ་ནག་སྐད་དུ་ཤིང་ཤིང་ཏ་ཀོ་ཤྲཱི་སྟེ། ཁམས་གསུམ་ཆོས་ཀྱི་
རྒྱལ་བོ་འཕགས་པ་ལྷ་ཞེས་པའི་མཚན་གསོལ་ཞིང་། རིན་པོ་ཆེའི་ ཐམ་ག་ དང་།
གསེར་དང་མུ་ཏིག་གི་རྣམ་སྦྱར། སྐུ་ཆོས། ཕྱམ་ཙེ། དབུ་ཞྭ་ཕྱག་ལྷམ། བཞུགས་
གདན། གསེར་ཁྲི། གདུགས། གསོལ་ཞལ། གསོལ་སྡེར་སོགས་ཚང་མ། རྔ་མོང་།
ཆིབས་དྲེལ། གསེར་གྱི་ས་འཁོར་ཚང་མ་བཅས་ཕུལ། དེ་རྗེས་འགྲོ་མགོན་འཕགས་
པ་དགུང་ལོ་ཉི་ཤུ་བཞེས་པ་སྟག་གི་ལོར་བརྗེ་ཤེད་བསྐྱེད་ཀྱི་བཀའ་ཤོག་བོད་ཡིག་ཏུ་
བྲིས་པ་གཞན་དུ་གསལ་བས་འདིར་མི་བཀོད། གཞན་ཡང་། དངུལ་བྲེ་ཆེན་ལྔ་བཅུ་
རྩ་དྲུག་རྟ་དྲེལ་གཉིས་བརྒྱ། གོས་ཆེན་ཡུག་བརྒྱད་ཅུ། དར་ཡུག་སྟོང་དང་བརྒྱ་
བཅས་ཕུལ་ལོ། །དེ་སྐབས་འཕགས་པ་རིན་པོ་ཆེ་ཁོང་གི་ཐུགས་མོས་ལྟར། རྒྱལ་བོ་
ཆེན་པོ་ནས། བོད་ཀྱི་བནྡེའི་ཁང་བར་གསེར་ཡིག་པ་མི་སྡོད་པ་དང་། འུ་ལག་མི་
བསྐུལ་བ་དང་། ཁྲལ་འཁུར་མི་དགོས་པའི་བདག་རྐྱེན་ཡང་གནང༌། ཁྱད་པར་རྒྱལ་
བོའི་བཀའ་ལས། ཉི་མ་ནུབ་ཕྱོགས་ཀྱི་བནྡེ་རྣམས་ཇི་ལྟར་བྱ་བའི་མགོ་ཁུངས་དཔལ་
ས་སྐྱ་བས་ཤེས་སུ་ཆུག་ཅེས་བྱ་བའི་ལུང་ཡང་བསྩལ། ཡང་རྒྱལ་བོས་བོད་ཡུལ་དུ་ས་སྐྱ་
བའི་ཆོས་ལུགས་ལས་གྲུབ་མཐའ་གཞན་འཛིན་མི་ཆོག་པའི་ལུང་ཕོག་རྒྱུ་གསུངས་པ་
ལ། བདག་ཉིད་ཆེན་པོ་འཕགས་པས་དེ་ལྟར་བྱས་ན་གྲུབ་མཐའ་སོ་སོའི་བར་ལ་
ཆགས་སྡང་གི་རྒྱུར་འགྲོ་བར་དགོངས་ནས། གྲུབ་མཐའ་རང་རང་གི་ཆོས་ལུགས་
རང་བབས་སུ་འཇོག་པ་བྱས་ན་བསྟན་པ་ལ་ཕན་ཞེས་ཞུས་པས། མཆོད་ཡོན་གཉིས་
ཀའི་འཇའ་ས་ལ་རང་རང་གི་ཆོས་ལུགས་ལ་འབད་པ་ཐོངས་ཞེས་བསྒྲགས་པས།
རང་རང་གི་ཆོས་ལུགས་འཛིན་པ་འཕགས་པ་རིན་པོ་ཆེའི་བཀའ་དྲིན་དུ་གསུངས་
སོ། ། ཤིང་སྟག་ལོར་ཧོར་རྒྱལ་བོ་ལྗང་ཡུལ་ ( འཇང་)དུ་དམག་ལ་བྱོན་སྐབས།
འཕགས་པ་རིན་པོ་ཆེ་བྱང་ངོས་སུ་བྱོན་ཏེ་ཆོས་རྗེའི་སྐུ་འབུམ་ལ་རབ་གནས་མཛད།
405



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྔར་ཆོས་རྗེ་བའི་ གསུང་བཞིན་འུ་ཡུག་པ་ལ་བསྙེན་རྫོགས་ཞུ་བའི་ཆེད་དུ་དབུས་
གཙང་དུ་འབྱོན་པར་དགོངས་ནས། མདོ་ཁམས་ཀྱི་བར་བྱོན་པ་དང་། འུ་ཡུག་པ་
གླང་གི་ལོར་སྐུ་གཤེགས་པ་གསན་ནས་ཕྱིར་ལོག་སྟེ། རྒྱ་དང་ཧོར་གྱི་ས་མཚམས་ཐེ་
ལེ་ཞེས་པར་བཞུགས་ནས་བང་ཆེན་པ་བཏང་སྟེ་སྙེ་ ཐང་གྲགས་པ་སེང་གེ་གདན་
དྲངས། འཕགས་པ་དགུང་ལོ་ཉེར་གཅིག་པ་ཤིང་ཡོས་ལོར། སྙེ་ཐང་བ་གྲགས་པ་
སེངྒེས་མཁན་པོ་དང༌། ཇོ་གདན་བསོད་ནམས་རྒྱལ་མཚན་གྱིས་ལས་སློབ། ཡར་
ལུང་བྱང་ཆུབ་རྒྱལ་མཚན་གྱིས་གསང་སྟོན་མཛད་དེ་དགེ་འདུན་གྲངས་ཚང་བའི་
དབུས་སུ་བསྙེན་པར་རྫོགས་ནས་བསྟན་པའི་བདག་པོར་མངའ་གསོལ། སླར་རྒྱལ་
བོའི་ཕོ་བྲང་དུ་བྱོན་ནས་དབང་བཀའ་གསུང་ཆོས་མཐའ་ཡས་པ་གནང་ནས་བསྟན་
པའི་དོན་རྒྱ་ཆེར་མཛད། དེའི་ཚེ་རྒྱ་ཡུལ་ན་སྔོན་གྱི་ཐའི་ཤིང་ལའི་བྱིན་ཞེས་པའི་རྗེས་
སུ་འབྲངས་ནས་ལྟ་བ་ངན་པ་ལ་ཞེན་པའི་གཞན་སྡེ་མང་བོ་ཡོད་པ་དེ་རྣམས་རྒྱལ་བོས་
འཕགས་པ་ལ་ཚར་གཅོད་པར་བསྐུལ་པས། ཐུན་ཤིང་གི་སྟོན་པ་རང་གི་གཞུང་
ལུགས་ལ་མཁས་པའི་མཐར་སོན་པ་བཅུ་བདུན་ཡོད་པ་རྣམས་རིགས་པ་ཡང་དག་
གིས་ཕམ་པར་མཛད་ནས། ཡང་དག་པའི་ལྟ་བ་འཛིན་པ་ལ་བཀོད་པ་ནི། ཉིད་ཀྱི་
གསུངས་ལས། དེ་བློ་དག་པ་ལྕགས་ཀྱི་ཁམས། །ཡང་དག་གསུངས་པའི་བསྟན་པ་
ཡི། །གསེར་འགྱུར་རྩི་ཡིས་རབ་སྦྱངས་ནས། །ཐུབ་པའི་བརྟུལ་ཞུགས་ལེགས་འཛིན་
པའི། །སྡོམ་བརྩོན་དམ་པར་བདག་ གིས་བསྒྱུར། ། ཞེས་སོ། ། འཕགས་པ་
དགུང་ལོ་སོ་གཅིག་པ་ཞེས་པའི་ཤིང་གླང་ལོར། བོད་ཡུལ་དཔལ་ལྡན་ས་སྐྱ་བྱོན།
ཕྱག་རྫས་ཕོན་མང་ཡོད་པ་ལས། གཙུག་ལག་ཁང་དང་སྐུ་གསུང་ཐུགས་རྟེན་མང་བོ་
བཞེངས་པ་དང་། དགེ་འདུན་སྟོང་ཕྲག་དུ་མའི་རྒྱུན་གྱི་ཕོག་ཐེབས་སྦྱར་བ་དང་།
དམན་ལ་སྦྱིན་གནང་རྒྱ་ཆེན་པོ་མཛད་པ་སོགས་ཀྱིས་གཞན་དོན་དཔག་མེད་མཛད།
406



ར
༄༅། །བོད་སོག་ཆོས་འབྱུང་གི་སྨད་ཆ།
དབུས་གཙང་ཁམས་གསུམ་གྱི་དགེ་འདུན་རྣམས་ལ་འདོད་ཆོས་སྣ་ཚོགས་བསྩལ་ཅིང་
དངོས་པོས་བསྙེན་བཀུར་གྱིས་ཚིམ་པར་མཛད། བདག་ཉིད་ཆེན་པོ་འཕགས་པ་རང་
ཉིད་ཀྱིས། མཁས་དབང་མཆིམས་ནམ་མཁའ་གྲགས་དང༌། གློ་བོ་ལོ་ཙཱ་བ་དང་།
ཁ་ཆེ་ཏ་ཐཱ་ག་ཏ་བྷ་དྲ་སོགས་ལས་ཟབ་ཆོས་མང་དུ་གསན་ཞིང་བསྟན་པའི་བྱ་བ་རྒྱ་
ཆེན་མཛད་ནས་བཞུགས་སྐབས། ཧོར་རྒྱལ་ཧུ་པ་ལེ་སེ་ཆེན་གྱིས་སླར་ཡང་ཧོར་ཡུལ་
དུ་སྤྱན་འདྲེན་པའི་ཕོ་ཉ་བཏང་སྟེ་ས་སྐྱར་འབྱོར་ནས་གདན་འདྲེན་ཞུས། འཕགས་
པ་དགུང་ལོ་སོ་གསུམ་བཞེས་པའི་རབ་བྱུང་ལྔ་བའི་མེ་ཡོས་ལོར་ལས་ཚན་བཅུ་གསུམ་
པ་བསྒྲགས། དེ་ནི་འདི་སྐད་དུ། གསོལ་གཟིམ་མཆོད་གསུམ་མཇལ་ཡིག་མཛོད་པ་
གསུམ། །ཐབ་འདྲེན་གདན་གསུམ་སྐྱ་རྟ་མཛོ་ཁྱི་བཞི། །ཆེན་པོ་ལ་འོས་ལས་ཚན་
བཅུ་གསུམ་སྟེ། །འདི་དག་ཆོས་ཀྱི་རྒྱལ་བོ་ས་སྐྱ་བ། །དཔལ་ལྡན་འཕགས་པའི་རིང་
ནས་དར་བ་ཡིན། ། ཞེས་པ་ལྟར་ཧོར་རྒྱལ་ཕོ་བྲང་ཆེན་པོར་ཕེབས་པའི་གྲ་སྒྲིག་
ལེགས་པར་མཛད་པ་ན། བཅོམ་ལྡན་རིག་པའི་རལ་གྲིས་ཟུར་ཟ་མཛད་ཚུལ་སོགས་
གོང་དུ་སོང་ཟིན། བོད་དབུས་ནས་རིམ་གྱིས་ཕྱགས་བཏེགས་ཏེ་ཕོ་བྲང་ཆེན་པོར་ས་
སྦྲུལ་ལོར་འབྱོར་ཏེ་མཆོད་ཡོན་ཉི་ཟླ་ཟུང་ནས་ཞལ་འཛོམས་མཛད་ཅིང་དགའ་སྟོན་རྒྱ་
ཆེར་བྱས། ཧོར་ གྱིས་ བོད་ ལ་ མི་ འཚེ་ བའི་ འཇམ་ ལམ་ བཏོད། ལྕགས་རྟ་ལོར་
འཕགས་པ་རིན་པོ་ཆེར་རྒྱལ་བོས་ཡི་གེ་རྩོམ་པར་ཞུས་པས། ཧོར་ཡིག་འཁོར་མ་གྲུ་
བཞིའི་སྲོལ་བཙུགས། དགྱེས་པ་རྡོ་རྗེའི་དབང་ཡང་བསྩལ། གཏང་རག་གི་ཡོན་དུ་
གསེར་གྱི་མཎྜལ་གྱི་སྟེང་དུ། གསེར་གྱི་རི་རབ་གླིང་བཅུ་གཉིས་སོགས་བཀོད་ཅིང་།
གསེར་དངུལ་མུ་ཏིག་སོགས་རིན་པོ་ཆེའི་རིགས་དུ་མ། གོས་ཆེན་དང་དར་གོས་ཡོ་
བྱད་མཐའ་ཡས་པ། རྟ་དྲེལ་རྔ་མོང་ར་ལུག་སོགས་ཕྱུགས་རིགས་གྲངས་མང་བ་ཡང་།
ཁྱད་པར་ཤེལ་ཐམ་གླིང་དྲུག་མ་དང་། འཇའ་ས་ཁྱད་པར་ཅན་ཕུལ་ཏེ། གནམ་གྱི་
407



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འོག སའི་སྟེང་ན་རྒྱ་གར་ལྷའི་སྲས་པོ། སྤྲུལ་བའི་སངས་རྒྱས། ཡི་གེ་རྩོམ་མི་རྒྱལ་
ཁམས་འཇགས་སུ་འཇུག་པ་བོ། གནས་ལྔ་རིག་པའི་པཎྜི་ཏ་འཕགས་པ་ཏི་ཤྲཱི་ཞེས་
པའི་མཚན་དང༌། ཏ་བུའུ་ཧཱ་ཝང་ཞེས་པའི་ཆོ་ལོ་ཕུལ་ནས་ གཟེངས་སུ་བསྟོད།
གཞན་ཡང་དངུལ་བྲེ་ཆེན་སྟོང་རྭ་ཅན། གོས་དར་ལྔ་ཁྲི་དགུ་སྟོང་སོགས་དངོས་
འབུལ་མཐའ་ཡས་པ་ཕུལ་ཞིང་། མདོར་ན་དབང་ཡོན་དང་བོ་ལ་སྔར་སྨོས་ལྟར་བོད་
ཁྲི་སྐོར་བཅུ་གསུམ། དབང་ཡོན་བར་བ་ལ། ལྷ་དབང་བརྒྱ་བྱིན་གྱིས་བཅོམ་ལྡན་
འདས་ལ་ཆོས་འཁོར་བསྐོར་བར་ཕུལ་བའི་ཆོས་དུང་དཀར་བོ་རྒྱང་གྲགས་ཀྱིས་གཙོས་
བོད་ཡུལ་ཆོལ་ཁ་གསུམ་དང་། དབང་ཡོན་ཐ་མ་ལ་རྒྱའི་མི་ཡུར་ཆེན་མོ་ཞེས། ལོ་
རེར་མི་མང་བོ་རྒྱ་མཚོར་བསྣུབས་ནས་གསོད་པའི་སྡིག་རྒྱུན་བཅད་པ་སོགས་ཕུལ་
བས། དབང་ཡོན་ཐ་མ་འདི་ལ་བདག་ཉིད་ཆེན་པོ་ཐུགས་མཉེས་ནས་བསྔོ་བ་འདི་
ལྟར་མཛད་དེ། ནམ་མཁའི་ཁམས་ནི་ཁྲག་གི་མདོག་ལྟར་དམར། །རྐང་ལག་རོ་
ཡིས་ཕྱི་ཡི་རྒྱ་མཚོ་ཁེངས། །འདི་འདྲ་བཅད་པའི་དགེ་བ་གང་དེ་ཡིས། །མཁྱེན་རབ་
དབང་ཕྱུག་ཐུགས་དགོངས་རྫོགས་པའི་ཕྱིར། །ཕན་བདེའི་བསྟན་པ་རབ་ཏུ་རྒྱས་པ་
དང་། །མི་དབང་སྐུ་ཚེ་ཡུན་དུ་བརྟན་ཕྱིར་བསྔོ། ། ཞེས་བསྔོ་བ་ གནང་བར་
གསུངས་སོ། ། དེ་ལྟར་འཕགས་པ་རིན་པོ་ཆེ་དེ་ཉིད་ཧོར་ཡུལ་དུ་བསྟན་འགྲོའི་དོན་
རྒྱ་ཆེན་མཛད་ནས་དབུས་གཙང་དུ་ཆིབས་བསྒྱུར་གནང་སྐབས། རྒྱལ་བོའི་རིགས་
སྲས་ཇིམ་གྱིམ་ཞེས་པ་དཔུང་གི་ཚོགས་ཆེན་པོ་དང་བཅས་པས་ས་སྐྱར་ཞབས་ཞུ་ཞུས།
གོང་མ་སེ་ཆེན་རྒྱལ་བོ་ཆེན་པོ་ནས་ཆིབས་སྐྱེལ་ཞུས་ཏེ། འབྲལ་མི་ཕོད་པ་ལྟ་བུའི་
རྣམ་པས་རྨ་རྒྱལ་སྦོམ་ར་བར་དུ་བྱོན་ནས་ཞལ་གྱེས། རབ་མདའི་མེ་བྱི་ལོ་དེར་
འཕགས་པ་དགུང་ལོ་ཞེ་གཉིས་བཞེས་པ་ལ་དཔལ་ལྡན་ས་སྐྱར་ཕྱགས་ཕེབས། དེའི་
ཕྱི་ལོའི་དཔྱིད་ཟླ་བར་རྒྱལ་བུ་ཇིམ་གྱིམ་གྱིས་སྦྱིན་བདག་བྱས་པ་ལ་བརྟེན་ནས་གཙང་
408



༄༅། །བོད་སོག་ཆོས་འབྱུང་གི་སྨད་ཆ།
གི་ཆུ་མིག་རིང་མོར་ཆོས་འཁོར་བསྐོར་སྐབས་དགེ་འདུན་ཁྲི་ཕྲག་བདུན་འདུས་པ་ལ་
ཞལ་ཟས་གྱ་ནོམ་པ་དང་། དགེ་འདུན་རེར་གསེར་ཞོ་རེ་དང་སུམ་སྣམ་རེའི་འགྱེད་
མཛད་ཅིང་། དགེ་འདུན་འབུམ་ཕྲག་ལོངས་པ་ལ་སེམས་བསྐྱེད་ཆོ་ག་གནང་བ་
སོགས་ཟབ་རྒྱས་ཀྱི་ཆོས་ཆར་རྒྱ་ཆེན་པོ་ཕབ་ནས་གཞན་དོན་རྒྱ་ཆེན་མཛད་པ་བཅས་
རྣམ་ཐར་རྒྱ་མཚོ་ལྟ་བུའི་ཚུལ་གཞན་ལས་ཤེས་དགོས་སོ། ། གསུང་རྩོམ་གླེགས་བམ་
བཞི་བཞུགས་ཤིང་། གསུང་ལས་སྐྱེས་པའི་སློབ་མ་ཡང་། མན་ངག་གི་བཀའ་བབས་
གཉིས། རྒྱུད་ཀྱི་བཀའ་བབས་གཉིས། མགོན་པོའི་བཀའ་བབས་བཞི། ནུས་པའི་
བདག་ཉིད་གཉིས། ཆེ་བའི་བདག་ཉིད་དྲུག་སོགས་སྐྱེས་ཆེན་དམ་པ་གནམ་གྱིས་ས་
བཀབ་པ་ལྟ་བུ་བྱུང་ཞིང་། རྒྱལ་ཁབ་ཆེན་པོར་ཡང་འཕགས་པའི་གྲྭ་ཆེན་བཞི་བྱུང་
ངོ༌། ། དེ་ལྟར་འཕགས་པ་རིན་པོ་ཆེས་རྒྱལ་བའི་བསྟན་པ་སྤྱི་དང་བྱེ་བྲག་ཏུ་མཐའ་
འཁོབ་སོག་ཡུལ་དུ་སྐྱེ་འགྲོའི་ཡིད་ཀྱི་མི་དགེ་བའི་ཞིང་སའི་སེམས་རྒྱུད་བཏུལ་ནས།
ཕན་བདེའི་གཏེར་ཆེན་པོ་བསྟན་པ་རིན་པོ་ཆེ་དགེ་བའི་ལོ་ཏོག་འཕེལ་བར་མཛད་པ་
ནི། སློབ་དཔོན་ཆེན་པོའི་ལུང་བསྟན་དུ། ལོ་ཙཱ་ཀ་བ་དཔའ་བརྩེགས་ཁྱོད། །དཀར་
ནག་རྒྱུ་རུ་འགྲོ་དོན་བྱེད། །དེ་ནས་ ཨུ་རྒྱན་གྷ་ག་རུ། །པདྨ་ང་དང་གྲོས་བསྟུན་
ནས། །གཙང་གི་གྲོམ་པ་ཞེས་བྱ་བར། །འཁོན་གྱི་རིགས་གྱུར་ལུག་ལོ་བ། །དེ་ཡིས་
སྡེ་སྣོད་བསྟན་པ་འཛིན། །འཕགས་པའི་མཚན་ཅན་གསང་སྔགས་སྐྱོང་། །མཐའ་
མི་དེ་ཡིས་འདུལ་བར་འགྱུར། ། ཞེས་གསུངས་པ་ལྟར་རོ། །
སྔར་ས་སྐྱས་འབྲི་གུང་བརྒྱབ་ཅིང་འབྲི་གུང་གླིང་ལོག་བྱུང་བ་དང༌། འབྲི་གུང་
བས་བྱ་ཡུལ་མེར་བསྲེགས་པ་ལ། གོང་མ་སེ་ཆེན་རྒྱལ་བོས་ཐུགས་ཁུར་གནང་སྟེ་
ཉམས་གསོའི་གསེར་བྲེ་ཉེར་བདུན་གནང་བ་དེས་ལྕགས་ཡོས་ལོར་ཞིག་གསོས་མཛད་
པ་ཡིན་ནོ། །
409



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གོང་མ་སེ་ཆེན་རྒྱལ་བོ་ཆེན་པོ་འདིས་འགྲོ་མགོན་འཕགས་པའི་རྗེས་སུ། ཆུ་
འབྲུག་ལོར་གྲུབ་ཐོབ་འབྲུག་པ་ཨུ་རྒྱན་པ་གདན་དྲངས། ཁོང་རབ་བྱུང་བཞི་བའི་
ལྕགས་རྟ་(སྤྱི་ལོ་ ༡༢༣༠)ལོར་འཁྲུངས། བྱིས་པའི་དུས་ནས་ཏིང་ངེ་འཛིན་རང་
འཁྲུངས་སུ་གྱུར། དགུང་ལོ་བདུན་ནས་མ་མོ་དང་ཕུར་བ། བདེ་དགྱེས། ཡོ་ག་
སོགས་ལ་མཁས་པར་བསླབས། ཆོས་རྗེ་རྒོད་ཚང་བ་ལས། དགེ་བསྙེན་བསྒྲུབས་ཏེ་
ཆོས་མང་ དུ་ གསན། བོ་དོང་ རིན་ཆེན་བརྩེ་ བའི་དྲུང་ནས་བསྙེན་པར་རྫོགས།
མཚན་རིན་ཆེན་དཔལ་དུ་གསོལ། རིན་ཆེན་སེངྒེ་ཞེས་ཀྱང་གྲགས། རྒྱ་གར་རྡོ་རྗེ་
གདན་དུ་བྱོན། ནཱ་ལེནྡྲ་དང༌། ཨོ་རྒྱན་རྣམས་སུ་བྱོན། རྡོ་རྗེ་མཁའ་འགྲོ་མ་མང་
བོས་བྱིན་གྱིས་བརླབས་པས་རྟོགས་པ་ཁྱད་པར་ཅན་དང་དངོས་གྲུབ་མང་བོ་ཐོབ།
དངུལ་ཆུ་རིན་ཆེན་བཙོ་བཀྲུའི་གདམས་པ་བོད་དུ་སྤྱན་དྲངས། ཉམ་ཐག་པའི་ནད་
པ་རྣམས་ལ་ཐུགས་བརྩེ་བས་དགོངས་ཏེ་སྨན་གྱི་བསྟན་བཅོས་མང་བོ་མཛད་པས་
གཙོས་གསུང་རྩོམ་ཡང་མང་དུ་གནང་། གོང་མ་ཧུ་པ་ལིས་རྒྱལ་བོ་ཆེན་པོས་སྤྱན་
དྲངས་པ་བཞིན་རབ་བྱུང་ལྔ་བའི་ཆུ་འབྲུག་(༡༢༩༢）ལོར་པེ་ཅིན་དུ་ཕེབས། རྒྱལ་
བོས་ཞུས་པ་ལྟར། རིན་པོ་ཆེ་འབའ་ཞིག་གི་རྡུལ་ཚོན་གྱི་དཀྱིལ་འཁོར་དུ། དཔལ་
དུས་ཀྱི་འཁོར་ལོའི་སྐུ་གསུང་ཐུགས་ཀྱི་དབང་ཆེན་བསྐུར། གདུལ་བྱ་མང་བོར་འདོད་
ཆོས་མཐའ་ཡས་པ་གནང་བའི་སྒོ་ནས་བསྟན་འགྲོའི་དོན་མཛད། དེ་ནས་གྲུབ་ཆེན་
པ་བོད་དུ་འབྱོན་རྩིས་མཛད་པ་ལ། རྒྱལ་བོ་ཡིད་ཆད་ཀྱིས་ནན་ཏན་བྱས་ནས་ཞུ་བ་
ཕུལ་ཀྱང་མ་ཉན་པར་བོད་དུ་བྱོན་ཏེ་བསྟན་འགྲོའི་བྱ་བ་རྒྱ་ཆེན་མཛད། དགུང་ལོ་
བརྒྱད་ཅུའི་སྟེང་མྱ་ངན་ལས་འདས་སོ། ། ཁོང་གི་ཞལ་སློབ་དུ་ཡང་། པཀིའི་སྐུ་སྐྱེ་
ཀརྨ་རང་བྱུང་རྡོ་རྗེ། རྟོགས་ལྡན་ཟླ་བ་སེངྒེ་སོགས་ཆོས་བརྒྱུད་འཛིན་པ་མང་བོ་དང་།
ཤོང་སྟོན་ལོ་ཙཱ་བ་རྡོ་རྗེ་རྒྱལ་མཚན་དང༌། བློ་བརྟན་དང་། གྲགས་པ་འབྱུང་གནས་
410



༄༅། །བོད་སོག་ཆོས་འབྱུང་གི་སྨད་ཆ།
སོགས་ཀྱང་འདི་བའི་སློབ་རྒྱུད་ཡིན་ནོ། ། གྲུབ་པའི་དབང་ཕྱུག་ཆེན་པོ་འདིའི་བླ་མ་
ཀརྨ་བ་པཀི་ནི་ཀརྨ་བཀའ་བརྒྱུད་དང༌། གྲུབ་ཆེན་འདིའི་སློབ་མ་ཀརྨ་པཀྵིའི་སྐུ་སྐྱེ་
ཀརྨ་རང་བྱུང་རྡོ་རྗེ་ཡིན་པས། ཡབ་སྲས་རྒྱུད་པ་དང་བཅས་པ་ཧོར་ཡུལ་ལ་བཀའ་
དྲིན་བསམ་ལས་འདས་པ་བྱུང་ངོ༌། །
ཤིང་རྟ་ལོར་སེ་ཆེན་གྱི་ཚ་བོ་ཨུལ་ཅིའི་ཐུ་རྒྱལ་སར་བཀོད་ནས། རྒྱལ་བོ་དེའི་
དུས་སུ། ས་སྐྱ་ཆོས་ཀྱི་འོད་ཟེར་བྱོན་ནས་སོག་ཡིག་ས་པཎ་གྱིས་བཟོས་པའི་སྟེང་དུ་
ཡི་གེ་རྔ་མ་ཅན་མང་བོ་བཟོས་ནས་བཀོལ་ཐུབ་པར་བྱས་པ་ནི། ཀུན་མཁྱེན་ཆོས་སྐུ་
འོད་ཟེར་ཡིན་མིན་ལ་དཔྱད་གཞི་ཡོད་ཀྱང་། མཁས་པ་མང་ཤས་ཀྱིས་ས་སྐྱ་བ་ཆོས་
ཀྱི་འོད་ཟེར་ཞེས་གསུངས་འདུག་པས་ཆོས་སྐུ་འོད་ཟེར་མིན་པར་གསུངས་ཏེ། སུམ་
པའི་ཆོས་འབྱུང་དུ། དེ་ནས་ཨོལ་ཇའི་ཐུ་རྒྱལ་བོའི་དུས་སུ། ས་སྐྱ་ཆོས་ཀྱི་འོད་ཟེར་
བྱོན་ནས་ཡི་གེ་བྲིས། སོག་སྐད་དུ་ཆོས་བསྒྱུར་མ་ཐུབ་པས། སྔར་གྱི་ས་པཎ་གྱིས་
བཟོས་པའི་ཡི་གེའི་སྟེང་དུ་ཡི་གེ་རྔ་མ་ཅན་མང་བོ་བསྣན་པར་མཛད་ཅིང་། འདི་ཡན་
ཆད་དུ་ཧོར་མི་རྣམས་ཀྱིས་ཡུ་གུར་སྐད་དུ་ཆོས་འདོན་ནོ་ཞེས་དང་། དེའི་ཐད་ཀྱི་
མཆན་བུར། འདི་བུ་སྟོན་གྱི་བླ་མ་འཕགས་འོད་ཀྱི་ཡོངས་འཛིན་ཆོས་སྐུ་འོད་ཟེར་
རམ། བདག་མེད་རྡོ་རྗེ་དང་། ཨོལ་ཇ་ཐུའི་དུས་མི་འགྲིག་པས། ས་སྐྱ་དྷརྨ་པ་ལའི་
རྗེས་ཀྱི་དེ་ཡིན་ནམ། ཞེས་གསུངས་པས་ན། འདི་ལ་ཁུངས་ཞིབ་མོ་བཙལ་དགོས།
ཆོས་འབྱུང་བསྟན་པ་རིན་པོ་ཆེ་གསལ་བའི་སྒྲོན་མེར། ཀུན་མཁྱེན་ཆོས་སྐུ་འོད་ཟེར་
གདན་དྲངས་ནས་ཨུལ་ཇི་ཐུ་རྒྱལ་བོའི་མཆོད་གནས་སུ་བཞུགས་ཤིང་། དེ་རྗེས་ཧའི་
སང་ཧུ་ལུག་རྒྱལ་བོའི་རིང་ལའང་བཞུགས་ཏེ་རྒྱལ་བོའི་བཀའ་མདོ་སྔགས་ཀྱི་ཆོས་སོག་
སྐད་དུ་བསྒྱུར། འཕགས་པས་བཟོས་པའི་ཡི་གེ་འཁོར་མ་གྲུ་བཞི་བས་སོག་སྐད་དུ་
ཆོས་བསྒྱུར་མ་ཐུབ་པས། སྔར་གྱི་ས་པཎ་ནས་བཟོས་པའི་ཨ་ཨེ་ཨི་སོགས་ཡི་གེ་ཞེ་
411



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཉིས་ཀྱི་རིམ་པ་དང་བོ་ཨ་དང་ན་སོགས་ཕོ་ཡིག་བཅོ་ལྔ་ལས་བཅུ་བཞི་དང༌། ཨེ་
དང་ནེ་སོགས་མོ་ཡིག་བཅོ་ལྔ་ལས་བཅུ་བཞི་རྣམས་ལས། ཡི་གེ་ཕོ་མོ་ང་དྲུག་ཕྱེ་ནས་
བཟོས་པ་ཡིན་ཏེ། འདི་ལྟར། ཨོ་ཨོ་ཨེ་ཨུ། ནོ་ནཱི་ནཱི་ནུ། པོ་པོ་པེ་པུ། ཧ་ཧྭ་ཧྭཧུ།
གོ་གྲྭ་གེ་གུ མོ་མཱམཱི་མུ། ལོ་ཝོ་ཝེཝུ། རོ་རོ་རེ་རུ། སོ་སོ་སྦེ་སུ། ཐོ་ཐོ་ཐེ་ཐུ། ཏོ་ཏཱི་ཏེ་
ཏུ། ཅོ་ཙཱ་ཙེཅུ། ཡོ་ཡོ་ཡེཡུ། ཆོ་ཉྙོ ཚེཆུ། ཞེས་པའི་ཡི་གེ་མཇུག་མ་ཅན་རྣམས་ཏེ་
མ་ནིང་གི་ཡི་གེ་བཅུ་བཞི་དང་། ཐ་མའི་ཝ་ཝེ་རྣམས་ལས་མ་ཕྱེ་བས་ཡི་གེ་གོ་བརྒྱད་
བྱུང༌། དེ་ཡང་གོང་གི་ཨེ་ནེ་སྦེ་སོགས་ཀྱི་ཡི་གེ་རྣམས་ནི་བོད་སྐད་དུ་འབྲི་ཐབས་མ་
བྱུང་བས། དེ་ལྟར་བྲིས་པ་ཡིན་གྱི། ན་སོགས་ཡི་གེ་བཅུ་དང་། ང་ཡིག་སྟེ་རྗེས་
འཇུག་གི་ཡི་གེ་བཅུ་གཅིག་ཡོད། དཔེར་ན། ཨན། ཨབ། ཨག ཨམ། ཨལ། །
ཨར། ཡས། ཨད། ཨའི། ཨའུ། ཨང་ཞེས་པ་ལྟ་བུ། ཡང་འཇུག་ནི། ཨ་ཡིག་
ཨའི་རྗེས་འཇུག་ཅན་གྱི་ཨའི་ཞེས་པ་ལ་ཡང་འཇུག་ན་ཡིག་འཇུག་ན་ཨའིན་ཞེས་པ་
དང་། ཡང་འཇུག་བ་ཨིག་འཇུག་ན་ཨའིབ་ཞེས་དང་། ག་ཡིག་འཇུག་ན་ཨའིག་
དང་། མ་ཡིག་འཇུག་ན་ཀའིམ་དང་། ལ་ཡིག་འཇུག་ན་ ཨའིལ་དང་། ར་ཡིག་
འཇུག་ན་ ཨའིར་ ཞེས་ པ་ འབྱུང་། འདིའི་ མཚོན། ཨེའེན། ཨེའིབ། ཨེའིམ།
ཨེའིལ། ཨེའིར། ཞེས་པ་སོགས་ཡི་གེ་མང་བོ་བཟོས་པར་མཛད་དོ། ། ཡང་སོག་
སྐད་དུ་ཆོས་བསྒྱུར་པ་ལ་ཡི་གེ་མ་འཛོམས་པའི་སྟབས་ཀྱིས། ཕ་ཕེ་ཕི། ཕོ་བཱོ་ལྡེ་ཕུ།
ཤ་ཤེ་ཤི ཤོ་ཕྱོགས་བྷེ ཤུ། འབྲེལ་ཚིག་བྱེད་ཚིག་སོགས་ཡི་གེའི་ཆ་རྐྱེན་རྣམས་གསར་དུ་
བཟོས་ནས། གཟུངས་གྲ་ལྔ་སོགས་བཀའ་བསྟན་མང་བོ་སོག་སྐད་དུ་བསྒྱུར་ཞེས་
གསུངས་སོ། ། །
རྒྱལ་བོ་ཨུལ་ཅུའི་ཐུས་གསེར་ཡིག་པ་མངགས་ཏེ། གཡུང་སྟོན་རྡོ་རྗེ་དཔལ་
གདན་འདྲེན་ཞུས། ཁོང་རབ་བྱུང་ལྔ་བའི་མེ་ཕག་ལོར་སྐུ་བལྟམས། གཞོན་ནུ་ནས་
412



༄༅ ། །བོད་སོག་ཆོས་འབྱུང་གི་སྨད་ཆ།
མཁྱེན་པ་ཆེ་ཞིང་། ཤངས་པ་ཤཱཀ་འབུམ་ལས་གཤིན་རྗེ་གཤེད་ཀྱི་སྐོར་སོགས་ཆོས་
མང་དུ་གསན། འཕྲུལ་འཁོར་གྱི་ལས་སྦྱོར་སོགས་ལ་ཤིན་ཏུ་མཁས་ཤིང་མཐུ་ནུས་ཆེ།
རྒྱ་ཧོར་གྱི་ཡུལ་དུ་བྱོན་ནས་ཀྱང་། ནད་གདོན་བར་ཆད་ཀྱིས་གཟིར་བ་རྣམས་ལ་བྱིན་
རླབས་མཛད་པ་ཙམ་གྱིས་གྲོལ་བར་མཛད། རྫུ་འཕྲུལ་སྣ་ཚོགས་བསྟན་པས་མི་ཀུན་
དད་གུས་ཀྱི་ས་ལ་བཀོད། མི་སྡེ་མང་བོས་ཐན་པ་བྱུང་བ་གོང་མ་ལ་ཞུས་པས། གོང་
མས་བླ་མར་ཞུས་པ་ན་ཆར་འབེབས་གནང་བས་རྒྱལ་བོ་མི་སྡེ་དང་བཅས་པ་ཤིན་ཏུ་
དགྱེས། དེ་ནས་བོད་དུ་བྱོན་ཏེ་བསྟན་འགྲོའི་དོན་རྒྱ་ཆེན་བྱས་ནས་དགུང་ལོ་གྱ་
གཉིས་བཞེས་པའི་ས་སྤྲེལ་ལ་ཞི་བར་གཤེགས་སོ། །
རྒྱལ་བོ་ཁུ་ལུག་གི་གཅུང་པོ་ཡན་ཐུ་རྒྱལ་བོས། བཅོམ་ལྡན་རིག་རལ་གྱི་སློབ་
མ་མཆིམས་འཇམ་པའི་དབྱངས་སམ། འཇམ་སྒེག་པཀྴི་ཞེས་གྲགས་པའི་མཁས་པ་
ཆེན་པོ་དེ་སྤྱན་དྲངས་པ་ཡིན་ལ། དེ་ཡང་བླ་མ་དེས་འབག་གྱོན་ནས་བླ་མ་བཅོམ་
ལྡན་པ་དངངས་པར་བྱས་པས། དེ་ནས་ཐུགས་མ་དགྱེས་ ཤིང་ཡང་ཡང་བཀའ་
བཀྱོན་མཛད་པ་ལ་འཇིགས་ནས། སྣར་ཐང་ནས་ས་སྐྱར་ཕེབས་ཏེ་བཞུགས་ཡོད་
སྐབས། རྒྱལ་བོ་འདིས་ཧོར་ཡུལ་དུ་སྤྱན་དྲངས་ཏེ་མཆོད་གནས་སུ་བཀུར་བས་
བསྟན་འགྲོའི་དོན་རྒྱ་ཆེན་མཛད། བླ་མ་བཅོམ་ལྡན་རིག་པའི་རལ་གྲིས་གཙོ་འདོན་
གནང་སྟེ། དབུས་པ་བློ་གསལ་བྱང་ཡེ། ལོ་ཙཱ་བསོད་ནམས་འོད་ཟེར། རྒྱང་རོ་བྱང་
འབུམ་སོགས་ཀྱིས་བཀའ་བསྟན་འགྱུར་བཞེངས་སྐབས། བླ་མ་བཅོམ་ལྡན་པ་ལ་
བཀའ་འགྱུར་བཞེངས་པར་འབུལ་བ་ཚན་ཆེར་བསྐུར་ཡང་། བླ་མ་ཐུགས་མ་སངས།
རྗེས་སུ་རྒྱ་སྣག་བཟང་བོ་སྒམ་ཆུང་གང་ཕུལ་བས་བླ་མ་ཐུགས་མཉེས། སྣར་ཐང་གི་
འཇམ་དབྱངས་ལྷ་ཁང་དུ་བཞུགསཔའི་བཀའ་བསྟན་གྱི་མ་དཔེ་དེ་བཞེངས་པར་
གསུངས་པས། བཀའ་འགྱུར་དང་བསྟན་འགྱུར་དེ་ནས་ཕྱོགས་ཀུན་ཏུ་མཆེད་པར་
-
413



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ། །
གསུངས་སོ། །
ཧོར་གྱི་ཆོས་འབྱུང་རྒྱལ་བསྟན་རིན་པོ་ཆེ་གསལ་བར་བྱེད་པའི་སྒྲོན་མེར། པཱ་
ཡན་ཐུ་རྒྱལ་བོས་ས་སྐྱའི་བདག་ཆེན་དོན་ཡོད་རྒྱལ་མཚན་མཆོད་གནས་སུ་མཛད་
ཅེས་དང་། དེའི་སྲས་གེ་གེན་རྒྱལ་བོས་ས་སྐྱའི་བླ་མ་བསོད་ནམས་རྒྱལ་མཚན་མཆོད་
གནས་སུ་བྱས། དེ་ནས་ཡེ་སུན་ཐེ་མུར་རྒྱལ་བོས་ས་སྐྱའི་བླ་མ་དགའ་བ་བསོད་
ནམས་དང་། སོག་པོའི་ལོ་ཙཱ་བ་ཤེས་རབ་སེང་གེ་གཉིས་ཀྱིས་གསུང་རབ་མང་བོ་
བསྒྱུར། རྒྱལ་བོ་རིན་ཆེན་འཕགས་ཀྱིས་ས་སྐྱའི་བླ་མ་རིན་ཆེན་དབང་བོར་བསྟེན།
དེ་ནས་ཀོ་ས་ལ་རྒྱལ་བོའི་རིང་ལ་བླ་མ་ནམ་མཁའ་རྒྱལ་མཚན་མཆོད་གནས་སུ་མཛད།
དེ་རྗེས་ཇི་ཡ་ག་ཐོ་རྒྱལ་བོས། ས་སྐྱའི་བླ་མ་ཡེ་ཤེས་རིན་ཆེན། ཀརྨ་རང་བྱུང་རྡོ་རྗེ་
སྤྱན་དྲངས། རྒྱལ་བོ་རིན་ཆེན་དཔལ་གྱི་རིང་བླ་མ་སངས་རྒྱས་དཔལ་མཆོད་གནས་
སུ་བྱས་ཞེས་གསུངས་ཡོད། སུམ་བྷས། ཆིང་གེས་ཀྱི་རྗེས་ནས་ཨེར་ཏི་ནི་ཆོག་ཐུའི་
བར་རྒྱལ་བོ་བཅུ་བཞིའི་སྐུ་རིང་ལ་བླ་མ་ཀུན་དག་འོད་དཔལ། ས་པཎ་བསོད་ནམས་
རྒྱལ་མཚན། འགྲོ་མགོན་འཕགས་པ། དྷམཱ་པཱ་ལ། ཆོས་ཀྱི་འོད་ཟེར། རྗེ་དོན་ཡོད།
བསོད་ནམས་རྒྱལ་མཚན། དགའ་བ་བསོད་ནམས། རིན་ཆེན་དབང་བོ། ནམ་
མཁའ་རྒྱལ་མཚན། ཡེ་ཤེས་རིན་ཆེན། སངས་རྒྱས་དཔལ་རྣམས་རིམ་པར་གདན་
དྲངས་ནས་མཆོད་ཡོན་དུ་འབྲེལ་ཟེར་ཞིང༌། རྒྱལ་བོ་དེ་དག་གི་རིང་ལ་ཏི་ཤྲཱིའི་མཚན་
གསོལ་བའང་། འགྲོ་མགོན་འཕགས་པ། ཡེ་ཤེས་རིན་ཆེན་དང་། སངས་རྒྱས་ཀུན་
དཔལ། ཀུན་དགའ་ལེགས་འབྱུང༌། རིན་ཆེན་གྲགས། ཀུན་དགའ་རྒྱལ་མཚན།
ཀུན་དགའ་བློ་གྲོས་རྣམས་སོ། ། ཞེས་གསུངས་འདུག་གོ ། །
ལྕེ་ཡ་ཐུ་རྒྱལ་བོས། ཀརྨ་པཀྵིའི་སྐུ་སྐྱེ་ཀརྨ་རང་བྱུང་རྡོ་རྗེ་སྤྱན་དྲངས། ཁོང་
རབ་བྱུང་ལྔ་བའི་ཤིང་སྤྲེལ་(༡༢༨༤)ལོར་རྗེ་མི་ལའི་འཁྲུངས་ཡུལ་ཕྱོགས་སུ་སྐུ་
414



༄༅། །བོད་སོག་ཆོས་འབྱུང་གི་སྨད་ཆ།
+
འཁྲུངས། སྔགས་འཆང་ངོ་ནག་དང་། དབུ་རྩེ་བ་གཉིས་ལས་ཡང་ཕུར་ཆོས་སྐོར་
སོགས་གསན། ཡི་གེ་འབྲི་ཀློག་སོགས་ཀྱང་སློབ་མི་དགོས་པར་མཁྱེན། གྲུབ་ཐོབ་ཨོ་
རྒྱུན་པས་ ཉིན་གཅིག་ངའི་བླ་མ་ ཀརྨ་པཀྵིའི་བཞུགས་ གདན་ ཤོམས་ གསུངས་ཏེ་
བཤམས་སུ་བཅུག་ནས་བཞུགས་ཡོད་པ་ལ། སྐུ་སྐྱེ་དེ་ཡོང་ནས་སྟན་མཐོན་པོ་དེ་ལ་
ཐོགས་མེད་དུ་འཛེགས་ནས་བཞུགས་ཏེ། ཁྱོད་ཀྱི་བླ་མ་ང་ཡིན་གསུངས་ནས་བབས།
དེ་ནས་ཨོ་རྒྱན་པས་སེམས་བསྐྱེད་དང་། འཁོར་ལོ་སྡོམ་པའི་དབང་སོགས་གནང་།
བླ་མ་གཞན་མང་བོ་ལས་ཀྱི་རྡོ་རྗེ་སོགས་རྒྱུད་གསར་རྙིང་མང་དུ་གསན། མཁན་པོ་
གཞོན་ནུ་བྱང་ཆུབ་ལས་བསྙེན་པར་རྫོགས་ཤིང་འདུལ་བའི་སྐོར་མང་དུ་གསན།
གཞུང་ཆེན་མོ་མཐའ་ཡས་པ་དང་། གསོ་རིག་སོགས་ཐ་སྙད་རིག་པའི་གནས་ཀུན་
ལའང་མཆོག་ཏུ་མཁས། ཆོས་དབྱིངས་བསྟོད་པའི་ཊཱིཀྐ་དང་། ཟབ་མོ་ནང་དོན་རྩ་
འགྲེལ་སོགས་བསྟན་བཅོས་མང་བོའི་གསུང་རྩོམ་ཁྱད་པར་ཅན་གནང་། ཆུ་ཡོས་
ལོར་ཀར་མ་ཞེས་པར་ལྷ་སྟེང་བཏབ། ལྕགས་ལུག་ལོར་རྒྱལ་བོའི་ཕོ་བྲང་དུ་བྱོན།
རྒྱལ་བོ་བཙུན་མོ་དང་བཅས་པ་ལ་དབང་བསྐུར། དད་ལྡན་གཞན་ལའང་ཆོས་ཀྱི་
བདུད་རྩི་མང་བོ་གནང་། རྒྱལ་བོ་རིན་ཆེན་དཔལ་གྱིས་ཀྱང་བླ་མར་བཀུར། དེ་ནས་
རྩེ་ལྔ་སོགས་སུ་ཕེབས་ནས་བསྟན་འགྲོའི་དོན་རྒྱ་ཆེན་མཛད་དེ་དབུས་སུ་བྱོན། དེར་
རྟེན་གསུམ་རྒྱ་ཆེར་བཞེངས་ཤིང་བཀའ་བསྟན་སོགས་ལ་རབ་གནས་རྒྱས་པ་མཛད།
ཤིང་ཕག་ལོར་མི་ཉག་ཡུལ་དུ་རྟེན་ལ་ཞིག་གསོ་མཛད། དེ་ནས་སླར་ཡང་ཧོར་ཡུལ་དུ་
བྱོན་ནས་གཞན་དོན་དཔག་མེད་མཛད་དེ་རབ་བྱུང་དྲུག་པའི་ས་ཡོས་ལོར་རྒྱ་ཡུལ་དུ་
དགུང་ལོ་ང་དྲུག་སྟེང་སྐུ་གཤེགས་སོ། །
རྒྱལ་བོ་ཐོ་གཱན་ཐེ་མུར་གྱིས། བུ་སྟོན་ཐམས་ཅད་མཁྱེན་པའི་སྙན་པ་ཐོས་ནས་
དད་པ་སྐྱེས་ཏེ། བྷ་ཏི་ཆིང་ཝང་དང་ཛཾབྷ་ལ་ཏུ་ཤྲཱི་གྷོན་གྱིས་གཙོས་པའི་གསེར་ཡིག་
415



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
པ་མང་བོ་བཏང་ནས་འཚམས་ཞུ་དང༌། འཕྲིན་ཡིག་སྐྱེས་བཟང་ཕུལ་ནས་གདན་
འདྲེན་ཞུས་ཀྱང་མ་ཕེབས་པས། དེ་རྗེས་གནམ་གྱི་ལྷ་ཆིང་གེ་སེའི་རིགས་བརྒྱུད་པྲ་ཛྙཱ་
ཅི་ཟེའུ་ཆིང་ཝང་འཁོར་བརྒྱ་ཕྲག་དང་བཅས་དབུས་གཙང་དུ་ཕྱིན་ནས། བུ་སྟོན་
རིན་པོ་ཆེར་དཔལ་དུས་ཀྱི་འཁོར་ལོ་སོགས་ཀྱི་ཆོས་བཀའ་མང་བོ་ཞུས་ནས། བདོག་
པའི་ནོར་དངོས་གཏོས་ཆེ་བ་བཏེགས་ཤིང༌། ཁྲི་མོན་དུ་གསོད་ངེས་མང་བོའི་སྲོག་
ཐར་བར་བྱས་ཏེ་བརྟན་བཞུགས་སྐྱབས་གསོལ་ཕུལ། །
ཆོས་རྒྱལ་འཕགས་པའི་རྣམ་སྤྲུལ་དུ་གྲགས་པ་ས་སྐྱ་བླ་མ་དམ་པ་བསོད་ནམས་
རྒྱལ་མཚན་ལ། ཐོ་གན་ཐེ་མུར་གྱིས་ལོ་གཅིག་ལ་གདན་འདྲེན་ཐེངས་གསུམ་བྱུང་
ཡང་། ས་སྐྱ་བྲག་ཕུག་པ་བསོད་ནམས་དཔལ་བའི་ལུང་བསྟན་ལ། ཁྱེད་ཧོར་གྱི་
གདན་འདྲེན་ལ་བྱོན་ན་འགྲོ་དོན་ཆེན་པོ་འོང་བར་འདུག་ཀྱང་སྐུ་ཚེ་ཐུང་འདུག་ཅེས་
གསུངས་པ་དྲན་ཏེ་ཐབས་སྣ་ཚོགས་ཀྱིས་བྱོལ་ཏེ་མ་བྱོན། ཕྱིས་བླ་མ་ཏི་ཤྲི་ཀུན་དགའ་
རྒྱལ་མཚན་སྐུ་གཤེགས་རྗེས། ཡང་རྒྱལ་བོས་བླ་མ་འདི་སྤྱན་འདྲེན་པའི་གསེར་ཡིག་
པ་བཏང་སྐབས་སུས་ཀྱང་མ་ཚོར་བར་ཕྱོགས་སུ་བྲོས་ནས་མ་བྱོན། དེ་ནས་ཐོ་གཱན་ཐེ་
མུར་གྱིས་ཀརྨ་རང་བྱུང་རྡོ་རྗེའི་སྤྲུལ་སྐུ་ཀརྨ་རོལ་བའི་རྡོ་རྗེ་སྤྱན་དྲངས། ཁོང་རབ་
བྱུང་དྲུག་པའི་ལྕགས་འབྲུག་ལ་སྐུ་འཁྲུངས། བལྟམས་མ་ཐག་ཏུ་མ་ཎི་དང་དབྱངས་
གསལ་གྱི་གསུང་བྱུང་། དགུང་ལོ་གསུམ་པར་ཡུམ་ལ་ང་ཀརྨ་རང་བྱུང་རྡོ་རྗེའི་སྐྱེ་བ་
ཡིན། གཞན་ལ་མ་ལབ་གསུངས། མྱང་བོ་དང་སྐོང་ཡུལ་གྱི་མི་རྣམས་ལ་སྐྱེ་བ་དྲན་
པའི་གསུང་མང་བོ་བྱུང༌། རྫུ་འཕྲུལ་དང་གྲུབ་རྟགས་དུ་མ་བསྟན་པས་མཐོང་ཚད་
ཡིད་ཆེས་ཀྱི་དད་པ་ཐོབ། མགོན་རྒྱལ་བ་ལས་ནཱ་རོ་ཆོས་དྲུག་དང་། བསྐྱེད་རྫོགས་
མང་བོ་དང་། དབང་མང་བོ་གསན། མཁན་ཆེན་དོན་གྲུབ་དཔལ་ལ་རབ་བྱུང་ཞུས།
མཚན་དྷརྨ་ཀིརྟི་གསོལ། གཡུང་སྟོན་ལས་རྡོར་ཕྲེང་། མཁའ་འགྲོ་རྒྱ་མཚོ། མདོ་སྒྱུ་
416



༄༅། །བོད་སོག་ཆོས་འབྱུང་གི་སྨད་ཆ།
སེམས་གསུམ་གྱི་དབང་སོགས་གསན། མདོ་སྔགས་ཀྱི་གཞུང་ལ་མཁས་པར་གྱུར།
སྔར་གྱི་མཁན་སློབ་དེ་ལས་བསྙེན་རྫོགས་བཞེས། ཐོ་གཱན་ཐེ་མུར་སྲས་དང་བཅས་
པས་སྙན་པ་ཐོས་ནས། རྒྱལ་བུའི་ལི་ཇི་ལག་རྟགས་གནང་སྦྱིན་ཆེན་པོ་དང་བཅས་
སྤྱན་འདྲེན་ཞུས། དེ་ནས་རིམ་གྱིས་མདོ་སྨད་དུ་ཕེབས་པ་ལ། རྒྱལ་བོའི་བཞུགས་
གནས་ལང་གྲུའུ་སྡེ་བཞིར་བཏེགས་པའི་ལམ་ཞོར་ལ། ས་ཕག་གི་( ༡༣༥༩)ལོར་རྗེ་
ཙོང་ཁ་བ་ཆེན་པོ་ལ་དགེ་བསྙེན་གྱི་སྡོམ་པ་ཕུལ་ཏེ། དེའི་ལོ་རྗེས་མ་དགུང་ལོ་ཉེར་
གཅིག་གི་སྟེང་ས་པཎ་གྱི་བཞུགས་གནས་སྤྲུལ་བའི་སྡེར་ཕེབས་ཏེ་རྒྱལ་བོ་དང་མཇལ་
འཕྲད་མཛད། རྒྱལ་བོ་ཡབ་སྲས་ལ་སྤྱན་རས་གཟིགས་རྒྱལ་བ་རྒྱ་མཚོའི་དབང་དང་།
རྡོ་རྗེ་རྣལ་འབྱོར་མའི་དབང་། ཐབས་ལམ་ནཱ་རོ་ཆོས་དྲུག་སོགས་དང་། རྒྱལ་བུ་ལ་
སྐྱེས་རབས་བརྒྱ་རྩ། རྒྱུད་བླ་རྩ་འགྲེལ། མདོ་སྡེ་རྒྱན་རྩ་འགྲེལ་སོགས་ཀྱི་བཤད་པ་
གནང༌། ཆོས་རྗེ་ཉིད་ཀྱི་ཞལ་ནས་ཡུལ་འདིར་ཡུན་རིང་མི་བཞུགས། དུས་བདེ་ཞིང་
སྐྱིད་པའི་སྐབས་འདིར་འགྲོ་རན་ཡིན་ཞེས་རྒྱལ་བོ་ལ་ཞུས། རྒྱལ་བོས་སྤྱན་ཆབ་
བསྙིལ་བཞིན་དུ་ནན་གྱིས་བཞུགས་པར་ཞུས་ཀྱང་མ་གནང་བར་མི་ཉག་གི་ཡུལ་
བརྒྱུད་ནས་བྱང་ངོས་སུ་ཕེབས། ཙོང་ཁ་དང་བེ་རིའི་ས་ཆར་སླེབས། དེ་ནས་དབུས་
གཙང་དུ་མི་སྣ་བཏང་ནས་འབུལ་བ་གང་བྱུང་ཐམས་ཅད་དགེ་འདུན་གྱི་སྡེ་ཀུན་ལ་
ཕུལ་ཞིང༌། ཇོ་བོའི་མདུན་དུ་དངུལ་བྲེ་ཆེན་བཅུ་གཅིག་གིས་དངུལ་རྐོང་། མཚུར་
ཕུའི་ལྷ་ཆེན་ལ་གསེར་བྲེ་ཆེན་ལྔའི་གསེར་ཤོག དངུལ་བྲེ་སོ་གཅིག་གི་དངུལ་རྐང་ལྔ་
སོགས་དང་། ཀརྨའི་གཙུག་ལག་ཁང་དུ་དངུལ་རྐང་དང་རྒྱུན་འབར་གྱི་རྐང་རྒྱུགས་
སོགས་བཙུགས། དེ་ནས་ཀརྨར་ཕེབས་ཏེ་ཆོས་མང་དུ་གསུངས་ཤིང་དགུང་ལོ་ཞེ་
བཞིའི་སྟེང་སྐུའི་བཀོད་པ་ཉེ་བར་བསྡུས་སོ། ། དེ་ལྟར་སྔོན་གྱི་རྒྱལ་བོ་དེ་རྣམས་
ཀྱིས་ས་སྐྱའི་བླ་མ་མང་བོ་སྤྱན་དྲངས་ཏེ་ཕྱོགས་འདིར་བསྟན་པ་དར་བར་བྱས་པའི་
417



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཚུལ་འདི་ཡང་རྒྱལ་བློན་བྱང་ཆུབ་སེམས་དཔའ་དེ་རྣམས་ཀྱི་བཀའ་དྲིན་ཡིན་པར་
བསྙོན་དུ་མེད་དོ། ། འོན་ཀྱང་རྒྱལ་བོ་ཐ་མ་ཐོ་གཱན་ཐེ་མུར་ནས་རྒྱལ་ས་ཤོར་ཏེ་ཧོར་
ཙམ་གྱི་རྒྱལ་བོ་བྱས་པ་ནས་སྔར་བཙུགས་པའི་བསྟན་པ་རིན་པོ་ཆེ་ཡང་རེ་ཞིག་ཅུང་
ཉམ་དམས་པར་གྱུར་འདུག་གོ ། །
དེ་ནས་དགེ་ལྡན་པའི་བླ་མ་རྣམས་ཇི་ལྟར་བྱོན་པའི་ཚུལ་ནི། ནུབ་ཕྱོགས་
བོད་ཁ་བ་ཅན་གྱི་ལྗོངས་སུ་མདོ་སྔགས་བཤད་སྒྲུབ་ཀྱི་བསྟན་པའི་རྔ་བོ་ཆེ་རྒྱུན་པར་
སྒྲོགས་པའི་མཁས་གྲུབ་དམ་པ་ནམ་མཁའི་སྐར་ཚོགས་ལྟར་གྲངས་མེད་པ་བྱོན་ཀྱང་།
དེ་རྣམས་ཀྱི་ནང་ནས་ཤར་ཕྱོགས་རྒྱ་སོག་གི་ཡུལ་དུ་བྱོན་ནས་གསེར་མདོག་ཅོད་པན་
འཛིན་པའི་རིང་ལུགས་དར་བར་མཛད་པའི་བྱམས་ཆེན་ཆོས་རྗེ་ཤཱཀྱ་ཡེ་ཤེས་རྗེ་
བདག་ཉིད་ཆེན་པོའི་སྐུ་ཚབ་ཏུ་ཏཱ་མིང་ཡུང་ལོ་རྒྱལ་བོས་སྤྱན་དྲངས་ནས། རབ་བྱུང་
བདུན་པའི་ཤིང་རྟ་( ༡༤༡༤ ) ལོར་རྒྱ་ཡུལ་དུ་ལན་དང་བོར་ཕེབས་པ་ནས་ཕྱོགས་
འདིར་ཞྭ་སེར་བསྟན་པའི་དབུ་བརྙེས་པ་ཡིན་ཏེ། པེ་ཅིན་ཕོ་བྲང་ཆེན་པོར་བྱོན་
སྐབས། ཧོར་སོག་གི་འགྲོ་བ་མང་བོས་ཆོས་འབྲེལ་ཞུས་ཤིང་། རི་བོ་རྩེ་ལྔར་བྱོན་པའི་
སྐབས་སུ་ཡང་ཧོར་ཡུལ་གྱི་སེར་སྐྱ་མཆོག་དམན་མང་བོས་བསྙེན་གནས་དང་རབ་བྱུང་
དགེ་ཚུལ་སློང་གི་སྡོམ་པ་འབོག་པ་དང༌། དབང་རྗེས་གནང་ཁྲིད་བཤད་ལུང་སོགས་
དམ་པའི་ཆོས་ཀྱི་ཆར་ཆེན་ཕབ་ནས་སོག་ཡུལ་དུ་ཞྭ་སེར་བསྟན་པ་དར་བའི་དབུ་
ཚུགས། སླར་ཡང་པེ་ཅིན་དུ་ཕེབས་ནས་ཆོས་མང་དུ་བསྩལ་ཅིང་། མེ་སྤྲེལ་ཟླ་བ་ལྔ་
བར་བོད་དབུས་སུ་བྱོན་པར་ཆས་ནས་ཕེབས། རྗེས་སུ་ཏ་མིང་ཡུང་ལོ་རྒྱལ་བོའི་སྐུ་ཚ་
རྒྱ་རྒྱལ་ལྔ་བ་རྒྱལ་བོ་ཤོན་ཏེ་རབ་བྱུང་བདུན་པའི་ལོ་བཞི་བཅུ་བ་མེ་རྟ་ནས་རྒྱལ་སར་
འཁོད་པའི་ལོ་བཞི་བ་ས་མོ་བྱ་( ༡༤༢༩)ལོར་རྒྱལ་བོས་སླར་ཡང་གདན་དྲངས་པར་
བརྟེན་བྱམས་ཆེན་ཆོས་རྗེ་པེ་ཅིན་དུ་ཕེབས། བྷོན་ཏེ་རྒྱལ་བོ་དང་མཆོད་ཡོན་དུ་
418



༄༅། །བོད་སོག་ཆོས་འབྱུང་གི་སྨད་ཆ།
འབྲེལ། རྒྱལ་བོ་ལ་ཞལ་ཏ་གནང་སྟེ། རྒྱ་དང་ཧོར་གྱི་ཡུལ་གྲུ་སོ་སོར་གཙུག་ལག་ཁང་
རྟེན་དང་བརྟེན་པར་བཅས་པ་གསར་དུ་བཞེངས་པ་དང་དགེ་ལྡན་པའི་འདུས་སྡེ་མང་
བོ་བཙུགས་པའི་དབུ་ཚུགས་ཤིང་། བསྟན་པའི་ཞབས་ཏོག་ཡང་དག་པ་མཛད་པའི་
སྲོལ་ཚུགས། ཐོ་གུན་ཐེ་མུར་གྱིས་རྒྱུའི་རྒྱལ་ས་ཤོར་རྗེས་སུ་ཧོར་གྱི་རྒྱལ་ཕྲན་ཉེར་
གཅིག་བྱུང་བའི་བདུན་པ། ཧོར་རྒྱལ་ཏེལ་བིག་གི་ལོ་བཞི་བ་ཡིན་ལ། རྒྱལ་ཕྲན་འདི་
རྣམས་ཀྱིས་རང་སྒེར་གྱིས་བོད་ནས་སྐྱེས་ཆེན་དམ་པ་སྤྱན་དྲངས་ཏེ་བསྟན་པ་ལ་སྲི་ཞུ་
རྒྱ་ཆེན་འཛད་པ་མེད་ཀྱང་བྱམས་ཆེན་ཆོས་རྗེ་སྲས་སློབ་དང་བཅས་པའི་བཀའ་དྲིན་
ལ་བརྟེན་ནས་དགེ་ལུགས་ཀྱི་བསྟན་ལ་གུས་ཤིང་། རྗེ་རིན་པོ་ཆེ་ལ་དད་པ་ཐོབ། མ་
ཎི་དང་དམིགས་བརྩེ་མ་འདོན་མཁན་མང་དུ་བྱུང༌། མི་རྣམས་ཕལ་ཆེར་གྱིས་ཨོད་
ཀོང་མཆོད་ཅིང་གསོན་གཤིན་གྱི་དགེ་བར་རློམ་བའི་སྲོག་གཅོད་མི་དགེ་བ་སྣ་ཚོགས་
བྱས་ཀྱང་། རིམ་གྱིས་བཤེས་གཉེན་དུ་མ་ཞབས་ཀྱིས་བཅགས་ཤིང་དགེ་སྡིག་གི་རྣམ་
དབྱེ་ཐོས་པ་ལ་བརྟེན་ནས་བླང་དོར་གྱི་གནས་ལ་བློ་གྲོས་ཀྱི་འཇུག་པ་ལེགས་པ་དུ་མ་
བྱུང་ནས་རྟེན་གསུམ་བཞེངས་མཁན་ཡང་མང་དུ་འཕེལ། རྗེ་རྒྱལ་བ་གཉིས་པའི་
བསྟན་པ་རིན་པོ་ཆེ་དར་བའི་དུས་ལ་བབ་པར་ཉེ་བ་ན། རྒྱལ་ཕྲན་བཅུ་དྲུག་པ་པཱ་ཐུ་
མུང་ཁེ་ཏཱ་ཡན་རྒྱལ་བོའི་སྲས་བཅུ་གཅིག་གི་གསུམ་པ་བར་སུ་པོ་ལོད་ཀྱི་གདུང་རྒྱུད་ཐུ་
མེད་ཚོ་བཅུ་གཉིས་ཀྱི་དཔོན་པོ་ཨལ་ཐན་རྒྱལ་བོས་ཧོར་རྒྱལ་བཅུ་དགུ་བ་ཐུ་མན་ཇ་
སག་རྒྱལ་བོའི་དུས་སུ། བོད་ཡུལ་ནས་པད་དཀར་འཆང་བ་རྒྱལ་དབང་བསོད་ནམས་
རྒྱ་མཚོ་ཧོར་ཡུལ་དུ་གདན་དྲངས་པ་ཡིན། རྒྱལ་དབང་བསོད་ནམས་རྒྱ་མཚོ་ནི་འགྲོ་
མགོན་འཕགས་པ་དང་། ཨལ་ཐན་རྒྱལ་བོ་ནི་ཧི་པ་ལིས་སེ་ཆེན་རྒྱལ་བོ་ཡིན་པར་
མཆོད་ཡོན་རྣམ་གཉིས་ཀྱི་འཁྲུངས་རབས་ལྟར་ཡིན་པས། དེ་ལ་སྔོན་ཧི་པ་ལི་སེ་ཆེན་
རྒྱལ་བོས། འགྲོ་མགོན་འཕགས་པ་ལ་མདོ་སྔགས་ཀྱི་ཆོས་མང་ དུ་ གསན་ནས།
419



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མཇུག་ཏུ་འབུལ་ཆེན་གསུམ་བཏེགས་པའི་ཐ་མ་ལ། གོས་ཡུག་ནག་པོ་བདུན་དང་
དཀར་བོ་གཅིག་ཕུལ་བས། འགྲོ་མགོན་གྱི་ཞལ་ནས་ནག་པོ་བདུན་ཕུལ་བས་ངེད་
ཅག་གཉིས་སྐྱེ་བ་བདུན་ལ་མི་འཕྲད། དཀར་བོ་གཅིག་ཕུལ་བས། ཁྱོད་གསེར་གྱི་
མིང་ཅན་དང༌། ངེད་ཆུ་ཡི་མིང་ཅན་དུ་འགྱུར་དུས་མཇལ་བའི་རྟེན་འབྲེལ་འགྲིག་
ཅེས་གསུངས་པ་ལྟར། རྒྱལ་དབང་རིན་པོ་ཆེ་དང་མཆོད་ཡོན་དུ་གྱུར་བས། སོག་
ཡུལ་དུ་བསྟན་པ་དར་བར་བྱེད་པ་ཡིན་ཏེ། བཀའ་གདམས་གླེགས་བམ་ལས། མི་ང་
ཡི་སྤྲུལ་བ་ཕྱོགས་རིས་མེད། །ཆོས་ལམ་དུ་འགྲོ་ན་བསྒྲུབ་བྱ་ཡིན། ། ཞེས་དང་།
བོད་བྱང་གི་ཕྱོགས་ནས་བྱང་ཕྱོགས་སུ། །མི་ཁྱོད་ཀྱི་སྤྲུལ་བ་དམ་པ་ཞིག །འབངས་
མགོན་མེད་མང་བོ་འདུལ་དུ་འགྲོ། ། ཞེས་ལུང་བསྟན་བརྙེས་པ་བཞིན། སྐྱབས་
མཆོག་རྒྱལ་བའི་དབང་བོ་འདི་ནི་བསྐལ་པ་དཔག་ཏུ་མེད་པའི་སྔ་རོལ་ནས་སངས་
རྒྱས་ཟིན་ཀྱང་། གདུལ་བྱའི་སྣང་ངོར་འཕགས་པའི་ཡུལ་དུ་རྒྱལ་བུ་དཀོན་མཆོག་
འབངས་དང་། ཁ་བ་ཅན་དུ་ཆོས་རྒྱལ་སྲོང་བཙན་སྒམ་པོ་དང་། འབྲོམ་སྟོན་རྒྱལ་
བའི་འབྱུང་གནས། ས་ཆེན་ཀུན་དགའ་སྙིང་བོ། འགྲོ་མགོན་ཆོས་རྒྱལ་འཕགས་པ།
རྗེ་བླ་མའི་སྲས་མཆོག་ཐམས་ཅད་མཁྱེན་པ་དགེ་འདུན་གྲུབ་པ་དང༌། དགེ་འདུན་རྒྱ་
མཚོ་སོགས་སུ་གྱུར་ནས། རྒྱལ་བ་བསོད་ནམས་རྒྱ་མཚོའི་སྐུའི་སྐྱེ་བ་བཞེས་པ་ཡིན།
དེ་དུས་རབ་བྱུང་བཅུ་བའི་ལྕགས་ལུག་( ༡༥༧༡) ལ་ཨལ་ཐན་རྒྱལ་བོས། མཛོད་
དགེ་ཨ་སེང་བླ་མ་ཞེས་པའི་མཆོད་གནས་ལས། རྒྱལ་དབང་བསོད་ནམས་རྒྱ་མཚོའི་
རྣམ་ཐར་ཞིབ་ཏུ་ཐོས་ནས་དད་པ་དྲག་པོ་སྐྱེས་ཏེ་སོག་ཡུལ་དུ་འབྱོན་པར་གསོལ་བ་
བཏབ་སྟེ་གདན་འདྲེན་ཐེངས་དང་བོ་ཞུས་དུས་རྗེ་ཉིད་ནས་ཞལ་གྱིས་བཞེས་ཏེ།
མཚོ་སྔོན་པོའི་མཚོ་ཁར་མཆོད་ཡོན་ཞལ་འཛོམ་རྩིས་ཀྱི་ཞལ་བཀོད་གནང་སྟེ། བླ་
མཆོད་དུ། འདུལ་བ་ དཔོན་སློབ་བརྩོན་འགྲུས་བཟང་བོ་རྫོངས་སྟ་མཛད་ཅིང༌།
420



༄༅། །བོད་སོག་ཆོས་འབྱུང་གི་སྨད་ཆ།
དེས་བུམ་ཆུ་གནང་བ་མི་ཁྲི་ཕྲག་གིས་འཐུངས་ཀྱང་མི་ཟད་པའི་གྲུབ་རྟགས་བསྟན།
ཨལ་ཐན་རྒྱལ་བོའི་རིམ་གྲོར། སྐུ་ཕྱོགས་གྲྭ་ཚང་ལ་གཙུག་ཏོར་རྣམ་རྒྱལ་བཙུགས་
པས་དེ་ ཕྱིས་སུ་རྣམ་རྒྱལ་གྲྭ་ཚང་དུ་གྲགས་པ་ཡིན་ནོ། ། ཨལ་ཐན་རྒྱལ་བོའི་
བཞུགས་གནས་ནི་མཁར་སྔོན་པོ་ཡིན་མོད། རྒྱལ་མཆོག་རིན་པོ་ཆེ་དེར་ཕེབས་པ་ས་
ཐག་ཆེས་རིང་སྟབས། སྟོད་སོག་མཚོ་སྔོན་མཚོ་ཁར་མཆོད་ཡོན་ཞལ་འཛོམ་རྩིས་
གནང་བ་རེད།
མེ་མོ་གླང་( ༡༥༧༧)ལོར། རྒྱལ་བོ་ཉིད་ནས་མཚོ་ཁར་འབྱོར་རྩིས་བཅས་
གདན་འདྲེན་བསྐྱར་མ་སླེབས་པས། ལོ་དེའི་ཧོར་ཟླ་བཅུ་གཅིག་པའི་ཉེར་དྲུག་ལ་
འབྲས་སྤུངས་ནས་དགའ་ལྡན་དུ་ཕེབས། རྗེ་བདག་ཉིད་ཆེན་པོའི་སྐུ་གདུང་རིན་པོ་
ཆེར་མཇལ་ཞིང་སྨོན་ལམ་གནང་། ཕེབས་སྐྱེལ་དུ་བྱོན་པའི་དགའ་ལྡན་ཁྲི་རིན་པོ་ཆེ་
གདན་ཟུར། སེ་འབྲས་ཀྱི་མཁན་སློབ། རིན་པོ་ཆེ་བོང་མཁར་བ་སོགས་ཨ་དྭགས་
ཡར་ཀླུང་ཕྱོགས་ཀྱི་མཁན་སློབ་མང་བོ། ས་སྐྱོང་བཀྲ་ཤིས་རབ་བརྟན་སོགས་དཔོན་
རིགས་མང་བོ་བཅས་ཕལ་ཆེར་དེ་ཁ་ནས་ལོག་རྩིས་ཀྱིས་གསུང་གླེང་མཛད། རྭ་སྒྲེང་
ནས་ཕེབས་ཐོག ས་སྐྱོང་བཀྲ་ཤིས་རབ་བརྟན་པས་རྒྱལ་དབང་གི་ཆིབས་ཡོབ་ལ་
འཇུས་ནས། བསྟན་པའི་དཔལ་གྱུར་བླ་མའི་ཞབས་པད་བརྟན། །བསྟན་འཛིན་
སྐྱེས་བུས་ས་སྟེང་ཡོངས་ལ་ཁྱབ། ། ཅེས་པའི་ཚིག་རྐང་གཉིས་འཕྲལ་རྩོམ་མཛད་
མཚམས། མཆི་མས་བརྣངས་ཏེ་གསུང་རྒྱུ་མ་བྱུང་བ་ལ། རྒྱལ་དབང་རིན་པོ་ཆེས།
བསྟན་པའི་སྦྱིན་བདག་མངའ་ཐང་འབྱོར་བ་རྒྱས། །བསྟན་པ་ཡུན་རིང་གནས་པའི་
བཀྲ་ཤིས་ཤོག ། ཅེས་ཆིབས་ཐོག་ནས་ཚིག་རྐང་གཉིས་ཀྱིས་ཁ་བསྐང་གནང་སྟེ་
ཆིབས་བསྐྱོད་མཛད་པ་ཡིན་པས་དེང་དུས་ཤིས་བརྗོད་ཀྱི་ཁྲོད་དུ་གསུང་བ་དེ་ཡིན་
ནོ། ། དེ་ནས་འབྲི་ཆུའི་ཁར་ཕེབས་པ་ན་ལྷ་འདྲེའི་ཆོ་འཕྲུལ་གྱིས་འབྲི་ཆུ་འཁྲུགས་
421



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ནས་བགྲོད་དཀའ་བར་གྱུར་པ་ལ་སྡིགས་མཛུབ་མཛད་པ་ཙམ་གྱིས་བགྲོད་བདེ་བར་
གྱུར། དེ་ནས་རིམ་གྱིས་ཉན་མཚོ་སྟོད་དུ་ཕེབས། དེར་སེར་སྐྱ་ཁྲོམ་ཆེན་པོ་འཚོགས་
ཏེ་གསེར་སྲང་སྟོང་གསུམ་སོགས་ཀྱི་དངོས་འབུལ་བྱུང་། རབ་བྱུང་དང་བསྙེན་རྫོགས་
ཀྱང་སྟོང་ཕྲག་ཏུ་ཉེ་བ་བསྒྲུབས་ཤིང་། ཟབ་ཆོས་མང་བོ་གནང་། དེ་ནས་ཨ་རིག་གི་
ས་སྣེར་བྱོན་པ་ན་ནུབ་གཅིག་སོག་པོའི་ལྷ་འདྲེ་རྟ་དང་རྔ་མོང་གི་མགོ་ཅན་སོགས་མང་
བོ་འོངས་པ་དེ་ཀུན་དམ་ལ་བཏགས། སང་ཉིན། ཐུ་མེད་ཀྱི་མ་ཟིན་པཀི། ཀུང་ཐེའི་
ཇི། ཁ་ཐིན་པ་ཐུར་སོགས་རྟ་བ་བརྒྱད་བརྒྱ་སྐོར། ཆིབས་བསུ་དང་བོར་འབྱོར་ཏེ་
གོས་དར་དཔག་ཏུ་མེད་པ་ཕུལ། ཨག་ཆེན་ཐང་ནས་རིམ་གྱིས་ལམ་བདེ་བར་སྐྱོད་
སྐབས། རྨ་ཆེན་སྦོམ་རའི་རྒྱུད་དུ་གྲགས་པའི་ ཨ་ རིག་དཔོན་སངས་རྒྱས་སྐྱབས་
སོགས་ཀྱིས་ཆིབས་བསུ་མཛད། དེ་ནས་ཆིབས་བསུ་གཉིས་པར། ཨུར་བསྡུས་རྒྱལ་
རིགས་སེ་ཆེན་ཧོང་ཐིས་ཇི་དང་། ཐུ་མེད་རྒྱལ་རིགས་པ་ཡན་ནོ་ཡོན་གྱིས་གཙོས་རྟ་
བ་སྟོང་ཕྲག་གསུམ་གྱིས་བསུ་བ་མཛད་ནས་གསེར་དངུལ་སོགས་ཀྱི་ཕྱག་རྟེན་མཐའ་
ཡས་པ་ཕུལ། ཨ་རིག་དཀར་བོ་ཐང་དུ་བཞུགས་སྐབས། ཨ་རིག་རྣམས་ཀྱིས་རྟ་སྟོང་
དང་ཕྱུགས་ཁྲི་ཚོར་ཉེ་བ་ཕུལ། འཇའ་འོད་ཀྱི་གུར་དང་མེ་ཏོག་གི་ཆར་བབས། ད་
ལྟའི་བུན་ཆོན་ཀུང་ཧྲེ་དང་ཉེ་སར་རྒྱལ་དབང་གི་བཞུགས་ཁྲི་ཡོད་པ་དེ་ཡིན་ནོ། །
དེ་ནས་ཆིབས་བསུ་གསུམ་པར། རྒྱལ་བོའི་བླ་མཆོད་དུ་གནང་བའི་ཆོས་རྗེ་དང༌། ལོ་
ཙཱ་བ་ཀོ་བྲི་གཉིས་དང་། ཇོ་རིགས་ཐུ་ཐིས་ཇི་དང་། ཚིང་པ་ཐུར་སོགས་སྐྱ་སེར་སྟོང་
ཕྲག་དུ་མ་བསུ་བ་ལ་འབྱོར། ཧོར་གྱི་སྤྱི་རྒྱལ་ཐུ་མེན་ཇ་སག་རྒྱལ་བོའི་ཁྲི་ལོ་ཉེར་
གཅིག་པ་རབ་བྱུང་བཅུ་བའི་ཉག་མ་བཅུ་གཉིས་པའི་ས་ཕོ་སྟག་( ༡༥༧༨)ལོའི་ཟླ་
ལྔ་བའི་ཚེས་བཅོ་ལྔའི་ཉིན། སྐྱབས་མཆོག་རྒྱལ་དབང་རིན་པོ་ཆེར་དྲུང་འཁོར་རྣམས་
ཀྱིས་བསྐོར་ཞིང་སྒྲིག་སྟར་དང་ལྡན་པའི་སྐུ་དར་དང༌། རྒྱ་གླིང་། ལས་ཚན་ཆིབས་
གསས
422



༄༅། །བོད་སོག་ཆོས་འབྱུང་གི་སྨད་ཆ།
རགས་གོ་རིམ་བཅས་བྱོན་ཞིང་སྐྱ་སེར་སྟོང་ཕྲག་མང་བོས་ས་གཞི་གཡོས་པ་ལྟར་
བསྐོར་ཏེ་ཚ་ཁད་གཅིག་ཙམ་ཕེབས་པ་ན། གནམ་སའི་དབང་ཕྱུག་ཆེན་པོ་ཨལ་ཐན་
(གསེར་)རྒྱལ་བོ་ཉིད་མཐའ་འཁོབ་མུན་པའི་གླིང་དཀར་བོར་བྱས་པའི་བརྡ་ཆད་དུ་
གོས་དཀར་བོ་གསོལ་ཞིང་། བཙུན་མོ་སྲས་དང་བློན་པོའི་ཚོགས་ཀྱིས་བསྐོར་ཞིང་རྟ་
བ་ཁྲི་ཕྲག་ལྷག་དང་བཅས་པས་ཆིབས་བསུ་ཆེན་པོ་བྱས་ཤིང་། ཆལ་ཚ་( ཆབ་ཆ་ཀྲིག་
ཡོད་སའི་སྟོད་སྤྱི་ལེ་འགའི་སར་ཆུ་མཛོད་བརྐོས་ཤུལ་ནས་དགོན་ཤུལ་ཐོན་ནོ་) ཞེས་
པར་བྱོན་ནས་ཞབས་ཟུང་གསེར་གྱི་ཁྲི་འཕང་ལ་བཀོད། མཆོད་ཡོན་མཇལ་བའི་
དགའ་སྟོན་གྱི་ཐོག་མར། དངུལ་སྲང་ལྔ་བརྒྱ་ལས་གྲུབ་པའི་མཎྜལ་གསེར་གྱི་ཚོམ་བུ་
དང་བཅས་པས་ཐོག་དྲངས་ཏེ། གསེར་གྱི་གཞེས་གར་ཡུལ་དབུས་ཀྱི་བྲེ་ཚད་ཤོང་བ་
ཞིག་རིན་པོ་ཆེ་གཟི་མཆོང་བྱུ་རུ་པདྨ་ར་ག་བཻཌཱུརྱ་དང་མར་གད་སོགས་ཀྱིས་བཀང་བ།
གོས་དཀར་སེར་དམར་ལྗང་སྔོན་པོ་རྣམས་ཡུག་ ཉི་ ཤུ་རེ་བཅས་ཁྱོན་ཡུག་བརྒྱ།
ཆིབས་རྟ་དཀར་བོ་རིན་པོ་ཆེའི་སྒ་སྲབ་ཀྱིས་བརྒྱན་པ་བཅུས་ཐོག་དྲངས་ཏེ་རྟ་བརྒྱ་
ཕྲག་གཅིག ཁྲོམ་ཟིལ་གནོན་གྱི་གོས་ཆེན་ཡུག་བཅུ། དངུལ་སྲང་སྟོང་ཕྲག་གཅིག
རས་དར་སོགས་ཡུག་མང་བོ། ཁྱད་པར་དུ་ཡོ་བྱད་ཤིན་ཏུ་ལེགས་པའི་ཕྱག་རྟེན་སྣ་
མང་ཕུལ་ནས། མཇལ་ཁ་ཞུས། ཏཱ་ལའི་བླ་མ་བཛྲ་དྷ་ར་ཞེས་པའི་མཚན་སྙན་ཕུལ་
བ་ནི་གསེར་སྲང་བརྒྱ་ལས་གྲུབ་པའི་ཐམ་ག་འབྲུག་སྡེར་མོ་ལྔ་བས་མཚན་པ། ཁ་རིས་
ལ་རྡོ་རྗེ་འཆང་ཏཱ་ལའི་བླ་མའི་ཐམ་ག་རྒྱལ་ཅེས་པའི་ཧོར་གྱི་ཡིག་གསར་ཡོད་པ་དང་།
གསེར་གྱི་དབུ་རྒྱུན་བུམ་པ་རིགས་ལྔའི་ཕྱག་མཚན་སོགས་ཁྱད་འཕགས་རྣམས་ཀྱང་
ཕུལ། སྐབས་དེར་ཁྲོམ་ཚོགས་འབུམ་སྒྲ་གྲགས་པའི་དབུས་དེར། འདུལ་བ་དཔོན་
སློབ་རིན་པོ་ཆེས་སྐྱབས་འཇུག་དང་བརྟན་བཞུགས་ཕུལ་ཞིང་། རྒྱལ་བོས་དམ་བཅའ་
ཆེན་པོའི་བཀས་བཅད་བསྒྲགས་པ་ནི། ཀོ་ ཤི་པཀིས་ལོ་ཙཱ་བསྒྱུར་པའི་ནང་དོན་
423



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བསྡུས་ན། ད་ནས་བཟུང་སྟེ་བོད་ཡུལ་གྱི་རྗེ་ཙོང་ཁ་བའི་བསྟན་པ་ལ་དཔོན་འབངས་
ཡོངས་ནས་གཅིག་ཏུ་དད་པས་གཙུག་ཏུ་བཀུར་བ་ཡིན། སྔར་སོག་པོའི་མི་ཤི་རྗེས།
དྲག་ཞན་གྱི་དབྱེ་བས་རང་གི་ཆུང་མའི་སྲོག་གཅོད་དགོས་པ་དང་། དེ་མིན་ཡང་རྟ་
ནོར་ལུག་གསུམ་མང་བོའི་སྲོག་གཅོད་དགོས་པ་ལས། དེ་རིང་ཕྱིན་ཆད་ནས། ལོག་
ཆོས་ཀྱི་ལམ་ལུགས་དེ་དག་བསྒྱུར་ནས་སྲོག་གཅོད་མི་བྱེད་རྒྱུ་དང་། སྔར་ཨོལ་ཀོང་དུ་
གྲགས་པའི་ཟླ་དུས་ཀྱི་ཁྲག་མཆོད་དང༌། ལོ་དུས་ཀྱི་སྲོག་གཅོད་ཀྱིས་མཆོད་དགོས་
པའི་གཤིན་པོའི་གཟུགས་བརྙན་རྣམས་མེར་བསྲེག་དགོས། ཤི་བའི་མཚུན་ལྷ་མཆོད་
པ་གཏན་དུ་ཡོད་མི་ཆོག ལྷ་བ་ཀེ་གོན་ཕབ་མི་ཆོག དེ་དག་མེད་པར་མ་བཏང་ན།
ཁྱིམ་གཏོར་ནས་རྒྱུ་ནོར་གཞུང་བསྡུས་བྱེད་རྒྱུ་ཞེས་བཀའ་ཁྲིམས་བསྒྲགས་པ་ཡིན།
ད་ཕྱིན་ཆད། རྗེ་ཙོང་ཁ་བའི་བསྟན་པ་ལ་དད་གུས་དང་། གཤིན་པོའི་གཟུགས་
བརྙན་གྱི་ཚབ་ཏུ་མགོན་པོ་ཕྱག་དྲུག་པའི་སྐུ་རེ་བཞག་ནས་དཀར་གསུར་གྱིས་མཆོད་
རྒྱུ། གཤིན་པོའི་སྐལ་གྱི་རྒྱུ་ནོར། བླ་མ་དང་གྲྭ་བ་ལ་ཕུལ་རྒྱུ་གཏན་ཕབ་བྱས་ནས་
ཐག་བཅད་བསྒྲགས་རྗེས། ཚོགས་འདུའི་སྟེང་ཐམས་ཅད་ཀྱི་མཐོང་སར་རྒྱལ་བོའི་ལྷ་
རྟེན་ཐམས་ཅད་ཐོག་མར་མེ་ལ་བསྲེགས། རྒྱལ་དབང་རིན་པོ་ཆེའི་ཞལ་ནས། ཨལ་
ཐན་རྒྱལ་བོ་ལ། ཆོས་ཀྱི་རྒྱལ་བོ་ལྷའི་ཚངས་པ་ཆེན་པོ་ཞེས་པའི་མཚན་སྙན་གནང་།
རྒྱལ་མཆོག་རིན་པོ་ཆེའི་མདུན་ནས། ཨལ་ཐན་རྒྱལ་བོས་ཆོས་ཀྱི་བདུད་རྩི་མང་དུ་
གསན། འབུལ་ཆེན་ལ་ཁྲི་འབུལ་ཕུལ་ཞིང་། དཔོན་སོ་སོ་ནས་ཀྱང་འབུལ་བ་རྣམ་
སྲས་ཀྱི་ཕོ་བྲང་གི་མཛོད་ལྟ་བུ་སྤྲོས། དེ་སོ་སོར་རང་རང་ལ་འདོད་ཆོས་རྒྱས་པར་
བསྩལ། དེ་ནས་བཟུང་སྟེ་ཧོར་རྒྱལ་རྣམས་ཀྱིས་རི་བོ་དགེ་ལྡན་པ་དང་མཆོད་ཡོན་དུ་
འབྲེལ་ཞིང་། དགེ་ལྡན་པའི་བསྟན་པ་བསྟན་འཛིན་དང་བཅས་པ་གཙུག་ཏུ་བཀུར་
བའི་བསྟན་པའི་སྦྱིན་བདག་ཏུ་གྱུར། མཆོད་ཡོན་མཇལ་བའི་ས་དེར་གཙུག་ལག་
424



༄༅། །བོད་སོག་ཆོས་འབྱུང་གི་སྨད་ཆ།
་་་
ཁང་གི་ས་འདུལ་བྱས་ཤིང་། ཆབ་ཚ་ཐེག་ཆེན་ཆོས་འཁོར་གླིང་ཞེས་པ་ཕྱག་བཏབ་
མཛད། གཞན་ཡང་དུས་གསུམ་སངས་རྒྱས་ལྷ་ཁང་དང་། རྗེའི་ལྷ་ཁང་། ཐམས་
ཅད་མཁྱེན་པ་བསོད་ནམས་རྒྱ་མཚོའི་སྐུ་འདྲ་བཞུགས་སའི་ལྷ་ཁང་སོགས་ལྷ་ཁང་རེ་
རེ་རྒྱ་ནག་གི་ལུགས་སུ་བཞེངས། དགེ་འདུན་གྱི་སྡེ་ཆེན་པོ་བཙུགས་ནས་རབ་གནས་
ཀྱང་མཛད། མཐའ་ལྕགས་རིས་བསྐོར། ཧང་ངེའི་གཞུང་ཨ་རིག་བྱམས་མདོའི་
དགོན་པར་རྒྱལ་དབང་གདན་འདྲེན་ཞུས་ཤིང་། དགོན་པ་ཕུལ་ནས་དགོན་པའི་
མཚན་ཞུས་པར་ཕུན་ཚོགས་རྣམ་རྒྱལ་གླིང་ཞེས་གནང་ཞིང༌། དགོན་དེའི་ སློབ་
དཔོན་ལ་འདུལ་བ་མཁན་པོ་བརྩོན་འགྲུས་བཟང་བོ་བསྐོས། ཨ་རིག་སྟོད་པ་བརྒྱ་
སྐོར་ལ་གདུགས་དཀར་གྱི་རྗེས་གནང་བསྩལ། དེ་ནས་ཐེག་ཆེན་ཆོས་འཁོར་གླིང་དུ་
བཞུགས་ཤིང༌། མཆོད་ཡོན་ཞལ་གྱེས་ཁར། རྒྱལ་བོས་མཁར་སྔོན་པོར་རྒྱལ་དབང་
གདན་འདྲེན་ཞུས་པས་ཞལ་བཞེས་གསང་བར་གནང་། རྒྱལ་བོའི་བླ་མཆོད་དུ་སྟོང་
འཁོར་རིན་པོ་ཆེ་རྫོངས་སྟ་མཛད། དེ་ནས་ཐམས་ཅད་མཁྱེན་པ་ཁམས་ཀྱི་འབའ་ལི་
ཐང་དུ་བྱོན་ནས་ཐུབ་ཆེན་ཆོས་འཁོར་གླིང་ཕྱག་བཏབ་གནང་ཞིང་། ཆབ་མདོར་
ཕེབས་པའི་སྐབས་འདིར། ཨལ་ཐན་རྒྱལ་བོ་སྐུ་གཤེགས་པ་མངོན་པར་མཁྱེན་ཏེ།
རི་རབ་ཀྱི་རྩེར་བདེ་མཆོག་གི་དཀྱིལ་འཁོར་དུ་བཅུག་ནས་དབང་བསྐུར་སྟེ་རྗེས་སུ་
བཟུང་། དེ་རྗེས་རྒྱལ་བོའི་སྲས་ཏུ་རིང་ཞེས་པ་འབྱོར་ནས། རྒྱལ་བོའི་ཞལ་ཆེམས་
བཞིན་མཁར་སྔོན་དུ་སྤྱན་འདྲེན་བྱུང་ཞིང་བསྔོ་རྟེན་ཕུལ། ཆུ་ལུག་ལ་སྐུ་འབུམ་
གདན་ས་ཆེན་པོར་ཕེབས་ནས་བཤད་གྲྭ་བཙུགས་ཤིང་ཆོས་སྐྱོང་ལ་མཉེར་གཏད་
མཛད། དེ་ནས་བྱ་ཁྱུང་དང་། ཏན་ཏིག་སོགས་སུ་ཕེབས་ནས་མཚོ་ཁར་བྱོན། དེ་
དག་ཏུ་ཆོས་ཀྱི་བདུད་རྩི་རྒྱ་ཆེན་པོ་བསྩལ། དེ་ནས་སེ་ཆེན་ཧོང་ཐིའི་ཇིའི་སྡེ་ཐོག་ཏུ་
ཕེབས། ཆོས་བཀའ་མང་བོ་གནང་ཞིང་རབ་བྱུང་དང་བསྙེན་རྫོགས་སྟོང་ཕྲག་ཏུ་ཉེ་
425



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བ་བསྒྲུབས། དེ་ནས་གུར་དཀར་བོའི་ཇུ་ནང་རྒྱལ་བོས་གདན་དྲངས་ཏེ། ཀྱེ་རྡོ་རྗེའི་
དབང་ཞུས་ཤིང་། དངུལ་སྲང་སྟོང་སོགས་ཀྱི་འབུལ་བ་རྒྱ་ཆེན་བཏེགས། དེ་སྐབས་
ཕྱག་དབང་དང་ཕྱག་མདུད་སོགས་རྒྱུན་དུ་གནང་བས་ཕྱག་བརྡོལ་ཡང་། གཞན་
དོན་ལ་མི་སྐྱོ་བར་ཕྱག་དཀྲིས་ནས་གནང་། མེ་ཁྱིའི་ལོ་གསར་གྲུབ་རྗེས། ཨལ་ཐན་
རྒྱལ་བོའི་སྲས་ཏུ་རེང་རྒྱལ་བོ་སོགས་ཀྱིས་སོག་ཡུལ་དུ་ཕེབས་པར་ཡང་བསྐྱར་གསོལ་
བ་བཏབ་པ་བཞིན་རྨ་ཆུའི་འགྲམ་དུ་ཕེབས་པ་ན་ཆུ་ཧ་ཅང་ཆེ་བས། འདོད་ཁམས་
དབང་མོར་གཉེར་དུ་གཏད་པས། མཚན་ཕྱེད་ཙམ་ནས་རླུང་ཆེན་པོ་ལྡང༌། ནམ་
ལངས་ཚེ་ཆུ་དཀྱིལ་དུ་དར་ལམ་སྐྱ་ཤར་རེ་ཆགས་འདུག་པར་སྒར་དང་བཅས་ཕེབས་
པས། དེང་སང་ཡང་བསོད་ནམས་དར་ལམ་དུ་མིང་ཐོགས། རིམ་གྱིས་མཁར་སྔོན་
པོར་ངོ་མཚར་བའི་བསུ་བ་དང་སེར་སྒྲེང་བཅས་ཏེ་ཕེབས། དེར་སེར་སྐྱ་དྲག་ཞན་
ཚང་མས་གསོལ་བ་རྩེ་གཅིག་ཏུ་བཏབ་པ་བཞིན། རྒྱལ་དབང་ཐམས་ཅད་མཁྱེན་
པས། རྒྱལ་བོ་ཏུ་རེང་གིས་གཙོ་བྱས་པའི་འཁོར་འབུམ་ཕྲག་ཙམ་ལ། སྲོག་གཅོད་
སོགས་མི་དགེ་བ་བཅུའི་ཉེས་དམིགས་དང༌། དགེ་བཅུའི་ཕན་ཡོན་སོགས་བླང་དང་
དོར་བྱའི་གནས་རྣམས་གསལ་བར་བསྟན་ཏེ་དམ་པའི་ཆོས་ཀྱི་སྲོལ་བཏོད་ནས་ཆོས་
ཀྱི་བདུད་རྩི་ཤིན་ཏུ་རྒྱས་པར་བསྩལ་པའི་སྐབས་སུ། རྒྱལ་བོ་གཉིས་པ་ཧོང་ཐའི་རྗེས་
གཏམ་བཏང་། ཀོ་ཤྲི་པཀྴིས་ལོ་ཙཱ་བསྒྱུར་ཏེ། སྔོན་ནས་ཇིང་ཀེར་གནམ་གྱི་རྒྱལ་བོའི་
རིགས་ལས་སྐྱེས་པས་སྟོབས་ཆེ་བ། རྒྱ་བོད་ཧོར་གསུམ་ཐམས་ཅད་དབང་དུ་བསྡུས་
པ། ས་སྐྱའི་བླ་ཆེན་པོ་དང་འབྲེལ་ཏེ་སངས་རྒྱས་ཀྱི་བསྟན་པ་དར་རྒྱས་ཆེ་ཞིང་།
ཆོས་འཇིག་རྟེན་ཟུང་གིས་ཕུན་སུམ་ཚོགས་ནས་ཡོད་པ་ལ། སླར་ཐོ་གཱན་ཐེ་མུར་རྒྱལ་
བོའི་སྐབས་ནས་བསྟན་པ་ནུབ་ཅིང་མི་དགེ་བའི་ཁྲིམས་དང༌། ལས་གང་བྱས་ཀྱང་
སྡིག་པའི་ཕྱོགས་དང་། ཟས་སུ་ཤ་ཁྲག་ཁོ་ན་ལ་ལོངས་སྤྱད་པས་ཡུལ་འདིར་མུན་ནག་
426



：：་
་
་，
：
：
：.
༄༅། །བོད་སོག་ཆོས་འབྱུང་གི་སྨད་ཆ།
ཁྲག་མཚོ་ལྟ་བུར་གྱུར་པ་དེ། ད་ལྟ་མཆོད་ཡོན་ཉི་ཟླ་ཟུང་གཅིག་གི་བཀའ་དྲིན་ལས་
དགེ་བཅུ་ཆོས་ཀྱི་ལམ་སྲོལ་གཏོད། མུན་ནག་ལྟ་བུའི་གླིང་འདིར་བསྟན་པའི་ཉི་མ་
ཤར་ནས་ཁྲག་མཚོ་འོ་མར་བསྒྱུར་པ་འདི་བཀའ་དྲིན་ཆེ་བས། ཕྱོགས་འདི་ན་ཡོད་
པའི་རྒྱ་བོད་ཧོརགསུམ་ཀུན་གྱིས་ཀྱང་དགེ་བཅུའི་ཁྲིམས་ལ་གནས་དགོས། ཉི་མ་དེ་
རིང་ནས་ཁྱད་པར་སོག་པོ་ཆ་དཀར་བ་རྣམས་ལ་ཁྲིམས་སུ་བཅའ་བ་ནི། སྔར་སོག་
པོའི་མི་ཤི་རྗེས་སུ་དྲག་ཞན་གྱི་རྣམ་དབྱེས་རང་གི་ཆུང་མ་དང་། བྲན་གཡོག རྟ་ནོར་
སོགས་ཀྱི་སྲོག་གཅོད་པ་ཡིན་ན་འང་། ད་ཕྱིན་ཆད་སྲོག་གཅོད་ཡུལ་གྱི་རྟ་ནོར་སོགས་
ཀྱི་སྟེང་དུ་ཇི་ཙམ་བློས་འཚམ་པར་བཅད་ནས་དགེ་འདུན་དང་བླ་མ་ལ་ཕུལ་ཏེ། བསྔོ་
བ་དང་སྨོན་ལམ་ཞུ་བ་མ་གཏོགས། གཤིན་པོའི་རྗེས་སུ་དམིགས་པའི་སྲོག་གཅོད་
གཏན་ནས་བྱེད་མི་རུང་། གལ་ཏེ་སྔར་བཞིན་བསད་པ་བྱུང་ན། སྲོག་ཁྲིམས་བཅད་
དེ་ལུས་སྲོག་འབྲལ་རྒྱུ་ཡིན། རྟ་ཕྱུགས་བསད་པ་བྱུང་ན་ཁྲིམས་ཀྱིས་ནོར་ཐམས་ཅད་
ལེན་རྒྱུ་ཡིན། བླ་མ་དང་དགེ་འདུན་གྱི་ཆ་ལུགས་ཅན་ལ་བརྡུང་འཚོག་བྱེད་པ་བྱུང་ན་
ལག་འཇོག་མཁན་གྱི་གཞི་ཁྱིམ་ཐམས་ཅད་གཏོར་རྒྱུ་ཡིན། སྔར་ཨོད་ཀོང་དུ་གྲགས་
པའི་གཤིན་པོ་ཐམས་ཅད་ཀྱི་གཟུགས་བྱས་པ་ལ། ཟླ་བ་བྱུང་རེས་ཀྱི་ཉ་སྟོང་བརྒྱད་
གསུམ་ལ་རྟ་ཕྱུགས་བསད་པའི་ཁྲག་གིས་མཆོད་པ་དང་། ལོ་དུས་ཀྱི་མཆོད་པ་ལ་དྲག་
ཞན་གྱི་དབྱེ་བས་མང་ཉུང་མཐའ་ཡས་པ་ཞིག་གསོད་པ་རྣམས། དེང་ཕྱིན་ཆད་ནས་
བཟུང་སྟེ། རྟེན་དེ་རྣམས་མེ་ལ་བསྲེག་ནས་ལོ་ཟླའི་དུས་ཀྱི་མཆོད་པར་སྲོག་གཅོད་
གཏན་ནས་མ་བྱེད། གལ་ཏེ་བྱེད་ན་ཁྲིམས་ཀྱིས་རྟ་ནོར་གང་བསད་ཀྱང་དེའི་བཅུ་
འགྱུར་གཞུང་གིས་འཕྲོག་རྒྱུ། ཨོད་ཀོང་མེ་ལ་མ་བསྲེགས་ན་དེའི་ཁྱིམ་གཏོར་རྒྱུ།
ཨོད་ཀོང་གི་ཚབ་ཏུ་ཡེ་ཤེས་ཀྱི་མགོན་པོ་ཕྱག་དྲུག་པ་བསྟེན་ནས། དེ་ལ་དཀར་གསུར་
གྱིས་མཆོད་པ་མ་གཏོགས། ཤ་ཁྲག་གི་མཆོད་པ་གཏན་ནས་མ་བྱེད། གཞན་ཡང་
427



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཡུལ་མི་ཐམས་ཅད་ཀྱིས་དགེ་བ་ལ་འབད་པ་དང་། ཉ་སྟོང་བརྒྱད་གསུམ་ལ་བསྙེན་
གནས་སྲུངས། མ་ཎི་རྒྱུན་དུ་འདོན། རྒྱ་བོད་ཧོར་གསུམ་སོགས་ལ་དགོས་མེད་ཀྱི་
འཕྲོག་བཅོམ་མ་བྱེད། མདོར་ན་བོད་ཡུལ་དབུས་གཙང་གི་རྣམ་དཀར་གྱི་བྱ་བ་ཇི་
ལྟར་བྱེད་ པ་ལྟར་ཡུལ་ཕྱོགས་འདིར་ཡང་དེ་ལྟར་བྱ་དགོས་ཞེས་ ཁྲིམས་མང་ དུ་
བསྒྲགས་སོ། ། དེ་ནས་རྒྱལ་དབང་ཐམས་ཅད་མཁྱེན་པས་ཐུགས་རྗེ་ཆེན་པོའི་
བཟླས་ལུང་གནང་ཞིང་། བཀའ་ཆོས་རྒྱ་ཆེར་བསྩལ་པ་དེ་རྣམས་ལོ་ཙཱ་བས་སོག་སྐད་
དུ་བསྒྱུར་ཏེ་ཀུན་ལ་གོ་བར་བྱས་པས། མཆོག་དམན་ཀུན་གྱིས་དང་དུ་བླངས་ཤིང་།
ཡི་གེ་དྲུག་པ་བཟླ་བ་དང་། དགེ་བ་བཅུ་ལ་བརྩོན་པར་བྱས་པས་ན། དཀར་ཕྱོགས་
ཀྱི་ལྷ་ཀླུ་རྣམས་ཤིན་ཏུ་དགའ་ཞིང་། འཇའ་འོད་ཀྱི་གུར་དང་། མེ་ཏོག་གི་ཆར་བ་
སོགས། འཇམ་མགོན་བླ་མའི་བསྟན་པ་དར་ཞིང་རྒྱས་པའི་རྟགས་མཚན་མང་བོ་
བྱུང་ངོ༌། ། དེ་ལྟར་མི་དགེ་བའི་རྒྱུན་བཅད་ནས། སངས་རྒྱས་བསྟན་པའི་རྒྱལ་
མཚན་འཛུགས་པའི་དགའ་སྟོན་མཚོན་བྱེད་དུ། རྒྱལ་དབང་རིན་པོ་ཆེར་ཁྲོམ་ཟིལ་
གནོན་གྱི་སྐུ་བེར་གསུམ་གྱིས་གཙོས་གོས་བཟོ་མ་བརྒྱ། ཁ་དོག་སྣ་ལྔ་བའི་གོས་ཡུག་
མ་བརྒྱ། རིན་པོ་ཆེའི་ཕྲེང་བས་གཙོས་ཕྲེང་བ་བརྒྱ། པུ་ལ་ཧ་སོགས་པགས་རིགས་
བརྒྱ། གསེར་གྱི་བཞེས་དཀར་ཆེན་པོ་མུ་ཏིག་གིས་བཀང་བ། དངུལ་དེམ་འབྲུག་
འཁོར་ཡོད་པ་བདུན་ཚར། དངུལ་སྲང་སྟོང་ལས་གྲུབ་པའི་ཁོག་མ། གསེར་གྱི་ཞྭ་
དང་ན་བཟའ་སོགས་ཆ་ཚང་བ་རྒྱལ་བོ་རང་ཉིད་ཀྱི་ཆས་ཀུན་ཚང་། དངུལ་སྲང་
གསུམ་རེ་ལས་གྲུབ་པའི་ཅ་ནེ་དང་སྡེར་མ་བདུན་ཚར། རྟ་རྨིག་ལུག་རྨིག་གི་དབྱིབས་
ཅན་གྱི་དངུལ་སྲང་ལྔ་བརྒྱ། རས་ཟམ་སྟོང་ཕྲག་གཅིག རྟ་དཀར་རིན་པོ་ཆེའི་སྒོ་
སྲབ་ཀྱིས་སྤྲས་པ་གསུམ་གྱིས་གཙོས་པའི་རྟ་བརྒྱ་སོགས་འབུལ་བ་བགྲང་ལས་འདས་
པ་ཕུལ། ཨལ་ཐན་རྒྱལ་བོས་བཞེངས་པའི་དངུལ་གྱི་ཤཱཀྱ་མུ་ནེར་རབ་གནས་མཛད།
428



༄༅ ། །བོད་སོག་ཆོས་འབྱུང་གི་སྨད་ཆ།
རྒྱལ་བོའི་གདུང་སྦྱངས་པས་འཇའ་དང་མེ་ཏོག་གི་ཆར་བབ་ཅིང་། ཧཱུྃ་དང་བྷིསོགས་
ཀྱི་ཡི་གེ་དང་རིང་བསྲེལ་ཡང་མཐའ་ཡས་པ་བྱུང་། ཕྱི་རྟེན་དུ་དངུལ་སྲང་སྟོང་ལས་
གྲུབ་པའི་མཆོད་རྟེན་ལ་རབ་གནས་མཛད། རྒྱལ་བོས་ཞུས་ཏེ་བདེ་མཆོག་དྲིལ་བུ་ལྷ་
ལྔའི་དབང་ཆོག་གསུང་རྩོམ་གནང་། ཡུལ་དེར་རྒྱལ་བོས་ཨེར་ཏི་ནི་ཇོ་བོའི་ལྷ་ཁང་
རྟེན་དང་བརྟེན་པར་བཅས་པ་བཞེངས་ཏེ་དགེ་འདུན་གྱི་སྡེ་བཙུགས་ནས་འཆད་ཉན་
སྤེལ་བར་མཛད། དེ་ནས་རྒྱལ་དབང་རིན་པོ་ཆེ་ཐུ་མེད་གཡས་རུར་ཕེབས། ཧལ་ཧ་
རྡོ་རྗེ་རྒྱལ་བོ་མཇལ་བར་འོངས་ནས། པུ་ལ་གན་གྱི་པགས་པའི་གུར་སོགས་ནོར་རྔམ་
ཅན་མཐའ་ཡས་པ་ཕུལ། ཧལ་ཧའི་ཕྱོགས་སུ་མཆོད་ཡོན་འབྲེལ། དེ་དུས་ཨོ་རོད་
ཡུལ་དུ་གུ་ཤྲིར་ཧན་འཁྲུངས་ནས་དགུང་ལོ་དྲུག་པའི་དུས་མེ་ཕག་ལོར་ཐམས་ཅད་
མཁྱེན་པ་བསོད་ནམས་རྒྱ་མཚོ་མོང་གོལ་ཡུལ་དུ་བཞུགས་ནས་ཆོས་དར་ཚུལ་ཐོས་
ནས་དད་པ་མཆོག་ཏུ་སྐྱེས་ཏེ། དེ་ཕྱོགས་སུ་བྱིས་པ་དེས་ཕྱག་བཙལ་ནས་ཐོད་པ་
སྐྲངས་པ་བྱུང་ཞེས་གསུངས་པ་ལྟར་རྒྱལ་དབང་རིམ་བརྒྱུད་ལ་གུས་ཞབས་ལྷུར་ལེན་པ་
འབྱུང་བའི་རྟགས་མཚན་བྱུང་བ་དང་། གཞན་ཡང་རྒྱལ་དབང་རིན་པོ་ཆེ་མཚོ་སྔོན་
དུ་བཞུགས་སྒང་། ཨོ་རོད་ཡུལ་གྱི་མི་ཞིག་གིས་ཐར་མདོ་ཞིག་བླུས་ནས་རྒྱལ་དབང་
མཆོག་ལ་རབ་གནས་ཞུས་དུས་ཉིད་ཀྱི་ཞལ་ནས་རབ་གནས་གྲུབ་རྗེས། ཁྱོད་ཀྱིས་ཨོ་
རོད་དུ་དམ་ཆོས་འདི་ཁྱེར་དང༌། ད་ནས་ལོ་ཉི་ཤུ་ན་ཡུལ་དེར་བསྟན་པ་དར་བར་
འགྱུར་རོ་ཞེས་ལུང་བསྟན་པ་ལྟར་བྱུང་ངོ༌། ། དེ་ནས་མཆོད་རྟེན་དཀར་བོའི་རྒྱལ་
བོས་སྤྱན་དྲངས། གཙུག་ལག་ཁང་ལ་རབ་གནས་དང༌། ལུང་། རྗེས་གནང་སོགས་
ཀྱི་ཆོས་མང་བོ་ཞུས་ཏེ་གསེར་དངུལ་སོགས་ཀྱི་རྣམ་གྲངས་ཁྲི་ཕྲག་བརྒལ་བ་ཕུལ། དེ་
དུས་སེ་འབྲས་དགེ་གསུམ་སོགས་ནས་སེར་སྐྱ་མང་བོ་ཡོང་སྟེ་དབུས་གཙང་དུ་འབྱོན་
པའི་གདན་འདྲེན་ཞུས་པ་ལ། རྗེ་ཉིད་ནས་ཡར་འབྱོན་པར་ཐུགས་དགྱེས་ཀྱང་།
429



ཡང་འ
ས་
ན
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཧོར་ཆེན་རྒྱལ་བོ་ཆེན་པོས་ཕོ་ཉ་མངགས་ཏེ་གདན་འདྲེན་གྱི་ཞུ་བ་ནན་གྱིས་ཕུལ་བས།
ཕེབས་པར་ཞལ་བཞེས་གནང་ནས། བཞུགས་སྒར་རིམ་གྱིས་བཏེགས་ཏེ། ཧོར་རྒྱལ་
བོའི་དུས་ཀྱི་ཕོ་བྲང་སྒང་ཏོའམ། ཕོ་བྲང་ཤིང་ཏོ་ཞེས་པའི་སར་ཕྱག་ཕེབས། རྒྱལ་
བློན་རྣམས་ཀྱིས་ཞུས་ནས། དཔལ་ཀྱི་རྡོ་རྗེའི་དབང་གནང་ཞིང་། སྐྱེ་བོ་ཕལ་ཆེར་
ཡན་ལག་བརྒྱད་པའི་ཁྲིམས་སོགས་ལ་བཀོད། དེར་དགེ་འདུན་གྱི་སྡེ་བཙུགས་འདུག་
པ་ལ་རབ་གནས་རྒྱས་པ་མཛད། གསེར་དངུལ་གོས་དར་རྟ་ནོར་སོགས་ཀྱི་འབུལ་
བའི་རྣམ་གྲངས་ཁྲི་ཕྲག་བརྒལ་བ་ཕུལ། རྒྱལ་བོའི་འབུལ་ཆེན་གྱི་དུས་སུ་དངུལ་ལས་
གྲུབ་པའི་ཁང་བ་ཀ་གཉིས་མ་ཞིག་ཏུ་བཞུགས་གདན་བཀོད་པ་གཟིགས་ཏེ་ཞལ་ནས་
དངུལ་གྱི་ཁང་བུར་བཞུགས་པ་རེ་ཞིག་སྔས་པ་ཙམ་ཡིན་ཡང་འདོད་པ་དང་བསྟུན་
པས་ཆོག་གསུངས། དེ་ནི་དངུལ་གདུང་གི་རྟེན་འབྲེལ་དུ་སོང་སྟེ་ཅུང་མ་འགྲིག་པས་
ཀུན་འཛིན་ཞེས་པ་རབ་ཕྱོགས་ཀྱི་ས་ཕོ་བྱི་བ་( ༡༥༨༨）ལོའི་ལོ་གསར་དང་སྨོན་
ལམ་སོགས་གནང་རྗེས། ཟླ་བ་དང་པོའི་མཇུག་ནས་སྐུ་ཅུང་ཟད་བསྙུང་བའི་ཚུལ་
བསྟན། དེའི་ཚེ་སྐུ་མཚམས་དམ་པོར་བཅད་དེ་ཟབ་ལམ་རྡོ་རྗེའི་རྣལ་འབྱོར་བསྐྱངས་
ནས་རེ་ཞིག་བཞུགས་སྐབས། རྗེ་ཙོང་ཁ་བས་བཏང་བའི་ཕོ་ཉ་ཡིན་ཟེར་བ་ཞིག་
འོངས་ཏེ་ཡི་གེ་གཅིག་ཕྱག་ཏུ་ཕུལ་ནས་སོང་། སྐབས་དེར་རྒྱ་རྒྱལ་བཅུ་བཞི་བ་ཏཱ་མིང་
ཝན་ལི་ཤིང་ཀྱིས་རྗེ་འདིའི་སྙན་པ་གསན་ནས་དད་གུས་སྐྱེས་ཏེ་པེ་ཅིན་ཕོ་བྲང་དུ་
ཕེབས་དགོས་པའི་གདན་འདྲེན་པར་མི་བརྒྱད་ཀྱིས་གཉའ་བར་བཏེགས་པའི་གསེར་
ཡིག་པ་མངགས། ཏཱ་ལའི་བླ་མ་ཀྭན་ཏིང་ཀོ་ཤྲཱིའི་མཚན་དང༌། ཐམ་ཀ ལས་ཞྭ།
ལས་གོས། འཇའ་ས་སོགས་ཀྱི་སྔོན་དུ་རྒྱལ་བོའི་ཆེ་བའི་རོལ་མོ་སྣ་ཚོགས་དང་བཅས།
རྒྱ་ནག་གི་མི་དཔོན་གསུམ་གྱིས་གཙོ་བྱས་པའི་གདན་ཞུ་བ་འབྱོར། ལུ་ཧང་གསེར་
མའི་ན་བཟའ་ཆ་ཚང་དང་། གསེར་དངུལ་གོས་དར་སོགས་ཕོ་བྲང་གི་སྤྱད་པ་མང་དུ་
430



༄༅། །བོད་སོག་ཆོས་འབྱུང་གི་སྨད་ཆ།
ཕུལ་ཏེ། རྒྱལ་ཁབ་ཆེན་པོར་གདན་འདྲེན་པའི་བཀའ་ཤོག་ཕུལ་ཏེ་རྒྱུ་མཚན་ཞུས་
པས། རྟེན་འབྲེལ་ལ་དགོངས་ནས་ཕེབས་པའི་ཞལ་བཞེས་མཛད། དེ་ནས་བསྟན་
འགྲོ་སྤྱིའི་གེགས་ཆག་དང་དབང་ཕྱོགས་སྐྱེ་འགྲོ་ཡོངས་ཀྱི་བསོད་ནམས་དམན་པའི་
སྟབས་ཀྱིས་ནག་པ་ཟླ་བ་ནས་བསྙུན་གཞི་རིམ་གྱིས་ཆེར་སོང་བ་ལ། ཞབས་གྲོས་ཚང་
མས་ཞབས་བརྟན་རིམ་གྲོ་རྒྱ་ཆེར་བསྒྲུབས་ཤིང་བརྟན་བཞུགས་ཕུལ་བ་ན། རྒྱལ་བ་
ཙོང་ཁ་བས་གནང་བའི་གསུང་ཡིག་ན་རེ་ཞིག་དགའ་ལྡན་དུ་ ཤོག་ཟེར་བ་འདུག་
གསུངས་ནས། དགུང་ལོ་ཞེ་དྲུག་བཞེས་པའི་ས་བྱི་འདིའི་ནག་ཟླའི་ཉེར་དྲུག་གི་ཐོ་
རངས་ལ་གཟུགས་སྐུའི་བཀོད་པ་བསྡུས་ཏེ་མི་ཕམ་པ་དང་འཇམ་དཔལ་སྙིང་བོའི་དྲུང་
དུ་གཤེགས་སོ། ། དེ་ནས་སྐུ་ གདུང་ རིན་ པོ་ཆེ་ ལ་ བདེ་མཆོག་དང་སྤྱན་རས་
གཟིགས་ཀྱི་སྐུ་མང་བོ་དང་། ཡིག་འབྲུ་སྣ་ཚོགས་དང་དབུ་ཐོད་རིལ་བོར་ཕེབས་ཤིང་།
རིང་བསྲེལ་གྱི་ཕུང་བོ་ཡང་དཔག་ཏུ་མེད་པ་བྱུང་། དངུལ་གྱི་མཆོད་རྟེན་ཁྲུ་བཅུ་
གསུམ་པ་བཞེངས་ནས་དེའི་ནང་དུ་གདུང་རྟེན་ཕལ་ཆེར་བཞུགས་སུ་ གསོལ་ཞིང་།
ལྷག་མ་རྣམས་ཕྱོགས་འདིར་མཆོད་རྟེན་བཞེངས་ཏེ་མཆོད། མཆོད་རྟེན་ཆེན་པོ་དེ་
ཡང་དབུས་ཕྱོགས་སུ་གདན་འདྲེན་པར་བསྙད་ནས་སྐུ་འབུམ་ཆོས་སྡེ་ཆེན་པོའི་ནང་
རྟེན་དུ་ཞུས་ཏེ་ཐམས་ཅད་མཁྱེན་པའི་ལྷ་ཁང་དུ་བཞུགས་སོ། །
དེ་ལྟར་བཀའ་དྲིན་མཚུངས་ཟླ་མ་མཆིས་པའི་སྐྱབས་མཆོག་རྒྱལ་བའི་དབང་
བོ་འདི་ཉིད་ཀྱིས་ཕྱོགས་འདིའི་གདུལ་བྱ་རྣམས་ལ་དམ་པའི་ཆོས་ཀྱི་བདུད་རྩི་བསྩལ་
ནས། སྡིག་པའི་བསམ་པ་ཅན་དེ་དག་བཏུལ་ཏེ། འཕགས་པ་སྤྱན་རས་གཟིགས་
དང་། རྗེ་ཙོང་ཁ་བ་སོགས་ལ་དད་པའི་གནས་སུ་བཀོད། མ་ཎི་དང་དམིགས་བརྩེ་མ་
སོགས་འདོན་པ་དང་། དཀོན་མཆོག་གི་རྟེན་བཞེངས་པ་དང་། གཤིན་པོའི་དགེ་
རྩར་མཆོག་ གསུམ་ཁོ་ན་མཆོད་ཅིང་དགེ་རྩ་བྱེད་པའི་སྲོལ་བཙུགས་ཏེ། ཕྱོགས་
t
431



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འདིར་དགེ་ འདུན་ གྱི་སྡེ་ བཏབ་ནས་ ཡབ་རྗེ་རྒྱལ་བ་ གཉིས་པའི་འཕྲིན་ལས་ཀྱི་
གདུགས་དཀར་བོ་གྱེན་དུ་བསྒྲེངས་ཤིང་། མདོ་སྔགས་ལེགས་བཤད་ཀྱི་སྤྲིན་རྔ་
བསྒྲགས་ཏེ་ཟབ་རྒྱས་ཀྱི་སྦྲང་ཆར་སིལ་མ་དལ་བུས་ཕབ་པས། སྐྱེ་དགུའི་ཕན་བདེའི་
ལོ་ཏོག་ཆེས་ཆེར་འཕེལ་ཞིང༌། རྫོགས་ལྡན་གསར་བའི་དགའ་སྟོན་ལ་སྤྱད་པར་
མཛད་པ་ནི། བཀའ་གདམས་གླེགས་བམ་ལས། རྩོད་ དུས་དགུ་ཡི་ ཐ་མ་ལ། །
བསོད་ནམས་མཆོག་གི་མཚན་ལྡན་པས། །བཤད་ཚོགས་རྒྱ་མཚོ་ལྟ་བུ་ན། །བསྟན་
པའི་མེ་རོ་གསོ་བར་བྱེད། ། ཞེས་ལུང་བསྟན་གནང་བའི་དུས་ལ་བབས་པ་ཡིན་པས་
ན། པཎ་ཆེན་བློ་བཟང་ཆོས་ཀྱི་རྒྱལ་མཚན་གྱིས་རྗེ་འདི་ལ་བསྟོད་པ་ན། བདག་ཉིད་
ཆེན་པོ་གཞན་གྱིས་གདུལ་དཀའ་བ། །མ་རུངས་མཐའ་འཁོབ་སྐྱེ་བོ་མཐའ་དག་
ལ། །བསོད་ནམས་ཡེ་ཤེས་རྒྱ་མཚོ་མཐར་ཕྱིན་པའི། །རྒྱལ་བའི་མཛད་པ་སྒྲུབ་ལ་
གསོལ་བ་འདེབས། ། ཞེས་བསྔགས་པ་ལྟར་ཡིན་ནོ། །
རྒྱལ་དབང་ཕྱག་ན་པད་དཀར་འཆང་བ་དེ་ཉིད་ཀྱི་མཆོག་སྤྲུལ་རིན་པོ་ཆེ་ཡོན་
ཏན་རྒྱ་མཚོ་ཧོར་ཡུལ་འདིར་སྐུ་འཁྲུངས་པའི་སྒོ་ནས་ཕྱོགས་འདི་བྱིན་གྱིས་བརླབས་
པ་ཡིན་ཏེ། རྒྱལ་དབང་བསོད་ནམས་རྒྱ་མཚོའི་བཀའ་ཆེམས་ལས། སྔོན་དགེ་
ལེགས་ཀྱི་འབྲེལ་བ་མི་དམན་པས། །དུས་དེང་སང་རྟེན་འབྲེལ་ཕུན་སུམ་ཚོགས། །
སླར་སྨོན་ལམ་མཐུ་ལས་ཕྱི་མར་ཡང་། །ཚུལ་འདི་ལྟར་ཐེག་ཆེན་ལམ་བཟང་ནས། །
ཁྱོད་སྐལ་ལྡན་འདྲེན་པའི་དཔལ་དུ་འགྱུར། ། ཞེས་གསུངས་པ་ལྟར། སླར་བསྟན་
འགྲོའི་དོན་དུ་བྱང་ཕྱོགས་འདིར་འཁྲུངས་ནས་ཧོར་སོག་གི་དཔལ་མགོན་མཛད་པར་
གསུངས་པ་དང་། བཀའ་གདམས་གླེགས་བམ་ལས་ཀྱང་། མི་ང་ཡི་བསྟན་པ་བཤིག་
པ་རྣམས། །ཚེ་འདི་ལ་ཚེ་སྲོག་ཐུང་ན་ཡང་། །མི་ང་ཡི་ལ་ཡོགས་ཤེས་མི་འགྱུར། །
ཞེས་དང༌། བཀའ་ཆེམས་ལས་ཀྱང་། མི་ གནམ་བསྐོས་ ཀྱི་ དགའ་བ་སྐྱེད་བྱེད་
432



༄༅། །བོད་སོག་ཆོས་འབྱུང་གི་སྨད་ཆ།
རྒྱལ། །མཚན་ཀུན་ཏུ་རྒྱས་པའི་ཡོན་ཏན་དེ། །དཔལ་ཡར་གྱི་ངོ་བཞིན་གོང་དུ་
འཕེལ། ། ཞེས་འབྱུང་བ་ལྟར་ཡིན་པས། རྒྱལ་དབང་བཞི་བ་ཡོན་ཏན་རྒྱ་མཚོ་ནི།
མཁར་སྔོན་པོར་གནམ་གྱི་ལྷ་ཇིང་གེར་རྒྱལ་བོའི་གདུང་རྒྱུད་ཡབ་སུ་མི་ཐེ་ཇི་དང་།
ཡུམ་པཱ་ཧུན་ཇུ་ལ་གཉིས་ཀྱི་སྲས་སུ་རབ་བྱུང་བཅུ་བའི་ས་གླང་( ༡༥༨༩ ) ལོའི་ཟླ་བ་
དང་བོའི་དགའ་བ་དང་བོར་སྐུ་བལྟམས། སྐུ་ཆུང་ངུའི་དུས་ཉིན་གཅིག་བཀའ་འགྱུར་
གྱི་དུམ་པ་སྤྱན་དྲོངས་ གསུངས་པ་ལྟར་བླངས་པས། འདི་ནི་ངའི་རྣམ་ཐར་ཡིན་
གསུངས། གླེགས་བམ་དེ་ཁ་ཕྱེས་པར་དོན་ཡོད་ཞགས་པའི་རྣམ་ཐར་བྱུང་བས་སྤྱན་
རས་གཟིགས་ཀྱི་སྤྲུལ་བར་ངེས་པ་རྙེད། དེ་ནས་ཉིན་གསུམ་གྱི་བར་མནལ་བའི་འོད་
གསལ་ལ་ཞུགས་པའི་མཇུག་ཏུ། ཡུམ་གྱིས་དེའི་རྒྱུ་མཚན་དྲིས་པར། ཉིན་དང་བོར་
ངའི་ལག་ན་དཀར་མེ་གཉིས་འདུག་པའི་འོད་ཆེས་ཆེར་འབར་ནས་འཇིག་རྟེན་ཐམས་
ཅད་གསལ་བར་བྱེད་པ་ཞིག་རྨིས། ཉིན་གཉིས་པར་ནམ་མཁའ་ལ་སངས་རྒྱས་བྱང་
སེམས་གྲངས་མེད་པ་ཞིག་བཞུགས་པ་མཐོང་། ཉིན་གསུམ་པར་རིན་པོ་ཆེའི་ཁྲི་ལས་
ལངས་ཏེ་བོད་ཀྱི་ཕྱོགས་སུ་འགྲོ་བ་རྨིས་གསུངས། ཡང་མཆོད་ཁང་གོང་མའི་ནང་
རྒྱལ་དབང་གོང་མའི་སྐུ་ལ་གཟིགས་ནས་ང་འདི་ཡིན་གསུངས་པ་དང་ཕྱག་ཕྲེང་ཡང་
ངོས་འཛིན་མཛད། ཚ་རྡོར་ནང་སོས་རྗེ་གོང་མའི་རྟེན་མང་བོ་དང༌། ཆིབས་པ་བལ་
སེར་སོགས་རྟ་མང་ཁྱེར་ཡོང་བར། ཁོང་གིས་ཆིབས་པ་འདི་ལ་ཆིབས་ནས་དབུས་ལ་
འདི་ལྟར་འགྲོ་ཞེས་གསུངས། དེ་ནས་སྔགས་འཆང་ཀུན་བཟང་རྩེ་བ་བྱོན། བཅའ་
ཀ་མང་བོ་ཕུལ་བའི་ནང་། གོང་མའི་ཐང་ཞུ་དང་ཕྱག་དྲིལ་ངོས་བཟུང་། དབུས་ནས་
ཕྱག་མཛོད་ཆེན་མོ་སོགས་བླ་དཔོན་མང་བོ་མཁར་སྔོན་པོར་གདན་འདྲེན་ལ་འབྱོར་
སྐབས། སྔོན་གནས་རྗེས་དྲན་གྱི་གསུང་མང་བོ་བསྩལ་པས་ཐམས་ཅད་དད་གུས་
ལྷག་པར་འཕེལ། དགའ་ལྡན་ཁྲི་ཟུར་རིན་པོ་ཆེ་དཔལ་འབྱོར་རྒྱ་མཚོས་ཐམས་ཅད་
433



༄༅༑ །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མཁྱེན་པ་ཡོན་ཏན་རྒྱ་མཚོ་ཞེས་པའི་མཚན་ཕུལ་བ་ལྟར་ཞུས། ཕྱག་མཛོད་ཆེན་མོས་
ཐབས་ དུ་ མས་ ཕེབས་ རྒྱུ་ སྟ་ གོན་ མཛད་ ཀྱང་ རེ་ ཞིག་ འགྱངས་ མོད། ཆུ་ཡོས་
(༡༦༠༣)ལོར་ཐམས་ཅད་མཁྱེན་པ་གདན་དྲངས་ནས་བཞུགས་སྒར་རིམ་གྱིས་
བཏེགས། ལམ་ནས་དགོན་ལུང་བྱམས་པ་གླིང་གི་དགོན་ས་གཟིགས་ནས་དགོན་
ཕྱག་འདེབས་མཛད་རྒྱུ་ཞལ་བཞེས་གནང་། སྐུ་འབུམ་གདན་ས་ཆེན་པོར་བྱོན་ནས་
མཚན་ཉིད་གྲྭ་ཚང་བཙུགས། དེ་ནས་རིམ་གྱིས་ཆིབས་བསྒྱུར་མཛད་དེ་བྱང་རྭ་སྒྲེང་
དུ་ཕེབས་ནས་ཆོས་གསུངས་པས་མེ་ཏོག་གི་ཆར་དང་འཇའ་འོད་ཀྱི་གུར་སོགས་ཡ་
མཚན་པའི་ལྟས་མང་བོ་བྱུང་། ཁྲི་ཟུར་སངས་རྒྱས་རིན་ཆེན་གདན་འདྲེན་ལ་ཕེབས།
སྟག་ལུང་དུ་མང་འགྱེད་མཛད། དགའ་ལྡན་ཕོ་བྲང་ནས་གདན་འདྲེན་པ་མང་བོ་
འབྱོར། ཁྲི་རིན་པོ་ཆེ་དགེ་འདུན་རྒྱལ་མཚན་ཆིབས་བསུར་བྱོན་ནས་འདུས་པ་རྒྱུ་
མཚོས་སེར་སྦྲེང་གིས་སྡུན་བསུས་ཏེ་ཕེབས། རྗེའི་དངུལ་གདུང་རིན་པོ་ཆེར་མཇལ་
ཞིང་འདུས་ཚོགས་ཡོངས་ལ་བཀའ་ཆོས་བསྩལ། མང་འགྱེད་རྒྱ་ཆེན་མཛད། དགའ་
ལྡན་ཕོ་བྲང་གི་ཁྲིར་ཕེབས་ཏེ་དགའ་སྟོན་རྒྱ་ཆེན་པོ་བསྒྲུབས། དེ་ནས་ཇོ་བོ་ཤཱཀྱ་མུ་
ནེའི་མདུན་ནས་དགའ་ལྡན་ཁྲི་ཟུར་རིན་པོ་ཆེ་སངས་རྒྱས་རིན་ཆེན་པས་མཁན་པོ་
དང༌། ཁྲི་ཐོག་པ་དགེ་འདུན་རྒྱལ་མཚན་གྱིས་སློབ་དཔོན་གནང་སྟེ་རབ་བྱུང་དང་
དགེ་ཚུལ་བཞེས། བཀྲ་ཤིས་ལྷུན་པོ་ནས་པཎ་ཆེན་བློ་བཟང་ཆོས་རྒྱུན་ཞུས་ཏེ།
འབྲས་སྤུངས་སུ་བཞུགས་ནས་བཀའ་ཆོས་མང་དུ་ཕུལ། ཤིང་འབྲུག་གི་སྨོན་ལམ་
ཆེན་མོའི་གྲལ་དབུར་ཕེབས་ནས་སྐྱེས་རབས་སོགས་ཀྱི་བཤད་པ་ཕུན་སུམ་ཚོགས་པ་
གནང་བས་ཀུན་ཡ་མཚན་དུ་གྱུར་པ་སོགས་རྣམ་ཐར་བྱིངས་གཞན་དུ་གསལ་བས་ན་
འདིར་མ་བཀོད་དོ། ། དེ་ལྟར་ཐམས་ཅད་མཁྱེན་པ་བསོད་ནམས་རྒྱ་མཚོའི་ཡང་
སྤྲུལ་སོག་ཡུལ་དུ་འཁྲུངས་པས་ལྷག་པར་ཧོར་ཡུལ་གྱི་བསྟན་པ་ལ་སྨན་པར་གྱུར་ཅིང་།
པ
434



༄༅ ། །བོད་སོག་ཆོས་འབྱུང་གི་སྨད་ཆ།
ཧོར་མི་རྣམས་དབུས་གཙང་གི་བསྟན་པའི་སྦྱིན་བདག་གཙོ་བོར་གྱུར་ཏོ། །
པཎ་ཆེན་ཐམས་ཅད་མཁྱེན་པ་བློ་བཟང་ཆོས་ཀྱི་རྒྱལ་མཚན་སྐུ་ཚེ་དེར་ཧོར་
ཡུལ་དུ་དངོས་སུ་མ་བྱོན་ཀྱང་། ཡུལ་འདིའི་བསྟན་པ་ལ་བཀའ་དྲིན་ཤིན་ཏུ་ཆེ་བ་ཡིན་
ཏེ། མ་འོངས་པའི་དགོས་པ་ཁྱད་པར་ཅན་གཟིགས་ནས་པོག་ཏོ་སེ་ཆེན་རྒྱལ་བོ་
གདུང་རྒྱུད་དང་བཅས་པར་མཆོད་ཡོན་འབྲེལ་ཞིང་། ཧོར་སོག་གི་འགྲོ་བ་ཡོངས་ཀྱི་
རིགས་ཀྱི་ཅོད་པན་དུ་རྗེ་བཙུན་དམ་པ་བློ་བཟང་བསྟན་པའི་རྒྱལ་མཚན་ཡང་རྗེ་ཏཱ་ར་
ནཱ་ཐའི་སྤྲུལ་སྐུར་ངོས་འཛིན་གནང་སྟེ། སྤྲུལ་སྐུ་དབུས་གཙང་དུ་ཕེབས་དུས་བཀྲ་
ཤིས་ལྷུན་པོ་སོགས་ནས་བསུ་བ་སེར་སྦྲེངས་རྒྱལ་བ་ཡབ་སྲས་ཕེབས་པའི་ལུགས་
བཞིན་གནང་སྟེ་བཀུར་སྟི་དང་ཆོས་ཀྱི་བདུད་རྩི་རྒྱ་ཆེར་བསྩལ་ཅིང་། རྗེ་དེ་ལ་བསྟན་
འགྲོའི་དོན་བྱེད་ཚུལ་དང་། ཁྱད་པར་སོག་ཡུལ་དུ་དགེ་འདུན་འདུས་པའི་སྡེ་དང་།
ཆོས་འཆད་ཉན་བཙུགས་ནས་དོ་དམ་བྱེད་པ་བསྟན་པའི་བདག་རྐྱེན་ཡིན་པས། དེ་
ཐུགས་ལ་ཞོག་ཅེས་ཡང་ཡང་གསུངས་ཤིང་། ཨོས་ལོད་ ཤོང་སྤྲུལ་སྐུ་ངག་དབང་
བསྟན་འཛིན་འཕྲིན་ལས་ཆོས་དབང་གྲགས་པའི་སྡེ་དང༌། ཧལ་ཧ་ནོ་མོན་ཧན་བློ་
བཟང་བསྟན་འཛིན་རྒྱལ་མཚན་དཔལ་བཟང་བོ་དང་། ཛ་ཡ་པཎྜི་ཏ་བློ་བཟང་བསྟན་
འཛིན་འཕྲིན་ལས་སོགས་ལ་ཡང་སོག་ཡུལ་དུ་བསྟན་འགྲོའི་དོན་ལ་ཧུར་ཐག་བྱེད་
དགོས་པའི་གསུང་ནན་ཆེན་པོ་བསྩལ་པ་སོགས་ཀྱི་སྒོ་ནས་ཕྱོགས་འདིར་བསྟན་པ་
དར་བར་བྱེད་པ་ཡིན་པས། ཧོར་སོག་གི་འགྲོ་བ་ཡོངས་ལ་བཀའ་དྲིན་འགྲན་ཟླ་དང་
བྲལ་བ་བྱུང་། པཎ་ཆེན་བློ་བཟང་ཡེ་ཤེས་ཀྱི་དངོས་སློབ། སོག་པོའི་ཕྱོགས་སུ་ཡང་།
རྗེ་བཙུན་བློ་བཟང་བསྟན་པའི་རྒྱལ་མཚན་དཔལ་བཟང་བོ། སྟོང་འཁོར་སྤྲུལ་སྐུ་
འཇམ་དབྱངས་བློ་བཟང་བསྟན་འཛིན་འཕྲིན་ལས་རྒྱ་མཚོ། རྒྱལ་ཁང་རྩེ་བའི་སྤྲུལ་སྐུ་
བློ་བཟང་བསྟན་འཛིན་རྒྱ་མཚོ། རྗེ་བྱམས་པ་རྒྱ་མཚོའི་སྤྲུལ་སྐུ་བྱམས་པ་ངག་དབང་
435



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལྷུན་གྲུབ། གྲུབ་ཆེན་ལེགས་ཚོགས་ལྷུན་གྲུབ་ཀྱི་སྤྲུལ་སྐུ་མཁན་ཆེན་བློ་བཟང་བསྟན་
འཛིན་རྒྱལ་མཚན། ཛ་ཡ་པཎྜི་ཏ་བློ་བཟང་བསྟན་འཛིན་འཕྲིན་ལས་སོགས་དང་།
ཨོལ་རོད་ནས་སྐྱིད་ཤོད་སྤྲུལ་སྐུ་ངག་དབང་བསྟན་འཛིན་འཕྲིན་ལས་ཆོས་དབང་
གྲགས་པའི་སྡེ་དང་། དབེན་ས་སྤྲུལ་སྐུ། སེ་ཆེན་རབ་འབྱམས་པ་ཧོ་ཐོག་ཐུ། ཨོ་
ཆིར་ཐུ་རྒྱལ་བོའི་སྲས་ཚ་བ་སྐུ་སྐྱེ། མཁར་སྔོན་ནེའི་ཆི་ཐོ་ཡོན་ཧོ་ཐོག་ཐུ་བླ་མ་རིན་པོ་
ཆེ་སོགས་རྒྱལ་བསྟན་སྤེལ་བར་ནུས་པའི་སྐྱེས་བུ་དམ་པ་མཐའ་ཡས་པ་དང་། ཨོས་
རོད་ཀྱི་དཔོན་ཆེན་གུ་ཤྲི་བསྟན་འཛིན་ཆོས་ཀྱི་རྒྱལ་བོ་དང་། དཔོན་པོ་དུ་རལ་ཧོང་
ཐའི་ཇེ་དང་། ཧལ་ཧ་ཁུན་དུ་ལུང་ཆོས་ཁུར་དང༌། ནོ་མོན་ཨེ་ཅེན་སོགས་དཔོན་ཆེ་
ཆུང་དྲེགས་པ་ཅན་མཐའ་ཡས་པ་བྱུང་ངོ༌། ། ཡང་པཎ་ཆེན་ནས་བླ་མ་གྲུབ་ཐོབ་པ་
ཞིག་མན་ཇུའི་རྒྱལ་བོའི་བླ་མར་མངགས་ནས་བསྲུངས་པ་དང་བྱིན་རླབས་མཛད་
པས། ཕྱིས་སུ་གོང་མའི་རྒྱལ་སར་ཕེབས་ཚེ་རྒྱལ་བ་ཡབ་སྲས་ཀྱི་སྦྱིན་བདག་དང་དགེ་
ལྡན་པར་གུས་ཞབས་ལྷུར་ལེན་པ་དང་། སོག་ཡུལ་དུ་དགེ་ལྡན་བསྟན་པ་ཁྱབ་གདལ་
དུ་སྤེལ་བའི་བཀའ་དྲིན་བྱུང་བ་ཡིན་ལ། པཎ་ཆེན་དཔལ་ལྡན་ཡེ་ཤེས་གོང་མས་ཞེ་
ཧོར་དུ་གདན་འདྲེན་ཞུས་དུས། སོག་ཡུལ་དུ་ཞབས་ཀྱིས་བཅགས་ཤིང་མཆོད་ཡོན་
དུ་འབྲེལ་བ་དང་། སོག་ཡུལ་གྱི་དགོན་སྡེ་མང་བོའི་བཤད་སྒྲུབ་ཀྱི་འཆད་ཉན་རྒྱས་
པའི་ཞལ་བཀོད་མཚུངས་ཟླ་མ་མཆིས་པའི་བཀའ་དྲིན་གནང་བ་དང་། པཎ་ཆེན་
ཆོས་ཀྱི་ཉི་མ་ཡང་སོག་ཡུལ་གྱི་སྡེ་ཐམས་ཅད་དང་། དགོན་སྡེ་མང་བོར་བྱོན་ནས་
ཡུན་རིང་བཞུགས་ཤིང་དགེ་ལྡན་པའི་བསྟན་པ་རིན་པོ་ཆེ་ཕྱོགས་ཐམས་ཅད་དུ་དར་
ཞིང་རྒྱས་པར་མཛད་པ་དང༌། ཉེ་སྔོན་ཀུན་གཟིགས་པཎ་ཆེན་ཆོས་ཀྱི་རྒྱལ་མཚན་
དཔལ་བཟང་བོ་མཆོག་ནས་ཀྱང་ཐུགས་དགོངས་བླ་ན་མེད་པའི་མཛད་བཟང་ལ་
བརྟེན་ནས་བསྟན་པ་ཉམས་གསོའི་ཐོག་ནང་སོག་རྒྱལ་བསྟན་མཐུན་ཚོགས་ལ་གསུང་
ཟ
་
436



༄༅། །བོད་སོག་ཆོས་འབྱུང་གི་སྨད་ཆ།
ཆབ་གང་མང་བསྩལ་ཅིང༌། བསྟན་པའི་མེ་རོ་བསླངས་པ་དང་། སྐྱེས་སྤྲུལ་དམ་པ་
རྣམས་པེ་ཅིན་ནང་བསྟན་མཐོ་རིམ་སློབ་གྲྭར་གསན་སྦྱོང་གནང་དུ་བཅུག་པ་བཅས་
ནང་སོག་དང༌། ཞིན་ཅང་སོགས་ཀྱི་སོག་རིགས་དགོན་སྡེ་ཡོངས་ཀྱི་རྒྱལ་བསྟན་རིན་
པོ་ཆེ་དར་བའི་བཀའ་དྲིན་གང་མང་གནང་། སོག་ཡུལ་འདིར་པཎ་ཆེན་ཐམས་ཅད་
མཁྱེན་པའི་སྐུ་ཕྲེང་སྔོན་མར་ཡང་། འཇམ་མགོན་ས་པཎ་གྱི་སྐུའི་སྐྱེ་བ་བཞེས་དུས་
ཧོར་རྒྱལ་གོ་ཏན་གྱིས་གདན་དྲངས་ནས་ཧོར་ཡུལ་དུ་བྱོན་ཏེ་བསྟན་པའི་སྲོལ་བཏོད་
པ་ཡིན་པས། སྐུ་ཕྲེང་སྔ་ཕྱི་ཀུན་གྱིས་ཐོག་མཐའ་བར་གསུམ་དུ་སོག་ཡུལ་ལ་བཀའ་
དྲིན་བསྐྱངས་པ་ཡིན་ནོ། །
དེ་ནས་རྒྱལ་མཆོག་ལྔ་བ་ཆེན་པོའི་སྐབས། གཙང་བ་རྒྱལ་བོའི་དབང་ཤུགས་
ཀྱིས་དགེ་ལྡན་པ་ཆག་འཇིག་ལ་ཐུག་པའི་སྐབས་ཨོལ་རོད་ཕྱོགས་ནས་དཔོན་གུ་ཤི་
ཧན་གྱིས་དགེ་ལྡན་པའི་བསྟན་དགྲ་ཧལ་ཧ་ཆོག་ཐུ་འཁོར་བཅས་གཙང་བ་རྒྱལ་བོ་
འབྲེལ་བར་མཚོ་སྔོན་དུ་དམག་བཅས་སླེབས་པ་ལ་གཡུལ་བཤམས་ནས་ཚར་བཅད།
དེ་ནས་དབུས་གཙང་དུ་འབྱོར་ཏེ་རྒྱལ་དབང་ལྔ་བ་ཆེན་པོར་དངུལ་སྲང་ ཁྲི་ཕྲག་
སོགས་ཀྱི་འབུལ་བ་མང་བོ་བཏེགས་ནས་ཆོས་གསན། རྒྱལ་དབང་མཆོག་ནས་གུ་བྲི་
ཧན་ལ་བསྟན་འཛིན་ཆོས་ཀྱི་རྒྱལ་བོའི་མཚན་གནང༌། དེ་ནས་མཚོ་ཁར་འབྱོར་ཞིང་
བཞུགས་པ་ན། ཁམས་ནས་བེ་རི་དོན་ཡོད་རྒྱལ་བོས་ས་དགེ་ཀར་འབྲུག་རྙིང་མའི་
བསྟན་པ་ལ་འཚེ་ཞིང་། གཙང་བ་རྒྱལ་བོ་དང་འབྲེལ་བ་བྱེད་པ་གསན་ནས་བེ་རིའི་
ཐོག་ཏུ་དམག་སོང་སྟེ་བཅོམ་ཞིང་། དེ་ནས་གཙང་དུ་བྱོན་ཏེ་གཙང་རྒྱལ་དང་བཅས་
མིང་གི་ལྷག་མར་བྱས་ཏེ། བོད་ཡུལ་ཁྲི་སྐོར་བཅུ་གསུམ་རྒྱལ་མཆོག་ལྔ་བའི་ཕྱག་ཏུ་
ཕུལ་ནས་ཆོས་སྲིད་ཟུང་གི་བདག་པོར་བཀུར། རྒྱལ་དབང་རིན་པོ་ཆེས་ཀྱང་། ཁོང་
རྣམ་གཉིས་སྔོན་ནས་མཆོད་ཡོན་གྱི་ཚུལ་གྱིས་རྒྱལ་བསྟན་དར་བར་བྱེད་པའི་སྨོན་
437



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ། །
ལམ་ལྷན་གཅིག་ཡིན་པས་ཁྱོད་བོད་ཀྱི་རྒྱལ་བོར་བསྐོས་པ་ཡིན་གསུངས་པས། ཁོང་
གི་ཐུགས་བཞེད་བཞིན་ཞབས་ཞུ་བསྒྲུབས་ཤིང་དྲག་པོའི་དཔུང་གི་དམག་ལས་ཀྱི་
འགན་བཞེས་ནས་འདམ་གཞུང་དུ་གཞིས་བཟུང་། ལྷ་སར་བཞུགས་ཚེ་ནོར་བུ་གླིང་
ཁར་ཕྱག་ཕེབས་ནས་རྒྱལ་དབང་མཆོག་གི་ཞབས་ཞུ་བསྒྲུབས་པ་བཅས་ཀྱིས་སྐུ་ཚེ་
གང་བོར་བཞུགས།
གོང་མ་ཤུན་ཊི་རྒྱལ་བོས་ས་བྱི་( ༡༦༤༨ ) ལོར་ཤེས་རབ་བླ་མ་དང་གཙང་བ་
བཀའ་བཅུ་སོགས་མངགས་ནས་ལྔ་བ་ཆེན་པོ་གདན་འདྲེན་དང་། ཡང་ལྕགས་སྟག་
ལོར་བཀའ་བཅུ་ཤེས་རབ་པ་སོགས་གདན་འདྲེན་ཞུ་བར་མངགས་པ་བཅས་ཡང་ཡང་
གདན་ཞུས་བྱས་ནས། རབ་བྱུང་བཅུ་གཅིག་པའི་ཆུ་འབྲུག་( ༡༦༥༢）ལོར་ཆིབས་
བསྒྱུར་མཛད་ནས་མཚོ་སྔོན་པོའི་ཁར་གོང་མའི་ཨ་སུ་ཧན་ཨམ་པན་སོགས་ཕེབས་
བསུ་དང་བོར་འབྱོར། ཉིང་ཤ་མཁར་སོགས་བརྒྱུད་ནས་ཟླ་དགུ་བའི་ཉེར་གཅིག་ལ་
རྨ་ཆུ་བརྒལ་ནས་བྱོན་པར། ཨོར་ཏུ་སུའི་བླ་དཔོན་ཆེ་ཆུང་མང་བོས་བསུ་བ་དང་
བཅས་ཆོས་ཞུས་ཤིང་། འབུལ་བ་རྒྱ་ཆེན་པོ་བཏེགས། ཨོར་ཏུ་སུ་ཤན་ཏི་པེ་ལིའི་
བཙུན་མོ་དང་བཅས་ཡོངས་ནས་དངུལ་སྲང་སྟོང་། གོས་དར་ཕོན་མང་། རྟ་སྟོང་།
རྔ་མོང་བརྒྱ། ལུག་ཁྲི་སོགས་ཁྲི་འབུལ་གཉིས་སུ་ཉེ་བ་ཕུལ་བ་ལ་ཚེ་དབང་གནང༌། །
ཟླ་བཅུ་གཅིག་པའི་ཚེས་གཉིས་ལ། གོང་མའི་ལུང་གིས་ཁེ་ཤིག་ཆིན་ཝང་རྟ་བ་སྟོང་
ཕྲག་གཉིས་ཙམ་དང་བཅས་ཕེབས་བསུར་ཕྱིན་ནས། གོང་གི་བཀའ་ཤོག་དང་། མུ་
ཏིག་གིས་སྤྲས་པའི་སྣམ་སྦྱར་གྱིས་གཙོས་ཉེར་སྤྱད་མང་བོ་ཕུལ། ཝང་རང་གིས་རྒྱལ་
སྲིད་སྣ་བདུན་ཡོད་པའི་གསེར་གྱི་མཎྜལ་སོགས་ཕུལ་ཏེ་མཇལ། སྐབས་འདི་རྣམས་
སུ། ཉི་མ་རེ་རེ་བཞིན་སོག་ཡུལ་གྱི་དད་ལྡན་སྐྱ་སེར་མཐའ་ཡས་པ་འདུས་ནས་རང་
རང་གིས་འདོད་ཆོས་གང་མང་ཞུས་ཤིང་སོ་སོ་ནས་དངོས་འབུལ་གྱི་མཆོད་སྤྲིན་རྒྱ་
438



༄༅། །བོད་སོག་ཆོས་འབྱུང་གི་སྨད་ཆ།
ཆེར་སྤྲོས། གོང་ནས་ཆེད་དམིགས་ཀྱིས་བཞེངས་པའི་ཆ་ཧར་ཧའི་ཀའི་གཟིམ་ཁང་རྒྱ་
ཕིབས་ལྕགས་རི་བཅས་ཡོད་པ་དེར་ཕེབས། དེའི་ཚེ་བྱམས་གླིང་ནོ་མོན་ཧན། གྲྭ་
ཚང་ཆོས་རྗེ། གཙང་བ་རབ་འབྱམས་པ་རྣམས་ཀྱིས་བསྙེན་བཀུར་ཞུས། དེར་རེ་
ཞིག་བཞུགས་ནས་སེར་སྐྱ་བགྲངས་ལས་འདས་པར་དམ་པའི་ཆོས་ཀྱི་སྦྲང་ཆར་ཕབ།
དེ་ནས་ཕོ་བྲང་ནས་མྱུར་དུ་འཁོར་བཞེད་ཀྱིས་སྒར་དམངས་དེར་བཞག་སྟེ་ཕྱག་ཕྱི་
སུམ་བརྒྱ་སྐོར་དང་བཅས་ཆིབས་བསྒྱུར་ནས་ཆིང་ཧོང་གྲོང་རྡལ་གྱི་ཟམ་པར་ཕེབས་
འཕྲལ། གོང་ནས་ཕེབས་བསུ་གསུམ་པར་མངགས་པའི་ཨུའི་ཇིང་ཆིང་ཝང་རྟ་བ་སྟོང་
ཕྲག་གསུམ་གྱིས་བསྐོར་ཏེ་ཕེབས་བསུ་བྱས། དེ་སྐབས་གོང་མ་ཆེན་པོ་རི་དྭགས་ཁོ་
ཐོར་ཕེབས་འདུག་པར་རྒྱལ་དབང་གིས་མཇལ་འཕྲད་ཞུས་ཐོག་རྒྱལ་བོས་གསོལ་ཇ་
དྲངས་ཤིང་། གསུང་གླེང་མང་བོ་མཛད། དེའི་ཕྱི་ཉིན་ཕོ་བྲང་ཆེན་པོའི་བྱང་དུ་
དངུལ་སྲང་ཁྲི་ཕྲག་དགུ་ཡིས་ཆེད་གཉེར་གྱིས་བཞེངས་པའི་ལྷ་ཁང་སེར་བོ་བར་མར་
ཕེབས། ཧོར་ཆེན་ཆིང་ཝང་དང༌། བི་ལིག་ཐུ་ནང་སོ་སོགས་ཀྱིས་ཞུས་ནས་སྤྱན་རས་
གཟིགས་ཀྱི་རྗེས་གནང་བསྩལ། ཉེར་ལྔ་ལ་གོང་མ་ཆེན་པོ་ནས། གསེར་གྱི་མཎྜལ།
རྒྱལ་སྲིད་སྣ་བདུན། དཀར་ཡོལ་གསེར་རྟགས་ཅན། བཟེད་ཞལ། སྤྱི་བླུག འབྲུག་
རིས་སྡེར་མ། སྤོས་ཕོར། དུང་ཆེན། རྒྱ་གླིང་། འཕན། གདུགས། རྒྱལ་མཚན།
བ་དན། ཉི་ཡོལ་སོགས་ཏི་ཤྲཱི་འོས་པའི་ཆས་རྣམས་འབུལ་བར། ནང་བློན་ཀ་བ་ལ་
ཨམ་པན་དང༌། ཨ་སུ་ཨམ་པན་སོགས་འབྱོར། །
དེ་ནས་ཆོས་རྗེ་གུང་དང༌། གཙང་བ་རབ་འབྱམས་པ་སོགས་མི་བརྒྱ་སྐོར་ལ་
ཐུགས་རྗེ་ཆེན་པོའི་རྗེས་གནང་བསྩལ། དེ་རྗེས་ལོ་མཇུག་གི་དུས་རིམ་དང་། ལོ་
གསར་གྱི་ཚེས་གཏོར་དང་དུས་སྟོན་རྣམས་སྔར་ལུགས་ལྟར་བྱས། ཚེས་གཅིག་ནས་
སོག་ཡུལ་གྱི་ཝང་རྣམས་དང་། པེའི་ལེ། པེས་སེ། གུང་། ཨམ་པན་སོགས་ཀྱིས་ལོ་
439



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གསར་གྱི་གཟབ་མཆོར་ཆེན་པོས་མཇལ་རྟེན་དང་བཅས་མཇལ་ཁ་མང་བོ་ཞུས།
ཆོས་ཞུ་མཁན་བླ་མ་ཆེ་ཆུང་ཁག་མང་བོ་དང་དཔོན་ཁག་མང་བོ་ནས་འདོད་ཆོས་ཞུས་
པས་འབུལ་བ་བསམ་ལས་འདས་པ་བྱུང་ངོ༌། །
གོང་ནས་ཚེས་བཅུ་གཅིག་ ཉིན་ཕོ་བྲང་དུ་ལོ་གསར་ལ་གདན་འདྲེན་ཞུས།
རྒྱལ་དབང་མཆོག་དང་། ཕྱག་ཕྱི་དྲག་རིམ་བཅོ་ལྔ་སྐོར་བྱོན། གསོལ་སྟོན་གཟབ་
རྒྱས་སུ་བསྟར། བཞུགས་གྲལ་གྲོལ་ནས་ལྷ་ཁང་སེར་བོར་ཕེབས།
དེ་ནས་ཨུའི་ཇིང་ཝང་གི་སྲས་གཉིས་དང་། ཁེ་ཤིག་ཆང་ཝང་རྣམས་ཀྱིས་
གསེར་གྱི་མཎྜལ། གསེར་སྒ་ ཁྱད་མཚར་སོགས་དངོས་པོ་གྱ་ནོམ་པ་མང་བོ་དང་།
མགོན་པོ་ཐའི་ཇིས་གསེར་གྱི་ལྡོང་མོ། དངུལ་སྲང་སྟོང་ཕྲག་གཅིག གོས་ཡུག་བརྒྱད་
ཅུ་སོགས་དང་། དད་ལྡན་གཞན་མང་བོས་གསེར་དངུལ་སོགས་ཀྱི་འབུལ་བ་སྤམ་
མཐོ་བཏེགས་ནས་ཆོས་ལུང་རྗེས་གནང་མང་དུ་ཞུས། ནིས་ཆི་ཐོ་ཡོན་ཧོ་ཐོག་ཐུས།
རྒྱལ་དབང་རིན་པོ་ཆེར་དངུལ་སྲང་སྟོང་ཕྲག་གཅིག་དང༌། སྒར་དམངས་ལ་དངུལ་
སྲང་སྟོང་གི་འགྱེད་བཏང་། རབ་བྱུང་དང་བསྙེན་རྫོགས་སྒྲུབ་མཁན་ཡང་བརྒྱ་ཕྲག་
བྱུང་། རྒྱལ་དབང་མཆོག་ནས་རྒྱ་ཧོར་གྱི་ཡུལ་འདིར་རྒྱལ་བ་ཙོང་ཁ་བའི་ཐུགས་རྗེ་
ལྷག་པར་འཇུག་པར་གཟིགས་ནས། སྐྱ་སེར་ཀུན་གྱིས་དམིགས་བརྩེ་མ་འདྲེན་དུ་
བཅུག་པའི་ཡོན་དུ་དངུལ་སྲང་ཁྲིར་ཉེ་བ་གནང་། ནིས་ཆི་ཐོ་ཡོན་ཧོ་ཐོག་ཐུའི་འཕྲིན་
ལས་ཕྱོགས་འདིར་ཁྱབ་གདལ་དུ་དར་བ་ལ། བྱམས་གླིང་ནོ་མོན་ཧན་གྱིས་ཕྲག་དོག་
གི་རྣམ་པས་རྣམ་གཉིས་ཀྱི་བར་དུ་རྩོད་གླེང་མང་བོ་བྱུང་བ་དེར། གོང་མ་ཆེན་པོའི་
བཀས། རྒྱལ་དབང་རིན་པོ་ཆེས་རྩོད་པ་ཆོས་ཕྱོགས་སུ་ཞི་བར་བྱས་པས། གོང་མ་
ཐུགས་མཉེས་པ་བྱུང་ངོ་། ། །
ཧོར་ཟླ་གཉིས་པའི་ཚེས་བཅུ་གཉིས་ལ་གོང་མས་ཨམ་པན་མངགས་ཏེ། མུ་
ལག་
440



༄༅། །བོད་སོག་ཆོས་འབྱུང་གི་སྨད་ཆ།
་ ་
་ ་
་.
་.
: ་
.
：
་
: ，
་ ་
་་ ་
：.
་
་་
་ ་་་
་
ཏིག་གིས་བརྒྱན་པའི་སྐུ་བེར་གྱིས་གཙོས་པའི་ན་བཟའ་ཆ་ཚང་། མཐེ་བོང་གཉིས་
འགྱུར་ཙམ་གྱི་མུ་ཏིག་རིན་ཐང་བྲལ་བ་ཕུལ་ཞིང༌། དྲུང་འཁོར་རྣམས་ལ་སོ་སོར་ལྔ་
བཅུ་མ་གསུམ་རེ། དངུལ་ལྡོང་། གོས་ཡུག་བཅོ་ལྔ་སོགས་ཀྱི་གནང་སྦྱིན་བསྩལ། དེ་
ནས་ཚེས་བཅོ་བརྒྱད་ལ་རྒྱལ་དབང་རིན་པོ་ཆེ་ཕོ་བྲང་ཆེན་པོར་གདན་འདྲེན་ཞུས་ཏེ།
གོང་ནས་གསེར་སྲང་ལྔ་བཅུ་ལས་གྲུབ་པའི་ལྡོང་མོ་གཉིས་དང་། ཀ་ཏོར་ཆ། གསེར་
སྲང་ལྔ་བརྒྱ། དངུལ་གྱི་ལྡོང་མོ་བརྒྱད་དང་། ཀ་ཏོར་བརྒྱད། དངུལ་སྲང་ཁྲི་ཚོ་
གཅིག སྲང་སྟོང་ལས་གྲུབ་པའི་དངུལ་ ཁོག་ཆེན་མོ། གོས་ཡུག་སྟོང་ཕྲག་གཅིག
གསེར་སྒ་བཅུ། སྟག་གཟིག་གི་པགས་པ་དང༌། སྲམ་ལྤགས་སོ་སོར་བཅུ་རེ་སོགས་
འབུལ་བ་དུ་མ་བསྟར། རྒྱལ་བོའི་ཡུམ་ཐའི་ཁོས་གསེར་སྲང་བརྒྱུ། དངུལ་སྲང་སྟོང༌།
གོས་ཡུག་བརྒྱ་རྣམས་ཕུལ། ཨུའི་ཇིང་ཆིང་ཝང་གིས་གསེར་སྲང་བརྒྱ། གསེར་གྱི་
ལྡོང་མོ་དང་ཀ་ཏོར། གོས་ཡུག་བརྒྱས་གཙོས་པའི་སྟོང་འབུལ། ཁེ་ཤིག་ཆིང་ཝང་
གིས་གསེར་སྲང་བརྒྱ། གོས་ཡུག་ཕྱེད་དང་ཉིས་བརྒྱས་ཐོག་དྲངས་པའི་སྟོང་འབུལ།
ཝང་གཞན་རྣམས་ཀྱིས་ཀྱང་དེ་དང་ཆ་འདྲ་བའི་འབུལ་དངོས་ཕུལ། བྱམས་གླིང་ནོ་
མོན་ཧན་གྱིས། མུ་ཏིག་གི་ཕྲེང་བ། གསེར་སྲང་སུམ་བརྒྱ། ཁ་བཏགས་སོགས་ཀྱིས་
སྟོང་འབུལ་ཞུས་སོ། ། གོང་མར་སྙན་ཞུ་ཕུལ། ཧོར་ཟླ་གཉིས་པའི་ཉི་ཤུ་ལ་ལྷ་ཁང་
སེར་བོ་ནས་ཕྱགས་བཏེགས་ཁར་གོང་ནས་ཐ་ན་མུ་ཏིག་མཛུབ་མོའི་མགོ་ཙམ་པའི་
བརྒྱ་ཕྲེང་རིན་ཐང་མེད་པ་ཞིག་འབུལ་པར་ཆེད་གཏད་ཀྱིས་མངགས། ཨུའི་ཅང་ཆིང་
ཝང་དཔོན་འཁོར་སུམ་སྟོང་ཙམ་གྱིས་ཕེབས་སྐྱེལ་བྱས་ནས་ཕྱིར་སྒར་ཆེན་སྟེང་དུ་
ཕེབས།
གསུམ་པའི་ཚེས་གཅིག་ལ་ཧལ་ཧ་རྗེ་བཙུན་དམ་པ་རིན་པོ་ཆེ་བསྟན་པའི་རྒྱལ་
མཚན་དང་ཐུ་ཤེ་ཡེ་ཐུ་རྒྱལ་བོའི་མི་སོགས་ཡོང་ནས་མཇལ་ཁ་ཞུས། ཚེས་བཅུར་སོག་
441



-
，
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བོད་ཀྱི་ཁྲོམ་ཤིན་ཏུ་ཆེ་བ་དང་བཅས་ཏའི་ཀའི་དགོན་པར་འབྱོར། དེར་ཡུན་རིང་
བཞུགས་ཏེ། ཁེ་ཤིག་ཆིང་ཝང་དང་། ཨུ་ད་ཀ་པེའི་སེས་གཙོས་པའི་སོག་ཡུལ་ཕྱོགས་
ཕྱོགས་ནས་འདུས་པའི་སྐྱ་སེར་བགྲང་ལས་འདས་པའི་གདུལ་བྱ་ལ་ཆོས་ཀྱི་བདུད་རྩི་
རྒྱ་ཆེན་པོ་རྒྱུན་མི་འཆད་དུ་གནང་། གསེར་དངུལ་རྟ་ནོར་སོགས་ཀྱི་འབུལ་བ་བློས་
ཆུན་དཀའ་བ། སྐབས་འགར་དོ་དམ་བྱེད་དཀའ་བ་ལྟ་བུ་བྱུང་། སོག་ཡུལ་གྱི་དགོན་
པ་སོ་སོའི་ཆོས་སྲིད་བཤད་སྒྲུབ་ཀྱི་བྱ་བར་བཀའ་གསུང་མང་དུ་གནང་བས་བསྟན་པ་
འཕེལ་རྒྱས་ཀྱི་ཕྱོགས་སུ་བཀའ་དྲིན་ཆེ་བར་གྱུར།
དེ་ནས་བོད་དུ་ཕེབས་པར་ཉེ་བ་ན། གོང་མ་ཆེན་པོར་ཞུ་ཡིག་དང་ཞུ་རྟེན་
འབུལ་བར་ཝང་དང་ལྷན་དུ་བསོད་ནམས་དབང་རྒྱལ་ཕྱིར་བཏང་། གོང་ནས་ཀྱང་
སངས་རྒྱས་བསྟན་པའི་དོན་མཐའ་དག་རྒྱལ་དབང་ཉིད་ལ་གཏད་ཅིང༌། རྒྱལ་བསྟན་
ཡོངས་ཀྱི་བདག་པོར་མངའ་གསོལ་ནས། ནུབ་ཀྱི་ལྷ་གནས་ཆེས་དགེ་བ་བདེ་བར་
གནས་པའི་ སངས་རྒྱས་བཀའ་ལུང་གནམ་འོག་གི་སྐྱེ་འགྲོ་ཐམས་ཅད་བསྟན་པ་
གཅིག་ཏུ་གྱུར་པ་འགྱུར་མེད་རྡོ་རྗེ་འཆང་རྒྱ་མཚོའི་བླ་མ་ཞེས་རྒྱ་བོད་ཧོར་གསུམ་གྱི་ཡི་
གེ་སུམ་གཤིབས་སུ་ཡོད་པའི་གསེར་གྱི་ཐམ་ག་དང་། གསེར་གྱི་སྤང་ལེབ་ཆོས་ཤོག་
འཐུག་ཤོས་དང་སྙོམས་པ་ཞེང་སོར་བཞི་དཀྱུས་མཐོ་གང་ཡོད་པ་བཅོ་ལྔ་ཙམ་འཕྲུལ་
མིག་ཏུ་སྦྲེལ་ནས་ལྟེབ་ཆོག་པ་ལ་གོང་གསལ་ཡི་གེ་གསུམ་ཚང་བར། ཉི་མ་ནུབ་ཕྱོགས་
མཐའ་དག་ཤེས་སུ་བཅུག་པའི་ལུང་དང་། ལས་ཀ་གནང་སྦྱིན་དང་བཅས་བསྩལ་པ།
སྟོན་མོ་གཟབ་རྒྱས་ཀྱི་ཐོག་སྤྲད་པར། འདོད་ཁམས་དབང་ཕྱུག་མར་བཀྲ་ཤིས་ཀྱི་
ཚིགས་བཅད་བྲིས་ཏེ་ཐམ་ཕུད་ཕུལ། རྒྱལ་ཁབ་ཆེན་པོ་ནས་གོང་མའི་བཀས། བོད་
དུ་ཕེབས་པའི་སྐྱེལ་མར་ཁི་ཡ་བླ་མ་དང་། ཨུ་ད་ཀ་པེའི་སེས་གཙོས་པའི་མི་སྣ་མང་བོ་
འབྱོར།
442



༄༅། །བོད་སོག་ཆོས་འབྱུང་གི་སྨད་ཆ།
ཧོར་ཟླ་ལྔ་བའི་ཚེས་གཅིག་གི་ཉིན། ཏའི་ཀ་ནིས་ཆིབས་ཀྱི་ཁ་ལོ་བསྒྱུར་ཏེ་
མཁར་སྔོན་པོར་ཕེབས། སྔར་ ཐམས་ཅད་མཁྱེན་པ་བསོད་ནམས་རྒྱ་མཚོ་དང་།
ཨལ་ཐན་རྒྱལ་བོ་གཉིས་ཀྱི་དབུ་བཞེངས་པའི་གཙུག་ལག་ཁང་རྣམས་ཆ་ཧར་རྒྱལ་བོས་
བཤིག དེར་ཞིག་གསོས་བྱས་པ་དེར་རབ་གནས་གནང་། མི་སྟོང་ཕྲག་མང་བོར་
བཀའ་ཆོས་བསྩལ་པ་དང་། རབ་བྱུང་བསྙེན་རྫོགས་ཀྱི་སྡོམ་པ་ཡང་གང་མང་གནང་།
ཧོར་ཡུལ་འདིར་རྗེ་བླ་མའི་ཐུགས་རྗེ་ལྷག་པར་འཇུག་པར་གཟིགས་ནས། ཡུལ་
ཕྱོགས་འདིར་ཡུན་རིང་བཞུགས་ཤིང་ཆོས་ལུང་མང་དུ་གནང་བ་དང་། བླ་དཔོན་
རྣམས་ལ་བསྟན་པའི་ཞབས་ཏོག་ལ་འབད་དགོས་པའི་ཞལ་ཏ་གནང༌། རྒྱལ་བ་
གཉིས་པའི་བསྟན་པ་དར་བའི་ཐུགས་སྨོན་རྒྱ་ཆེན་གནང༌། དེ་ནས་ཨོར་ཏུ་སུ་དང་།
ཨ་ལག་ཤ་བརྒྱུད་ནས་མདོ་སྨད་སྐུ་འབུམ་ཕྱོགས་སུ་ཕེབས། མཚོ་ཁའི་སྟོད་སོག་གི་
དཔོན་རྣམས་དང་། བོད་སོག་གི་སྐྱ་སེར་ཁྲི་རྭ་ཅན་འཚོགས་པ་ལ་ཐུགས་རྗེ་ཆེན་པོའི་
རྗེས་གནང་སོགས་ཆོས་མང་དུ་གནང་། དངོས་འབུལ་གྱི་མཆོད་སྤྲིན་བགྲང་ལས་
འདས་པ་བྱུང་། དེ་ནས་རིམ་གྱིས་ཆུ་སྦྲུལ་ལོར་བོད་དབུས་སུ་བྱོན་ནོ། །
ཕྱོགས་འདིར་རྒྱ་ཧོར་གྱི་འགྲོ་བ་ཡོངས་ལ་བཀའ་དྲིན་ལྷག་པར་ཆེ་བ་ལྕང་སྐྱ་
གྲགས་པ་འོད་ཟེར་གྱི་རྣམ་སྤྲུལ་ངག་དབང་བློ་བཟང་ཆོས་ལྡན་དཔལ་བཟང་བོ་ནི།
དགོན་ལུང་དུ་བཞུགས་ཤིང་དགུང་ལོ་ཉི་ཤུའི་ཐོག་དབུས་སུ་ཕེབས་ནས་ཞེ་གཉིས་ཀྱི་
བར་བཞུགས། དཔོན་སློབ་འཕྲིན་ལས་ལྷུན་གྲུབ་དང་། ཁྲི་བློ་གྲོས་རྒྱ་མཚོ་སོགས་
ཡོངས་འཛིན་མང་བོའི་སྤྱན་སྔར་དབུ་ཕར་འདུལ་མངོན་སོགས་མདོ་དང་སྔགས་ཀྱི་
གསན་སྦྱོང་མཐའ་ཡས་པ་མཛད་ནས་ཆུ་མོ་ཕག་( ༡༦༨ ༣）ལོར་མདོ་སྨད་དགོན་
ལུང་དུ་བྱོན་ནས་བཀའ་ཆོས་དང་ཟུང་ཆོས་གནང་ཞིང་། བསྙེན་སྒྲུབ་མཛད་པའི་སྒོ་
ནས་བསྟན་འགྲོའི་དོན་རྒྱ་ཆེར་མཛད། ཤིང་གླང་( ༡༦༨༥)ལོར་ཧལ་ཧ་དང་ཨོའི་
443



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལོད་ཀྱི་གཞུང་བསྟན་ལ་རྒྱའི་དོན་དུ་བོད་གཞུང་ས་ཆེན་པོ་ནས་ཁྲི་བློ་གྲོས་རྒྱ་མཚོ་
གཏོང་གནང་མཛད་པ་མཚོ་སྔོན་ཁྲི་ཤོག་རྒྱལ་མོའི་འགྲམ་དུ་ཕེབས་པ་ན། རྗེ་འདི་
མཇལ་དུ་བྱོན་ཚེ། མཉམ་དུ་འགྲོ་དགོས་ཀྱི་བཀའ་ནན་ལྕི་བས་ལྷན་དུ་ཕེབས། ཁུ་
རིང་བེལ་ཆེར་ཞེས་པའི་ས་ཆར་ཁྲི་ཆེན་དཔོན་སློབ་དང༌། ཧལ་ཧ་རྗེ་བཙུན་དམ་པ་
རིན་པོ་ཆེ་སོགས་གདན་འཛོམས། ཧལ་ཧ་ཨོའི་ལོད་ཀྱི་དཔོན་རྣམས་དང་། གོང་
མའི་མི་སྣ་དང་བཅས་འཚོགས། ཁྲི་རིན་པོ་ཆེ་ གཞུང་དོན་ཐུགས་བྲེལ་ཆེ་བས།
བཀའ་ཆོས་ཞུ་མཁན་ཕལ་ཆེར་རྗེ་འདི་བར་བཅོལ་ནས་གནང༌། མེ་ཡོས་ལོར་ཁྲི་རིན་
པོ་ཆེ་དང་ལྷན་དུ་རྒྱལ་ཁབ་ཆེན་པོར་ཕེབས། གོང་མ་ཁང་ཞི་རྒྱལ་བོའི་གསེར་ཞལ་
ལན་གཉིས་མཇལ། མཇལ་ཁ་དང་བོའི་སྐབས་གོང་ནས་བཀའ་འདྲི་དང༌། ཁ་
བཏགས་གོས་ཆེན་སོགས་ཀྱི་གནང་སྦྱིན་མཛད། རྗེས་མའི་སྐབས་ཙནྡན་ཇོ་བོའི་
མདུན་དུ་གོང་མའི་བཀའ་ལྟར། གནས་རྙིང་ཞབས་དྲུང་དང་། རྗེ་འདི་བ་གཉིས་
བགྲོ་གླེང་མཛད་པས། གོང་མ་དགྱེས་ཏེ་དགའ་དར་དང་གནང་སྦྱིན་རྒྱ་ཆེར་བསྩལ།
གོང་མའི་བཀའ་ལས་རྗེ་འདི་དང་དབུ་མཛད་གཉིས་པེ་ཅིན་དུ་བཞུགས་དགོས་ཞེས་
གསུངས་པར། ཁྲི་རིན་པོ་ཆེས་ཐབས་མཁས་ཀྱིས་དགོངས་པ་ཞུས་པ་ལྟར་བྱུང༌། དེ་
ནས་ཡར་བྱོན་ཏེ་དགོན་ལུང་ཁྲིར་བཞུགས་པས་འཆད་ཉན་དབྱར་མཚོ་ལྟར་འཕེལ།
ཁྲི་ཟུར་ནས་དབེན་གནས་བྱང་ཆུབ་གླིང་དུ་མདོ་སྔགས་ཀྱི་ལམ་གྱི་རིམ་པ་ལ་སྒྲུབ་པ་
སྙིང་བོར་མཛད་ནས་བཞུགས། དགོན་ལུང་འདུ་ཁང་ཆེན་མོར་དགེ་འདུན་སྟོང་ཕྲག་
གཉིས་ལྷག་ལ་ཕྲེང་ཀྲྀར་བསྒྲགས་པའི་དཀྱིལ་འཁོར་ཞེ་ལྔའི་དབང་གནང༌། ཧོར་སོག་
གི་འགྲོ་བའི་བསོད་ནམས་སྨིན་པའི་དུས་ལ་བབས་པ་ན། ཁང་ཞི་རྒྱལ་བོས། རྡོ་རྗེ་
བླ་མ་དང་། ཇར་གོ་ཆི་གཅིག ཡིག་མཁན་གཅིག་བཅས་གདན་འདྲེན་པ་མང་བོ་
བྱུང་ནས་བཀའ་གྱེན་བཟློག་མ་ནུས་པས། སུམ་བྷ་ཞབས་དྲུང་གིས་གཙོས་པའི་
444



༄༅། །བོད་སོག་ཆོས་འབྱུང་གི་སྨད་ཆ།
འཁོར་དུ་དུ་མ་དང་བཅས་རྒྱ་ནག་དུ་ཆིབས་ཁ་བསྒྱུར། ཕོ་བྲང་དང་ཉེ་བར་སླེབས་ཚེ།
ཕོ་བྲང་ནང་གི་ཏ་བླ་མ་ཐམས་ཅད་བསུ་བར་འབྱོར། དེ་ནས་ཆང་ཆུན་ཡོན་དུ་གྲགས་
པའི་སྐྱེད་ཚལ་དུ་སླེབས་ཚེ། གོང་མ་དང་མཇལ་འཕྲད་མཛད། གོང་མ་ནས་ཁྱོད་
ཡོན་ཏན་ཆེན་པོ་ཡོད་པར་ཐོས་ནས་འབོད་མི་བཏང་བ་ཡིན་གསུངས་། དེ་ནས་ཕོ་
བྲང་ནང་དུ་བྱོན། གོང་ནས་རྗེ་འདི་ལ་བླ་མ་ཆེན་པོའི་གོ་ས་དང་། སུམ་བྷ་ཞབས་
དྲུང་ལ་ཇ་སག་གི་གོ་ས་གནང༌། གོང་མའི་བཀས་བྱམས་ཆེན་ཆོས་རྗེའི་ལྷ་ཁང་དུ་
བཞུགས། གོང་མ་ཆེན་པོ་རྗེ་འདིའི་གཟིམ་ཁང་དུ་ཕེབས་ནས། རྟེན་ལ་ཕྱག་མཛད་
ཅིང་ཅུང་ཟད་བཞུགས་ནས་གྲྭ་བ་རྣམས་ལ་འདོན་པ་གསུངས་སུ་བཅུག་ནས་གཟིགས་
རྟོག་ཞིབ་པར་གནང༌། རྗེ་འདིའི་རྟེན་སྒམ་རྣམས་ཁ་ཕྱེ་ནས་ཞིབ་གཟིགས་མཛད།
འབུལ་བ་གཞན་མ་བཞེས་པར། པཎ་ཆེན་རིན་པོ་ཆེའི་ ཕྱག་ཕྲེང་གཅིག་ཡོད་པ་
བཞེས། ཕེབས་བསུ་དང་ཕེབས་སྐྱེལ་གྱི་སྐབས་གོང་མ་རང་གིས་རྗེ་ཉིད་ཀྱི་གྲུ་མོ་ནས་
སྐྱོར་ཏེ་མཉམ་པོར་ཕེབས་ཆོག་པའི་བདག་རྐྱེན་གནང་། གོང་མའི་བཀས་ཚ་བྱོལ་
བྱས་ཏེ་དབྱར་ཁ་སོག་ཕྱོགས་ལ་ཕེབས་ནས་དེར་བཞུགས་པ་དང་། དགུན་པེ་ཅིན་དུ་
ཕེབས་གསུངས་པས། ཆེན་པོ་ཧོར་གྱི་ཡུལ་གྱུར་དད་ལྡན་གྲངས་མེད་པ་རྣམས་
འདུས་པ་ལ་ཆོས་ཀྱི་ཆར་ཆེན་པོ་ཕབ་ནས་མངོན་མཐོ་དང་ངེས་ལེགས་ཀྱི་ལམ་བཟང་
ལ་བཀོད། དེ་ནས་ཕོ་བྲང་ཆེན་པོར་ཕེབས་ཏེ་ལོ་གཉིས་ཀྱི་རིང་དབྱར་ཁ་ཤར་གྷ་ཞེས་
པའི་སྐྱེ་མོས་ཚལ་དུ་སོག་གུར་ཕུབ་ནས་བཞུགས། དོན་གཉེར་ཅན་མང་དུ་འདུས་པ་
ལ་ཆོས་གསུངས། མེ་མོ་གླང་(༡༦༩༧)ལོར། གོང་མའི་བཀས་རྒྱལ་དབང་རིན་པོ་
ཆེར་གསེར་ཡིག་འབུལ་དུ་བྱོན། ལོ་དེར་གོང་མ་ཉིང་ཤ་མཁར་དུ་ཕེབས། རྗེ་འདི་
ཨོར་ཏུ་སུའི་ས་ཆར་སླེབས་སྐབས་གོང་ནས་འབོད་མི་བཏང་བ་ལྟར་ཕེབས་ཏེ་གོང་
མར་མཇལ་ནས་བཀའ་འདྲི་ཞིབ་རྒྱས་མཛད། མཚོ་སྔོན་གྱི་དཔོན་ཁག་རྣམས་གོང་
445



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བམ
མའི་མཇལ་ཁར་འོང་རྒྱུའི་བསླབ་སྟོན་ནང་སྦྱར་དུ་གནང་། དེ་ནས་དགོན་ལུང་དུ་
ཕེབས། ཟི་ལིང་བརྒྱུད་དེ་མདོ་སྨད་ཀྱི་དགོན་ཁག་རྣམས་ལ་མང་འགྱེད་རྒྱས་པར་
ཕུལ། དེ་ནས་ལྕགས་རིའི་ཕྱིར་སླེབས་པའི་ཚེ་ཟི་ལིང་ནས་མི་ཡོང་སྟེ་མཚོ་ཁའི་དཔོན་
པོ་རྣམས་གོང་མའི་མཇལ་ཁར་མི་འགྲོ་བའི་གནས་ཚུལ་ལབ་འདུག་པས། ཁྱེད་མྱུར་
དུ་ཕེབས་ནས་གསུང་བཀོད་གནང་དགོས་ཞུས་པས། རྗེ་ཉིད་མགྱོགས་པར་ཚོགས་
འདུའི་སར་ཕེབས་ཏེ། ཁྱེད་ཅག་མཇལ་ཁར་འགྲོ་རྒྱུ་ཐག་བཅད་ནས་གོང་མར་ཞུས་
ཚར་འདུག་པས་ད་མི་འགྲོ་བ་ཅི་ཡིན། སོང་ན་བདག་རྐྱེན་ངེས་པར་འོངས་པས་ཕྱིན་
པ་བཟང་གསུངས་པར། དཔོན་པོ་རྣམས་ནས་དེ་ལྟར་ཡིན་ནའང༌། སྔར་དཔོན་པོ་
འགའ་ཞིག་ལ་བདག་རྐྱེན་གནང་ཁུལ་གྱིས་མི་ལེགས་པ་བྱུང་བས། དོགས་པ་སྐྱེ་ཟེར།
རྗེ་འདིས་སྔར་གོང་མ་ཆེན་པོ་དང་མཇལ་སྐབས་ནང་སྦྱར་གྱི་བསླབ་སྟོན་ཡོད་པས་ད་
རེས་མཇལ་ཁར་སོང་ན་སྐྱོན་མེད་པའི་སྟེང་དུ། བདག་རྐྱེན་ངེས་པར་གནང་བའི་
ཁག་ཁྱོག་བདག་གིས་བྱེད་གསུངས་པས། དེ་རྣམས་ཡིད་ཆེས་ཏེ་མཇལ་ཁར་འགྲོ་
བའི་འཕྲིན་ཟི་ལིང་དུ་བསྐྱལ། དེ་ནས་རིམ་གྱིས་དབུས་སུ་བྱོན། ལྷ་སར་ཕེབས་ནས་
མ་འགྱངས་པར་རྒྱལ་དབང་དྲུག་པ་པོ་ཏ་ལར་གསར་དུ་གདན་དྲངས་པར་གོང་མའི་
གསེར་ཡིག་དང་རྟེན་ཆས་རྣམས་ཕུལ། རྗེ་ཉིད་ནས་ཀྱང་རྒྱལ་དབང་རིན་པོ་ཆེ་
གདན་སར་ཕེབས་པའི་ལེགས་འབུལ་དང་བརྟན་བཞུགས་རྒྱས་པར་མཛད། དེ་ནས་
གཙང་དུ་ཕེབས་ཏེ། པཎ་ཆེན་ཐམས་ཅད་མཁྱེན་པར་གོང་མའི་གསེར་ཡིག་དང་
རྟེན་ཆས་རྣམས་ཀྱང་ཕུལ། ཆོས་སྡེ་མང་བོའི་བླ་མ་རྣམས་ལ་དངོས་འབུལ་དང་། སེ་
འབྲས་དགེ་གསུམ་སོགས་ལ་མང་འགྱེད་གྱ་ནོམ་པ་ཕུལ། ཀུན་མཁྱེན་འཇམ་དབྱངས་
བཞད་པའི་རྡོ་རྗེ་དང༌། སྲད་རྒྱུད་བློ་བཟང་དོན་གྲུབ་སོགས་ལ། རྗེ་རང་གི་གསུང་
འབུམ་ཕལ་ཆེ་བ་དང་། མདོ་སྔགས་ཀྱི་ཟབ་ཆོས་མཐའ་ཡས་པ་གནང་ནས་མདོ་སྨད་
446



༄༅། །བོད་སོག་ཆོས་འབྱུང་གི་སྨད་ཆ།
དུ་ཆིབས་ཁ་བསྒྱུར། དེ་ནས་ཟི་ལིང་དུ་ཕེབས་པ་ན། པ་ཐུར་ཐའི་ཇི་སོགས་མཚོ་ཁའི་
དཔོན་ཁག་རྣམས་གོང་མ་དང་མཇལ་ཏེ་ཡར་འོངས་པ། སྐབས་དེར་འབྱོར་འདུག་པ་
རྗེ་འདི་དང་མཇལ་ནས། ཁྱེད་ཀྱི་གསུང་ལྟར་ངེད་ཚོ་སོང་བས་གོང་ནས་ཝང་གི་ལུང་
ལས་སོགས་བདག་རྐྱེན་གཞན་དང་མི་འདྲ་བའི་གནས་ཚུལ་ཞུས་རྗེ་ཉིད་ཀྱང་ཐུགས་
དགྱེས་པ་མཛད། དེ་ནས་སྐུ་འབུམ་དང་། དགོན་ལུང་དུ་བྱོན་ནས་དབང་ལུང་རྗེས་
གནང་མང་བོ་བསྩལ། དེ་ནས་པེ་ཅིན་དུ་ཕེབས་ནས་གོང་མ་ཆེན་པོ་དང་མཇལ་བས་
དགྱེས་ཉམས་ཆེན་པོ་མཛད། །
གོང་མས་བཞེངས་པའི་རིགས་གསུམ་མགོན་པོའི་སྐུ་བརྙན་རྣམས་རི་བོ་རྩེ་
ལྔར་གདན་དྲངས་ནས་གཟུངས་གཞུག་དང་རབ་གནས་རྒྱས་པ་མཛད། རི་སོ་སོའི་
རྩེར་འཇའ་ཚོན་སྣ་ལྔ་འཆར་ཞིང་ལྷའི་གཟིགས་སྣང་མང་བོ་བྱུང་། རྩེ་ལྔར་ཟླ་བ་
གསུམ་ལྷག་བཞུགས་ནས་པེ་ཅིན་དུ་བྱོན། ཧོར་ཆེན་བྱམས་པ་བཀྲ་ཤིས་ཀུང་དང་།
བཀྲ་ཤིས་ཝང་སོགས་ཀྱིས་གདན་དྲངས་པ་ལྟར་ཕེབས་ནས། སྐྱེ་བོ་ཁྲི་ཕྲག་དུ་མར་
འཇིགས་བྱེད་བཅུ་གསུམ་མ་དང་། བདེ་མཆོག་ལྷ་ལྔ་སོགས་ཀྱི་དབང་གནང་། ཆོས་
ཀྱི་འཁོར་ལོ་རྒྱ་ཆེན་བསྐོར།
གོང་མས་ཧལ་ཧའི་རྒྱབ་བརྟེན་བྱས་ཏེ་མངའ་འོག་ཏུ་བསྡུས་ནས་བདག་རྐྱེན་
སོ་སོར་གནང་བའི་ས་ཆ། ཏོ་ལོན་ནོར་དུ་གྲགས་པ་དེར་གོང་མའི་བཀས་ལྷ་ཁང་ཆེན་
པོ་ཞིག་གསར་དུ་བཞེངས་ནས། མཚོ་བདུན་གྱི་ལྷ་ཁང་གཡོན་པ་དགོན་གནས་དགེ་
འདུན་གྱི་སྡེ་དང་བཅས་པ་བཙུགས་ཏེ། རྗེ་དྲུང་སྤྲུལ་སྐུ་སོགས་ཀྱིས་རབ་གནས་རྒྱས་
པ་མཛད། དེའི་ཚེ་གོང་མའི་བཀའ་ཕབ་སྟེ། སོག་ཡུལ་གྱི་ནང་གི་དར་ཚོ་ཆེན་པོ་
བརྒྱད་དང་། ཕྱིའི་ཚོ་ཆེན་ཞེ་དགུ། ཧལ་ཧ་ཨོའི་ལོད་ཐམས་ཅད་ཀྱི་དོན་དུ་ལྷ་ཁང་
འདི་བཞེངས་པ་ཡིན་པས། སྔར་གྱི་སོག་པོ་རྙིང་བའི་ཇ་སག་ཞེ་དགུ་དང་། དེའི་སྟེང་
447



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དུ་ཧལ་ཧའི་ཇ་སག་གསར་བ་ལྔ་བཅུ་ལྷག་ཙམ་ནས་གྲྭ་བ་རེ་བསྡུས་པའི་གྲྭ་བ་བརྒྱ་དང་
བརྒྱད་ཡོད་པའི་དགེ་འདུན་གྱི་སྡེ་གསར་དུ་བཙུགས་པའི་བླ་མར་ལྕང་སྐྱ་བླ་མ་ཁྱོད་
རང་སྡོད་དགོས། ལོ་ལྟར་གྱི་དགུན་པེ་ཅིན་དང་། དབྱར་འདི་ ཀར་སྡོད་ཅེས་
གསུངས་ནས། ལྷ་ཁང་དགོན་རྟེན་གསུམ་དང་བཅས་རྗེ་འདི་ལ་གཏད་ནས་ཕྱོགས་
འདིའི་བསྟན་པའི་བདག་པོར་མངའ་གསོལ། པི་ལིག་ཐུ་ནོ་མིན་ཧན་སོགས་ཀྱིས་
ཞུས་པ་ལྟར་དོན་གཉེར་ཅན་སུམ་བརྒྱ་ལྷག་ཙམ་ལ་བྱང་ཆུབ་ལམ་གྱི་རིམ་པའི་དམར་
ཁྲིད་རྒྱས་པ་གནང་བས་ཉན་མཁན་རྣམས་ཀྱིས་ཟིན་བྲིས་ཀྱང་མང་དུ་མཛད། རྗེ་
ཉིད་ཀྱང་ཐུགས་ཤིན་ཏུ་དགྱེས་པ་ནི་གསུང་རྩོམ་ལས། མཐའ་འཁོབ་འཆད་ཉན་སྣང་
བས་དབེན་པ་ཡི། མུན་པའི་གླིང་དུ་བྱང་ཆུབ་ལམ་རིམ་གྱི། །དམིགས་རིམ་འཆད་
པའི་སྒྲོན་མེ་བཏེགས་པ་དང༌། །ཉན་པའི་སྣང་བར་སྤྱོད་པ་ངོ་མཚར་གནས། །
བདག་ཀྱང་མཐའ་འཁོབ་ཡུལ་དུ་འཁྱམས་འཁྱམས་ནས། །ཆོས་སྤྱོད་ཅི་རིགས་བྱེད་
ཁུལ་བྱས་ན་ཡང་། །ཆོས་ཚུལ་འདི་འདྲ་འཆད་རྒྱུ་བྱུང་བ་ནི། །སྐལ་བ་བཟང་སྙམ་སྤྲོ་
བ་ལྷག་པར་འཕེལ། ། ཞེས་གསུངས་སོ། ། ཡང་བླ་གྲྭ་བརྒྱ་ཕྲག་མང་བོ་འདུས་པ་
ལ་རྡོ་རྗེ་འཇིགས་བྱེད་ཀྱི་དབང་། སྔགས་བཏུའི་རྗེས་གནང་། སྐྱེད་རིམ་གྱི་ཁྲིད་
སོགས་འདོད་ཆོས་མང་དུ་བསྩལ། བསྟན་པའི་རྩེ་ བ་ གཞི་ གསུམ་ གྱི་ ཕྱག་ལེན་
བཙུགས་པ་སོགས་འདུལ་ཁྲིམས་རྣམ་པར་དག་པའི་དགོན་སྡེ་ལེགས་པོ་བྱུང་ངོ༌། །
ཤིང་མོ་བྱ་( ༡༧༠༥）ལོར། གོང་མ་ཆེན་པོ་མཚོ་བདུན་དགོན་གསར་དུ་
ཕེབས་པ་ལ། རྗེ་ཉིད་ནས་ལྗགས་བཀོད་མཛད་དེ། གདུགས། རྒྱལ་མཚན། བ་
དན། དུང་ཆེན། རྒྱ་གླིང་སོགས་མཆོད་རྫས་སྣ་ཚོགས་ཐོགས་པའི་སེར་སྦྲེང་གི་བསུ་
བ་དང་བཅས་གདན་དྲངས་ནས་བླ་བྲང་དུ་སྟོན་མོ་གཟབ་རྒྱས་ཕུལ། རྟ་དང་རྔ་མོང་
དགུ་ཚན་རེ་བཅས་པའི་དགུ་ཚན་མང་བོ་ཕུལ། གོང་ནས་རྗེ་འདི་དང་། ཏཱ་བླ་མ་
448



༄༅། །བོད་སོག་ཆོས་འབྱུང་གི་སྨད་ཆ།
གཉིས་དང་། ཞབས་ཕྱི་དཀའ་རབ་འབྱམས་རྣམས་ལ་གོས་ཆེན་མང་ནག་གི་ལྭ་བ་རེ་
དང་། ཇ་སག་ནས་བསྡུས་པའི་གྲྭ་བ་བརྒྱ་དང་བཞི་ལ་གོས་ཆེན་གྱི་ལྭ་བ་རེ་སོགས་ཀྱི་
གནང་སྦྱིན་བསྩལ། །
མེ་ཕོ་ཁྱི་ ( ༡༧༠༦)ལོར། གོང་མ་ཆེན་པོས་རྗེ་འདི་ལ་ཀོན་ཏིང་ཕུའུ་ཤན་
བཀུན་ཙིཏ་ཀོ་ཤི་ཞེས། བོད་ཀྱི་སྐད་དུ་བྱམས་བརྩེས་ཀུན་གྱི་སྤྱི་བོ་ནས་དབང་བསྐུར་
བའི་ཀུན་མཁྱེན་བླ་མ་ཆེན་པོ་ཞེས་པའི་བཀའ་དང་གསེར་ཡིག གསེར་སྲང་གྱ་བརྒྱད་
དང་ཞོ་བརྒྱད་སྐར་མ་བརྒྱད་ལས་བཟོས་པའི་ གསེར་ ཐམ་ལུང་ལས་རྣམས་ཀྱང་
གནང༌། དེ་ནས་གོང་མ་ཆེན་པོར་རང་ཡུལ་དུ་འགྲོ་བའི་དགོངས་པ་ཞུས་པར་ཐུགས་
དགྱེས་པས་གནང་ཞིང་། ཤིང་རྟ་སེར་བོ་ཡང་གནང་། དགོན་ལུང་དུ་འབྱོར་ནས་
དགོན་སྡེ་སོ་སོར་མང་འགྱེད་དང་། དགེ་བཤེས་རྣམ་པའི་ཐུགས་བཞེད་ལྟར་གྱི་
བཀའ་ཆོས་ཀྱང་གནང་། དགོན་ལུང་དུ་རྒྱུད་གྲྭ་གསར་དུ་བཙུགས་ཤིང༌། དེའི་ཕྱི་
ལོར་པེ་ཅིན་དུ་ཕེབས་ནས། གོང་མ་ཆེན་པོར་མཇལ་བས་ཐུགས་དགྱེས་ཚོར་གནང་།
གོང་མའི་བཀས་མ་ཎི་རིལ་སྒྲུབ་མཛད་སྐབས། ནམ་མཁའ་ལ་འཇའ་ཚོན་ཤར་བ་
དང་། རིལ་བུ་ཕོར་བ་གསུམ་བཞི་ལྷག་ཙམ་འཕེལ་བ་གཟིགས་ནས་ཐུགས་ལྷག་པར་
མཉེས་ཤིང་། གོང་མའི་བཀའ་ལྟར་གཙང་བ་ཆོས་རྗེ་དང་དཀའ་བཅུ་དཔལ་འབྱོར་
གཉིས་ཀྱིས་བགྲོ་གླེང་དང་། རྗེ་འདིས་དབུ་མཛད་གནང་ནས་ཤིས་བརྗོད་རྒྱས་པ་
མཛད་པས་ཤིན་ཏུ་མཉེས་མཉེས་མཛད། ལྷ་སྲས་བཞི་བས་ཟུང་གྲུ་ཟི་ལྷ་ཁང་རྟེན་
དང་བཅས་པ་ལེགས་པར་བཞེངས་ནས། རྗེ་འདི་བ་ལྷ་ཁང་འདིར་གདན་དྲངས་
ནས་ན་བཟའ་གསེར་དངུལ་སོགས་འབུལ་བ་མང་བོ་དང༌། ལྷ་ཁང་དེ་ཉིད་ཕུལ་ཏེ་
ཕན་བདེའི་ལེགས་ཚོགས་ལྷུན་གྱིས་གྲུབ་པའི་ཐུགས་སྨོན་མཛད། དེ་ནས་ཨོང་ཉོད་
ཚངས་སྦྱིན་ཝང་གིས་གདན་དྲངས་ཏེ་ལྷ་ཁང་གསར་བཞེངས་ལ་རབ་གནས་མཛད།
449



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྣར་ཐང་བརྒྱ་རྩའི་རྗེས་གནང་ཡང་བསྩལ། །
ཆུ་མོ་སྦྲུལ་( ༡༧༡༣）ལོར་གོང་མ་ཆེན་པོ་མཚོ་བདུན་དུ་ཆིབས་བསྒྱུར་བའི་ཚེ་
སྟོན་མོ་དང་འབུལ་བ་གྱ་ནོམ་པ་ཕུལ། གོང་མ་ཆེན་པོ་ཚོགས་ཀྱི་མགོར་ཚོགས་ཡུན་
གཅིག་གི་རིང་བཞུགས་ནས་ཐུགས་དགྱེས་པའི་གསུང་འཕྲོས་མང་བོ་གནང་། དགེ་
འདུན་ལ་ཁ་བཏགས་དང་དངུལ་གྱི་གནང་སྦྱིན་ཡང་མཛད། དེར་ཞག་བཞི་བཞུགས་
རིང་ཞོགས་ཀར་འོ་མའི་སྤྲིས་མ་དྲོན་མོ་རེ་དྲངས་པས། གོང་མའི་ཞལ་ནས། ང་ལ་
སྟོན་མོ་འབུལ་བའི་རིགས་ཅི་ཙམ་བྱུང་བ་ལས། ཁྱོད་ཀྱིས་འོ་མའི་སྤྲིས་མ་དྲངས་པ་དེ་
ལྷག་ཅེས་གསུངས་སྐད། དེ་ནས་རྗེའི་གཟིམ་ཁང་དུ་ཕེབས་ཏེ་རྗེ་འདི་དང་གོང་མ་
གཉིས་བཞུགས་ཁྲི་གཅིག་གི་སྟེང་དུ་བཞུགས། བཀའ་རམས་གཉིས་ཀྱིས་བགྲོ་གླེང་
མཛད་པས། གོང་མ་ཐུགས་མཉེས། ཕེབས་ཁར་ཞལ་ནས། ལྷ་ཁང་འདི་སོག་པོ་
ཐམས་ཅད་ཀྱི་དོན་དུ་བཞེངས་པ་ཡིན། ཁྱེད་ཚོས་སྐུ་རིམ་ལེགས་པར་བྱས་ན། སོག་
པོ་ཐམས་ཅད་ལ་བདེ་སྐྱིད་ཕུན་སུམ་ཚོགས་པ་འབྱུང་བའི་ཡིད་ཆེས་ཡོད། རྗེ་འདི་བ་
ད་དུང་ཡུན་རིང་སྡོད་པའི་རྟེན་འབྲེལ་དུ་ཁ་བཏགས་འདི་སྟེར་བ་ཡིན་ཞེས་ལྕང་སྐྱ་
ཚང་ལ་ཁ་བཏགས་གནང༌། དེ་ནས་གོང་མ་ཆེན་པོ་ཕེབས་དུས། རྗེ་ཉིད་ནས་ཕེབས་
སྐྱེལ་བྱོན་གྲབས་བྱས་པ་ན་ཕེབས་མི་དགོས་གསུངས་ནས་སྐྱེལ་ཐུང་མཛད། དེའི་ཕྱི་
ལོ་དགུང་ལོ་དོན་གསུམ་བཞེས་པའི་ཤིང་རྟ་ལོར་སྐུ་བསྙུང་བའི་ཚུལ་བསྟན་པ་ལ།
གོང་མ་ཆེན་པོ་དང་ལྷ་སྲས་བཞི་བ་རྣམ་གཉིས་ཀྱིས་སྨན་པ་གཉིས་ཆེད་དུ་བཏང་བ་
འབྱོར་ཡང་ཕན་ངོ་མ་ཤར་བར་སྐུ་འདས་པའི་ཚུལ་བསྟན་ཏོ། ། ཁོང་གི་ཞལ་སློབ་ཀྱི་
རིམ་པ་ནི། བོད་ཡུལ་དུ་ཀུན་མཁྱེན་འཇམ་དབྱངས་བཞད་པའི་རྡོ་རྗེ་དང༌། ཐུའུ་
བཀྭན་ངག་དབང་ཆོས་ཀྱི་རྒྱ་མཚོ་སོགས་མཁས་གྲུབ་མཐའ་ཡས་པ་དང་། སོག་ཡུལ་
དུ་ཡང་ཛ་ཡ་པཎྜི་ཏ་བློ་བཟང་འཕྲིན་ལས། མཁར་སྔོན་ཤི་རེ་ཐུ། ནིས་ཆི་ཐོ་ཡོན་ཧོ་
450



༄༅ ། །བོད་སོག་ཆོས་འབྱུང་གི་སྨད་ཆ།
ཐོག་ཐུ། བདེ་ཐང་སྤྲུལ་བའི་སྐུ་བཀའ་འགྱུར་བ་ནོ་མོན་ཧན། པི་ལིག་ཐུ་ནོ་མོན་ཧན།
སྨོན་རམས་པ་བསྟན་འཛིན་གྲགས་པ་སོགས་བསྟན་པའི་གསལ་བྱེད་གྲངས་མང་བ་
བྱུང་ངོ༌། ། གསུང་རྩོམ་ཡང་ ལམ་ རིམ་ བློ་ སྦྱོང་ སྐོར་ དང་ཆོ་ གའི་སྐོར་ སོགས་
མང་ངོ་། །
ལྕང་སྐྱ་རིན་པོ་ཆེའི་སྲས་ཀྱི་ཐུ་བོ་ཐུའུ་བཀྭན་གོང་མ་ངག་དབང་ཆོས་ཀྱི་རྒྱ་མཚོ་
དེ་ཡང་། ཧོར་སོག་གི་འགྲོ་བ་ཡོངས་ལ་བཀའ་དྲིན་ཟླ་མེད་པ་ཡིན་ཏེ། རྗེ་འདི་ཉིད་
དབུས་ནས་གསན་སྦྱངས་མཐར་ཕྱིན་ནས་མདོ་སྨད་དུ་བྱོན། དགོན་ལུང་གི་ཁྲིར་
ཕེབས་ཏེ་ཆོས་འཆད་ཉན་ཡུན་རིང་བར་གནང་། གོང་མ་ཁང་ཤི་རྒྱལ་བོས་པེ་ཅིན་དུ་
གདན་དྲངས་ཏེ་བཀུར་སྟི་རྒྱ་ཆེན་པོ་མཛད། གོང་གི་བཀའ་ལྟར་རྒྱལ་དབང་བསྐལ་
བཟང་རྒྱ་མཚོ་སྐུ་འབུམ་ནས་བོད་དུ་གདན་འདྲེན་པའི་མི་སྣའི་གཙོ་བོར་ཕེབས།
རྒྱལ་དབང་བདུན་པ་པོ་ཏ་ལའི་ཁྲིར་བཀོད་ནས་གཙང་དུ་ཕེབས་ཏེ་པཎ་ཆེན་ཐམས་
ཅད་མཁྱེན་པ་བློ་བཟང་ཡེ་ཤེས་ལ་གོང་མའི་གསེར་ཡིག་ཕུལ་ཞིང་འབུལ་བ་སྤམ་མཐོ་
བ་དང་། སེ་འབྲས་དགེ་གསུམ་སོགས་ལ་མང་འགྱེད་དང་དམ་པ་རྣམས་ལས་ཆོས་
མང་དུ་གསན། དེ་ནས་པེ་ཅིན་དུ་ཕེབས་ཏེ་གོང་མ་ཡུང་ཊིང་རྒྱལ་སར་འཁོད་པ་དང་
མཇལ་བས་ཐུགས་དགྱེས། བླ་མ་སེར་མོ་བ་རྣམས་ལ་ལུགས་གཉིས་ཀྱི་བསླབ་བྱ་
ལེགས་པར་སློབ་པས་ཐམ་ག་བླ་མའི་གོ་ས་གནང་། མཚོ་སྔོན་དུ་ཡོས་ལོའི་རྒྱ་སོག་གི་
དུས་ཟིང་ཆེན་པོ་བསླངས་པའི་དབང་གིས་དགོན་ལུང་དང་གསེར་ཁོག་སོགས་དགོན་
སྡེ་དུ་མ་གཏོར་ཞིང་བླ་གྲྭ་མང་བོ་བཀྲོངས། རབ་བྱུང་རྣམས་ཀྱང་ཁྱིམ་པའི་ཆ་ལུགས་
སུ་གནས་དགོས་བྱུང་བ་སོགས་བསྟན་པ་ཉམས་ཆག་བྱུང་བ་ལ། རྗེ་འདི་དང་ལྕང་སྐྱ་
རོལ་བའི་རྡོ་རྗེ་སྐུ་རྣམ་གཉིས་ནས། གོང་མ་ཡུང་ཊིང་ཆེན་པོར་ཐབས་མཁས་ཀྱིས་ཞུ་
བ་དང་མཛད་སྒོ་གང་གཟབ་ཡང་ཡང་ནན་ཏན་བྱས་པ་ལ་བརྟེན་ནས་དགོན་སྡེ་དེ་
451



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དག་ཉམས་གསོ་བྱེད་པར་གོང་མའི་མཛོད་ནས་དངུལ་བཏང་བ་དང༌། ལོ་ལྟར་གྱི་
གསོལ་ཕོག་ཀྱང་གནང་ནས་ཆོས་འཆད་ཉན་བཙུགས། རྗེ་འདི་ཉིད་ནས་ཀྱང་སླར་
དགོན་ལུང་རྒྱུད་པ་གྲྭ་ཚང་བཙུགས། སྐབས་ཤིག་གོང་མའི་བཀའ་ལས། ཐུའུ་བཀྭན་
ཧོ་ཐོག་ཐུ་ཁྱོད་སྤྱིར་བླ་མ་མཚན་ཉིད་དང་ལྡན་པ་ཞིག་ཡིན། སྒོས་སུ་ངེད་ཀྱི་ཕྱག་
གཡོག་བསྒྲུབས་ནས་ལོ་མང་དུ་སོང་བས། ངེད་ཀྱི་སེམས་ཟིན་པ་ཡིན་པས་ཁྱོད་ལ་
གཟེངས་བསྟོད་བྱ་དགོས་གསུངས་ནས། ཇིང་ཟིའུ་ཆན་ཞི་ཞེས་རྣམ་དག་བསླབ་ལྡན་
བསམ་གཏན་གྱི་སློབ་དཔོན་དུ་བསྔགས་པའི་ཆོ་ལོ་དང་། ཐམ་ག་འཇའ་ས་གསེར་
ཡིག་བཅས་ཡུང་ཊིང་དགུང་ལོ་བཅུ་གཉིས་པའི་ཐོག་གནང་། ཆིང་གི་རྒྱལ་རབས་
འདི་ལ་བླ་མ་སེར་མོའི་ཁྲོད་དུ་ཆན་ཞིའི་ཐམ་ག་གནང་བའི་ཐོག་མ་ཡིན་འདུག རྒྱལ་
བོ་རང་གི་མནབས་འཕྲོའི་ཝ་ནག་གི་ཏཱ་ཧུ་དངུལ་སྲང་བདུན་བརྒྱ་རི་བ་ཞིག་གནང་
ཞིང་། བཞུགས་གདན་སེར་བོ་འབྲུག་དགུ་ཡོད་པ། སྙེལ་འབོལ་གསེར་འབྲུག་ཅན།
ཕན་ཚུན་ཕེབས་སྐབས་འཁྱེར་རྒྱུའི་གདན་གསེར་གྱི་འབྲུག་ཆེན་ཅན་སེར་བོ་སོགས་
དང༌། ཡང་རྒྱལ་བོ་རང་གི་བཞེས་འཕྲོའི་སྐུ་རག་པདྨ་རཱ་ག་ཆེན་པོ་བཞི་དང༌། རྡོ་རྗེ་
ཕ་ལམ་ཆེ་བ་སྲན་སྦོས་ཙམ་བརྒྱ་ལྷག་གིས་སྤྲས་པ་སོགས་གནང་། རྗེ་ཉིད་ནས་རང་
གི་རྩ་བའི་བླ་མ་འཇམ་དབྱངས་བཞད་པའི་རྡོ་རྗེ་ཡིན་པས་དེ་ལ་ཆོ་ལོ་ཞིག་གནང་བར་
གོང་མ་ཆེན་པོར་ཞུ་སྣ་མཛད་པས། བསྟན་པ་འཛིན་ཅིང་སྤེལ་བར་བྱེད་པའི་ཨེར་ཏི་
ནི་ནོ་མོན་ཧན་ཞེས་པའི་ཆོ་ལོ་དང༌། ཐམ་ག་སོགས་ཀྱིས་གཟེངས་བསྟོད་དང་། ཆུ་
བཟང་རིན་པོ་ཆེར་ཤ་ཅིན་ཏུ་ཐུ་ས་ལག་ཆི་ནོ་མོན་ཧན་ཞེས་པའི་ཆོ་ལོ་དང་ཐམ་ག་
གནང་བ་སོགས། མདོ་དབུས་གཙང་གསུམ་དང་། ཆེན་པོ་ཧོར་གྱི་རྒྱལ་ཁམས་
རྣམས་སུ་བསྟན་འཛིན་གྱི་སྐྱེས་ཆེན་དམ་པ་མང་པོ་ཞིག་གི་གཞན་ཕན་འཕྲིན་ལས་ཀྱི་
སྒོ་འཕར་ལེགས་པར་ཕྱེ་ཞིང་བསྟན་འགྲོར་སྨན་པའི་མཛད་བཟང་ཕྱོགས་སུ་ཁྱབ་པར་
452



༄༅ ། །བོད་སོག་ཆོས་འབྱུང་གི་སྨད་ཆ།
བྱས་སོ། ། ཁོང་གི་སྲས་སློབ་ཀྱང་། བོད་དུ་ཁྲི་ཆེན་ངག་དབང་མཆོག་ལྡན་དང༌།
དཔོན་སློབ་ནམ་བཟང་བ། ལྕང་སྐྱ་མཆོག་སྤྲུལ་རོལ་བའི་རྡོ་རྗེ་སོགས་དང་། ཧོར་
ཡུལ་དུ་མཁར་སྔོན་ཤི་རེ་ཐུ་ནིས་ཐོ་ཡོན་ཧོ་ཐོག་ཐུ། ཛ་ཡ་པཎྜི་ཏའི་སྤྲུལ་སྐུ། ཞི་བ་
སྤྲུལ་སྐུ། དབང་ཆེན་ནོ་མོན་ཧན། དུས་འཁོར་པཎྜི་ཏའི་སྤྲུལ་སྐུ་སོགས་སྐྱེས་མཆོག་
མཐའ་ཡས་པ་བྱུང་ངོ༌། ། གང་ལ་གུས་ཞབས་ལྷུར་ལེན་པའི་སྦྱིན་བདག་ ཀྱང་།
ཧར་ཆིན་ཝང་ཡི་དམ་སྐྱབས་ཀྱིས་གཙོས་པའི་ཧར་ཆེན་ཧོ་ཤོ་ལྔའི་ཇ་སག་དཔོན་
རྣམས་དང་། ཧོར་ཆིན་དར་ཧན་ཆིང་ཝང་ཐུ་ཤེ་ཐུ་ཝང་སོགས་དང་། ཨོང་ཉོད་ཝང་
པེའི་སེ་གཉིས་དང་། ཨུ་ཅུ་མུ་ཆིན་ཆིང་ཝང་། སུ་ཉིད་ཝ་གཉིས་སོགས། མདོར་ན་
ཚོ་ཆེན་ཞེ་དགུ་དང་། དར་ཚོ་བརྒྱད། ཧལ་ཧ་ཚོ་བདུན་སོགས་ཀྱི་ཝང་པེའི་ལེད་པེའི་
སེ་སོགས་ཕལ་ཆེར་ཁོང་གི་སྦྱིན་བདག་ཤ་སྟག་ཡིན་པས། དེ་དག་གི་ས་ཕྱོགས་རྣམས་
སུ་དགེ་འདུན་གྱི་སྡེ་དར་ཞིང་བསྟན་འགྲོའི་ ཕན་བདེ་བླ་ན་མེད་པར་འཕེལ་བ་
བྱུང་ངོ༌། །
རྒྱལ་དབང་དྲུག་པ་རིན་པོ་ཆེ་མཚོ་སྔོན་ཀུན་དགའ་ནོར་ནས་འདས་པ་དྲང་
དོན་དང༌། དགུང་ལོ་མཐར་ཕྱིན་པའི་བར་བཞུགས་པ་ངེས་དོན་ཡིན་པར་སུམ་པས་
གསུངས་ཤིང་། དམ་ཆོས་རྒྱ་མཚོ་བས་ཀྱང་པདྨ་དཀར་བོའི་འཕྲེང་མཛེས་སུ་དེ་དང་
བསྟུན་པར་གསུངས་ལ། ཨ་ལག་ཤ་ནོ་མོན་ཧན་ངག་དབང་ལྷུན་གྲུབ་དར་རྒྱས་ཀྱིས་
མཛད་པའི་རྣམ་ཐར་ལྷའི་ཏམྦུ་རའི་རྒྱུད་ཀྱི་སྒྲ་དབྱངས་ལས་གསུངས་པ་ལྟར་ཡིན་
པས། འཕགས་པ་ཕྱག་ན་པདྨོའི་གསང་གསུམ་གྱི་མཛད་པ་བཞེས་ཚུལ་སོ་སྐྱེས་ཕལ་
བའི་བློ་ཡུལ་ལས་འདས་པ་ཞིག་ཡིན། འོན་ཀྱང་དགག་བྱ་དུས་བསྟུན་གྱི་དབང་གིས།
རྒྱལ་དབང་བདུན་པ་ལི་ཐང་ནས་འཁྲུངས་པ་ནི། ཉིད་ཀྱི་ཞལ་ནས། ཐག་རིང་རྒྱང་
ལ་མི་འགྲོ། །ལི་ཐང་བསྐོར་ནས་སླེབས་འོང་། ། ཞེས་གསུངས་པ་ལྟར། ཉིད་ཀྱི་
453



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མཆོག་སྤྲུལ་ལ་ཉིད་ཀྱིས་གཟིགས་ཤིང་མཇལ་བའི་ལོ་རྒྱུས་ལྟར་ཡིན། དེ་ཡང་སྔར་
ཀུན་དགའ་ནོར་ནས་གསང་སྟབས་ཀྱིས་ཁམས། དབུས་གཙང་། རྒྱ་གར། བལ་
ཡུལ་སོགས་གནས་ཆེན་མང་བོ་བསྐོར་ནས་མཐར་མདོ་སྨད་དང་། སོག་ཡུལ་དུ་བྱོན་
པ་ཡིན་ཏེ། བཀའ་གདམས་གླེགས་བམ་དུ། བོད་བྱང་གི་ཕྱོགས་ནས་བྱང་ཕྱོགས་
སུ། །འབངས་མགོན་མེད་མང་བོ་འདྲེན་དུ་འགྲོ། ། ཞེས་བོད་ཅེས་པ་དབུས་
གཙང་དང༌། བྱང་ཕྱོགས་གཉིས་ཡོད་པའི་དང་བོ་མདོ་སྨད་དང་། གཉིས་པས་སོག་
ཡུལ་བསྟན་པ་ཡིན་པས། ཨ་ལག་ཤའི་ས་ཆར་བྱོན། དེར་དར་རྒྱས་ནོ་མིན་ཧན་རིན་
པོ་ཆེའི་ཡབ་བཛྲ་སྐྱབས་ཐའི་ཇིས་གདན་འདྲེན་ཞུས་ཤིང་། ཚེ་དབང་མཉན་ནས་སྐུ་
ཞབས་འདི་ཉིད་མཆོད་གནས་སུ་བཞུགས་པར་ཞུས་པས་ཡོང་གསུངས། དེ་ནས་ཨ་
ལག་ཤ་ཨ་བོ་ཝང་གི་ཡ་མུན་དུ་ཕེབས། ཝང་གིས། ཡུལ་འདིའི་སྤྱི་བླ་མཛད་ནས་
བཞུགས་དགོས་ཞེས་ཞུས། ཀེ་ཀེ་གཡོག་མོ་དང་བཅས་པ་བལྟར་འོངས་ནས། ཁྱོད་
བླ་མ་དགའ་རབ་ཅིག་ཏུ་གླེང་བ་ང་ཡིད་མི་ཆེས། ངའི་མཐོང་སར་རྫུ་འཕྲུལ་ཞིག་སྟོན་
ན། ང་ཁྱོད་ཀྱི་སྦྱིན་བདག་བྱེད་པ་ཡིན་ཟེར་བས། རྫུ་འཕྲུལ་སྣ་ཚོགས་བསྟན་ནས་
དད་པར་གྱུར་ཅིང་། ཨ་ལག་ཤ་ཡོངས་རྫོགས་རྗེ་འདིའི་ཐུན་མོང་མ་ཡིན་པའི་སྦྱིན་
བདག་ཏུ་གྱུར། དེ་ནས་པེ་ཅིན་དུ་ཕེབས་ནས་ཝང་གི་ཕུ་ན་བཞུགས། དེ་ནས་
ཙནྡན་ཇོ་བོར་མཇལ། གོང་མའི་ནང་བློན་ཡཱ་ལོ་ཡེ་ཟེར་བ་ཞིག་གིས། ངས་ཁྱོད་གོང་
མ་ལ་ཞུས་ཏེ་སྔར་གྱི་གདན་སར་བཞུགས་ཆོག་པ་བྱེད། ཡང་ན་ཐམ་ག་བླ་མའི་གོ་ས་
xང་ཡེང་ལ་འཇོག་ཐབས་ཤིག་བྱ་བྱས་པར། རྗེ་ཉིད་ནས། ང་གནས་བསྐོར་བ་ཞིག་
ལ་ལུང་ལས་ཆེ་བ་དེ་འདྲ་གཏན་ནས་མི་དགོས་གསུངས། དཔོན་དེས་ཁྱོད་ངེས་པར་
མི་བཞེད་ན། སང་ནངས་ནས་འཕྲལ་དུ་ཕེབས་པ་བཟང༌། དེ་མོ་ཧོ་ཐོག་ཐུ་ནི་ངའི་
བླ་མ་ཡིན། དེ་ཚ་ཡུལ་ལ་སྤྲུགས་ནས་ཆེན་པོ་མ་འགོར། ཕེབས་ཁར་ང་ལ། པོ་ཏི་
454



༄༅ ། །བོད་སོག་ཆོས་འབྱུང་གི་སྨད་ཆ།
འདི་དང་བུམ་པ་འདི་བཞག་ནས། ང་སོང་བའི་རྗེས་ལ་བླ་མ་ཞིག་འོངས་རྒྱུ་ཡིན། དེ་
རྒྱལ་བ་ཚངས་དབྱངས་པ་ཡིན། ཁྱོད་ཀྱིས་ངས་ཕུལ་བ་ཡིན་ཞེས་འདི་ཕུལ་ཅིག་
གསུངས་ཡོད་ཟེར་ནས། པོ་ཏི་ གཅིག་དང་བུམ་པ་གཅིག་ཕུལ་ནས། རེ་ཞིག་
བཞུགས་དགོས་ན་གསང་བ་མཛོད་ཅིག་ཅེས་ཞུས། དེ་དུས་ཐུའུ་བཀྭན་རིན་པོ་ཆེ་
དང་། ཨེ་ཕུ་མགོན་པོ་སྐྱབས་གཉིས་ཀྱིས་ཀྱང་ཆོས་མང་དུ་ཞུས། དེར་རེ་ཞིག་
བཞུགས་ནས་ཁྱི་ལོར་ཀེ་ཀེ་དང་ལྷན་དུ་ཨ་ལག་ཤ་ལ་ཕེབས་ནས་ལོ་གཉིས་བཞུགས།
དེ་ནས་གསེར་ཁོག ཆུ་བཟང་རྣམས་སུ་བྱོན་ཤིང་། དགུན་ཨ་ལག་ཤར་ཕེབས་ནས་
དར་རྒྱས་ནོ་མོན་ཧན་གྱི་གཞི་ལ་བཞུགས། དེ་དུས་ཧལ་ཧ་དང༌། ཨོར་ཏུ་སུ་སོགས་
ཀྱི་དད་ལྡན་ཕལ་ཆེར་མཇལ་ཁར་བྱུང་། དེའི་ཕྱི་ལོར་གསེར་ཁོག་ཏུ་བྱོན། ཇག་རོང་
དགོན་གྱི་ཁྲིར་བཞུགས། དགོན་འདི་གཉིས་ལ་ཡོས་ལོའི་འཁྲུགས་གཞི་ལ་དགོངས་
པའི་གསུང་འགའ་ཞིག་གནང་ཡང་ཕལ་ཆེར་གྱིས་དོ་སྣང་མ་བྱས། ཕྱུག་རྫི་ཚང་
དོགས་པ་སྐྱེས་ཏེ་ ཨ་ལག་ཤ་ལ་ཕེབས་ནས་བཞུགས་པས་སྐྱོན་མ་བྱུང་། ཡོས་ལོ་
འདིར་ཧལ་ཧ་རྗེ་བཙུན་དམ་པ་བློ་བཟང་བསྟན་པའི་རྒྱལ་མཚན་ནས་རྟེན་ཆས་ཕྱག་
བྲིས་བཅས་བསྐུར་ནས། ངེད་ཡོད་རིང་རྗེ་ཉིད་གནས་འདིར་བྱོན་ན་ངེད་ཀྱི་གནས་
དང་བསྟན་སྲིད་ཐམས་ཅད་ཕྱག་ཏུ་ཕུལ་ནས། ཧལ་ཧ་ཚོ་བདུན་གྱི་དཔོན་ཆེ་ཧྲག་
ཐམས་ཅད་ལ་བཅོལ་དན་བྱ། གོང་མ་ཆེན་པོར་ཞུས་ནས་ཧལ་ཧ་ཡོངས་ཀྱི་མགོན་
སྐྱབས་དང་དཔུང་གཉེན་དུ་བཞུགས་ཆོག་པ་བྱ་ཞེས་ཞུས་ཡོད་པས། ད་རེས་རྗེ་
བཙུན་དམ་པ་རིན་པོ་ཆེའི་གསུང་ལ་དགོངས་གཞི་ཁྱད་པར་ཅན་ཡོད་ཀྱང༌། ང་རང་
ཆུང་དུས་ནས་རང་གི་ཡུལ་དང་། བསྟན་སྲིད་གདན་ས་ཐམས་ཅད་རྒྱང་རིང་དུ་
བཞག་ནས་འཁྱམས་པའི་བྱ་བྲལ་བ་ཡིན་པས། ཁྱེད་ཀྱི་གདན་ས་བསྟན་སྲིད་ཀྱི་ཁག་
ཁུར་བ་ཤིན་ཏུ་དཀའ་ཞེས་གསུངས་ནས། རྗེ་བཙུན་དམ་པ་རིན་པོ་ཆེར་འབུལ་བའི་
455



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྟེན་ཆོས་དང་། དོན་མཐུན་གྱི་ཞུས་ཤོག་ཕུལ་ཏེ། ཨ་ཙ་ར་རྫོངས་སྟ་མཛད་པའི་
རྗེས་ལ་ཚེར་མ་འགྱངས་པར་རྗེ་བཙུན་དམ་པ་རིན་པོ་ཆེ་དགོངས་པ་རྫོགས་སོ། །
ཧལ་ཧ་སེ་ཆེན་ཝང་གིས་གདན་འདྲེན་ཞུས་སྐབས། རྗེ་བཙུན་དམ་པ་རིན་པོ་ཆེའི་སྐུ་
གདུང་ལ་མཆོད་འབུལ་བྱེད་པར་ཞར་དུ་འགྲོ་གསུངས་ནས། ཤིང་ཕོ་འབྲུག་ལོར།
མཆོད་ཡོན་ལྷན་དུ་ཧལ་ཧའི་ཕྱོགས་སུ་བྱོན། ཁུ་རེ་ཆེན་མོར་འབྱོར་སྐབས། དེ་ཀའི་
ཕྱག་མཛོད་ཀྱིས་གཙོས་དགེ་འདུན་སྟོང་ཕྲག་མང་བོས་སེར་སྦྲེངས་དང་བཅས་བྱོན།
སྐུ་གདུང་རིན་པོ་ཆེར་སྟོང་མཆོད་གདུང་འབུལ་ཁྲུས་གསོལ་སོགས་མཛད། རྗེ་ཉིད་ལ་
བརྟན་བཞུགས་དང་། ཚོགས་པ་ཡོངས་ལ་དགའ་ལྡན་ལྷ་བརྒྱ་མའི་ལུང་གནང༌། ཕྱི་
ཉིན་སེ་ཆེན་ཝང་གི་ཕྱོགས་སུ་ཆིབས་བསྒྱུར། ཟླ་གཅིག་གི་རིང་བཞུགས་ཤིང༌། རྗེས་
གནང་སོགས་ཆོས་བཀའ་དང་རིམ་གྲོ་མང་བོ་གནང་། དེ་ནས་ཕྱིར་ཕེབས་ཏེ། མེ་
ལུག་(༡༧༡༢)ལོ་ནས་མགོ་བརྩམས་ཏེ་བྲག་འགག་གི་ལུང་བར་འཇག་རུང་ཐོས་
བསམ་དར་རྒྱས་གླིང་གི་དགོན་བཏབ། གནས་འདི་ནི་སྔོན་རྒྱ་ནག་ཏུ་གནས་བརྟན་
བཅུ་དྲུག་དབྱར་ཞལ་གྱིས་བཞེས་སྐབས། ཉིན་རེ་བཞིན་གནས་བརྟན་རྣམས་རྫུ་
འཕྲུལ་གྱིས་གནས་འདིར་བྱོན་ནས་བཞུགས་པ་དང༌། ཡུལ་འདིའི་དགེ་བསྙེན་དྷརྨས་
གནས་འདིར་ཕྱག་དར་མཛད་པ་སོགས་ཀྱི་ལོ་རྒྱུས་བཞུགས་པ་ལྟར་ཡིན། གོང་མའི་
མཛོད་ཀྱི་བཀའ་བསྟན་གཉིས་དངུལ་སྲང་སྟོང་ཕྲག་ལྔས་སྤྱན་དྲངས། དུས་བཞིའི་
ཆོས་གྲྭ་དང་ཆོས་ཐོག་སོགས་བཀྲ་ཤིས་སྒོ་མང་གི་ཕྱག་ལེན་ལྟར་བཙུགས། ཏའི་ཐང་།
འབྲི་གུ རྒྱང་རིང་། སེམས་ཉི། རྒྱ་ཡག་སོགས་དགོན་ཁག་མང་བོའི་ཁྲིར་བཞུགས་
ནས་བསྟན་པ་རིན་པོ་ཆེ་སྐྱོང་བར་མཛད་དོ། ། ཤིང་མོ་ཡོས་( ༡༧༣༥)ལོར། ནོ་
མོན་ཧན་ངག་དབང་ལྷུན་གྲུབ་དར་རྒྱས་ལ་དངུལ་སྲང་ཁྲི་དང་། རྟ་རྔ་མོང་སོགས་
མང་བོ་ཞིག་གཏད་ནས་བོད་དབུས་སུ་སློབ་གཉེར་ལ་རྫོང་སྟ་མཛད། ཨོར་ཏུ་སུ་ཅོང་
456



༄༅། །བོད་སོག་ཆོས་འབྱུང་གི་སྨད་ཆ།
གར་པེའི་སེ་རྣམ་རྒྱལ་རྡོ་རྗེས་རྗེ་ཉིད་སྤྱན་དྲངས་ནས་ཆོས་བཀའ་མང་བོ་ཞུས་ཤིང་།
དགོན་བཀྲ་ཤིས་ཆོས་གླིང་ལ་ཕེབས་ནས་གཞི་གསུམ་གྱི་ཕྱག་ལེན་ཚུགས། དེ་དུས་
དགོན་དེ་དགེ་འདུན་སུམ་སྟོང་ཙམ་འདུས་ནས་ཆོས་འཆད་ཉན་རྒྱས་པའི་སྒང་ཡིན།
ས་རྟ་ལོར་ནོ་མོན་ཧན་རིན་པོ་ཆེ་བོད་ནས་འབྱོར་ཏེ། བྱམས་མགོན་གྱི་གསེར་སྐུ་ཁྲུ་
གསུམ་པ་རྒྱབ་ཡོལ་དང་བཅས་པ། དཔག་བསམ་འཁྲི་ཤིང་གི་ཐང་ཀ་སོ་གཅིག་མ།
སྣར་ཐང་བཀའ་འགྱུར། རྗེའི་འཁྲུངས་རབས་ཞལ་ཐང་བཅུ་གསུམ། ལི་ཏིང་ཆེ་བ་
བརྒྱ། དབུ་མཛད། དགེ་བསྐོས་ཀྱི་ཟླ་གམ། རྩེ་ཞྭ་བརྒྱ་ཙམ་བཅས་ཁྱེར་ཡོང་ནས་
ཕུལ་བས་ཐུགས་དགྱེས། གཞན་ཡང་བྱང་ཆུབ་མཆོད་རྟེན་མི་ཚད་ཙམ་དངུལ་ལས་
གྲུབ་པ། དུང་དཀར་གསེར་གཤོག་མ། གདུགས། འཕན། རྒྱལ་མཚན་སོགས་
བསྒྲུབས་ནས་ཡོང་བས། ས་མོ་ལུག་ལོར་ཨ་ལག་ཤ་རུ་ཆོ་འཕྲུལ་སྨོན་ལམ་ལྷ་ལྡན་ལྟར་
བཙུགས། དེ་ནས་ཨེར་ཁེ་ཆོས་རྗེས་གདན་དྲངས་ཏེ་དངུལ་སྲང་སྟོང་ཕྲག་གཅིག་
དང་རྟ་བརྒྱ་བཅས་ཕུལ། དེ་དང་མཚུངས་པར། ཨོར་ཏུ་སུ་ཅུང་གར་ཇ་སག པེའི་
ལེ་དངོས་གྲུབ་རྒྱ་མཚོ། ཧལ་ཧ་མེར་གེན་པཱ་ཐུ་ཝང་། ཆོས་འཕེལ་ཇ་སག ཐོགས་
མེད་གུང་། དབང་ཆེན་སྐྱབས་གུང་། ཐོར་གོད་བསྟན་སྐྱོང་པེའི་སེ་རྣམས་ཀྱིས་
གདན་དྲངས་ཏེ་འབུལ་ནོད་བསམ་གྱིས་མི་ཁྱབ་པ་བགྱིས། དེ་ནས་གསེར་ཁོག་ཏུ་
ཕེབས། ཕག་ལོར་དགུང་གེགས་ཡིན་པས་མདོ་སྨད་ཀྱི་དགོན་ཁག་ཆེ་བ་རྣམས་སུ་
མང་འགྱེད་ཞུས་ཏེ་ཞབས་བརྟན་རྒྱ་ཆེན་བསྒྲུབས། ཏའི་ཐུང་། ཇག་རུང་སོགས་
དགོན་ཁག་མང་བོའི་ཁྲིའི་དགོངས་པ་ཞུས། གླང་ལོའི་དགུན་འགོར་ཨ་ལག་ཤ་རུ་
ཕེབས། ལྔ་མཆོད་ཀྱི་ཉི་ཤུ་དྲུག་ནས་སྐུ་བསྙུང་བའི་ཚུལ་བསྟན་པར་ནོ་མོན་ཧན་རིན་
པོ་ཆེས་བརྟན་བཞུགས་ཕུལ་ཞིང་། མདོ་སྨད་ཕྱོགས་སུ་ཆེད་མངགས་ཀྱིས་དགོན་
ཁག་ཆེ་ཆུང་བརྒྱ་དང་སུམ་ཅུར་མང་ཇ་དང་། གྲུབ་སྡེ་ཉེར་ལྔ་མང་ཇ་མཆོད་ཐེབས་
457



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ་
:
བཅས་ཕུལ་ནས་ཞབས་བརྟན་བསྒྲུབས་པས་ཅུང་ཟད་རིམ་དྭངས་བྱུང་། དེ་ནས་རྗེ་
ཉིད་ཀྱིས་བྱམས་སྐུ་སོགས་རྟེན་ལ་རབ་གནས་རྒྱས་པ་གནང་། ནོ་མོན་ཧན་རིན་པོ་
ཆེ་ལ་དབུས་སུ་ཆོས་འཆད་ཉན་གནང་བ་སོགས་བསླབ་སྟོན་རྒྱས་པ་བསྩལ། ནོ་མོན་
ཧན་རིན་པོ་ཆེས་བསྙུན་གཡོག་ཞུས་ཏེ་ཞབས་མཉེ་བཞིན་དུ་ངུ་བ་ན་ཕྱག་མགོ་ལ་
བཞག་ནས། ཁྱོད་དེ་འདྲ་མ་བྱེད། སྔོན་ཁྱོད་ལ་ང་དྲིན་ཆེ། ད་ང་ལ་ཁྱོད་དྲིན་ཆེ་
བས་ངས་ཁྱོད་བློས་མི་གཏོང༌། སྐྱོན་མེད་གསུངས། དེ་ནས་བསྙུན་བབས་རིམ་གྱིས་
ལྕི་མོར་སོང་སྟེ་དགུང་ལོ་དྲུག་ཅུ་རེ་བཞི་བཞེས་པ་རབ་བྱུང་བཅུ་གཉིས་པའི་མེ་སྟག་
( ༡༧༤༦)ལོར་གཟུགས་སྐུའི་བཀོད་པ་ཆོས་སྐུའི་ཀློང་ཡངས་སུ་ཐིམ་པར་མཛད་
དོ། ། དེ་ལྟར་རྒྱལ་བ་ཚངས་དབྱངས་རྒྱ་མཚོ་རབ་བྱུང་བཅུ་གཉིས་པའི་ཤིང་བྱར་རྒྱ་
ནག་ཕྱོགས་སུ་ཕེབས་པའི་རྗེས་སུ། བོད་ཀྱི་རྒྱལ་བོ་ལྷ་བཟང་གིས། པད་དཀར་
འཛིན་པ་ཡེ་ཤེས་རྒྱ་མཚོ་དེ་ཉིད་རྒྱལ་དབང་མཆོག་གི་སྤྲུལ་སྐུར་ངོས་འཛིན་བྱས་ནས།
མེ་ཕག་( ༡༧༠༧)ལོར་པོ་ཏ་ལའི་ཁྲིར་གདན་དྲངས་ཏེ་བཞུགས་སུ་གསོལ། དེ་རྗེས་
རྒྱལ་དབང་བདུན་པ་བོད་དུ་སྤྱན་དྲངས་པའི་ཚེ། པད་དཀར་བ་རྒྱལ་བོའི་བཀས་ཞེ་
ཧོར་( ཁྲི་འདུ་)དུ་ཕེབས་ཏེ་བཞུགས། དེ་ལ་ཞེ་ཧོར་གྱི་ཏཱ་ལའི་བླ་མ་ཞེས་སོག་ཕྱོགས་
ལ་གྲགས་ཤིང་། ཕྱོགས་འདིའི་འགྲོ་བ་ཡོངས་ཀྱི་མགོན་སྐྱབས་དཔུང་གཉེན་མཛད་
ནས་བཞུགས། རྒྱལ་བ་འདི་ཉིད་བཞུགས་སའི་གཟིམ་ཁང་ཡང་དེང་སང་ལྷ་ཁང་སྔོན་
པོ་ཞེས་པ་འདི་ཡིན་ལ། བླ་མ་འདི་ཉིད་ཡུལ་དེར་ལོ་དགུ་ཙམ་བཞུགས་ནས་སོག་
ཕྱོགས་ཀྱི་བསྟན་འགྲོའི་དོན་རྒྱ་ཆེར་མཛད་ནས་གཟུགས་སྐུ་ཆོས་དབྱིངས་སུ་བསྡུས་
པའི་ཚུལ་བསྟན་ཞིང་། གདུང་རུས་ལ་ཡིག་འབྲུ་རང་བྱུང་སྣ་ཚོགས་གསལ་བར་བྱོན་
པ་མཆོད་པའི་ཡུལ་དུ་བཞུགས་པར་གསུངས་སོ། ། །
རྒྱལ་མཆོག་བདུན་པ་བསྐལ་བཟང་རྒྱ་མཚོ་ནི། བཀའ་གདམས་གླེགས་བམ་
བ་
，
458



༄༅། །བོད་སོག་ཆོས་འབྱུང་གི་སྨད་ཆ།
ལས། ལར་བསྐལ་བ་བྱེ་བ་བསམ་ཡས་སུ། །ལྷ་དཀོན་མཆོག་སྤྱི་བོར་མཆོད་པ་
ལས། །བདག་ང་རྒྱལ་རློམ་པ་ག་ལ་བྱེད། ། ཅེས་མཚན་སྒྲ་གསལ་བར་ཐོན་པ་ལུང་
བསྟན་ཞིང་། རྒྱལ་དབང་དྲུག་པས་ལུང་བསྟན་མཛད་པ་བཞིན། རབ་བྱུང་བཅུ་
གཉིས་པའི་ས་ཕོ་བྱི་( ༡༧༠༨)ལོར་འབའ་ལི་ཐང་དུ་སྐུ་འཁྲུངས་ནས་སྡེ་དགེ་ཕྱོགས་
སུ་བཞུགས་པ་ལ། ལྷ་བཟང་གིས་སྡང་སེམས་ཀྱིས་འཚེ་བར་བརྩམས་པ་ན། བར་
ཆད་བྱུང་དོགས་ནས་མཚོ་སྔོན་ཝང་བཀྲ་ཤིས་པ་ཐུར་དང་། ཇུ་ནང་ཝང་སོགས་ཀྱིས་
མཚོ་ཁར་གདན་འདྲེན་ཞུས་ཏེ། ལ་མོ་ཞབས་དྲུང་དཀར་བོས་ཡོངས་འཛིན་མཛད།
དགུང་ལོ་དགུ་བཞེས་པའི་མེ་སྤྲེལ་ཧོར་ཟླ་བཅུ་བའི་བཅུ་དྲུག་ཉིན། དགེ་འདུན་སུམ་
སྟོང་བརྒལ་བའི་སེར་ཕྲེང་གིས་མདུན་བསུས་ཏེ་གདན་ས་ཆེན་པོ་སྐུ་འབུམ་བྱམས་པ་
གླིང་དུ་ཕྱག་ཕེབས། མང་འགྱེད་བསྙེན་བཀུར་གཟབ་རྒྱས་བསྩལ། འདུས་སྤྱི་ནས་
ཚོགས་དབུར་གདན་དྲངས་ཏེ་འབུལ་བ་དང་བརྟན་བཞུགས་རྒྱས་པ་ཕུལ། གོང་མས་
མངགས་པའི་རྒྱ་དཔོན་ཆེ་བ་ཞིག་འབྱོར་ནས། བཀའ་ལུང་བསྒྱུར་བར་ཏཱ་ལའི་བླ་
མའི་སྤྲུལ་སྐུ་འདིར་ཕེབས་པ་ནས་བཟུང་ངེད་སེམས་བདེ། འདི་ཏཱ་ལའི་བླ་མའི་སྐྱེ་
སྤྲུལ་འཁྲུལ་མེད་ཡིན། ངེད་དང་བསྟན་འཛིན་ཆོས་རྒྱལ་གྱི་གདུང་རྒྱུད་ཐམས་ཅད་
སྦྱིན་བདག་ཡིན། ངེད་ནས་ལོ་གསུམ་གྱི་བར་གྲྭ་བ་བརྒྱ་དང་སུམ་ཅུ་སོ་བཞི་ལ་དབྱར་
དགུན་གྱི་གོན་རྒྱུ་སོགས་ཚང་མ་འབུལ་རྒྱུ་ཡིན། ཞེས་བཀའ་ཕབ། ཆུ་བཟང་རིན་པོ་
ཚེ་རྒྱལ་བའི་ཡོངས་འཛིན་དུ་ཞུས། ཞབས་དྲུང་དཀར་བོ་ནོ་མོན་ཧན་དང་། ཆུ་
བཟང་རིན་པོ་ཆེ་རྣམ་གཉིས་ཀྱི་དྲུང་ནས་རབ་བྱུང་ཞུས། མདོ་སྔགས་ཀྱི་ཆོས་མང་དུ་
གསན། རྒྱལ་བོ་ཇུ་ནང་ཝང་གིས་རྩེ་གཞུང་དུ་གདན་དྲངས། འདུས་པ་འབུམ་ཕྲག་
ལྷག་ལ་ཐུགས་རྗེ་ཆེན་པོའི་དབང་ཞུས། གསེར་དངུལ་རྟ་ནོར་སོགས་དངོས་འབྱོར་གྱི་
མཆོད་སྤྲིན་རྒྱ་ཆེན་པོ་སྤྲོས། ཞབས་དྲུང་དཀར་བོས་ལ་མོ་སྡེ་ཐོག་ཏུ་གདན་དྲངས་
、
བ
འགt
459



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ནས་དངོས་འབུལ་རྒྱ་ཆེན་པོ་བཏེགས། གོང་ནས་རིགས་སྲས་བཅུ་བཞི་བ་ཅུང་ཇུན་
ཝང་། རིགས་སྲས་ཨེར་ཁེ་ཝང་། པ་ཐུ་གིང་ཛང་སོགས་མི་སྣ་དུ་མ་མངགས་ཏེ།
གསེར་སྲང་བརྒྱ་དང་སུམ་ཅུ་ལས་གྲུབ་པའི་གསེར་ཐམ། གསེར་སྲང་བརྒྱ་དང་ལྔ་
བཅུའི་གླེགས་བུའི་དངོས་སུ་བྲིས་པའི་འཇའ་ས། རིན་པོ་ཆེ་སྣ་ཚོགས་ཀྱི་སྤྱད་པ།
གོས་ཆེན་ སྣ་ ཚོགས། གཟིམ་གུར་ སེར་བོ། ཁྱོགས་ སེར་བོ་ སོགས་ཕུལ། དེར་
བཞུགས་རིང་གོང་མའི་མཛོད་ནས་ཞབས་འབྲིང་བ་ཆེ་ཕྲ་བརྒྱ་དང་སུམ་ཅུ་ལྷག་ཙམ་
ལ་གོ་བབ་དང་བསྟུན་པའི་དབྱར་དགུན་གྱི་གོས་དང་། ཕོགས་ཆག་མེད་དུ་བསྟར་བ་
སོགས་ཀྱི་སྲི་ཞུ་བླ་མེད་མཛད། དེ་ལྟར་མཚོ་སྔོན་བོད་སོག་ཡུལ་གྱི་བསྟན་འགྲོའི་དོན་
རྒྱ་ཆེན་པོ་མཛད་ནས་ལོ་ལྔའི་ངོ་མཐོང་ཚེ་དབུས་སུ་ཆིབས་བསྒྱུར་གནང་སྐབས། རྒྱ་
བོད་སོག་གསུམ་གྱི་ཆེ་དགུ་མཐའ་དག་ནས་དངུལ་སྲང་ཁྲི་ཕྲག་མང་བོའི་འབུལ་བ་
བཏེགས་ཏེ། གོང་མའི་ཅང་ཇུན་གཉིས་དང༌། ཐུའུ་བཀྭན་རིན་པོ་ཆེ། མཚོ་སྔོན་
དཔོན་ཁག་རྣམས་དང་། དམག་མང་བོ་བཅས་གདན་དྲངས་ནས་ལྕགས་བྱི་ལོའི་
ཧོར་ཟླ་དགུ་བའི་ཚེས་བཅོ་ལྔར་ཕོ་བྲང་པོ་ཏ་ལའི་ གསེར་གྱི་ཁྲི་འཕང་མཐོན་པོར་
མངའ་གསོལ་ལོ། །པཎ་ཆེན་ཐམས་ཅད་མཁྱེན་པ་བློ་བཟང་ཡེ་ཤེས་རིགས་ཀྱི་ཅོད་
པན་དུ་བཞེས་ཏེ་ཆོས་བཀའ་མཐའ་ཡས་པ་གསན། དབུས་གཙང་དུ་དུས་འཁྲུགས་
ཆེན་པོ་བྱུང་སྐབས། རྗེ་ཉིད་ལི་ཐང་ཕྱོགས་སུ་ཕེབས་ནས་བཞུགས་ཤིང་། དེ་ནས་
དབུས་སུ་ བྱོན་ ཏེ་ བསྟན་ འགྲོའི་ དོན་ བླ་ ན་ མེད་ པའི་ མཛད་ བཟང་ ལེགས་ པར་
བསྐྱངས་སོ། ། །
དེ་ལྟར་སོག་ཡུལ་སྟོད་སྨད་ཀྱི་ཡུལ་གྲུ་རྣམས་སུ་རྒྱལ་བའི་དབང་བོ་སྐུ་ཕྲེང་སྔ་ཕྱི་
རྣམས་དང༌། ཁྱད་པར་སྐུ་འཕྲེང་གསུམ་པ་ནས་བདུན་པའི་བར་གྱི་སྐྱབས་མགོན་
རྣམ་པ་ལྔ་རིམ་པར་བྱོན་ནས། སོག་ཡུལ་གྱི་བསྟན་འགྲོའི་དོན་གཞལ་དུ་མེད་པ་
ན
460



༄༅ ། །བོད་སོག་ཆོས་འབྱུང་གི་སྨད་ཆ།
གནང་ཞིང་མེ་ཏོག་ཕོག་པའི་ལྷ་སྐལ་ཀྱང་ཡིན་པས། ཚུལ་དེ་ཤེས་ནས་བསྟེན་ཚུལ་མ་
ནོར་བ་མཛད་དགོས་པ་ཡིན་ནོ། །
དེ་ལྟར་རྒྱལ་དབང་རིན་པོ་ཆེའི་སྲས་ཀྱི་ཐུ་བོ་སྲིད་ཞིའི་གཙུག་རྒྱན་པཎ་ཆེན་
ཐམས་ཅད་མཁྱེན་པ་དཔལ་ལྡན་ཡེ་ཤེས་ལ་གོང་མ་ཆན་ལུང་རྒྱལ་བོས་སྤྱན་འདྲེན་
པའི་ཕོ་ཉ་ཏཱ་ཞེན་གཉིས་དང་མི་མང་བོ་བཅས་ཆེད་དུ་མངགས་ཏེ་དབུས་སུ་འབྱོར་
ནས། ཚ་ཏོར་ནོ་མོན་ཧན་དང་བཅས་བཀྲ་ཤིས་ལྷུན་པོར་སོང་ནས། གོང་མས་
གདན་ཞུས་ཀྱི་གསེར་ཡིག་བཀའ་ལུང་ཕབ་པར། ༧ཀུན་གཟིགས་པཎ་ཆེན་དཔལ་
ལྡན་ཡེ་ཤེས་མཆོག་ཉིད་དགུང་ལོ་ཞེ་གཉིས་བཞེས་པའི་རབ་བྱུང་བཅུ་གསུམ་པའི་ས་
མོ་ཕག་(༡༧༧༩)ལོའི་ཧོར་ཟླ་དྲུག་པའི་བཅུ་དྲུག་ལ་གོང་མའི་བཞེད་པ་སྐོང་བ་དང་
བྱང་ཕྱོགས་ཀྱི་གདུལ་བྱ་སྨིན་གྲོལ་གྱི་ལམ་ལ་འགོད་པའི་ཕྱིར་འཁོར་བརྒྱ་ཕྲག་བདུན་
གྱི་ཚོགས་དང་བཅས་ཆིབས་བསྒྱུར། འདམ་དུ་བྱོན་པ་ན་སྐྱབས་མཆོག་རྒྱལ་དབང་
ཡབ་སྲས་ཞལ་འཛོམས། གཞུང་ས་ཆེན་པོ་ནས་ཕེབས་རྫོང་ཞུས། དེ་ནས་རིམ་གྱིས་
བྱོན་ཏེ། འབྲི་ཆུའི་ཁར་གོང་མས་མངགས་པའི་ཏཱ་ཞེན་གཉིས་དང་། མཚོ་སྔོན་སོག་
པོའི་རྡོ་རྗེ་ཝང་དང་། ཕྱག་རྡོར་པེའི་སེ་སོགས་མཚོ་སྔོན་དཔོན་ཁག་དུ་མས་བསུ་བ་
འབྱོར། ཆབ་མདོའི་འཕགས་པ་ལྷ་བྱོན་ནས་འབུལ་བ་རྒྱ་ཆེར་ཕུལ་ཏེ་ཆོས་བཀའ་ཅི་
རིགས་གསན། དེ་ནས་སྐར་མ་ཐང་དུ་ཞབས་དྲུང་དཀར་བོའི་བསུ་བ་དང༌། ཨུར་
གེན་ཤི་རིག་ཞེས་པའི་ས་ཆར་སོག་པོའི་ངག་དབང་དར་རྒྱས་ཇུན་ཝང་སོགས་མཚོ་
སྔོན་དཔོན་ཁག་དུ་མས་བསུ་བ་བྱས། ལབ་ཙེ་ཁྲབ་གོན་ཞེས་པར་རྗེ་འཇམ་དབྱངས་
བཞད་པ་དཀོན་མཆོག་འཇིགས་མེད་དབང་བོས་རྟ་བ་བརྒྱ་ཕྲག་གཉིས་ཀྱིས་ཆིབས་
བསུ་བྱས། ཤེ་རེ་ཞེས་པར་ཆུ་བཟང་སྤྲུལ་བའི་སྐུ་དང༌། གསེར་ཏོག་ནོ་མོན་ཧན།
མལ་ཞབས་དྲུང་སོགས་སྐུ་འབུམ་པའི་རྟ་བ་བརྒྱ་ཕྲག་གཅིག་གིས་བསུ་བ་བྱས། དེ་
461



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཡང་ཇུན་ཝང་ངག་དབང་དར་རྒྱས་ཀྱིས་མཚོ་སྔོན་གྱི་དཔོན་པོ་རྣམས་ལ་བཀོད་པ་
བཏང་སྟེ། འབྲི་ཆུ་ནས་མཚོ་སོ་ལོ་མའི་བར་དུ་རྟ་ཁལ་བཞི་བརྒྱ་རེ། མཚོ་སོ་ལོ་མ་
ནས་རྟ་ཁལ་སྟོང་ཕྲག་རེ། རྔ་མོང་བཞི་བརྒྱ་རེ། སོག་གུར་བཞི་བཅུ་རེ། རས་གུར་
བརྒྱ་ཕྲག་རེ་བཅས་ཀྱི་གྲ་སྒྲིག་ཞུས། དེ་ནས་རིམ་གྱིས་ཕེབས་བསུ་ཞུས་པའི་ས་ཚིགས་
སོ་སོར་སྟོན་མོ་འབུལ་བ་བར་མ་ཆད་པ་དང་། མཚོ་སོ་ལོ་མ་ནས་ཨ་ལག་ཤ་བར་དུ་ཚ་
འབོག་ཞབས་བབས་སོགས་ཀྱང་མཚོ་སྔོན་གྱིས་བཟུང༌། ཞག་བབས་ཀྱི་སར་མེ་ཁག་
རེ་ལ་ཕྱིང་གུར་རེ་དང་། རས་གུར་རེ། རྒྱུན་དུ་ཇ་མར་ཤ་ལ་སོགས་པ་མཐའ་ཡས་པ་
བཏང་ཞིང་། འུ་ལ་ཡང་རྟ་བརྒྱད་བརྒྱ་དང་རྔ་མོང་བཞི་བརྒྱ་ལྔ་བཅུ། མཛོ་སྟོང་ཕྲག་
གཅིག་རྒྱུན་མི་འཆད་པ་ཞུས་པ་དང་། མཚོ་སྔོན་སྡེ་ཐོག་སྤྱི་དང་། བླ་དཔོན་རྣམས་
ཀྱིས་འབུལ་ནོར་བསྟབས་པ་ཕྱོགས་བསྡོམས་བྱས་ན། རྟ་སྟོང་ཕྲག་གཉིས་དང་སུམ་
བརྒྱ་ཞེ་གསུམ། རྔ་མོང་སུམ་བརྒྱ། ནོར་སྟོང་ཚོ་གསུམ་དང་ལྔ་བརྒྱ་ཞེ་དགུ། ལུག་
སྟོང་ཚོ་བརྒྱད། གསེར་སྲང་བརྒྱ་དང་སོ་བཞི། དངུལ་སྲང་ཁྲི་ཕྲག་གཅིག་དང་སྟོང་
ཕྲག་དགུ། དངོས་པོ་སྣ་ཚོགས་རིན་གུང་དུ་ཕབ་པ་དངུལ་སྲང་འབུམ་ཐེར་གཅིག་ལ་
སྲང་བདུན་གྱིས་མ་ལོངས་ཟེར་འདུག དམངས་ནས་དངོས་འབུལ་བསྟར་བ་མཐའ་
ཡས་པས་བརྗོད་པར་མི་ནུས་སོ། ། འདི་སྐོར་ལ་ངག་དབང་ཝང་རང་ཉིད་ཀྱིས་
བསྙེན་བཀུར་རྒྱ་ཆེན་ཞུས་ཤིང་། ཕྱག་ཆེན་གྱི་ཁྲིད་སོགས་ཆོས་བཀའ་མང་བོ་ཞུས།
མཚོ་གཡས་རུའི་ཇ་སག་ལྔས་ཁུར་ལེན་གང་དྲག་ཞུས་ཤིང་། མཚོ་གཡོན་རུ་སྤྱི་དང་
ཁྱད་པར་དཀོན་མཆོག་ཝང་གིས་བསྙེན་བཀུར་གཟབ་རྒྱས་ཞུས། ཕག་ལོ་འདིའི་ཧོར་
ཟླ་བཅུ་བའི་བཅུ་དྲུག་ལ། དགེ་འདུན་སུམ་སྟོང་བརྒལ་བས་མདུན་བསུས་ཏེ། སྐུ་
འབུམ་བྱམས་པ་གླིང་གི་གདན་སར་ཞབས་དྲུང་བཀོད། གོང་མའི་གསེར་ཡིག་པ་
ཨམ་པན་ཝན་ཕུ། སོག་པོའི་ཁྲིམས་རའི་ཨ་ས་ཧན་ཨམ་པན་བུའུ་ཐེ་སོགས་མི་དྲག་
462



༄༅། །བོད་སོག་ཆོས་འབྱུང་གི་སྨད་ཆ།
：,
༧ བྱ*
རྒྱས་ལགས
ས
-
- ཝཀ་
མང་བོ་ཆེད་དུ་མངགས་ནས་བསུ་བ་བྱས་ཤིང་གསེར་ཡིག་རྟེན་བཅས་ཕུལ། ཀུན་
གཟིགས་པཎ་ཆེན་རིན་པོ་ཆེ་ཚོགས་དབུར་གདན་དྲངས་ཏེ་བརྟན་བཞུགས་དང་
འབུལ་བའི་རྣམ་གྲངས་ཁྲི་ཕྲག་བརྒལ་བ་བཏེགས། པཎ་ཆེན་ཆོས་ཀྱི་རྒྱལ་བོས་ཀྱང་
འདུས་པ་རྒྱ་མཚོར་མང་འགྱེད་ཀྱི་བསྙེན་བཀུར་ཞུས་ཤིང་། ལམ་གཙོ་རྣམ་གསུམ་གྱི་
ཁྲིད་སོགས་ཆོས་བཀའ་མང་བོ་གནང་ཞིང་རྟེན་གསུམ་འཇོག་པ་མཐའ་ཡས་པ་བསྩལ།
ལྕགས་བྱི་ཟླ་བ་གསུམ་པའི་ཚེས་བཅུའི་ཉིན་སྐུ་འབུམ་ནས་ཕྱག་བཏེགས། ཨ་ལག་ཤ་
དང་། ཨོར་ཏུ་སུ་བརྒྱུད་ནས་མཁར་སྔོན་ཡེ་ཁེ་ཇོ་བོའི་ལྷ་ཁང་དུ་ཕེབས། དེར་གོང་
མའི་གསེར་ཡིག་དང་། གོང་མའི་སྐུ་ལ་བརྟེན་པའི་ཕེབས་བྱམས་གནང་བ་འབྱོར།
སོག་ཡུལ་གྱི་གདུལ་བྱ་གྲངས་མེད་པ་ལ་ཕྱག་དབང་དང་ཆོས་བཀའ་མང་དུ་གནང་།
དགོན་སྡེ་ཆེ་ཕྲ་ཐམས་ཅད་ཀྱིས་འབུལ་ནོད་ཞུས་ཤིང་། བཤད་སྒྲུབ་ཡར་རྒྱས་ཀྱི་ཆེད་
དུ་བཀའ་གསུང་མཐའ་ཡས་པ་གནང་སྟེ་རིམ་གྱིས་ཕེབས་ནས། ཆ་ཧར་ཏའི་ཀའི་
དགོན་པ་བཀྲ་ཤིས་ཚོགས་འཕེལ་གླིང་དུ་ཕྱག་ཕེབས། གོང་མའི་རིགས་སྲས་དྲུག་པ་
དང༌། ལྕང་སྐྱ་རོལ་བའི་རྡོ་རྗེ་གཉིས་ཕེབས་བསུར་འབྱོར་ཏེ་གསེར་ཡིག་ཕུལ་ཅིང་
གནང་རྟེན་རྒྱ་ཆེ་བསྩལ། སོག་ཡུལ་གྱི་དད་ལྡན་ཁྲི་ཕྲག་མང་བོར་ཕྱག་དབང་དང་
འདོན་ཆོས། སྡོམ་པ་བསྩལ་པ་སོགས་འདི་ཕྱིའི་ལེགས་ཚོགས་ལྷུན་གྱིས་གྲུབ་བའི་
སྐྱབས་འཇུག་དང་ཐུགས་སྨོན་རྒྱ་ཆེན་མཛད་ནས་རིམ་གྱིས་ཕེབས་ཏེ་ཟླ་བ་དྲུག་པའི་
ཚེས་ཉི་ཤུའི་ཉིན་སེར་སྦྲེང་གིས་མདུན་བསུས་ཏེ་མཚོ་བདུན་དུ་ཕེབས། གོང་མའི་སྐུ་
ཚ་ཤེ་དར་ཁཱ་གུང་ཆེད་མངགས་ཀྱིས་གསེར་ཡིག་ཕུལ། དེར་ལྕང་སྐྱ་རིན་པོ་ཆེ་དང་ཤེ་
དར་ཁཱ་གུང་སོགས་ལ་འཇིགས་བྱེད་དཔའ་ཅིག་གི་རྗེས་གནང་དང་། ཧོར་ཡུལ་གྱི་བླ་
མ་སྤྲུལ་སྐུ་མང་བོ་དང་། ཝང་བེའི་ལེ་པེའི་སེ་གུང་སོགས་གདུལ་བྱ་བགྲང་ལས་འདས་
པར། བླ་མ་མཆོད་པ་དང་། དགའ་ལྡན་ལྷ་བརྒྱ་མ། ཤམ་བྷ་ལའི་སྨོན་ལམ་གྱི་ལུང་
463



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སོགས་འདོན་ཆོས་མང་བོ་གནང་། མཚོ་བདུན་གཡས་གཡོན་གྱི་དགོན་སོགས་ལ་
མང་འགྱེད་ཕུལ་ནས་ཞབས་བརྟན་རིམ་གྲོ་རྒྱ་ཆེར་བསྒྲུབས། དེ་ནས་རིམ་གྱིས་
ཆིབས་བསྒྱུར་ཏེ་ཞེ་ཧོར་དུ་སླེབས་ཉེ་བའི་ཚེ། གོང་ནས་ཉིད་ཀྱི་ཕེབས་བྱམས་གནང་
ཞིང་གདུགས་རྒྱལ་མཚན་བ་དན་སོགས་ཀྱི་བཀུར་བཟོས་ཆེན་པོས་མདུན་བསུས་ཏེ་ཟླ་
བདུན་པའི་ཚེས་ཉེར་གཉིས་ཉིན་མཆོད་ཡོན་གསེར་ཞལ་འཛོམས། གོང་ནས་དགྱེས་
པ་ཆེན་པོས་ཨེ་ཁེ་པ་ཡེར་ཞེས་གསུངས་ཏེ་གསེར་ཁྲི་གཅིག་གི་སྟེང་དུ་བཞུགས་ནས་
གསུང་གླེང་མཛད། ད་ལོ་ངེད་ཀྱི་ལོ་བདུན་ཅུའི་པ་ཡེར་ཆེན་པོའི་ཐོག་ཐུགས་སྤྲོ་
བཞིན་ཕེབས་པ་ནི། ཕྱོགས་འདིའི་སངས་རྒྱས་ཀྱི་བསྟན་པ་དང་སེམས་ཅན་ལ་ཤིན་
ཏུ་ཕན། ད་རེབ་མཆོད་ཡོན་དངོས་ཀྱི་མཇལ་བ་འདི་སྔོན་གྱི་སྨོན་ལམ་དང་ཐུགས་
བསྐྱེད་ཀྱི་མཐུ་ཡིན་པས། ཁྱེད་ལ་ཆོས་དང་རྗེས་གནང་མང་བོ་ཞུ་རྒྱུ་རེ་བ་ཡིན། །
སྔོན་ཏཱ་ལའི་བླ་མ་ཕེབས་སྐབས། མེས་པོ་རྒྱལ་བོས་ལྷ་ཁང་སེར་བོ་བཞེངས་པ་ལྟར།
ད་ལམ་ཁྱེད་བཞུགས་ཡུལ་བཀྲ་ཤིས་ལྷུན་པོ་བཞེངས། དགོན་པ་གཞན་མང་བོ་ཡང་
བཞེངས་ཡོད། ངས་ཧོ་ཐོག་ཐུ་ལས་བོད་སྐད་བསླབས་ཀྱང་བྱང་བོ་མི་འདུག ཆོས་ཀྱི་
གཏམ་ཕྲ་མོ་རྣམས་ཧོ་ཐོག་ཐུས་ལོ་ཙྪ་བྱས་ཆོག་ཅེས་བཀའ་བསྩལ། རྗེ་འདི་ལ་སྟོན་
ཆེན་དང་འབྲེལ་བའི་གཟིགས་མོ་ཕུལ། རིན་པོ་ཆེའི་ ཐམ་ག་དང་མཇའ་ས་ཡང་
གནང་། རྗེ་ཉིད་ནས་གོང་མ་ཆེན་པོར་དགུང་ལོ་བདུན་ཅུར་ཕེབས་པའི་དགའ་སྟོན་
གྱི་བརྟན་བཞུགས་རྒྱས་པར་ཕུལ། ཧོར་ཡུལ་གྱི་བླ་དཔོན་མང་བོར་འདོད་ཆོས་གནང་
ཞིང་། བསྟན་པའི་ཞབས་ཏོག་ལ་འབད་དགོས་པའི་ཞལ་ཏ་ཡང་མཛད། དེ་ནས་
གོང་མ་ཆེན་པོས་གདན་དྲངས་པ་ལྟར་ཟླ་བརྒྱད་པའི་ཉེར་ལྔའི་ཉིན་ཞེ་ཧོར་ཁྲིན་འདུ་
ནས་བཏེགས། དགུ་བའི་ཚེས་གཅིག་ལ། པེ་ཅིན་ལྷ་ཁང་སེར་བོ་ནུབ་མར་ཕྱག་
ཕེབས། གོང་མའི་བཀའ་བཞིན་སྐྱེད་ཚལ་ཕོ་བྲང་ཡོ་མི་ཡན། ཝང་ཤའུ་ཤན། ཤང་
++
464



༄༅། །བོད་སོག་ཆོས་འབྱུང་གི་སྨད་ཆ།
ཤན་བཅས་ཀྱི་ལྷ་ཁང་དང་གཟིམ་ཆུང་རྣམས་སུ་བྱོན་ནས་རབ་གནས་མཛད། ཙན་
དན་ཇོ་བོའི་ལྷ་ཁང་དུ་བྱོན་ནས་མཆོད་འབུལ་སྤྲོས་ཤིང་ཐུགས་སྨོན་རྒྱ་ཆེར་མཛད།
རྗེ་འདི་བ་གོང་ནས་པོ་ཧོ་ཏིན་དུ་གདན་དྲངས་སྟོན་མོ་དང་ཟློས་གར་ཕུལ། སྟོན་རྒྱབ་
ཏུ་གསེར་སྲང་ཉེར་ལྔའི་ལྡོང་མོ་ཆ། གསེར་སྲང་བཅོ་ལྔ་རེ་ཡོད་པའི་སྡེར་མ་ཆ།
དངུལ་སྲང་ཆིག་སྟོང་གི་ཁོག་མ་ཁེབས་ལྡན་གཅིག མཛོད་གོས་སྣ་ཚོགས་སྟོང་ཕྲག་
གཅིག པུ་ལ་ཧའི་པགས་པ་བདུན་ཅུ། སྲམ་ལྤགས་ཉི་ཤུ་སོགས་ཕུལ། ཙན་དན་ཇོ་
བོའི་སྨོན་ལམ་མགོན་དུ་སྤྱན་དྲངས། བསྒྲུབ་བྱ་མང་བོར་དགེ་ཚུལ་གྱི་སྡོམ་པ་བསྩལ་
ཏེ་ལྷ་ཁང་སེར་བོར་ཕེབས་ཉིན་གོང་ནས་བཞེས་པའི་ཝ་ནག་སུམ་སྒྲིགས་ཀྱི་དྭ་གོ་
བཅས་གནང་། རྗེ་བླ་མ་པཎ་ཆེན་ཉིད་ཀྱི་འཁྲུངས་སྐར་གྱི་བ་ཡེར་དང་བསྟུན། ཕྱག་
མཛོད་དང་གསོལ་དཔོན་གཉིས་ལ་ཆོ་ལོ་དང་བདག་རྐྱེན་བསྩལ་ན་ཇི་ལྟར་དགོངས་
ཞེས་བཀའ་གནང་བར། རྗེ་བླ་མས། གོང་མ་ཆེན་པོར་ལྷ་རྫས་སྐུ་བརྙན་བཅས་ཕུལ་
ཏེ། བསམ་གྱིས་མི་ཁྱབ་པའི་བཀའ་དྲིན་ལ་ཐུགས་རྗེ་ཆེ་ཚུལ་ཞུས། དེ་ནས་ལྕང་སྐྱ་
རིན་པོ་ཆེས། རྗེ་ཉིད་ཟུང་ཧུ་ཟིར་སྤྱན་དྲངས་ནས་ཆོས་མང་བོ་ཞུས་ཏེ་འབུལ་ནོད་རྒྱ་
ཆེར་བཏེགས། འདི་སྐབས་རྗེ་ཉིད་སྐུ་ཅུང་ཟད་མི་བདེ་བ་བྱུང་གཤིས། ལྕང་སྐྱ་ཚང་
གིས་གོང་མ་ཆེན་པོར་བཀའ་ཆོས་འབུལ་རྒྱུ་རེ་ཞིག་བཤོལ་ན་ཞུས་པར། སྐྱོན་མེད་
གསུངས་ནས། ཕོ་བྲང་ཡིང་ཤུགས་གོང་དུ་ཕེབས་ནས། གོང་མ་ཆེན་པོར་མགོན་པོ་
ཕྱག་དྲུག་པའི་རྗེས་གནང་བསྩལ། ལྕང་སྐྱ་རིན་པོ་ཆེས་སོག་སྐད་དུ་བསྒྱུར་ཏེ་ཞུས།
མཛོད་གོས་ཡུག་བདུན་ཅུ་ཕུལ། དེ་ནས་ལྷ་ཁང་སེར་བོར་ཕེབས་ཏེ་གསོལ་སྨན་
བསྟེན། ལྷ་སྲས་ཆུང་བ་ཞིག་གི་འགོ་འདོན་འོག རྒྱའི་སྨན་པ་བསྟེན་པས་མ་ཕན་
ཞིང་སྟབས་མ་ལེགས་པར་ཟླ་བཅུ་གཅིག་པའི་ཚེས་གཅིག་ཉིན་མྱ་ངན་ལས་འདས་
པའི་ཚུལ་བསྟན་ཏོ། ། དེ་ལ་གོང་མ་ཆེན་པོ་ཐུགས་ཤིན་ཏུ་ངལ་ནས་འཁྲུངས་སྐར་
465



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གྱི་སྐབས་སུ་འབུལ་རྒྱུའི་གྲ་སྒྲིག་མཛད་པ་རྣམས་གདུང་འབུལ་དུ་བསྒྱུར་ཏེ། འབུལ་
བ་མཐའ་ཡས་པ་ཞིག་བསྩལ། དངུལ་སྲང་སུམ་བརྒྱ་ལས་གྲུབ་པའི་ཟ་མ་ཏོག་གཅིག་
ཀྱང་ཕུལ། བདག་པོ་ཆེན་པོ་སྐུ་དངོས་ཀྱིས་ཕེབས་ནས་གསེར་སྲང་བདུན་སྟོང་ལས་
གྲུབ་པའི་མཆོད་རྟེན་ཆེན་པོའི་ནང་དུ་སྐུ་གདུང་རིན་པོ་ཆེར་བཞུགས་སུ་གསོལ་ནས།
མཆོད་འབུལ་ཐུགས་སྨོན་མཛད་ཅིང་གཙང་ཕྱོགས་སུ་གདན་དྲངས། སྐུ་མྱ་ངན་ལས་
འདས་པའི་སར་རྡོ་ཀ་མ་རུ་བའི་མཆོད་རྟེན་ཆེན་པོ་དང་གཙུག་ལག་ཁང་དང་བཅས་པ་
བཞེངས། མཆོད་རྟེན་ཆེན་པོའི་ནང་རྗེ་ཉིད་ཀྱི་སྐུ་ཆོས་བཞུགས་པར་གསུངས་སོ། །
པཎ་ཆེན་ཐམས་ཅད་མཁྱེན་པ་དེ་ཉིད་རྒྱ་ཧོར་གྱི་ཡུལ་དུ་བྱོན་ནས་གདུལ་བྱ་
མཐའ་ཡས་པའི་རེ་བ་བསྐངས་ཤིང༌། ཐུགས་རྗེ་འཕྲིན་ལས་བཟང་བོའི་འོད་སྟོང་
གིས། ཁྱད་པར་ཧོར་ཡུལ་བསྟན་པའི་པད་ཚལ་ཕྱོགས་ཀུན་རྒྱས་པར་མཛད་ནས།
ཐར་འདོད་བུང་བའི་ཚོགས་རྣམས་མངོན་མཐོ་ངེས་ལེགས་ཀྱི་ལམ་བཟང་བོས་ཚིམ་
པར་མཛད་དོ། །
པཎ་ཆེན་དེ་ཉིད་ཀྱི་ཐུགས་སྲས་ལྕང་སྐྱ་རོལ་བའི་རྡོ་རྗེ་སྐུ་གཞོན་དུས་མདོ་སྨད་
དགོན་ལུང་དུ་ཐུགས་གཉེར་གནང་བཞིན་པའི་སྐབས། མཚོ་སྔོན་བསྟན་འཛིན་ཝང་
གིས་འཁྲུག་པ་བསླངས་པར་ གསེར་ཁོག་ གི་ སེ་ཆེན་རབ་འབྱམས་པ་སོགས་ཀྱིས་
དམག་རོགས་བྱས་པར་བརྟེན། ཉན་ཀོང་ཡོའུ་དང་། ཡོ་གྲུང་ཆི་གཉིས་ཀྱིས་དམག་
མང་བོ་ཁྲིད་འོང་ནས། གསེར་ཁོག་དགོན་ལུང་སོགས་ཀྱི་དགོན་པ་མང་བོ་བསྲེགས།
བླ་གྲྭ་མང་བོ་བཀྲོངས། གྲྭ་རིགས་རྣམས་ཀྱང་ཕྱོགས་སུ་བྲོས་ཤིང་འཐོར། རྗེ་འདི་
ཡང་རི་མཐོན་པོ་བགྲོད་དཀའ་བ་ཞིག་ལ་གསང་སྟབས་ཀྱིས་བྱོན་ནས་བཞུགས་པར།
གོང་མ་ཡུང་ཊིང་རྒྱལ་བོ་སྔོན་ཝང་གནང་དུས་ལྕང་སྐྱ་གོང་མ་ལས་ཆོས་མང་དུ་གསན་
པ་དང་། ལྷ་ཁང་གདན་ཁྲི་དང་བཅས་པ་ཕུལ་ནས་སྨོན་ལམ་བཏབ་པའི་འབྲས་བུ་
466



༄༅། །བོད་སོག་ཆོས་འབྱུང་གི་སྨད་ཆ།
ཐོག་ཏུ་བབས་པ་ལ་བརྟེན་ནས། ཡུང་ཊིང་རྒྱལ་སར་འཁོད་ནས་ཀྱང་ཁོང་གི་བཀའ་
དྲིན་བསམ་ཞིང་། དེ་མ་ཐག་རྐང་ཇུན་གཉིས་ལ་ཕོ་ཉ་མངགས་ཏེ་ངའི་བླ་མའི་སྤྲུལ་
སྐུ་དེའི་ཕྱོགས་སུ་བཞུགས་པའི་སྐུ་ལ་ཉམ་ཉེས་ཅུང་ཟད་ཀྱང་མེད་པར་བདེ་བར་
གདན་དྲངས་དགོས་པའི་གསེར་ཡིག་གནང་བ་ལྟར། ཀྱང་ཇུན་གཉིས་ཀྱིས་ཐབས་
འཕྲུལ་སྣ་ཚོགས་ཀྱིས་མཆོག་སྤྲུལ་རིན་པོ་ཆེར་མཇལ་ཏེ། དགུང་ལོ་བརྒྱད་བཞེས་པའི་
རབ་བྱུང་བཅུ་གཉིས་པའི་ཤིང་འབྲུག་ལ་ཟི་ལིང་ནས་པེ་ཅིན་དུ་གདན་དྲངས། དེ་
སྐབས་ཐུའུ་བཀྭན་སྐུ་གོང་མས་གང་ཅིའི་བཀོད་ཁྱབ་གནང་བ་ལ་བརྟེན་ནས། ཙན་
དན་ཇོ་བོའི་སྒོ་དྲུང་དུ་གོང་མ་བདག་པོ་ཆེན་པོ་དང་མཇལ་བར། གོང་མས་གཟིགས་
མ་ཐག ལྕང་སྐྱ་གོང་མ་རྗེས་སུ་དྲན་པས་སྤྱན་ཆབ་བསིལ་ཞིང་། སྐུ་བང་དུ་བཏེགས་
ནས་ནང་དུ་གདན་དྲངས་ཏེ་བཞུགས་ཁྲི་གཅིག་གི་སྟེང་དུ་བཞུགས་ཤིང་ཐུགས་དགྱེས་
པའི་གསུང་གླེང་མང་བོ་གནང་། དེ་ནས་གོང་མ་རང་གི་ཤིང་རྟ་སེར་བོར་སྤྲུལ་བའི་སྐུ་
བཞུགས་སུ་བཅུག་ནས། སྐུ་གོང་མའི་བཞུགས་གནས་ཟུང་གྲུ་ཟིའི་ལྷ་ཁང་དུ་གདན་
དྲངས་ནས་བཞུགས་སུ་གསོལ་ཏེ། ཐུའུ་བཀྭན་རིན་པོ་ཆེས་མཎ་བཤད་དང་བཅས་
པའི་བརྟན་བཞུགས། འབུལ་བ་སྤམ་མཐོ་དང་། ཕོ་བྲང་ཕྱི་ནང་གི་བླ་མ་རྣམས་
དང༌། སོག་པོའི་དཔོན་པོ་རྣམས་ནས་ཀྱང་འབུལ་ནོད་རྒྱ་ཆེར་བཏེགས། ཐུའུ་
བཀྭན་རིན་པོ་ཆེ་དང་། བཀའ་ཆེན་ཤེས་རབ་དར་རྒྱས་གཉིས་ཀྱི་དྲུང་དུ། བྱམས་
ཆོས་སོགས་མཚན་ཉིད་ཀྱི་གཞུང་ལ་གསན་སྦྱོང་མཛད་པས། བཀའ་ཚེགས་ལ་མ་
ལྟོས་པར་ཐུགས་སུ་ཆུད་ནས་མཁས་པར་གྱུར། གསན་སྦྱོང་གི་ཞར་ལ། བླ་མཆོད་
དང་དབུ་མའི་ལྟ་ཁྲིད། བདེ་གསང་འཇིགས་གསུམ་གྱི་དབང་དང་། བསྐྱེད་རྫོགས་
ཀྱི་ཁྲིད་སོགས་གསན་ནས། མདོ་དང་སྔགས་ཀྱི་ཉམས་བཞེས་ལ་འབད་པས། ལྷག་
ལྷ་དུ་མའི་ཞལ་གཟིགས་ཤིང་རྟོགས་པ་ཁྱད་པར་ཅན་འཁྲུངས། གོང་མ་ཆེན་པོས་
ན་
པ
467



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཀྱང་བསྔགས་པ་མཛད་དེ། གོང་མའི་དུས་བཞིན། བཀྭན་ཏིང་ཕུའུ་ཤན་བཀུང་ཚི་
ཏཱ་ཀོ་ཤྲཱི་ཞེས་གཟེངས་བསྟོད་དང་གསེར་གྱི་ཐམ་ག་བཅས་བསྩལ་ཏེ་བླ་མ་ཆེན་པོར་
མངའ་གསོལ། རྗེ་ཉིད་རྒྱལ་དབང་ལ་མཇལ་བའི་ཐུགས་མོས་ལྟར། གོང་མ་ཆེན་
པོས་ཡང་རྗེ་འདི་ལ། རྒྱལ་བ་བསྐལ་བཟང་རྒྱ་མཚོ་མགར་ཐར་ནས་དབུས་སུ་ཕེབས་
སྐྱེལ་ཞུས་པ་དང༌། ཡུན་མི་ཐུང་ཙམ་དུ་བཞུགས་ཆོག་པའི་བཀའ་གནང་ལྟར། ཤིང་
ཕོ་སྟག་( ༡༧༣༤)ལོར་པེ་ཅིན་ནས་ཁམས་ཀྱི་མགར་ཐར་དུ་ཕེབས། རྒྱལ་དབང་
རིན་པོ་ཆེའི་དྲུང་ནས་བདེ་གསང་གི་དབང་དང་། ལམ་རིམ་འཇམ་དཔལ་ཞལ་ལུང་
གི་ཁྲིད་སོགས་དང་། ཡོངས་འཛིན་ཁྲི་ཆེན་ངག་དབང་མཆོག་ལྡན་ལས། བདེ་ལམ་
དང་བསྐྱེད་རྫོགས་གཉིས་ཀྱི་ཁྲིད་སོགས་ཆོས་བཀའ་མང་བོ་གསན། དེ་ནས་དབུས་
སུ་ཕེབས་པའི་ལམ་བར་དབུ་མའི་མདོར། ཁྲི་ཆེན་རྒྱལ་མཚན་སེངྒེས་གཙོས་པའི་སྐྱ་
སེར་སྟོང་ཕྲག་བརྒལ་བ། ༧གོང་ས་རྒྱལ་དབང་རིན་པོ་ཆེའི་ཕེབས་བསུར་འབྱོར་
སྐབས། རྗེ་འདི་བར་སྒེར་མཇལ་ཞུས་ཐོག དགེ་བཤེས་རྣམས་ལ་དོགས་དཔྱོད་
འབེལ་གཏམ་མང་དུ་མཛད་པས། དགེ་བཤེས་མང་བོ་ཧ་ལས་ཏེ་བསྔགས་པ་བརྗོད།
ལྷག་པར། སྒོ་མང་དཔོན་སློབ་དགེ་བཤེས་བློ་བཟང་ཆོས་གྲགས་དང་ ལྷན་ཅིག་
དམིགས་ངེས་ཀྱི་སྐོར་ལས་བརྩམས་ཏེ་བརྒལ་བརྟག་ཅུང་བྱས་ནས་ཁོང་གི་སྤོབས་པ་
རྨེག་མེད་དུ་བཅོམ་པས་དཔོན་སློབ་ཁོང་ཕྱིར་སྔོན་དུ་འབྲས་སྤུངས་ལ་སླེབས་ནས་དགེ་
བཤེས་རྣམས་ལ། ངེད་རང་གྲྭ་སར་ཞུགས་ཕྱིན་ཁས་ལེན་དེ་ལྟར་ཤོར་བ་མི་དྲན་
ཡང༌། ལྕང་སྐྱ་སྤྲུལ་སྐུར་མཇལ་ནས་ཁས་ལེན་ཤོར་སོང་། ཁྱེད་ཚོ་སང་ནངས་མཇལ་
སྐབས་ཐུགས་རིག་མ་བསྒྲིམ་ན་སྔོ་ལོ་འཕྱར་འཇུག་པ་ལ་བཀའ་ཚེགས་མི་འདུག་
གསུང་སྐད། དེ་ནས་རྭ་སྒྲེང་བའི་ཐབ་བསུའི་སར། རྒྱལ་དབང་མཆོག་ནས། ལྕང་
སྐྱ་ཚང་དང༌། འོལ་ཁ་རྗེ་དྲུང་རྣམ་གཉིས་ལ། དབུ་མའི་ལྟ་བའི་སྐོར་གྱི་འཕྲོས་གླེང་
ཆ
སྐུ
468



： ： !
|
:::
;
： ../
༄༅། །བོད་སོག་ཆོས་འབྱུང་གི་སྨད་ཆ།
མཛོད་ཕེབས་པ་ལྟར་ལྟ་བའི་སྐོར་གྱི་བརྒལ་བརྟག་མང་དུ་བགྱིས་པར། རྒྱལ་བའི་
དབང་བོ་ཐུགས་དགྱེས་ཤིང་དེར་གནས་ཀྱི་ལུང་རིགས་སྨྲ་བ་རྣམས་ཀྱིས་ཀྱང་དད་
པས་བསྔགས་པ་བརྗོད། ལྷ་སར་འབྱོར་ནས་རྒྱལ་དབང་རིན་པོ་ཆེ་དང་ལྷན་ཅིག་ཇོ་
ཤཱཀ་རྣམ་གཉིས་སོགས་ལ་མཇལ་ཞིང་ཐུགས་སྨོན་གནང་། གྲྭ་ཚང་སོ་སོར་མང་
འགྱེད་སོགས་བསྙེན་བཀུར་གཟབ་རྒྱས་ཞུས་ཤིང་། སྒོ་མང་གྲྭ་ཚང་ནས་རྟེན་འབྲེལ་
བསྟོད་པའི་བཤད་ལུང་ཞུས་པར་ལུང་རིགས་ཀྱི་ལམ་ནས་དྲངས་པའི་གསུང་བཤད་
ཞིབ་རྒྱས་བསྩལ། སྒོ་མང་དཔོན་སློབ་བློ་བཟང་ཆོས་གྲགས་པས་གསུང་བཤད་ཡི་གེར་
འགོད་པ་གནང་དགོས་ཚུལ་ཞུས་པས། ཕྱིས་པེ་ཅིན་ནས་རྟེན་འབྲེལ་བསྟོད་པའི་
འགྲེལ་བ་མཛད་དེ་དབུས་སུ་བསྐུར་བ་གསུང་འབུམ་དུ་བཞུགས་པ་དེ་ཡིན། བཀྲ་
ཤིས་ལྷུན་པོར། པཎ་ཆེན་བློ་བཟང་ཡེ་ཤེས་ལ་བསྙེན་རྫོགས་ཀྱི་སྡོམ་པ་ཞུས་ཤིང་།
མདོ་སྔགས་ཀྱི་ཆོས་རྒྱུན་མང་བོ་གསན། གོང་མ་ཡུང་ཊིང་གཤེགས་པ་གསན་ནས་པེ་
ཅིན་དུ་བྱོན། གོང་མ་ཆན་ལུང་ཁྲིར་འཁོད་དེ་མཇལ་བས་ཐུགས་དགྱེས་པའི་བཀའ་
ལུང་གནང་ཞིང་། ཡབ་ཀྱི་དུས་བཞིན་ཐམ་ག་བླ་མར་མངའ་གསོལ། སྐབས་ཤིག་
གོང་མ་ཆེན་པོས། ལྕང་སྐྱ་ཐམས་ཅད་མཁྱེན་པ་ལ། དེང་སང་པེ་ཅིན་ཉེ་སྐོར་སོག་
ཡུལ་དུ་སངས་རྒྱས་བསྟན་པ་དར་ཞིང་། གོང་མ་ཁང་ཞི་རྒྱལ་བོའི་བཀས་བཀའ་
འགྱུར་ཡོངས་རྫོགས་སོག་སྐད་དུ་བསྒྱུར་བའང་འགྲུབ་འདུག་མོད། བསྟན་འགྱུར་
ཡོངས་རྫོགས་སོག་སྐད་དུ་བསྒྱུར་བ་སྔར་མེད་པས། སོག་ཡུལ་གྱི་བསྟན་པ་ཡར་རྒྱས་
ཀྱི་ཆེད་དུ། ལྕང་སྐྱ་ཧོ་ཐོག་ཐུ་ཁྱེད་ཀྱིས་ཐུགས་ཁུར་མཛད་ནས། བསྟན་འགྱུར་སོག་
སྐད་དུ་བསྒྱུར་བར་མཛོད་ཅེས་བཀའ་ཕབ་པས། ཆོས་བསྒྱུར་ཚུལ་གྱི་བཀས་བཅད་དུ་
དག་ཡིག་མཁས་པའི་འབྱུང་གནས་ཞེས་བྱ་བ་སྐད་གཉིས་ཤན་སྦྱར་དུ་བརྩམས། རྗེ་
འདི་བ་དང་། ཁྲི་ཆེན་རྒྱ་ནག་པའི་སྤྲུལ་སྐུ་བློ་བཟང་བསྟན་པའི་ཉི་མ་རྣམ་གཉིས་ཀྱིས་
་
469



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཙོས་བོད་སོག་གི་བླ་སྤྲུལ་དགེ་བའི་བཤེས་གཉེན་མང་བོ་དང༌། སྐད་གཉིས་སྨྲ་བའི་
ལོ་ཙཱ་བ་མང་བོ་ཚོགས་པས། ཆན་ལུང་ཁྲི་ལོ་དྲུག་པ་རབ་བྱུང་བཅུ་གཉིས་པའི་ལྕགས་
བྱ་( ༡༧༤༡) ལོའི་སྨིན་དྲུག་ཟླ་བའི་ཚེས་བཟང་བོར། བསྟན་བཅོས་འགྱུར་རོ་ཅོག་
ཧོར་སྐད་དུ་བསྒྱུར་བའི་དབུ་ཚུགས་ནས། དེའི་ཕྱི་ལོ་ཆུ་ཁྱི་ལོར་འགྱུར་ཡོངས་སུ་
རྫོགས་པ་གྲུབ་ནས་གོང་ལ་ཕུལ་བས་བསྔགས་པ་བརྗོད་ཅིང་། རྗེ་རྣམ་པ་གཉིས་དང་
སྒྱུར་བྱེད་གུ་ བྲི་རྣམས་ལ་བདག་རྐྱེན་ཆོ་ལོ་དང་གཏང་རག་གི་ཡོན་སོགས་གནང་།
གོང་མའི་མཛོད་ནས་འགྲོ་གྲོན་བཏང་ནས་པར་དུ་བསྒྲུབས་ཏེ་ཧོར་གྱི་ཡུལ་གྲུ་ཐམས་
ཅད་ལ་ཁྱབ་པར་བྱས་པས། བསྟན་པ་རིན་པོ་ཆེ་སོག་ཡུལ་དུ་གནས་ཤིང་མི་ཉམས་
པའི་ཆ་རྐྱེན་མཆོག་ཏུ་གྱུར་ཏོ། ། གོང་མ་ཆེན་པོས་ལྕང་སྐྱ་རིན་པོ་ཆེར་གསེར་
འབྲུག་གི་རི་མོ་ཅན་གྱི་དབུ་གདུགས་སེར་བོ་གནང་མ་མྱོང་བ་བསྩལ་ཏེ་གཟེངས་
བསྟོད་དཔེ་མེད་མཛད་པ་དང༌། ཕོ་བྲང་ནུབ་ཕྱོགས་སུ་ཧ་ཅང་མི་རིང་བ་ན་ཞང་ཤན་
ཟེར་བ་བོད་སྐད་དུ་སྤོས་ངད་ལྡན་དུ་སྤྲོ་སང་ལ་ཕེབས་བཅུག་པ་དང་། དམ་ཆོས་
དགའ་ཚལ་ཞེས་པའི་དབེན་དགོན་ཡིད་དུ་འོང་བ་ཞིག་རྗེ་འདིའི་བཞུགས་གནས་སུ་
གནང་། སྤོས་ངད་ལྡན་དུ་བཞུགས་སྐབས་གྲུབ་མཐའ་ཐུབ་བསྟན་ལྷུན་པོའི་མཛེས་
རྒྱུན་བརྩམས་པ་སོགས་སྔ་ཕྱིར་གསུང་རྩོམ་ཤིན་ཏུ་མང་བ་གདུལ་བྱའི་དོན་དུ་བཞག་
གོང་མ་ཆེན་པོས་ཡབ་རྒྱལ་བོ་ཝང་གནང་དུས་ཀྱི་བཞུགས་གནས་སུ་ལྷ་ཁང་དང་།
འདུ་ཁང་། སྒོ་ཁང་། རྔ་ཁང་། གྲྭ་ཁང་སོགས་གོང་མའི་མཛོད་ནས་བསྒྲུབས་ཏེ་
ལེགས་པར་བཞེངས་པ་དགའ་ལྡན་བྱིན་ཆགས་གླིང་ངོ༌། ། དེ་འདྲའི་ཡུང་ཧོ་གུང་གི་
དགོན་པ་དེ་ཉིད་ལོ་དེ་ གའི་ནང༌། སོག་པོ་ཚོ་ཆེན་ཞེ་དགུ། ཧལ་ཧ་ཚོ་བདུན།
གཞན་ཡང་རྒྱ་བོད་ཀྱི་བཙུན་གསར་བཅས། གྲྭ་བ་ལྔ་བརྒྱ་བསྡུས་ཏེ་ལྕང་སྐྱ་རིན་པོ་
ཆེས་དབུ་འདོན་མཛད་བཅུག་སྟེ་མཚན་ཉིད་ཀྱི་པོ་ཏི་ལྔའི་གྲྭ་ཚང༌། རྒྱུད་པ་གྲྭ་ཚང་།
470



༄༅། །བོད་སོག་ཆོས་འབྱུང་གི་སྨད་ཆ།
་
རིག་གནས་གྲྭ་ཚང་། སྨན་པ་གྲྭ་ཚང་སྟེ་གྲྭ་ཚང་བཞི་བཙུགས་ཏེ་བོད་སོག་དང་མཐུན་
པའི་དགོན་སྡེ་བཙུགས། དགེ་འདུན་རྣམས་ཀྱི་གསོལ་ཕོག་རྒྱལ་བོའི་མཛོད་ནས་སྦྱོར་
འཇགས་མཛད་པ་སོགས་ཆོས་ཀྱི་རྒྱལ་བོ་ཆེན་པོའི་ལེགས་མཛད་བསྐྱངས། རྒྱལ་
དབང་མཆོག་ནས་ཀྱང༌། ལྕང་སྐྱ་རིན་པོའི་ཆེར་བསྟན་འགྱུར་ཧོར་སྐད་དུ་བསྒྱུར་པ་
དང༌། ཆོས་སྡེ་བཙུགས་པ་སོགས་བསྟན་པ་ཕྱོགས་མཐར་སྤེལ་བ་ལ་བསྔགས་བརྗོད་
ཀྱི་གསུང་ཤོག ལྔ་བ་ཆེན་པོའི་སྐུ་ཐང་བྱིན་ཅན་སོགས་རྟེན་འགངས་ཆེན་མང་བོ་
དང༌། དངོས་པོ་ཕོན་ཆེ་བ་བསྐུར་གནང་མཛད། རྗེ་འདི་ལ་གོང་མ་ཆེན་པོས་ཆོས་
བཀའ་མང་དུ་ཞུ་རྒྱུའི་སྙན་གསན་ཕབ་པར། སྔོན་ཁྲི་ཆེན་རྡོ་རྗེ་འཆང་གིས་ལུང་
བསྟན་པའི་རིམ་པ་ལྟར། དང་བོར་སྐྱབས་འགྲོའི་ཁྲིད། དེའི་རྗེས་སུ་རྡོ་རྗེ་འཛིན་པ་
དཀོན་མཆོག་རྒྱལ་མཚན་གྱི་ལམ་ཁྲིད་ཚིགས་བཅད་མའི་སྟེང་ནས་ལམ་རིམ་གྱི་ཁྲིད་
ཕུལ་བས། གོང་མ་རང་ཉིད་ཀྱིས་ཀྱང་ལམ་ཁྲིད་རྒྱུན་སྐྱོང་བར་མཛད། དེ་ནས་བླ་
མཆོད་དང༌། དབུ་མའི་ལྟ་ཁྲིད་སོགས་ཀྱང་རིམ་གྱིས་ཕུལ། ཤིང་གླང་( ༡༧༧༥)
ལོར། གོང་མ་ཉིད་ནས་ཞུས་ཏེ་བདེ་མཆོག་དྲིལ་བུ་ལྷ་ལྔའི་དབང་སྟ་གོན་དང་བཅས་
པ་གནང་། དེ་སྐབས་གོང་མ་ཆེན་པོ་ཉིད་ཀྱང་སྟན་ཤིན་ཏུ་དམའ་བར་ཕྱག་དང་གུས་
འདུད་སོགས་ཚུལ་བཞིན་བྱས་པའི་སྒོ་ནས་ཉན་པར་བྱེད་པ་དང་། བདེ་མཆོག་གི་
རིམ་གཉིས་ཀྱི་ཐུགས་དམ་ཆག་མེད་མཛད་པ་ཞིག་ཡིན་གསུངས། རྗེ་བླ་མས་གོང་མ་
ཆེན་པོར་དབང་ ཕུལ་ ཚར་ནས་མཇུག་ ཏུ་ སློབ་མ་རྣམས་ལ། སྔོན་འགྲོ་མགོན་
འཕགས་པས་ཧོར་རྒྱལ་བོ་ཧི་པ་ལའི་སེ་ཆེན་ལ་ཀྱི་རྡོ་རྗེའི་དབང་ཕུལ་བ་རབ་བཞིའི་ཆུ་
མོ་གླང་ལོ་ཡིན། ངེད་ཀྱིས་གོང་མ་ཆེན་པོར་བདེ་མཆོག་གི་དབང་ཕུལ་བ་རབ་ཉིའི་
ཤིང་མོ་གླང་ལོ་ཡིན། ལོ་འདི་གཉིས་ཁམས་མི་འདྲ་བ་མ་གཏོགས་ལོ་གཅིག་ཡིན་
གསུངས། འདི་ནི་རྗེ་བླ་མ་ལྕང་སྐྱ་རིན་པོ་ཆེ་ཉིད་འཕགས་པ་རིན་པོ་ཆེའི་སྐུའི་སྐྱེ་བར་



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཞལ་གྱིས་བཞེས་པར་གསུངས་ཏེ། ཆོས་འབྱུང་པདྨ་དཀར་བོའི་ཕྲེང་བར། རྗེ་འདི་
བའི་འཁྲུངས་རབས་སུ་འཕགས་པ་རིན་པོ་ཆེ་བཞུགས་ལ། གོང་མ་ཆེན་པོའི་འཁྲུངས་
རབས་སུ་ཧི་པ་ལའི་སེ་ཆེན་ཧན་ཡང་ཡོད་འདུག་པས། ལོ་གཅིག་ཡིན་གསུངས་པ་ནི།
ལོ་གཉིས་པོ་དེ་གཅིག་ཡིན་པར་མ་ཟད། དེ་སྐབས་ཀྱི་བླ་མ་གཉིས་པོ་ཡང་གཅིག
རྒྱལ་བོ་གཉིས་པོ་ཡང་གཅིག་ཡིན་པའི་དོན་དུ་འགྲོའོ། ། དེས་ན་གསུང་དེ་ནི་སྐུ་ཚེ་
སྔོན་མ་སྔོན་མའི་འབྲེལ་བ་བསྟན་པའི་སྔོན་གནས་རྗེས་དྲན་གྱི་གསུངས་ཡིན་པས།
ཧོར་རྒྱལ་བོ་ཧི་པ་ལའི་སེ་ཆེན་དེ་ཡང་རྗེ་བཙུན་འཇམ་པའི་དབྱངས་ཀྱི་རྣམ་འཕྲུལ་དུ་
གསལ་ལོ་ཞེས་གསུངས་པ་ལྟར་ཡིན། དེའི་རྗེས་ཤིག་ལ། གོང་མ་ཆེན་པོས་རྗེ་འདི་
ལ། ངེད་ཅག་མན་ཇུའི་རྒྱུད་པ་འདིར། པོག་ཏོ་ཧན་མུག་ཏེན་དུ་བཞུགས་སྐབས་
ནས་བཟུང༌། ད་ལྟའི་བར་དུ་དམ་པའི་ཆོས་དར་བ་ཡོད་ཀྱང་རབ་བྱུང་བྱེད་པའི་སྲོལ་
མ་བྱུང་འདུག་པས། ད་ཆ་ཕོ་བྲང་ནུབ་རིའི་ཞོལ་དུ་མན་ཇུའི་གྲྭ་ཚང་བཙུགས་ན་ཅི་
འདྲ་ཡོང་ཞེས་བཀའ་འདྲི་ཕབ་པར། རྗེ་བླ་མས་ད་ཆ་སྔར་མ་བྱུང་བའི་སྲོལ་འདི་ལྟ་བུ་
བཏོད་ནས་ཆོས་སྡེ་འཛུགས་བཞེད་པ་བཀའ་དྲིན་མཆོག་ཏུ་ཆེ་ཞེས་ཞུས་པས། གོང་
མ་ཆེན་པོ་ཤིན་ཏུ་དགྱེས་ཏེ་མཛོད་ནས་གཙུག་ལག་ཁང་དང་། གྲྭ་ཤག་དང་བཅས་
གསར་བསྐྲུན་མཛད། རྗེ་ཉིད་ནས་མན་ཇུ་རྣམས་ལ་རབ་བྱུང་གནང་། གོང་མའི་
ཐུགས་བཞེད་བཞིན་རྗེ་བླ་མ་མཆོག་ནས་འདོན་ཆའི་སྐོར་མན་ཇུའི་སྐད་དུ་བསྒྱུར་
ནས། དབྱངས་འདུར་རྟ་རྣམས་ལེགས་པར་བཟོས་ཤིང་ཚུགས་པར་མཛད་དོ། ། །
ས་མོ་སྦྲུལ་ལོར་ཡུམ་གཤེགས་པའི་དགོངས་རྫོགས་བསྒྲུབས་པ་དང་། ཡབ་
དང་མཇལ་བའི་ཆེད་དུ་རང་ཡུལ་ལ་འགྲོ་བའི་དགོངས་པ་ཞུས་པར་དགོངས་པ་འཁྲོལ།
དགོན་ཆེན་རྣམས་གོང་མའི་ལུང་གིས་ཟིན་ན་མཐའ་བཙན་པར་དགོངས་ཏེ། དགོན་
ལུང་། སྐུ་འབུམ། གསེར་ཁོག་རྣམས་ལ། ཙིཔཱན་ཞེས་གྲགས་པའི་མཚན་བྱང་རེ་
i
472



སs
༄༅། །བོད་སོག་ཆོས་འབྱུང་གི་སྨད་ཆ།
བཀའ་དྲིན་བསྐྱང་དགོས་ཚུལ་ཞུས་པར་དགྱེས་བཞིན་དུ་གནང་། དེ་ནས་དགོན་ལུང་
དུ་ཕེབས། མཚན་བྱང་འདུ་ཁང་གི་རྒྱ་མཐོངས་ཕུག་ཏུ་བཀོད་ནས་མང་འགྱེད་ཀྱི་
བསྙེན་བཀུར་རྒྱ་ཆེན་མཛད། དེ་ནས་གདན་ས་ཆེན་པོ་སྐུ་འབུམ་དང་གསེར་ཁོག་
རྣམས་སུ་མཚན་བྱང་རེ་དང་ཆོས་དང་ཟང་ཟང་གི་བསྙེན་བཀུར་ཞུས། ཆུ་བཟང་དུ་
ཕེབས་ནས་ཆུ་བཟང་སྤྲུལ་སྐུ་རིན་པོ་ཆེ་དང་། ཡབ་བཅས་ལ་ལེགས་འབུལ་གྱ་ནོམ་པ་
ཕུལ། ཡུམ་གཤེགས་པའི་དགོངས་རྫོགས་ལེགས་པར་བསྒྲུབས་ནས་དགོན་ལུང་དུ་
ཕེབས། དེ་ནས་པེ་ཅིན་དུ་ཕེབས། བར་སྐབས་ཤིག་རྗེ་ཉིད་ཀྱི་མཁན་པོ་ཁྲི་ངག་
དབང་མཆོག་ལྡན་སྐུ་གཤེགས་པའི་དགོངས་རྫོགས་བསྒྲུབས་ ཤིང༌། གོང་ས་རྒྱལ་
དབང་རིན་པོ་ཆེའི་ཕྱག་ཏུ་དངུལ་སྲང་སྟོང་ཕྲག་གཅིག་ཕུལ་ཏེ་དཔལ་ལྡན་སྨད་རྒྱུད་
གྲྭ་ཚང་དུ། བདེ་མཆོག་སྒྲུབ་མཆོད་ཞག་བདུན་གཏན་ཆགས་སུ་ཚུགས་པར་མཛད།
སྐབས་ཤིག ཨོས་ལོད་ཅུན་གར་གྱི་རྒྱལ་བོ་ཟླ་བ་ཆི་དང་། ཨ་མོར་སན་གཉིས་མ་
འཆམ་པར་བརྟེན། གོང་ནས་དཔུང་འཇུག་མཛད་དགོས་པའི་དུས་གཟར་བསླང་སྟེ་
མི་རིང་བར་ཟླ་བ་ཆི་བཟུང་ཞིང་། ཨ་མོར་སན་སྟོབས་ཟད་ནས་ཡུལ་གཞན་དུ་བྲོས་
པས། ཅུན་གར་དང་ཧོ་ཐོན་གྱི་ཡུལ་ཁམས་ཐམས་ཅད་གོང་མའི་མངའ་འོག་ཏུ་གྱུར།
དེ་སྐབས་ཧལ་ཧ་རྗེ་བཙུན་དམ་པ་རིན་པོ་ཆེའི་ཕུ་བོ་དར་ཧན་ཆིན་ཝང་ལ། གོང་མས་
བཀའ་ཆད་ཕོག་པའི་རྐྱེན་གྱིས། ཧལ་ཧ་རྣམས་ངོ་ལོག་འདོད་ཀྱི་རྩོལ་བ་བྱས་པ་ལ།
གོང་ནས་རྗེ་ལྕང་སྐྱ་རིན་པོ་ཆེ་འདི་ལ་བཀའ་གནང་བར་བརྟེན། ཧལ་ཧ་རྣམས་ནས་
དེ་འདྲའི་བྱ་བ་མི་རྩོམ་པའི་ཕྱག་བྲིས་རྗེ་བཙུན་དམ་པ་རིན་པོ་ཆེ་ལ་ཕུལ་བས། རྗེ་
བཙུན་དམ་པ་ཉིད་ཀྱིས་ཧལ་ཧའི་དཔོན་པོ་ཐམས་ཅད་ལ་གསུང་བཀོད་ཞིབ་གསལ་
གནང་བར་བརྟེན། ཧལ་ཧ་རྣམས་བདེ་འཇགས་སུ་འཁོད་པ་བྱུང་། རབ་བྱུང་བཅུ་
གསུམ་པའི་མེ་གླང་( ༡༧༥༧)ལོར་རྒྱལ་དབང་བདུན་པ་དགོངས་པ་རྫོགས་པའི་
473



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྐབས་དགོངས་རྫོགས་རྒྱ་ཆེན་ཞུས། དེ་ནས་གོང་མའི་བཀའ་ལས། ངེད་ཧོ་ཐོག་ཐུ་
ཐག་རིང་བོར་གཏོང་མི་ཕོད་ཀྱང་། ཏཱ་ལའི་བླ་མའི་སྤྲུལ་སྐུ་འཁྲུལ་མེད་རྙེད་པ་ཤིན་ཏུ་
གལ་ཆེ་བས་དབུས་སུ་ ཕེབས་དགོས་ཞེས་བཀའ་ གནང་བར་བརྟེན། དབུས་སུ་
ཕེབས། རྒྱུད་སྟོད་སྨད་ལ་བདེ་གསང་གི་དབང་གནང་། དེ་ནས་བཀྲ་ཤིས་ལྷུན་པོར་
ཕེབས་ཏེ། པཎ་ཆེན་དཔལ་ལྡན་ཡེ་ཤེས་ལས་བཀའ་ཆོས་མང་དུ་གསན། པཎ་ཆེན་
རིན་པོ་ཆེས་རྒྱལ་དབང་མཆོག་གི་ཡང་སྲིད་འཁྲུལ་མེད་ངོས་འཛིན་གནང་། དེ་ནས་
པེ་ཅིན་དུ་ཕེབས། རྗེ་བཙུན་དམ་པས་མཆོག་སྤྲུལ་རིན་པོ་ཆེར་རབ་བྱུང་གི་ཚུལ་
ཁྲིམས་གནང་ཞིང༌། མཚན་ཡེ་ཤེས་བསྟན་པའི་ཉི་མར་གསོལ། དེ་ནས་མདོ་སྨད་
ཙོང་ཁའི་ ཡུལ་ དུ་ བྱོན་ ཏེ་ དགོན་ ལུང་ གི་ ཁྲིར་ བཞུགས། རྣམ་འགྲེལ་ འཛིན་གྲྭ་
བཙུགས། དེ་ནས་པེ་ཅིན་དུ་ཕེབས་ཏེ་སྒྲུབ་པ་ཉམས་བཞེས་ལ་ཐུགས་གཞོལ་ནས།
རི་བོ་རྩེ་ལྔའི་རྡོ་རྗེ་ཕུག་གི་ལུང་མགོར་ལྕང་སྐྱ་བླ་བྲང་ཞེས་པའི་དབེན་དགོན་བཏབ་
ནས་དགུན་ཕལ་ཆེར་པེ་ཅིན་དང་། དབྱར་དགོན་འདིར་བཞུགས་ནས་ཐུགས་དམ་
ཉམས་བཞེས་གནང༌། རི་བོ་རྩེ་ལྔ་དེར་གོང་མ་ཆེན་པོ་དང་མཉམ་དུ་ལན་མང་བོར་
བྱོན། བྱ་བྲལ་བ་ལྔ་བཅུའི་བཞུགས་ས་ཨུ་ལན་མིའུ་དང་། ཧུང་ཆིང་སེ་ཞེས་པ་དགེ་
ཚོགས་གླིང་དང་། ཊིང་ཏས་ཟི་ཞེས་པ་རྒྱ་མཚོ་འདུལ་བའི་གླིང་རྣམས་བཏབ་ནས་
བསྟན་རྒྱུན་བཙུགས། ཧོར་ཡུལ་གྱི་དགོན་ཆེ་ཆུང་མང་བོའི་ཞལ་བདག་བྱས་ནས་
འཆད་ཉན་སྒྲིག་ལམ་རྒྱུན་འཛུགས་དང་། བདག་མ་བྱས་པའི་སྡེ་རྣམས་ཀྱང་ཞལ་ཏེ་
གནང་ནས་ཧོར་ཡུལ་གྱི་བསྟན་པ་རིན་པོ་ཆེ་སྤེལ་ཞིང་རྒྱས་པར་མཛད་པའི་བཀའ་
དྲིན་གནང་། གོང་མ་ཆེན་པོས་པཎ་ཆེན་ཐམས་ཅད་མཁྱེན་པ་གདན་དྲངས་སྐབས་
གང་ཅིའི་ཁུར་ལེན་གནང་ཞིང༌། པཎ་ཆེན་མཆོག་ལས་རྣམ་རྒྱལ་མའི་རྗེས་གནང་
སོགས་གསན། པཎ་ཆེན་ཐམས་ཅད་མཁྱེན་པས་ཀྱང་རྗེ་འདི་ལས་ནི་གུ་ཆོས་དྲུག་གི་
474



༄༅། །བོད་སོག་ཆོས་འབྱུང་གི་སྨད་ཆ།
ཁྲིད་གསན་པས་ཕར་སློབ་ཚུར་སློབ་གནང་། དེ་ལྟར་པཎ་ཆེན་ཐམས་ཅད་མཁྱེན་པ་
ཡབ་སྲས་དང་། གོང་མ་བདག་པོ་ཆེན་པོ་གསུམ་ཞལ་ལྷན་ཅིག་འཛོམས་ནས་ཆོས་ཀྱི་
དགའ་སྟོན་ལ་རྣམ་པར་རོལ་བ་འདི་ཡང་། སྔོན་ཁ་བ་རི་བའི་ཡུལ་དུ་མཁན་སློབ་ཆོས་
གསུམ་ལྷན་ཅིག་འཛོམས་ནས་བསྟན་པ་རིན་པོ་ཆེ་དར་བར་བྱེད་པ་དང་མཚུངས་
ཞེས་གླེང་བ་ལགས་སོ། ། །
ཁྲི་ཆེན་རྒྱ་ནག་པ་ངག་དབང་བློ་གྲོས་རྒྱ་མཚོའི་ཡང་སྤྲུལ་ཨེར་ཏེ་ནི་ནོ་མོན་ཧན་
ཁྲི་ཆེན་བློ་བཟང་བསྟན་པའི་ཉི་མ་དཔལ་བཟང་བོ་ནི། ལ་མོ་ཞབས་དྲུང་དཀར་བོའི་
སྐུའི་ཚ་བོར་འཁྲུངས་ཤིང་། སྐུ་ན་གཞོན་དུས། ལ་མོ་བདེ་ཆེན་ཆོས་གླིང་གི་ཆོས་གྲྭར་
ཞུགས་ཏེ། དཔོན་སློབ་ངག་དབང་བློ་བཟང་བཀྲ་ཤིས་ཀྱི་དྲུང་གཞུང་ལུགས་ལ་སྦྱངས་
པས་མཁས་པའི་མཆོག་ཏུ་གྱུར། དགུང་ལོ་སོ་བཞིའི་སྟེང་དབུས་གཙང་དུ་ཕེབས་
ནས་ཇོ་ཤཱཀ་རྣམ་གཉིས་སོགས་ལ་མཇལ་ཞིང་། རྒྱལ་བ་ཡབ་སྲས་ལ་དངོས་འབུལ་
བསྟར། པཎ་ཆེན་བློ་བཟང་ཡེ་ཤེས་ལ་བསྙེན་རྫོགས་ཞུས་ཤིང་ཆོས་མང་དུ་གསན།
དེ་ནས་མདོ་སྨད་བདེ་ཆེན་ཆོས་གླིང་དུ་བཞུགས་སྐབས། གོང་མ་ཡུང་ཊིང་ནས་
བཀའ་ཕབ་ལྟར་ལྷ་ཁང་སེར་བོར་ཕྱག་ཕེབས། ལྕང་སྐྱ་རོལ་བའི་རྡོ་རྗེ་དང་མཇལ།
དེ་ནས་གོང་མར་མཇལ་དུས། དབུ་མའི་ལྟ་བའི་སྐོར་ནས་བརྩམས་ཏེ་དྲི་བ་གནང་
བར། ལན་ཞུས་པས་ཐུགས་དགྱེས་ཏེ་གོས་ཡུག་ཆེན་སོགས་ཀྱི་གནང་སྦྱིན་བསྩལ།
དེ་ནས་སྐྱེད་ཚལ་དུ་རྣམ་གསུམ་བཞུགས་སྐབས་ཆོས་ཀྱི་བཀའ་མཆིད་གནང་བ་དང་།
ཡང་ཉིན་གཅིག་ལྕང་སྐྱ་རིན་པོ་ཆེས་ལོ་ཙཱ་གནང་བཅུག་སྟེ་ཆོས་ཀྱི་དྲི་བ་མང་བོ་གནང་
བའི་ལན་ཕུལ་བ་ཐུགས་ཀྱི་དགོངས་པར་འབྱོར་ཏེ། བདག་ལ་ཕྱག་གཡོག་ཡུན་རིང་
སྒྲུབ་པའི་རིགས་ལ་མ་གཏོགས་གཞན་ལ་སྟེར་སྲོལ་མེད་ཀྱང་། བླ་མ་ཁྱེད་ཡོན་ཏན་
བཟང་ཞིང་། ངེད་ཀྱི་ཐུགས་ལ་བབས་པ་བྱུང་བས་ཆན་ཞེའི་ ལུང་སྟེར་བ་ཡིན་
475



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གསུངས་ནས། དེའི་ཐམ་ག་དང་ལུང་ལས་སོགས་གནང་། དེའི་ལོ་རྗེས་མར་ཆོ་
འཕྲུལ་སྨོན་ལམ་གྱི་ཚོགས་དབུར་ཕེབས་ཤིང་ལྷ་ཁང་སེར་བོར་རྒྱུན་བཞུགས་མཛད།
དབྱར་མཚོ་བདུན་དགོན་པར་ཕེབས་ནས། ཨ་བག་ཏཱ་ཝང་། ཆེ་ཆིན་ཆང་ཝང་།
ཇོ་རིགས་ཐུ་ཝང་། པཱ་རིན་ཝང་། སོ་ཉིད་ཝང་། ཧོའུ་ཆིད་ཝང་། ཨོང་ཉོད་བེའི་ལི་
སོགས་ཧོར་གྱི་ཡུལ་གྲུར་འཁོད་པའི་དད་ལྡན་རྣམས་སྦྱིན་བདག་ཏུ་གྱུར། མཁར་
སྔོན་ཛ་ཡ་པཎྜི་ཏ་སོགས་བླ་མ་གྲྭ་རིགས་མང་བོས་རང་རང་གི་འབྱོར་བ་དང་བསྟུན་
པའི་འབུལ་བ་བསྟར། བསྒྲུབ་བྱ་བརྒྱ་ཕྲག་མང་བོར་རབ་བྱུང་དང་བསྙེན་རྫོགས་
བསྩལ་ནས་ཆོས་ཀྱིས་ཚིམ་པར་མཛད་དོ། ། གོང་མ་ཆེན་པོ་སྐུ་མ་འཚོ་བ་གསན་
ནས་ཕོ་བྲང་དུ་ཕེབས། གོང་མ་ཀྵ་ཆིན་རྒྱལ་བོ་ཁྲིར་འཁོད་པར་འཚམས་ཞུ་ཞུས།
གོང་མའི་བཀའ་བཞིན་ཞག་བརྒྱ་ཕྲག་གཅིག་གི་བར་རྒྱལ་བོ་སྔོན་མའི་དགོངས་རྫོགས་
བསྒྲུབས། རྒྱལ་སྲས་བཅུ་བདུན་པར་ཀྱི་རྡོ་རྗེ་དང་རྡོ་རྗེ་ཕག་མོ་སོགས་ཀྱི་དབང་
བསྩལ། མཚོ་བདུན་དུ་བཞུགས་སྐབས། ཚ་གན་ཏཱ་ཡན་ཆིའི་སྤྲུལ་སྐུ་དང་ཨ་བག་ཏཱ་
ཝང་སོགས་རྗེའི་གསུང་འབུམ་གྱི་ལུང་དང༌། ལྕང་སྐྱ་རིན་པོ་ཆེ་དང༌། རྒྱས་སྲས་བཅུ་
གཉིས་པ་དང་། སྐྱ་སེར་མཆོག་དམན་གྱི་རིགས་ལ་འདོན་ཆོས་ཆད་མེད་ལྟ་བུར་
གནང༌། མཁར་སྔོན་ཤི་རེ་ཐུའི་སྤྲུལ་སྐུ་སོགས་སློབ་མ་མང་བོར་བསྙེན་རྫོགས་ཀྱི་སྡོམ་
པ་བསྩལ། ལྕང་སྐྱ་རིན་པོ་ཆེས་བསྟན་འགྱུར་སོག་སྐད་དུ་བསྒྱུར་སྐབས། རྗེ་འདི་བ་
དང་རྣམ་གཉིས་ནས་ཁུར་ལེན་གནང་། གོང་མ་ཆེན་པོ་དང་ལྷན་དུ་འཁོར་འབུམ་
ཕྲག་གསུམ་དང་བཅས་ཡབ་མེས་ཀྱི་གཞིས་མུག་ཏེན་དུ་བྱོན། དེ་ན་མཁར་ནང་གི་
རྒྱལ་བོའི་ཕོ་བྲང་དང་། མཛོད་ཁང་སོགས་རྒྱ་ཆེ་བ་དེར། སྒོ་བཞིར་མཆོད་རྟེན་བཞི་
དང་། ལྷ་ཁང་སེར་བོའི་ནང་དུ་སྔོན་ཧོར་རྒྱལ་བོས་འགྲོ་མགོན་འཕགས་པར་ཕུལ་
བའི་གསེར་སྲང་སྟོང་ལས་བསྒྲུབས་པའི་མགོན་པོའི་སྣང་བརྙན་དང༌། གོང་མ་བདེ་
476



༄༅ ། །བོད་སོག་ཆོས་འབྱུང་གི་སྨད་ཆ།
སྐྱིད་རྒྱལ་བོས་གསེར་སྲང་སྟོང་ལས་བསྒྲུབས་པའི་མགོན་པོ་བེང་གི་སྣང་བརྙན། རྒྱལ་
བོའི་གཟིམ་ཆུང་ནང་གི་སྐུ་གསུང་ཐུགས་ཀྱི་རྟེན་བསམ་གྱིས་མི་ཁྱབ་པ་ཡོད་པ་དེ།
བདག་པོ་ཆེན་པོའི་སྤྱན་ལམ་དུ་བབས་པ་དེ་དག་གི་རྒྱུ་མཚན་གང་ཡིན་ཞེས་བཀའ་
འདྲི་གནང་བར། རྗེ་འདིས་དགོངས་ཚོད་ཀྱིས་ལན་ཞུས་པས། ཡབ་མེས་གོང་མ་
རྣམས་ཆོས་རྒྱལ་ཤ་སྟག་ཏུ་བྱོན་པའི་ཕྱག་རྗེས་ལ་མཉེས་ཤིང༌། བསྟན་པ་རིན་པོ་ཆེར་
དད་གུས་འཕེལ་བའི་གསོས་སུ་གྱུར། རྗེ་འདི་ལ་རྒྱལ་བོའི་གདུང་རྒྱུད་ཀྱི་ཝང་ཐམས་
ཅད་ཀྱི་གྲལ་མགོར་བཞུགས་པའི་བཀུར་བཟོས་ཆེན་པོ་གནང་། རྒྱ་དང་ཧོར་གྱི་རྒྱལ་
རབས་སྔ་མོ་ནས་བཟུང་དུས་དེ་གའི་བར་གྱི་སྐུ་གསུང་ཐུགས་རྟེན་མཐའ་དག་གི་ལོ་
རྒྱུས་དང་། སྐུ་རྒྱུ། ལྷ་གང་ཡིན་སོགས་ཀྱི་དབྱེ་གསལ་གྱིས་ཤིག་ཅེས། ལྕང་སྐྱ་རིན་
པོ་ཆེ་དང༌། རྗེ་འདི་གཉིས་ལ་བཀའ་ཕབ་པར་བརྟེན། དམ་པ་གཉིས་ནས་ཟླ་བ་
གཉིས་ཀྱི་རིང་ལ་ཞིབ་པར་བརྟགས་ནས། བོད་སོག་གི་ཡི་གེ་ཤན་སྦྱར་གྱི་ཁ་བྱང་
བཏབ་པ་ཕུལ་བས་བདག་རྐྱེན་གནང་། ཡུང་ཧོ་ཀོན་ཚུགས་ནས། ཤིང་མོ་གླང་ལོར་
ཆོ་འཕྲུལ་སྨོན་ལམ་གྱི་ཚོགས་དབུར་གོང་མའི་བཀའ་ལྟར་ཕེབས་ནས་ཐུགས་སྨོན་རྒྱ་
ཆེར་མཛད། དེ་ནས་མཚོ་བདུན་དུ་ཕེབས་ཏེ་ཧོར་སོག་གི་སེར་སྐྱ་བགྲང་ལས་འདས་
པ་ལ་འདོན་ཆོས་བར་མ་ཆད་དུ་གནང་། རྒྱལ་བོ་མཚོ་བདུན་དགོན་པར་ཕེབས་
སྐབས་བསུ་བ་སེར་སྦྲེངས་དང་དགྱེས་སྟོན་རྒྱ་ཆེར་ཕུལ། རྗེ་རྣམ་གཉིས་ནས་བགྲོ་
གླེང་དང༌། ཡང་རྗེ་འདི་བ་དང་རྗེ་བཙུན་དམ་པ་རིན་པོ་ཆེ་གཉིས་བགྲོ་གླེང་གནང་དུ་
བཅུག འབུལ་བ་བསྟར་བ་རྣམས་ཕྱིར་བསྩལ། དེ་ནས་རྒྱལ་བོ་དང་ལྷན་དུ་པེ་ཅིན་
དུ་ཕེབས། རྒྱལ་བོ་ཡུང་དགོན་ཚོགས་དབུར་ཕེབས་ཐོག དམ་པ་གཉིས་ནས་ཆོས་
ཀྱི་བགྲོ་གླེང་མཛད་ཅིང་། གྲྭ་སྐོར་བ་གཉིས་ཀྱིས་དམ་བཅའ་བཞག་སྟེ་ལྷ་ལྡན་སྨོན་
ལམ་བཞིན་མིང་བཏགས་ཀྱི་སྲོལ་བཙུགས། དམ་པ་འདི་ཉིད་རྒྱ་སོག་གི་ཡུལ་དུ་
477



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བཞུགས་སྐབས། གདུལ་བྱ་རིས་སུ་མེད་པར་ཆོས་སྦྱིན་མཐའ་ཡས་པ་བསྩལ་ཅིང་།
ཁྱད་པར་སོག་ཡུལ་གྱི་དགོན་སྡེ་མང་བོ་ལ་ཐུགས་བཀོད་གནང་ཞིང་བསྟན་པ་ཡར་
རྒྱས་ཀྱི་ཐབས་སྣ་ཚོགས་གནང་བ་དང་། གྲྭ་སློབ་མང་བོ་དང་དད་ལྡན་གྱི་སྐྱེ་བོ་
འབུམ་ཕྲག་དུ་མ་ཞིག་མངོན་མཐོ་ངེས་ལེགས་ཀྱི་དཔལ་ལ་བཀོད་པ་སོགས་འཕྲིན་
ལས་ཀྱི་སྣང་བ་ཕྱོགས་བརྒྱར་འགྱེད་པས་ ཤར་རྒྱ་མཚོའི་མཐའི་བར་དུ་ཁྱབ་པར་
གྱུར་ཏོ། །
ཐུའུ་བཀྭན་སྐུ་གོང་མ་ངག་དབང་ཆོས་ཀྱི་རྒྱ་མཚོའི་ཡང་སྲིད་ཐུའུ་བཀཱན་དྷརྨ་
བཛྲ་རམ་རྗེ་བློ་བཟང་ཆོས་ཀྱི་ཉི་མ་དཔལ་བཟང་བོ་མཆོག་ནི། ཆེན་པོ་ཧོར་གྱི་ཡུལ་དུ་
འབྲེལ་ཚད་ཡོངས་ཀྱི་རེ་བ་སྐོང་ཞིང་དམ་པའི་ཆོས་ཀྱིས་ཚིམ་པར་མཛད་པས་བཀའ་
དྲིན་ཆེ་སྟེ། ཁོང་སྐུ་ན་ཕྲ་དུས་ནས་དགོན་ལུང་གི་ཆོས་གྲྭར་ཞུགས་ཏེ། སུམ་པ་
མཁན་ཆེན་རིན་པོ་ཆེ་དང་། ལྕང་སྐྱ་རོལ་བའི་རྡོ་རྗེ་སོགས་བསྟེན་ནས་མདོ་སྔགས་ཀྱི་
གཞུང་ལ་གསན་སྦྱོང་དང་ཉམས་བཞེས་མཛད་པས། གཞུང་ཆེན་མོ་རྣམས་ལ་གཞན་
དྲིང་མི་འཇོག་པའི་མཁྱེན་རབ་ཀྱི་རྩལ་རྫོགས། དབུས་གཙང་དུ་བྱོན་ནས་བཀྲ་ཤིས་
སྒོ་མང་གི་ཆོས་གྲྭར་ཞུགས་ཏེ་རྗེ་འཇམ་དབྱངས་བཞད་པ་ཡོངས་འཛིན་དུ་བསྟེན་ཅིང་
ཐུགས་གཉེར་དང་གསན་སྦྱོང་གཙོ་བོར་མཛད་ཐོག ཀུན་གཟིགས་རྒྱལ་བ་ཡབ་སྲས་
དང་། རྗེ་ཕུར་ལྕོག་པ་སོགས་ལས་ཀྱང་དབང་ལུང་མན་ངག་གི་ཆུ་བོ་བུམ་པ་གང་བྱོའི་
ཚུལ་དུ་གསན་ནས་མདོ་སྨད་དུ་ཕེབས་ཏེ་དགོན་ལུང་གི་ཁྲིར་ཕེབས། དགུང་ལོ་ཉེར་
བདུན་བཞེས་སྐབས། རབ་འདོད་ཆུ་ལུག་( ༡༧༦༣)ལོར་གོང་ནས་བཀའ་བྱུང་བ་
ལྟར་པེ་ཅིན་དུ་ཆིབས་བསྐྱོད་གནང་སྟེ། གོང་མ་ཆན་ལུང་དང་། ལྕང་སྐྱ་ཐམས་ཅད་
མཁྱེན་པ་བཅས་ལ་མཇལ་ཕྲད་མཛད། གོང་མ་ཆེན་པོས་ཀྱང་ཐུགས་དགྱེས་ཏེ།
ཇིང་ཟིའུ་ཆན་ཤིའི་གཟེངས་བསྟོད་དང་དངུལ་ཐམ་གསེར་ཡིག་སོགས་སྐུ་གོང་མའི་
478



༄༅། །བོད་སོག་ཆོས་འབྱུང་གི་སྨད་ཆ།
དུས་ལྟར་གནང་། ཐམ་ག་བླ་མར་མངའ་གསོལ་རྩིས་གནང་བ་ན། རྗེ་འདི་བས་
ལྕང་སྐྱ་རིན་པོ་ཆེ་དང་ནང་བློན་རྣམས་ལ་ས་ཆུ་མ་འཕྲོད་པའི་ཚུལ་སོགས་ཀྱི་ཐབས་དུ་
མས་བཤོལ་བར་མཛད་ནས། ཕྱིར་དགོན་ལུང་དུ་ཕེབས། སོག་ཡུལ་གྱི་རྒྱལ་ཁམས་
འདིར་ལན་བཞི་ལྔ་ཆིབས་བསྒྱུར་གནང་ངོས། དད་ལྡན་རྣམས་ལ་རྒྱུད་སྡེ་གོང་འོག་
གི་དབང་དང་རྗེས་གནང་ལུང་ཁྲིད་སོགས་ཆོས་ཀྱི་བདུད་རྩི་རྒྱ་ཆེར་བསྩལ་ཏེ་སྨིན་
གྲོལ་གྱི་ལམ་ལ་བཀོད་། དགོན་སྡེ་རྣམས་ཀྱི་བསྒྲུབ་བྱ་དོན་གཉེར་ཅན་མང་བོར།
ཚིགས་སྔ་ཕྱིའི་སྡོམ་པ་བསྩལ་ཅིང་ཚངས་སྤྱོད་ཀྱི་དཔལ་ལ་བཀོད་ནས་རྒྱལ་བའི་བསྟན་
པ་དར་ཞིང་རྒྱས་པར་མཛད། ཚོ་ཆེན་ཞེ་དགུའི་མཆོག་དམན་འབྲེལ་ཚད་ཡོངས་ཀྱི་
རེ་བ་སྐོང་ཞིང་དམ་པའི་ཆོས་ཀྱིས་ཚིམ་པར་མཛད། ཧར་ཆེན་ཝང་རཏྣ་སིདྷིས་སྦྱིན་
བདག་གི་མཐིལ་ཞུས། ཚོ་ཆེན་ཞེ་དགུ་དང་དར་ཚོ་ཆེན་པོ་བརྒྱད་ཀྱི་དཔོན་ཆེན་ཕལ་
ཆེར་འདི་བའི་སྦྱིན་བདག་ཏུ་གྱུར་ཅིང་། བླ་ཆེན་དགེ་བཤེས་རྣམས་ཀྱང་འདི་བའི་
སྲས་སློབ་ཏུ་གྱུར་པ་ཤ་སྟག་ཡིན་ནོ། །
གཞན་ཡང་ལྕང་སྐྱ་རོལ་བའི་རྡོ་རྗེའི་ཡང་སྤྲུལ། ཏཱ་ཀོ་ཤི་ཡེ་ཤེས་བསྟན་པའི་
རྒྱལ་མཚན་དཔལ་བཟང་བོ་སྐུ་ཕྲེང་རིམ་བྱོན་རྣམས་དང་། བཙན་པོ་ནོ་མོན་ཧན་
རིན་པོ་ཆེ་སྐུ་ཕྲེང་རིམ་བྱོན་རྣམས་དང་། ཟམ་ཚ་རིན་པོ་ཆེ་སྐུ་ཕྲེང་རིམ་བྱོན་རྣམས་
དང༌། ཨ་ཀྱཱ་ཧོ་ཐོག་ཐུ་སྐུ་ཕྲེང་རིམ་བྱོན་དང་། སྟོང་འཁོར་མཉྩ་ཤྲཱི་ཧོ་ཐོག་ཐུ་སྐུ་ཕྲེང་
རིམ་བྱོན། ཧོ་ ཐོག་ ཐུ་བཀའ་འགྱུར་བ་ནོ་མོན་ཧན་བློ་བཟང་ཚུལ་ ཁྲིམས་དཔལ་
བཟང་བོ་སྐུ་ཕྲེང་རིམ་བྱོན། ར་ཁོ་ཧོ་ཐོག་ཐུ་ངག་དབང་ཆོས་ཀྱི་རྒྱལ་མཚན་སྐུ་ཕྲེང་
རིམ་བྱོན། རྟ་ཚག་རྗེ་དྲུང་བློ་བཟང་དཔལ་ལྡན་རྒྱལ་མཚན། གླིང་སྟོད་ཞབས་དྲུང་
སྐུ་སྐྱེ་ངག་དབང་བློ་བཟང་བསྟན་པའི་ཉི་མ། མངའ་རིས་སྤྲུལ་སྐུ་ངག་དབང་འཇམ་
དབྱངས་བསོད་ནམས་ཉི་མ་བསྟན་པའི་རྒྱལ་མཚན། དེ་མོ་སྤྲུལ་བའི་སྐུ་ངག་དབང་
479



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འཇམ་དཔལ་བདེ་ལེགས་རྒྱ་མཚོ། ཅོ་ནེ་ཁྲི་ཆེན་ཚུལ་ཁྲིམས་དར་རྒྱས། གནས་རྙིང་
སྤྲུལ་བའི་སྐུ། ཅོ་ནེ་ཆོས་རྗེ་ཞབས་དྲུང་སྦྱིན་པ་དར་རྒྱས། བཀྲས་ལྷུན་སྔགས་འཆང་
ཆེན་པོ་རྗེ་དགེ་ལེགས་རབ་རྒྱས། རྗེ་དཔལ་འབྱོར་རྒྱ་མཚོ། ཝ་ཤུལ་བསྟན་པ་ལྷུན་
གྲུབ། ཐོས་བསམ་གླིང་དཔོན་སློབ་དཔལ་ལྡན་ཡེ་ཤེས། ཧུའི་ཝུའི་ཆན་ཤི་ནོ་མོན་
ཧན་ངག་དབང་ཚུལ་ཁྲིམས་དཔལ་བཟང་བོ། མཚན་སྒྲོགས་མཁན་ཆེན་བློ་བཟང་
དར་རྒྱས་སྐུ་ཕྲེང་རྣམས་དང་། སྐྱབས་མཆོག་འཇམ་དབྱངས་བཞད་པ་འཇིགས་མེད་
དབང་བོ། དགོན་ལུང་ཝང་ཞབས་དྲུང་ཡེ་ཤེས་དར་རྒྱས། མདུང་ནག་ཞབས་དྲུང་
རིན་ཆེན་ངག་དབང་ཆོས་གྲགས། གསེར་ཁང་རྡོ་རྗེ་འཆང་རྗེ་བློ་བཟང་བསྟན་འཛིན་
རྒྱ་མཚོ། ཞྭ་དམར་སྤྲུལ་སྐུ་ངག་དབང་བསྟན་འཛིན་རྒྱ་མཚོ། ཤིང་བཟའ་རྡོ་རྗེ་
འཆང་རྗེ་བློ་བཟང་དར་རྒྱས་རྒྱ་མཚོ་སྐུ་ཕྲེང་རིམ་བྱོན། དགའ་ལྡན་ཐེ་བོ་སྤྲུལ་སྐུ་ཡེ་
ཤེས་ཐུབ་བསྟན་རྒྱ་མཚོ། ཧོར་ཚང་རྡོ་རྗེ་འཆང་འཇིགས་མེད་ཐུབ་བསྟན་རྒྱ་མཚོ།
ཆེ་ཤོས་ངག་དབང་བཤད་ སྒྲུབ་བསྟན་པའི་ཉི་མ་སྐྱེ་ཕྲེང་། ལབ་སྐྱབས་མགོན་བློ་
བཟང་བསྟན་པ་ཆོས་འཕེལ་སོགས་བོད་ཡུལ་ གྱི་མཁས་གྲུབ་བསམ་གྱིས་མི་ཁྱབ་པ་
བྱོན་པ་རྣམས་ཀྱིས་མཚན་ཆེ་ལོང་ཙམ་ལས་ཞིབ་པར་བརྗོད་དཀའ་མོད། དེ་དག་
ཐམས་ཅད་ཆེན་པོ་ཧོར་གྱི་ཡུལ་གྲུ་འདིར་བསྟན་འགྲོའི་ཕན་བདེ་སྤེལ་བའི་ཐུགས་སྨོན་
ཅན་ཤ་སྟག་ཡིན་པས་བཀའ་དྲིན་གཞལ་དུ་མེད་པ་ཡིན་ནོ། ། །
བྱང་ཕྱོགས་ཧོར་གྱི་ཡུལ་གྲུ་འདི་ནས་བྱོན་པའི་བླ་མ་རྣམས་ཀྱིས་བསྟན་པ་ལ་བྱ་
བ་ཇི་ལྟར་མཛད་པའི་ཚུལ་ནི་ཞིབ་པར་བརྗོད་མི་ནུས་ཀྱང་། དེ་དག་ལས་གཙོ་ཆེ་བ་
འགའ་ཞིག་གི་བྱུང་བ་མདོ་ཙམ་སྨོས་ན། ཧོར་ཡུལ་བྱང་ཕྱོགས་བསྟན་པའི་སྒྲོན་མེ་
གཅིག་བུ། འཇམ་དབྱངས་ཆོས་རྗེའི་རྣམ་སྤྲུལ། ཧོ་ཐོག་ཐུ་རྗེ་བཙུན་དམ་པ་རིན་པོ་
ཆེ་བློ་བཟང་བསྟན་པའི་རྒྱལ་མཚན་དཔལ་བཟང་བོ་ནི། ངེས་པ་དོན་དུ་དཔག་མེད་
480



༄༅། །བོད་སོག་ཆོས་འབྱུང་གི་སྨད་ཆ།
བསྐལ་པའི་སྔ་རོལ་ནས་སྐུ་བཞིའི་གོ་འཕང་མངོན་དུ་མཛད་ཟིན་ཀྱང་། དྲང་དོན་
གདུལ་བྱའི་སྣང་ངོར། རྒྱ་གར་འཕགས་པའི་ཡུལ་དུ་གྲུབ་ཆེན་འབར་བའི་གཙོ་བོ་
དང་། གྲུབ་ཆེན་ནག་པོ་སྤྱོད་པ་སོགས་པཎ་གྲུབ་དུ་མའི་སྐུའི་སྐྱེ་བ་བཞེས་ཤིང་།
བོད་ཀྱི་ཡུལ་དུ་ཡབ་རྗེ་རྒྱལ་བ་གཉིས་པའི་ཐུགས་སྲས། འཇམ་དབྱངས་ཆོས་རྗེ་བཀྲ་
ཤིས་དཔལ་ལྡན་དང་། པཎྜི་ཏ་ཆོས་ཀྱི་ཉིན་བྱེད། ཇོ་ནང་ཀུན་དགའ་གྲོལ་མཆོག
རྗེ་བཙུན་ཏཱ་ར་ནཱ་ཐ་སོགས་ཀྱི་སྐུའི་སྐྱེ་བ་བཞེས་ཏེ་བསྟན་པ་རིན་པོ་ཆེ་ཉི་ལྟར་གསལ་
བར་མཛད་ནས། མཐའ་འཁོབ་ཧོར་གྱི་ཡུལ་འདིར། རྗེ་བཙུན་དམ་པ་རིན་པོ་ཆེའི་
སྐུའི་སྐྱེ་བ་བཞེས་པ་ནི། སྟོབས་ཀྱི་འཁོར་ལོས་བསྒྱུར་བ་ཆིང་གེ་སེ་ནས་རྒྱལ་རྒྱུད་རིམ་
པར་བྱུང་བ་པཱ་ཐུ་མུང་ཁེ་ཏཱ་ཡན་རྒྱལ་བོའི་སྲས་བཅུ་བ་གེ་རེ་སེང་རྗེ་ལ་སྲས་བདུན་ཡོད་
པའི་གསུམ་པ་ཨོ་ཧུ་ཨུའི་ཇེང་། དེ་ལ་སྲས་དྲུག་ཡོད་པའི་ཆེ་བ་འོ་ཆིད་ཨོ་པཱ་ཐའི་རྒྱལ་
བོ་ཞེས་པ་དེས། རྒྱལ་བ་བསོད་ནམས་རྒྱ་མཚོ་སོག་ཡུལ་དུ་ཕེབས་སྐབས་མཇལ་བའི་
ཚེ། ཕག་མོ་གྲུ་བ་རྡོ་རྗེ་རྒྱལ་བོའི་སྐུ་མེ་ཐུབ་མ་ཞིག་གནང་སྟེ། རྡོ་རྗེ་རྒྱལ་བོ་ཞེས་པའི་
མཚན་གནང་ཞིང་ཕྱག་ན་རྡོ་རྗེའི་རྣམ་འཕྲུལ་དུ་གསུངས། ཕྱིས་སུ་རྒྱལ་བོ་དེས་རབ་
བྱུང་བཅུ་བའི་མེ་ཁྱི་( ༡༥༨༦）ལོར། ཨེར་ཏེ་ནི་ཇོ་བོའི་ལྷ་ཁང་བཞེངས་སྐབས།
མཁར་སྔོན་ཇོ་བོ་ལ་མ་དཔེ་བྱས་ཤིང་རྒྱལ་དབང་རིན་པོ་ཆེས་གནང་བའི་སངས་རྒྱས་
ཀྱི་འཕེལ་གདུང་གཟུངས་གཞུག་ཏུ་ཕུལ་ནས་ཇོ་བོ་རིན་པོ་ཆེའི་སྐུ་བཞེངས་ཏེ་ལྷ་ཁང་
དུ་གདན་འདྲེན་མཛད། རྒྱལ་བོ་དེའི་སྲས། ཨེར་ཁེ་མེར་གེན་རྒྱལ་བོ། དེའི་སྲས་རྡོ་
རྗེ་ཐུ་ཤི་ཡེ་ཐུ་རྒྱལ་བོ་ཞེས་བསྟན་ལ་མཁྱེན་རྒྱ་ཡངས་པ་དེ་ནི་རྗེ་འདིའི་ཡབ་ཡིན་ལ།
ཡུམ་མཁའ་འགྲོ་རྒྱ་མཚོ་ཞེས་དད་བརྩོན་སྙིང་རྗེ་ལྡན་པ་ཞིག་ཡིན་པས། ཡབ་ཡུམ་དེ་
གཉིས་ཀྱི་སྲས་སུ། རབ་དྲག་གི་ཤིང་ཕག་( ༡༦༣༥）ལོར་སྐུ་བལྟམས། དགུང་ལོ་
གསུམ་ནས་མཚན་བརྗོད་ཐུགས་འཛིན་མ་གནང་ཡང་། ཉིན་རེ་ལ་ཐུགས་ཐོག་ནས་
481



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཚར་གཉིས་རེ་བཏོན། དབེན་ས་སྤྲུལ་བའི་སྐུ་ལས་རབ་ཏུ་བྱུང་སྟེ། མཚན་བློ་བཟང་
བསྟན་པའི་རྒྱལ་མཚན་དུ་གསོལ། པཎ་ཆེན་རིན་པོ་ཆེ་ལ་ཞུས་པར་ཏཱ་ར་ནཱ་ཐའི་རྣམ་
སྤྲུལ་དང་། རྒྱལ་བ་རིན་པོ་ཆེ་ལ་ཞུས་པར་བྱམས་ཆེན་ཆོས་རྗེའི་རྣམ་སྤྲུལ་དུ་གསུངས་
པས་གཉིས་ཀ་དགོངས་པ་གཅིག་པར་འབྱོར། དགུང་ལོ་བཅོ་ལྔའི་དུས་དབུས་གཙང་
དུ་ཕེབས་ཚེ་སེ་འབྲས་དགེ་གསུམ་དང་། བཀྲ་ཤིས་ལྷུན་པོ་བཅས་ནས་བསུ་བ་སེར་
སྦྲེངས་སོགས་རྒྱལ་བ་ཡབ་སྲས་ཕེབས་ལུགས་ལྟ་བུ་གནང་། དེ་ནས་རྒྱལ་བ་ཡབ་སྲས་
ལ་ཁྲི་འབུལ་དང་། གྲྭ་ས་སོ་སོར་མང་འགྱེད་གྱ་ནོམ་པ་ཕུལ། པཎ་ཆེན་བློ་བཟང་ཆོས་
ཀྱི་རྒྱལ་མཚན་གྱི་དྲུང་ནས་དགེ་ཚུལ་གྱི་སྡོམ་པ་བཞེས་ཤིང་། ཆོས་བཀའ་མང་དུ་
གསན་པ་དང་། ཀུན་གཟིགས་ལྔ་བ་ཆེན་པོ་ལས་ཀྱང་རྡོ་རྗེ་ཕྲེང་བ་སོགས་བཀའ་ཆོས་
མང་དུ་གསན། པཎ་ཆེན་ཐམས་ཅད་མཁྱེན་པས་དབུས་གཙང་དུ་སློབ་གཉེར་བྱས་
པ་ལེགས་མོད། ཁྱད་པར་སོག་ཡུལ་དུ་བྱོན་ནས་དགེ་འདུན་གྱི་སྡེ་བཙུགས་ན་བསྟན་
འགྲོ་ལ་ཕན་ཐོགས་ཆེ་གསུངས་པ་ལྟར། ས་ཡོས་( ༡༦༣༩)ལོར་རང་ཡུལ་དུ་ཕེབས་
ནས་ལོ་དུ་མར་བསྟན་འགྲོའི་དོན་རྒྱ་ཆེར་མཛད་ནས། ཤིང་ཕོ་རྟ་( ༡༦༥༤)ལོར།
ཁེན་ཐའི་ཧན་ཞེས་པའི་ཡུལ་དུ་ས་བཀྲ་གཟིགས་ནས་ཐུགས་སྨོན་རྒྱ་ཆེན་གནང་ཞིང་།
རི་བོ་དགེ་རྒྱས་དགའ་ལྡན་བཤད་སྒྲུབ་གླིང་བཏབ་ཅིང་དགེ་འདུན་གྱི་སྡེ་ཆེན་པོ་
བཙུགས། དེའི་ཕྱི་ལོ་ཤིང་ལུག་ལ་སླར་ཡང་དབུས་གཙང་དུ་གསང་སྟབས་ཀྱིས་ཕེབས་
ཏེ། པཎ་ཆེན་ཐམས་ཅད་མཁྱེན་པར་བརྟན་བཞུགས་རྒྱས་པ་ཕུལ། རྒྱལ་བ་ཡབ་
སྲས་གཉིས་ལ་ཆོས་མང་བོ་ཞུས་ཤིང་། ལོ་རྗེས་མར་རང་ཡུལ་དུ་ཕེབས་ནས། མེ་བྱ་
（ ༡༦༥༧)ལོར། ཨེར་ཏེ་ནི་ཇོ་བོའི་ལྷ་ཁང་དུ་གཡོན་རུ་ཚོ་བ་བཞིའི་ཚོགས་འདུར་
སྤྱན་དྲངས། ཚོ་བ་བཞི་ཀས་ཞབས་ཏོག་ཞུས་ཤིང་སྨོན་ལམ་ཆེན་མོ་ཚུགས་རྒྱུ་དང་།
བྱམས་པ་གདན་འདྲེན་སོགས་གནང་། དེ་རྣམས་ལ་རང་རང་གི་འདོན་ཆོས་ཀྱང་
482



༄༅། །བོད་སོག་ཆོས་འབྱུང་གི་སྨད་ཆ།
རྒྱས་པར་བསྩལ། འཇམ་དཔལ་རྩ་རྒྱུད་ནས་གསུངས་པའི་བྲིས་སྐུ་མཐོང་བ་དོན་
ལྡན་དང་། གསེར་སྐུ་ཆེན་པོ་གསུམ་ཙམ་བཞེངས་ཏེ་གོང་མ་ཆེན་པོར་ཕུལ་བས།
རྒྱལ་བོས་ཀྱང་རྗེ་འདི་བར་འབུལ་བ་དང་། མི་སྣ་རྣམས་ལ་གནང་སྦྱིན་རྒྱ་ཆེན་མཛད།
རྗེས་སུ་མེ་སྟག་(༡༦༨༦)ལོར་ཧལ་ཧ་དང་ཨོའི་ལོད་གཡོན་རུའི་འཁྲུག་པ་འདུམ་
པའི་ཕྱིར། བོད་དབུས་ནས་རྒྱལ་དབང་མཆོག་གི་སྐུ་ཚབ་ཁྲི་ཆེན་བློ་གྲོས་རྒྱ་མཚོ་དང་།
རྒྱ་ནག་ནས་གོང་མ་རྒྱལ་བོའི་སྐུ་ཚབ་ཨ་ད་ནི་ཨ་ལི་ཧང་ཨོ་པ་སོགས་ལྷགས་ནས། ཁུ་
རིད་པེལ་ཆིང་ཞེས་པའི་ས་ཆར། ཧལ་ཧ་དང་ཨོའི་ལོད་ཀྱི་བླ་དཔོན་དྲག་ཞན་མང་བོ་
ཚོགས་འདུ་བྱེད་དུ་བཅུག་སྐབས། གོང་མའི་བཀས་རྗེ་འདི་བ་ཚོགས་འདུའི་མགོན་
དུ་སྤྱན་དྲངས་ཏེ། དགའ་ལྡན་ཁྲི་བ་དང་བཞུགས་ཁྲི་མཉམ་མཉམ་མཛད་ནས།
རྒྱལ་དབང་དང་གོང་མའི་བཀའ་ཤོག་གཉིས་བསྒྲགས་ཏེ་དོན་རྟགས་ཕལ་ཆེར་འདུམ་
ནས་དུས་རེ་ཞིག་ལོན་ཚེ་དགའ་ལྡན་པོ་ཤོག་ཐུས། ཁྱེད་དགའ་ལྡན་ཁྲི་བར་ཕྱག་མི་
འཚལ་བ་ཅི་ཡིན་ཟེར་བ་སོགས་སྐུར་ཞུས་ཀྱི་ཡི་གེ་ངན་པ་ཕུལ་བར་བརྟེན། འཁྲུག་པ་
ཆེན་པོ་བྱུང་བ་ན། རྗེ་འདི་བ་གོང་མ་ཆེན་པོའི་ཕྱོགས་སུ་བྲོས་ནས་ཕེབས། དེ་
སྐབས་གོང་མ་རྒྱལ་བོས་ཀྱང་། པེ་ཁ་ཏ་ལར་ཨོ་པ་སོགས་བཏང་ནས། རྗེ་ཉིད་ཕྱག་
གཡོག་ དང་ བཅས་ པར་ བདག་ རྐྱེན་ མང་ བོ་ གནང་། རབ་ ཉིའི་ ལྕགས་ ལུག་
(༡༦༩༡)ལོར་གོང་མ་རྒྱལ་བོ་མཚོ་བདུན་དུ་ཕེབས། རྗེ་འདི་བ་གོང་མ་རྒྱལ་བོའི་
གཟིམ་གུར་དུ་གདན་དྲངས་ནས་དགྱེས་པ་ཆེན་པོ་གནང་། ཧལ་ཧའི་རྒྱལ་བོ་གཉིས་
ཀྱིས་གཙོས་དཔོན་ཆེ་ཆུང་ཐམས་ཅད་ལའང་མཇལ་འཛོམས་གནང་། རྗེ་འདི་བར་
གསེར་དངུལ་གྱི་སྣོད་སྤྱད་མང་བོ་དང་། དངུལ་སྲང་སྟོང་ཕྲག་གཅིག རྒྱལ་བོ་ཉིད་ཀྱི་
གཟིམ་གུར་བཅས་ཕུལ། ལོ་དེའི་དགུན་རྒྱལ་བོའི་བཀའ་ལྟར་ཕོ་བྲང་དུ་ཕེབས་ཚེ་
རྒྱལ་དབང་རིན་པོ་ཆེ་ཕེབས་སྐབས་བཞིན་ཕེབས་བསུ་རྒྱས་པ་གནང་། དེ་རྗེས་ཕོ་
483



རངབ།
གནས་ལ་
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བྲང་ནང་དུ་ཐུགས་འགོལ་བ་བྱས་ནས་ནང་བཅར་གྱི་ གསུང་གྲོས་མང་བོ་མཛད།
ཡུམ་ཧུང་ཐའི་ཧུས་བཞེངས་པའི་རྟེན་རྣམས་དང་བཀའ་འགྱུར་གསེར་མ་རྣམས་ལ་
རབ་གནས་ཞུས་ཤིང་། པུ་ལ་ཀན་སྐུ་བེར་མུ་ཏིག་གི་རྒྱན་ཅན་དང་། སྐུ་ཆོས་སོགས་
ན་བཟའ་འགངས་ཆེ་བ་ཆ་ཚང་ཕུལ། ཕྱིར་ཕེབས་སྐབས་དངུལ་སྲང་ལྔ་བཅུ་རེའི་ལྡོང་
མོ་དང༌། དེ་འདྲའི་ཀ་ཏོར་རེ། གོས་ཡུག་ལྔ་བཅུ་སོགས་ཕུལ། དེ་ནས་རང་ཡུལ་དུ་
བྱོན་ཏེ། དག་ཡིག་ཟ་མ་ཏོག་སོག་སྐད་དུ་བསྒྱུར། མན་ཇུའི་ཡི་གེ་དང་ཆ་འདྲ་བའི་
སོག་ཡིག་གསར་བ་གཅིག་ཀྱང་མཛད། ཆུ་སྤྲེལ་ལོར་གོང་མ་རི་དྭགས་ཀྱི་སར་ཕེབས་
པའི་དྲུང་དུ་ཞལ་མཇལ་གནང་ཞིང་གསུང་གླེང་ཞིབ་རྒྱས་མཛད་། ཆུ་བྱ་ལོར་གོང་མ་
སྐུ་བསྙུང་བའི་རིམ་གྲོ་གནང་བས། སྐུ་བསྙུན་དྭངས། རྗེ་འདི་ལ་གོས་ཡུག་ཉི་ཤུ།
དངུལ་སྲང་སྟོང་ཕྲག་གཅིག་ཕུལ། ཤིང་ཕག་ལོར་ཡང་རྒྱལ་བོ་དང་མཇལ། སྐབས་སྔ་
ཕྱི་འདི་དག་ཏུ་ཆ་ཧར་ཨ་བ་གྷ། སུ་ཉིད། ཨུ་ཅུ་མུ་ཆིན། ཨོར་ཏུ་སུ་སོགས་ཀྱི་བླ་
དཔོན་ཆེ་ཆུང་དུ་མར་འདོད་ཆོས་མང་དུ་བསྩལ། སྐུ་ཚ་དོན་གྲུབ་ལ་གོང་མ་ཆེན་པོས་
སྲས་མོ་ཀོང་ཇོ་གནང་བར། ལེགས་སོ་འབུལ་བར་ཕོ་བྲང་དུ་ཕེབས། ལོ་གསར་ཚེས་
གཅིག་གི་ཉིན་ཙན་དན་ཇོ་བོའི་དྲུང་དུ། རྗེ་འདི་དང་གོང་མ་གཉིས་ཕན་ཚུན་མཇལ་
དར་ཕུལ་ཏེ་མཇལ་འཕྲད་གནང་། སེར་གེན་ཆོས་རྗེའི་གཟིམ་ཁང་ལ་ཁྲི་གཅིག་གི་
སྟེང་དུ་རྒྱལ་བོ་དང་མཉམ་པོར་བཞུགས། དེ་ནས་གོང་མ་ཆེན་པོ་དང་ལྷན་དུ་རི་བོ་རྩེ་
ལྔར་ཕེབས། དེ་གའི་དགེ་འདུན་རྣམས་ལ་ཆོས་མང་དུ་གནང་ཞིང་མང་འགྱེད་ཕུལ་
ཏེ། ཕོ་བྲང་དུ་ཚུར་ལོག སྐུ་ཡུལ་ནས་ཡབ་རྒྱལ་བོ་གཤེགས་པ་གསན་ནས། གོང་
མར་ཞུས་ཏེ་རང་ཡུལ་ལ་ཕེབས་ནས་དགོངས་རྫོགས་རྒྱ་ཆེན་མཛད། ལོ་དེའི་སྟོན་
ཁར་རི་དྭགས་ཀྱི་སར་བྱོན་ནས་རྒྱལ་བོ་དང་མཇལ། དགུན་ཁར་ཡང་ཕོ་བྲང་དུ་
ཕེབས་པ་སོགས་སྔར་ལྟར་མཛད། ལྕགས་སྦྲུལ་( ༡༧༠ ༡)ལོར་ཨེར་ཏེ་ནི་ཇོ་བོའི་ལྷ་
484



༄༅ ། །བོད་སོག་ཆོས་འབྱུང་གི་སྨད་ཆ།
ཁང་གི་ཞིག་གསོས་མཛད་པར་ཕེབས་པ་ལ། དེ་ཕྱོགས་ཀྱི་བླ་དཔོན་ཆེ་ཆུང་ཐམས་
ཅད་ཀྱིས་ཀྱང་གསེར་དངུལ་རྟ་ནོར་སོགས་དངོས་པོ་མཐའ་ཡས་པ་ཕུལ། དེ་རྣམས་
ལ་ཆོས་ཀྱི་བདུད་རྩི་རྒྱ་ཆེན་པོ་བསྩལ། དེ་ནས་པེ་ཅིན་དུ་ཕེབས། རྗེ་བཙུན་དམ་པ་
རིན་པོ་ཆེའི་འཕྲིན་ལས་ལ་བརྟེན་ནས་ཧལ་ཧ་ཚོ་བདུན་གོང་མ་ཁང་ཤིའི་མངའ་འོག་
ཏུ་གྱུར། ཆུ་རྟ་ལོའི་ལོ་གསར་སྔར་ལུགས་བཞིན་མཛད། གོང་མ་ཆེན་པོས་ཀྱང་།
རྗེ་བཙུན་དམ་པ་ལས་ལྷག་པའི་བླ་མ་མ་མཐོང་གསུངས་ཤིང་། ཧལ་ཧའི་མི་བཟང་
ཐམས་ཅད་ཀྱང་རྗེ་བཙུན་དམ་པ་གཅིག་བུར་འདུས་ཡོད་ཅེས་བསྔགས་བརྗོད་མཛད་
སྐད། དེ་ནས་སོག་ཡུལ་དུ་ཕེབས་ཏེ་ཐུགས་དམ་ཟབ་བཞེས་ཀྱི་རིམ་པ་དང་ཆོས་སྤྱོད་
བཅུའི་མཛད་བཟང་དབྱར་མཚོ་ལྟར་འཕེལ། པེ་ཅིན་དུ་ཡང་ཡང་ཕེབས་ཏེ་བདག་པོ་
ཆེན་པོར་ཞབས་འདེགས་དང་། རྒྱ་སོག་གི་ཡུལ་དུ་བསྟན་འགྲོའི་དོན་རྒྱ་ཆེར་མཛད་
པས། རྨད་བྱུང་མཛད་འཕྲིན་གྱི་ཚ་ཟེར་སྟོང་གིས་ཕྱོགས་འདིའི་རྒུད་པའི་མུན་པ་
མཐའ་དག་སེལ་ཞིང་། ཧོར་ཡུལ་བསྟན་པའི་པད་དཀར་གྱི་ཚལ་རབས་ཆེན་པོ་འཕེལ་
བར་མཛད་ནས། ལུས་ཅན་མཐའ་དག་ཆོས་འབྱོར་བདེ་སྐྱིད་ཀྱི་རྫོགས་ལྡན་གསར་
བའི་དཔལ་ལ་འགོད་པར་བྱས་སོ། ། རྒྱས་པར་ཆོས་རྗེ་ངག་དབང་བློ་བཟང་དོན་
གྲུབ་ཀྱིས་མཛད་པའི་རྣམ་ཐར་སོགས་ལས་ཤེས་པར་བྱའོ། ། །
ལེགས་བཤད་གསུང་རྩོམ་གྱི་རིམ་པ་ཡང་རྗེ་ཙོང་ཁ་བ་ལ་བརྟེན་པའི་བླ་མའི་
རྣལ་འབྱོར། རྗེ་ཉིད་ཀྱི་འཁྲུངས་རབས་གསོལ་འདེབས། ཡན་ལག་བདུན་པ་སོགས་
མང་བོ་ཡོད་པར་གསུངས་སོ། ། སྲས་སློབ་ཀྱི་རིམ་པ་ནི། རྗེ་ཉིད་ཀྱི་ཡོངས་འཛིན་
ཁྲི་ཆེན་ཉེར་བདུན་པ་ཆོས་རྗེ་སངས་རྒྱས་རིན་ཆེན་གྱི་སྐུ་སྐྱེ་ཤར་ཁང་ནོ་མོན་ཧན།
བཀྲས་ལྷུན་མེར་གེན་ནོ་མོན་ཧན། དེའི་སྐུ་སྐྱེ་ནོ་མོན་ཧན། སྟོང་འཁོར་ཞབས་དྲུང་
འཇམ་དཔལ་བཟང་བོ། ཁྲི་ཆེན་ཉེར་ལྔ་བ་དཔལ་འབྱོར་རྒྱ་མཚོའི་སྤྲུལ་སྐུ་བློ་བཟང་
༡
ལས
485



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བསྟན་འཛིན། གྲུབ་ཆེན་ལེགས་ཚོགས་ལྷུན་གྲུབ་ཀྱི་སྐུ་སྐྱེ་མཁན་པོ་ནོ་མོན་ཧན་བློ་
བཟང་བསྟན་འཛིན་རྒྱལ་མཚན། རྡོ་རྗེ་འཆང་ཞབས་དྲུང་གི་སྐུ་སྐྱེ་ཨོ་ཆིར་རཏྠ་ཧོ་
ཐོག་ཐུ། དཀྱིལ་ཁང་སངས་རྒྱས་དཔལ་བཟང་གི་སྐུ་སྐྱེ་ཨེར་ཏེ་ནི་ནོ་ཡོན་ཧོ་ཐོག་ཐུ།
ཛ་ཡ་པཎྜི་ཏ་ཧོ་ཐོག་ཐུ་བློ་བཟང་འཕྲིན་ལས། སྐུ་སྐྱེ་ཏཱ་ལེའི་མཉྩ་ཤྲཱི་ཧོ་ཐོག་ཐུ། སྐུ་སྐྱེ་
བློ་བཟང་ཧོ་ཐོག་ཐུ། ཡི་ལ་གུག་སད་ཆོས་རྗེའི་སྐུ་སྐྱེ། སྐུ་སྐྱེ་དགའ་ལྡན་ཧོ་ཐོག་ཐུ།
སྐུ་སྐྱེ་ཤར་རྩེ་ཧོ་ཐོག་ཐུ། སྐུ་སྐྱེ་ཨེར་ཏེ་ནི་ཡི་ལ་གུག་སད་ཧོ་ཐོག་ཐུ། སེ་ར་བྱམས་
སྨོན་གྱི་སྐུ་སྐྱེ་པཎྜི་ཏ་ནོ་མོན་ཧན། སྒོ་མང་བླ་མའི་སྐུ་སྐྱེ་ཡི་ལ་གུག་སད་ཧོ་ཐོག་ཐུ།
སྐུ་སྐྱེ་ན་རན་ཧོ་ཐོག་ཐུ། པུ་ཐིག་སེན་ཧོ་ཐོག་ཐུ། མཁར་སྔོན་པོའི་ནིས་ཆི་ཐོ་ཡོན་གྱི་
སྐུ་སྐྱེ། སྐུ་སྐྱེ་ཤི་རེ་ཐུ་ཧོ་ཐོག་ཐུ། ཨུའི་ཙེན་ནོ་ཡོན་གྱི་སྐུ་སྐྱེ་སོགས་སློབ་མ་ཆེ་ཆུང་
མང་བོ་དང་། གཞན་ཡང་ནང་ལོགས་ཚོ་ཆེན་ཞེ་དགུའི་བླ་དཔོན་དད་ལྡན་རྣམས་
དང་། ཕྱི་ལོགས་ཧལ་ཧའི་རྒྱལ་བོ་གསུམ་གྱིས་གཙོས་དཔོན་ཆེ་ཆུང་སྐྱ་སེར་མཆོག་
དམན་བགྲང་གིས་མི་ལངས་པ་ཞིག་ཡོད་དོ། ། སྐྱབས་མཆོག་རྗེ་བཙུན་དམ་པ་འདི་
ནི་ཐུགས་བརྩེ་བ་ཆེན་པོའི་གཞན་དབང་དུ་གྱུར་སྟབས་ཕྱོགས་ནས་འདུས་པའི་དབུལ་
འཕོངས་པ་ཉུང་སྐབས་ལྔ་བརྒྱ་ཙམ་དང་། མང་སྐབས་སྟོང་ཕྲག་ཙམ་རྒྱུན་དུ་གནས་
པས། དེ་དག་ལ་དབྱར་དགུན་གྱི་གོན་པ་དང་བཟའ་བཏུང་རྒྱུན་མི་འཆད་དུ་གནང་
བ། རི་བོ་དགེ་རྒྱས་གླིང་གི་གཙུག་ལག་ཁང་རྟེན་དང་བཅས་པ་གཞན་གྱིས་དོ་ཟླ་མི་
ཤོང་བ་ཞིག་བཞེངས་པ་དང་། བཀའ་འགྱུར་ཚར་གཉིས་ཀྱིས་གཙོས་གསུང་རྟེན་མང་
བོ་དང༌། དངུལ་གདུང་མཆོད་རྟེན་བརྒྱད་སོགས་ཐུགས་ཀྱི་རྟེན་མང་དུ་བཞེངས་
ཤིང་། ཚོགས་ཆེན་འདུ་ཁང་དང་བོ་འདིའི་དབྱིབས་སོགས་རྗེ་ཉིད་ཀྱིས་ལྗགས་བཀོད་
གནང་སྟེ་ཀ་བ་བརྒྱ་རྩ་བརྒྱད་དང་ལྡན་པ་བཟོས། ཚོགས་འདོན་གྱི་རིམ་པ་ཡང་།
ཀུན་གཟིགས་པཎ་ཆེན་ཐམས་ཅད་མཁྱེན་པར་ཞུས་ཏེ། དབྱངས་གདངས་དང༌།
486



༄༅། །བོད་སོག་ཆོས་འབྱུང་གི་སྨད་ཆ།
འདོན་ཆ་སྒྲིག་ལམ་ཀུན་སྤྱོད་སོགས་ཀྱང་བཀྲ་ཤིས་ལྷུན་པོ་ཇི་ལྟ་བ་བཞིན་བཙུགས་
པར་མཛད་། གྲྭ་ཚང་གཉིས་ཀྱི་གྲྭ་བ་ཉིས་སྟོང་ཙམ་ལ་རྒྱུན་དུ་ཁོང་རང་གིས་ཞབས་
ཏོག་རིམ་གྲོ་མཛད། དེ་ལྟར་བཤད་སྒྲུབ་འཁོར་ལོ་གསུམ་གྱི་སྒོ་ནས་བསྟན་འགྲོའི་
ཕན་བདེ་དར་བར་བྱས་ནས་དགུང་ལོ་བརྒྱད་ཅུ་རྩ་དགུ་བཞེས་པའི་རབ་ཉིའི་ཆུ་མོ་
ཡོས་( ༡༧༢༣)ལོར་པེ་ཅིན་རྒྱལ་ཁབ་ཆེན་པོར་མྱ་ངན་ལས་འདས་པའི་ཚུལ་
བསྟན་ཏོ། །
རྗེ་བཙུན་དམ་པ་སྐུ་ཕྲེང་གཉིས་པ་བློ་བཟང་བསྟན་པའི་སྒྲོན་མེ་དཔལ་བཟང་
བོ་ནི། ཧལ་ཧ་དར་ཧན་ཆིང་ཝང་དང་། ཧ་ཐོན་ཆ་གན་ཏཱ་ར་གཉིས་ཀྱི་སྲས་སུ།
རབ་ཉིའི་ཤིང་འབྲུག་( ༡༧༢༤)ལོར་སྐུ་བལྟམས། དགུང་ལོ་དྲུག་པ་ས་བྱ་ལོར་
གདན་སར་འཁོད་ནས། ཡོངས་འཛིན་མཆོག་གི་དྲུང་ནས་མདོ་སྔགས་རིག་གནས་
ཀྱི་གསན་སྦྱོང་མཛད་པས་ཐུགས་སུ་ཆུད། དབང་ལུང་ཁྲིད་ལ་སོགས་པ་ཟད་མི་ཤེས་
པའི་གཏེར་དུ་གྱུར། དགུང་ལོ་བཅུ་བཞིའི་སྟེང་པེ་ཅིན་དུ་ཕེབས་ནས། གོང་མ་ཆེན་
ལུང་རྒྱལ་བོ་དང་མཇལ་འཕྲད་མཛད་པས། གོང་མས་གཟིགས་པ་ཆེ་བཞེས་ཀྱིས་ཁྲི་
གཅིག་གི་སྟེང་དུ་ལྷན་བཞུགས་མཛད་ནས་བཀའ་མཆིད་མང་དུ་བསྩལ་ཅིང་། གོང་
མའི་མགུལ་དུ་བཞེས་ཡོད་པའི་བྱུ་རུའི་ཕྲེང་བ་གནང་། ཡང་རྗེ་འདི་ལ་བདག་རྐྱེན་བུ་
ལག་དགུ་བཅུ། གོས་ཆེན་ཡུག་དགུ། མང་ནོག་གཅིག་སོགས་དང་། ཞབས་ཕྱི་བ་
རྣམས་ལ་གོས་ཡུག་ཆེན་རེ་རེ་གནང་། དེ་ནས་ཙན་དན་ཇོ་བོ་སོགས་ལ་མཇལ་ནས་
མཆོད་པ་ཕུལ་ཏེ་ཐུགས་སྨོན་རྒྱ་ཆེན་གནང་ཞིང་། དེ་ནས་ཧུ་རེ་ཆེན་མོར་ཕེབས་ཏེ་
གྲུབ་རྟགས་དང་རྫུ་འཕྲུལ་སྣ་ཚོགས་བསྟན་པས་སེར་སྐྱ་ཐམས་ཅད་དད་པའི་ས་ལ་
བཀོད་ཅིང་བསྟན་འགྲོའི་དོན་རྒྱ་ཆེན་པོ་མཛད། བསྟན་ལ་སྡང་བ་རྣམས་ཕྱེ་མར་
བརླགས་ནས། མཚན་ཉིད་ཀྱི་གཞུང་པོ་ཏི་ལྔ་དང་། གསང་བ་འདུས་པའི་རྒྱུད་ཀྱི་
487



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
འཆད་ཉན་སོགས་མདོ་སྔགས་ཀྱི་བཤད་གྲྭ་ལེགས་པར་བཙུགས་ཏེ་དགེ་འདུན་དབྱར་
གྱི་ཆུ་གཏེར་བཞིན་རྒྱས་ཤིང་རྒྱལ་བའི་བསྟན་པ་རིན་པོ་ཆེ་དར་ཞིང་རྒྱས་པར་མཛད་
དོ། ། དེ་ནས་ཉིན་གཅིག་ཚོགས་དབུར་ཕེབས་ནས། ད་ང་ནི་ལོ་བརྒྱ་དང་ཉི་ཤུའི་
བར་བཞུགས་རྒྱུ་ཡིན་གསུངས་པར། ཐམས་ཅད་སྐུ་ཚེ་རིང་དུ་བཞུགས་རྒྱུ་རེད་ཅེས་
དགའ་ཡང་། མི་གཅིག་གིས་སྐུ་ཕྲེང་གཉིས་ཀྱི་དགུང་ལོ་བསྡོམས་པའི་གྲངས་ཡིན་
སྲིད་པས། ད་མི་བཞུགས་པར་ཤེས་ནས་གཞན་རྣམས་ལ་བསྐུལ་ཏེ་བརྟན་བཞུགས་
ཕུལ་བ་ན། རྗེ་ཉིད་ནས་ངེད་ཀྱི་ཚེ་ཚད་འདི་ཡིན་པས་དགུང་ལོ་ལྷག་པ་བཞུགས་མི་
ཆོག་པར་གསུངས་ནས་སྐུ་ཆོས་དབྱིངས་སུ་བསྡུས་པའི་ཚུལ་བསྟན་ཏོ། །
རྗེ་བཙུན་དམ་པ་སྐུ་ཕྲེང་གསུམ་པ་མཆོག་སྤྲུལ་ཡེ་ཤེས་བསྟན་པའི་ཉི་མ་དཔལ་
བཟང་བོ་ནི། ཁམས་ཀྱི་འབའ་ ལི་ ཐང་ དུ་ དཔོན་བསྟན་འཛིན་མགོན་ པོ་ དང༌།
བཙུན་མོ་ནོར་འཛིན་དབང་མོ་གཉིས་ཀྱི་སྲས་སུ་རབ་འདོད་ཀྱི་ས་ཕོ་སྟག་( ༡༧༥༨）
ལོར་སྐུ་འཁྲུངས། གོང་མའི་བཀས་མངགས་པའི་ལིའུ་ཨམ་པན་དང་ཇ་སག་ཐུ་ཧན་
སོགས་ཀྱིས་ལི་ཐང་ནས་གདན་དྲངས་ཏེ་མཚོ་བདུན་དགོན་དུ་བབས་ནས་གོང་མ་
ཆེན་པོ་དང་མཇལ་བས། གོང་ནས་དགྱེས་པ་ཆེན་པོའི་བདག་རྐྱེན་སྤམ་མཐོ་བ་
གནང་། ལྕང་སྐྱ་རོལ་བའི་རྡོ་རྗེའི་སྤྱན་སྔར་རབ་བྱུང་ཞུས་ཤིང་བཀའ་ཆོས་མང་དུ་
གསན། དེ་ནས་རིམ་གྱིས་ཕེབས་ཏེ་ཤིང་སྤྲེལ་( ༡༧༦༤)ལོར་ཧུ་རེ་ཆེན་མོར་ཕེབས་
ནས་གདན་ཁྲིར་བཞུགས་ཏེ། ཡོངས་འཛིན་ནོ་མོན་ཧན་གྱི་དྲུང་དུ་མདོ་སྔགས་ཀྱི་
གཞུང་ལ་སྦྱངས་པས་ཚེགས་མེད་པར་ཐུགས་སུ་ཆུད། བསྟན་པའི་རྩ་བ་གཞི་གསུམ་
གྱི་ཉམས་ལེན་ཞིབ་ཚགས་ཤིག་ཚུགས་ནས་ཆོས་འདུལ་བའི་བསྟན་པ་རིན་པོ་ཆེ་གཞི་
ནས་གསོས་ཏེ་ཆེས་ཆེར་དར་བར་མཛད་དོ། ། གསུང་རྩོམ་གྱི་རིམ་པ་ཡང་མང་དུ་
མཛད་དེ། ངོ་མཚར་བའི་མཛད་པ་སྣ་ཚོགས་ཤིག་བསྟན་ཀྱང་གདུལ་བྱའི་བསོད་
488



༄༅། །བོད་སོག་ཆོས་འབྱུང་གི་སྨད་ཆ།
I
，
ནམས་ཀྱིས་ མ་ ཆུན་ པར་ དགུང་ ལོ་ བཅུ་ བདུན་ པའི་ སྟེང་ སྐུ་ ཆོས་ དབྱིངས་ སུ་
གཤེགས་སོ། །
རྗེ་བཙུན་དམ་པ་སྐུ་ཕྲེང་བཞི་བ་བློ་བཟང་ཐུབ་བསྟན་དབང་ཕྱུག་འཇིགས་
མེད་རྒྱ་མཚོ་དཔལ་བཟང་བོ་ནི། རབ་འདོད་ཤིང་མོ་ལུག་ ( ༡༧༧༥）ལོར་བོད་
དབུས་སུ་སྐུ་འཁྲུངས། རྒྱལ་བ་ཡབ་སྲས་སོགས་མཁས་གྲུབ་དུ་མ་རིགས་ཀྱི་ཅོད་པན་
དུ་བཞེས་ནས་མདོ་རྒྱུད་རྒྱ་མཚོའི་མངའ་བདག་གཅིག་བུར་གྱུར། ཏ་ཧུ་རེར་ཕེབས་
ནས་གདན་སར་བཞུགས་ཏེ་བཤད་གྲྭ་དང་སྒྲུབ་སྡེ་བཙུགས་ཤིང་། སྐུ་གསུང་ཐུགས་
རྟེན་བཞེངས་པ་དང་མཆོད་སྦྱིན་རྒྱ་ཆེར་བསྟར་བ་སོགས་རྣམ་དཀར་གྱི་བྱ་བ་བརྗོད་
པའི་ཡུལ་ལས་འདས་པར་མཛད། ཁོང་རང་ ཉིད་ཀྱང་ཉིན་མཚན་ཀུན་ ཏུ་ ཐོས་
བསམ་སྒོམ་གསུམ་གྱི་བྱ་བ་དང་མ་བྲལ་བ་འདུལ་ཁྲིམས་གཙང་ཞིང་། བཤད་སྒྲུབ་
འཁོར་ལོ་གསུམ་གྱི་བྱ་བས་དུས་འདའ་བ་ཞིག་གནང་བ་དང༌། དཀྱིལ་འཁོར་རྒྱ་
མཚོའི་ཞལ་ཕྱེ་བ་སོགས་ཀྱི་སྒོ་ནས་དགེ་ལྡན་བསྟན་པའི་ཡང་སྙིང་དྲི་མ་མེད་པ་འདི་
ཉིད་ཆེས་ཆེར་སྤེལ་བར་མཛད་དེ། དགུང་ལོ་སོ་དགུ་བཞེས་པ་རབ་བྱུང་བཅུ་བཞི་
བའི་ཆུ་བྱ་( ༡༨ ༡༣)ལོར་རི་བོ་རྩེ་ལྔར་སྐུ་ཞི་བའི་དབྱིངས་སུ་གཞོལ་བར་གྱུར་ཏོ། །
ཁོང་གི་རྣམ་ཐར་ངག་དབང་བློ་བཟང་མཁས་གྲུབ་ཀྱི་གསུང་གི་མཛད་པའི་ཆ་ཤས་
བརྗོད་བྱར་བྱས་པའི་གཏམ་གྱི་ཕྲེང་བ་རྣམ་ཐར་མདོར་བསྡུས་ཞེས་པར་གཟིགས་པས་
མཁྱེན་པར་འགྱུར་རོ། །
རྗེ་བཙུན་དམ་པ་སྐུ་ཕྲེང་ལྔ་བ་བློ་བཟང་ཚུལ་ཁྲིམས་འཇིགས་མེད་བསྟན་པའི་
རྒྱལ་མཚན་དཔལ་བཟང་བོ་ནི། རབ་བྱུང་བཅུ་བཞི་བའི་ཤིང་ཕག་( ༡༨ ༡༥)ལོར་
སྐུ་འཁྲུངས། སྐུ་ན་ཕྲ་མོའི་དུས་ནས་དགེ་བའི་བཤེས་གཉེན་བསམ་སྦྱོར་གཉིས་ཀྱིས་
ཚུལ་བཞིན་བསྟེན་ཏེ་གསན་སྦྱོང་ལ་འགྲུས་པ་སོགས་ཀྱི་སྒོ་ནས་སྐྱེས་ཆེན་དམ་པའི་
489



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
མཛད་པ་བདག་གིར་བཞེས་ཤིང་། དབུས་འགྱུར་ཆོས་ཀྱི་ཞིང་ཁམས་སུ་བྱོན་ནས།
ཆོས་འཁོར་དཔལ་གྱི་ལྷ་སར་ཇོ་བོ་ཤཱཀྱ་མུ་ནེའི་མདུན་དུ་རྣམ་ལྔའི་མཆོད་པ་བསྟར་
ཞིང་བསྟན་པ་རྒྱས་པའི་ཐུགས་སྨོན་མཛད། རྒྱལ་བ་ཚུལ་ཁྲིམས་རྒྱ་མཚོ་ཡབ་སྲས་ལ་
འབུལ་ཆེན་བསྟར་ཞིང་། གདན་ས་གསུམ་དང་བཀྲ་ཤིས་ལྷུན་པོ་བཅས་ལ་གཏོང་སྒོ་
མཛད། རྒྱལ་བ་ཡབ་སྲས་ཀྱིས་གཙོས་དམ་པ་མང་བོ་དང་མཇལ་ཏེ་ཆོས་ཀྱི་བདུད་རྩི་
མཐའ་ཡས་པ་གསན། ཁྱད་པར་པཎ་ཆེན་ཐམས་ཅད་མཁྱེན་པ་བསྟན་པའི་ཉི་མ་
དཔལ་བཟང་བོའི་དྲུང་ནས་བསྙེན་རྫོགས་ཀྱི་སྡོམ་པ་བཞེས་ཏེ་འདུལ་འཛིན་ཡོངས་ཀྱི་
གཙུག་རྒྱན་དུ་གྱུར། དགེ་འདུན་ཁྲི་ཕྲག་མང་བོར་བསྙེན་བཀུར་ཟབ་རྒྱས་ཞུས་ཏེ།
ཧོར་ཡུལ་ཧུ་རེ་ཆེན་མོར་ཕེབས་ནས་རྒྱལ་བ་ཡབ་སྲས་གཉིས་ཀྱིས་ཞལ་ཏ་གནང་བ་
ལྟར་བསྟན་པའི་གད་བདར་ལ་ཐུགས་བརྩོན་མཛད་ཅིང་། ཆོས་འཆད་ཉན་སྤེལ་
བའི་ ཐབས་ གང༌ དྲག་ གནང་ སྟེ་ ཆེས་ ཆེར་ དར་ བར་ མཛད། རབ་ ཡིད་ མེ་ བྱ་
（ ༡༨ ༣༧)ལོར་རི་བོ་དགེ་རྒྱས་དགའ་ལྡན་བཤད་སྒྲུབ་གླིང་གི་གྲྭ་རིགས་ཐམས་ཅད་
གྲྭ་ཚང་བཀྲ་ཤིས་ཆོས་འཕེལ་དང་། ཀུན་དགའ་ཆོས་གླིང་གཉིས་སུ་བསྡུ་བ་མཛད་
ནས། འབྲས་སྤུངས་སྒོ་མང་དང་། བློ་གསལ་གླིང་གྲྭ་ཚང་ཚུགས། གྲྭ་ཚང་ཕན་ཚུན་
གྱི་དགེ་འདུན་མང་བོ་ཡང་ཐུགས་མཐུན་ཁྲིམས་གཙང་གི་སྒོ་ནས་རང་རང་གི་ཡིག་ཆ་
ལྟར་བསླབ་པ་སློབ་གཉེར་མཐར་ཕྱིན་གནང་བའི་སྲོལ་བཟང་རྨད་དུ་བྱུང་བ་བཙུགས།
དེ་ནས་པེ་ཅིན་གསེར་གྱི་རྒྱལ་ཁབ་དུ་ཆིབས་བསྒྱུར་ཏེ། གོང་མ་ཆེན་པོ་ཏོ་བཀྲུང་རྒྱལ་
བོ་དང་མཇལ་བས་ཐུགས་ཤིན་ཏུ་དགྱེས་པའི་གསུང་གླེང་མང་བོ་གནང་ཞིང་མུ་ཏིག་
གི་དབུ་ཞྭ་སོགས་གནང་སྦྱིན་བསམ་གྱིས་མི་ཁྱབ་པ་བསྩལ། དེ་ནས་ཕྱིར་གདན་སར་
ཕེབས་ཏེ་དགུང་ལོ་ཉེར་བདུན་བཞེས་པའི་ལྕགས་མོ་གླང་ལོར་དབུས་གཙང་དུ་ཡང་
བསྐྱར་ཕེབས་པའི་ལམ་བར་སྐུ་བསྙུང་ནས་འདས་པའི་ཚུལ་བསྟན་ཏོ། ཁོང་གི་རྣམ་
490



༄༅ ། །བོད་སོག་ཆོས་འབྱུང་གི་སྨད་ཆ།
+-
ཐར་དད་པའི་ཤིང་རྟ་ཞེས་པ་ངག་དབང་ཡེ་ཤེས་ཐུབ་བསྟན་རབ་འབྱམས་པའི་གསུང་
དུ་བཞུགས་སོ། །
རྗེ་བཙུན་དམ་པ་སྐུ་ཕྲེང་དྲུག་པ་ངག་དབང་བློ་བཟང་འཇམ་དཔལ་བསྟན་
འཛིན་ཚུལ་ཁྲིམས་རྒྱ་མཚོ་དཔལ་བཟང་བོ་ནི་རབ་ཡིད་ཆུ་རྟ་( ༡༨༤༢)ལོར་སྐུ་
འཁྲུངས། མཛད་པའི་རྣམ་ཐར་མ་ངེས་ཀྱང་དགུང་ལོ་ཆུང་ངུའི་དུས་མ་བཞུགས་པར་
མངོན། །
རྗེ་བཙུན་དམ་པ་སྐུ་ཕྲེང་བདུན་པ་ངག་དབང་ཆོས་ཀྱི་དབང་ཕྱུག་འཕྲིན་ལས་
རྒྱ་མཚོ་དཔལ་བཟང་བོ་ནི་རབ་ཡིད་ལྕགས་ཁྱི་( ༡༨༥༠) ལོར་སྐུ་འཁྲུངས། ཁོང་
གི་རྣམ་ཐར་མ་མཐོང་མོད། དགུང་ལོ་བཅུ་དགུ་བཞེས་པ་ས་འབྲུག་ལོར་དགོངས་པ་
རྫོགས།
རྗེ་བཙུན་དམ་ པ་ སྐུ་ ཕྲེང་ བརྒྱད་ པ་ ནི་ རབ་ བྱུང་ བཅོ་ ལྔ་ བའི་ ལྕགས་ རྟ་
(༡༨༧༠)ལོར་སྐུ་འཁྲུངས། ཞིབ་པའི་རྣམ་ཐར་མ་ངེས་ཀྱང༌། སྐུ་གོང་མ་རྣམས་
སྐུ་ཚེ་རིང་བོར་མ་བཞུགས་པས། དེའི་སྐུ་གེགས་ཟློག་ཕྱིར་རྒྱལ་ཚུལ་ བཞེས་པར་
གྲགས་ལ། རྒྱལ་མཆོག་བཅུ་གསུམ་པ་ཏཱ་ཧུ་རེར་ཞབས་ཀྱིས་བཅགས་སྐབས། རྗེ་
བཙུན་དམ་པ་སྐུ་ཕྲེང་འདི་བ་བཞུགས་ཡོད་པའི་ལོ་རྒྱུས། རྒྱལ་དབང་རྣམ་ཐར་དང་།
ཆེ་ཤོས་བྱང་ཆུབ་བསྟན་པའི་སྒྲོན་མེའི་རྣམ་ཐར་དུའང་ཤེས་ནུས། རབ་བྱུང་བཅོ་ལྔ་
བའི་ཆུ་ཕག་（ ༡༩༢ ༣ ) ལོར་སྐུའི་དགོངས་པ་རྫོགས་པར་བསྟན་རྩིས་ཀུན་ལས་
བཏུས་པར་གསུངས་སོ། །
ད་ལྟའང་རྗེ་བཙུན་དམ་པ་སྐུ་ཕྲེང་དགུ་བ་ཧིན་རྡུའི་བོད་ཁུལ་དུ་བཞུགས་ཡོད་
པས། དེ་ལྟར་སྐུ་ཚེ་ཕྲེང་བརྒྱུད་གསེར་རི་ཚར་དུ་དངར་བ་ལྟ་བུར་རིམ་བཞིན་བྱོན་པ་
རྣམས་ཀྱིས་བྱང་ཕྱོགས་ཆེན་པོ་ཧོར་གྱི་ཡུལ་ཁམས་ལ་ཐུགས་བསྐྱེད་མཛད་བཟང་དུས་
491



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
དུས་སུ་སྨིན་ནས། མཐོ་རིས་དང་ཐར་བའི་ལམ་བཟང་ལ་འཁྲིད་པར་མཛད་པའི་
བཀའ་དྲིན་གཞལ་དུ་མེད་པ་ཤེས་པར་བྱའོ། །
གཞན་ཡང་། སྐྱེས་ཆེན་དམ་པ་མང་དུ་བྱོན་པ་ལས། རྗེ་བཙུན་དམ་པ་གོང་
མའི་དངོས་སློབ་མཁན་པོ་ནོ་མོན་ཧན་བློ་བཟང་བསྟན་འཛིན་རྒྱལ་མཚན་ནི། དགུང་
ལོ་བཅུ་བདུན་དུས་དབུས་གཙང་དུ་བྱོན་ནས་ཀུན་གཟིགས་ལྔ་བ་ཆེན་པོ་དང༌། པཎ་
ཆེན་བློ་བཟང་ཆོས་ཀྱི་རྒྱལ་མཚན་རྣམ་གཉིས་ལས་ཆོས་མང་བོ་ཞུས་ཤིང་དངོས་
འབུལ་རྒྱ་ཆེན་བཏེགས། གྲྭ་ས་ཆེན་པོ་བཞི་ལ་མང་འགྱེད་བཏང་ཤིང་བཀྲས་ལྷུན་དུ་
བཞུགས། མདོ་སྔགས་ལ་གསན་སྦྱོང་མཐར་ཕྱིན་མཛད། པཎ་ཆེན་ ཐམས་ཅད་
མཁྱེན་པ་ལས་བསྙེན་པར་རྫོགས་ཤིང་། རྒྱུད་ཆེན་དཀོན་མཆོག་རྒྱལ་མཚན་སོགས་
ལས་དབང་རྗེས་གནང་ལུང་ཁྲིད་མཐའ་ཡས་པ་གསན། རང་ཡུལ་དུ་ཕེབས་ཁར་རྒྱལ་
བ་ཡབ་སྲས་རྣམ་ གཉིས་ནས་སོག་ཡུལ་ གྱི་བསྟན་འགྲོའི་དོན་དུ་འབད་ པ་ དང༌།
བསྟན་པའི་ཞབས་ཏོག་ཏུ་དགེ་འདུན་གྱི་སྡེ་འཛུགས་པའི་གསུང་གནང་བ་ལྟར་ཧོར་
ཡུལ་དུ་བྱོན་ནས། གྲྭ་ཚང་ཆེན་མོ་བཙུགས་ཤིང་སྒྲིག་ལམ་དང་འདོན་ཆོས་བཀྲས་
ལྷུན་ལྟར་མཛད། ནོ་མོན་ཨེ་ཅེན་གྱི་དགོན་དགའ་ལྡན་རྣམ་རྒྱལ་གླིང་དང༌། ཏཱ་ལའི་
ཏཱའི་ཆིང་གི་ཐོག་ཏུ་རྗེ་འདི་བའི་བཀས་གྲྭ་ཚང་ཞིག་ཚུགས་པ་གཉིས་ཀྱི་ཞལ་བདག་
མཛད། པུའུ་རིལ་ཅུད་ཅེས་པའི་ལུང་བར་དགོན་སྡེ་གཅིག་བཏབ། དག་ཡིག་ཟ་མ་
ཏོག་སོག་སྐད་དུ་བསྒྱུར། རྗེ་བཙུན་དམ་པ་རིན་པོ་ཆེས་རྗེ་འདི་ལ་མཁན་པོ་ནོ་མོན་
ཧན་ཞེས་པའི་ཆོ་ལོ་གནང༌། ཧལ་ཧ་ཕུན་ཚོགས་ཝང་། བློ་བཟང་ཐོ་ཡོན། རྒྱལ་
མཚན་སྐུ་སྐྱེ་སོགས་ལ་བཀའ་ཕབ་ནས་སོ་སོས་ཀྱང་གྲྭ་ཚང་གསར་འཛུགས་མཛད་
ཅིང་སློབ་རྒྱུད་ཀྱང་མང་དུ་བྱུང་། ཧལ་ཧ་སྟོང་སྐོར་སྤྲུལ་སྐུ་འཇམ་དཔལ་བཟང་བོ།
རྒྱལ་ཁང་རྩེའི་སྤྲུལ་སྐུ་བློ་བཟང་བསྟན་འཛིན་རྒྱ་མཚོ། མེར་གེན་ནོ་མོན་ཧན་གྱི་སྐུ་སྐྱེ་
:
492



༄༅ ། །བོད་སོག་ཆོས་འབྱུང་གི་སྨད་ཆ།
རབ་བརྟན། ཆོས་སྐྱབས་ཏཱ་ཡན་ཆིའི་སྐུ་སྐྱེ། ཛ་ཡ་པཎྜི་ཏ་སོགས་གསུང་ལས་སྐྱེས་
པའི་སློབ་མ་མང་ངོ༌། ། གསུང་རྩོམ་ཡང་། སངས་རྒྱས་བྱང་ སེམས་ཀྱི་བསྟོད་
ཚོགས་དང་། སྒྲུབ་ཐབས་ཀྱི་སྐོར། རྗེས་གནང་དང་ཁྲིད་ཀྱི་སྐོར། སྨན་དང་རྩིས་ཀྱི་
སྐོར་སོགས་གླེགས་བམ་གཉིས་བཞུགས་སོ། །
ཨོའི་ལོད་སྐྱིད་ཤོད་སྤྲུལ་སྐུ་ངག་དབང་བསྟན་འཛིན་འཕྲིན་ལས་ཆོས་དབང་
གྲགས་པའི་སྡེ་ནི། སྐུ་ན་ཕྲ་དུས་དབུས་གཙང་དུ་ཕེབས་ཏེ། པཎ་ཆེན་བློ་བཟང་ཆོས་
ཀྱི་རྒྱལ་མཚན་དང༌། རྒྱལ་དབང་ལྔ་བ་ཆེན་པོར་མཇལ། བླ་མ་དང་འདུས་སྡེ་མང་
བོར་འབུལ་བ་དང་བསྙེན་བཀུར་རྒྱ་ཆེར་ཞུས། བཀྲས་ལྷུན་ཐོས་བསམ་གླིང་གི་ཆོས་
གྲྭར་ཞུགས་ནས་མཚན་ཉིད་གསན་སྦྱོང་གནང་། པཎ་ཆེན་མཆོག་ལས་བསྙེན་པར་
རྫོགས། རྒྱུད་ཆེན་དཀོན་མཆོག་རྒྱལ་མཚན་སོགས་མཁས་པ་མང་བོའི་དྲུང་ནས་
དབང་རྗེས་གནང་སོགས་ཆོས་བཀའ་མཐའ་ཡས་པ་གསན། དེ་ནས་ཕྱིར་ཨོའི་ལོད་
ཕྱོགས་སུ་ཕེབས་ཏེ་གྲྭ་ཚང་ཆེན་མོ་ཞིག་ཀྱང་བཙུགས། ཆོ་ག་ཕྱག་ལེན་སོགས་བཀྲས་
ལྷུན་ལྟར་མཛད། འདུལ་བ་ལུང་ཡོངས་རྫོགས་སོག་སྐད་དུ་སྔར་བསྒྱུར་ཡོད་པ་ལ་
འགྱུར་བཅོས་ལེགས་པར་མཛད་ཅིང་། དགོན་པ་གཅིག་ཀྱང་བཏབ། དེ་ཕྱོགས་ཀྱི་
སྐྱ་སེར་མཆོག་དམན་ཀུན་ལ་དམ་པའི་ཆོས་ཆར་མང་དུ་ཕབ། སླར་བོད་དུ་བྱོན་ནས་
བསྟན་འགྲོའི་དོན་རྒྱ་ཆེར་མཛད་ཅིང་ཆོས་འཆད་ཉན་གྱི་རྒྱུན་སྤེལ། གསུང་རྩོམ་ལ་
འཇིགས་བྱེད་ཀྱི་དབང་བཤད། གདུགས་དཀར་སྒྲུབ་དཀྱིལ། སྒྲོལ་མ་ཉེར་གཅིག་གི་
རྗེས་གནང་། རྡོར་ཕྲེང་གི་སྒྲུབ་དཀྱིལ་སོགས་པོད་གཉིས་ཙམ་བྱུང་ངོ༌། ། ཁོང་གི་
སློབ་རྒྱུད་དུ། བཀའ་འགྱུར་བ་སྦྱིན་པ་རྒྱ་མཚོ། རྗེ་འཇམ་དབྱངས་གྲགས་པ། རྗེ་བློ་
བཟང་དོན་གྲུབ། གྲུབ་ཆེན་ལེགས་ཚོགས་ལྷུན་གྲུབ་ཀྱི་སྐུ་སྐྱེ། ཛ་ཨ་པཎྜི་ཏ་སོགས་
མཁས་གྲུབ་མང་བོ་བྱུང་ངོ༌། ། དགུང་ལོ་ཞེ་གསུམ་བཞེས་པའི་ས་བྱ་ལོར་ཞི་བར་
493



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གཤེགས་པའི་གདུང་རུས་སྒལ་ཚིགས་ཉི་ཤུར་སྒྲོལ་མ་ཉེར་གཅིག་བྱུང་ངོ༌། །
ཧལ་ཧ་ཛ་ཡ་པཎྜི་ཏ་རིན་པོ་ཆེ་བློ་བཟང་བསྟན་འཛིན་འཕྲིན་ལས་ནི་དགུང་ལོ་
བཅུའི་སྟེང་དབུས་གཙང་དུ་ཕེབས་ནས། ཀུན་གཟིགས་ལྔ་བ་ཆེན་པོ་དང་། པཎ་
ཆེན་བློ་བཟང་ཆོས་རྒྱུན་རྣམ་གཉིས་ལ་མཇལ། རྒྱལ་དབང་ཐམས་ཅད་མཁྱེན་པའི་
དྲུང་དུ་བསྙེན་པར་རྫོགས་ཤིང་ཆོས་བཀའ་མང་བོ་གསན། བོད་དུ་ལོ་བཅོ་བརྒྱད་
བཞུགས་ནས་མཁས་པ་མང་བོ་བསྟེན་ཏེ་གསན་སྦྱངས་གནང་། བཀའ་ཆོས་ཀྱི་རྒྱུན་
གང་ཡོད་ཐམས་ཅད་བུམ་པ་གང་བྱོའི་ཚུལ་དུ་གསན། རང་ཡུལ་དུ་ཕེབས་ཁར།
རྒྱལ་དབང་རིན་པོ་ཆེས། ཛ་ཡ་པཎྜི་ཏ་ཧོ་ཐོག་ཐུ་ཞེས་པའི་ཆོ་ལོ་འཇའ་ས་དང་ཐམ་
ག་སོགས་གནང་ཞིང་། ཨོས་ལོད་ཀྱི་ཛ་ཡ་པཎྜི་ཏ་སེ་ཆེན་རབ་འབྱམས་པ་དཔེར་
མཛད་ནས་སོག་ཡུལ་གྱི་བསྟན་པ་ལ་ཕན་པའི་རེ་བ་ཡོད་པས་སོག་ཡུལ་དུ་རྙིང་མའི་
ཆོས་བྱེད་མི་ཆོག་པའི་ལོ་རྒྱུས་མང་བོ་གནང་ཞིང་། དེ་རིགས་བྱེད་མཁན་བྱུང་ན་
དགག་པ་དང་། རྒྱལ་བ་ཙོང་ཁ་བའི་བསྟན་པ་ལ་གང་ཕན་བྱེད་དགོས་པ་སོགས་
ལུགས་གཉིས་ཀྱི་བསླབ་སྟོན་རྒྱས་པ་གནང་། དེ་ནས་ཧོར་ཡུལ་དུ་ཕེབས་ཏེ་དགོན་སྡེ་
ཆེན་པོ་བཏབ་ཅིང་གྲྭ་ཚང་བཞི་བཙུགས་ནས་ཆོས་འཆད་ཉན་སྤེལ་བར་མཛད། རྡོ་
རྗེ་ཕྲེང་བའི་དབང་དང་། བཀའ་འགྱུར་གྱི་ལུང་སོགས་བསྩལ། གདམས་པའི་རྒྱུད་
འཛིན་ལ། བོད་དུ་ཕ་བོང་ཁ་བ་འཇམ་དབྱངས་གྲགས་པ། དཀའ་ཆེན་ཡོངས་
འཛིན་བློ་བཟང་དོན་གྲུབ། བཀའ་འགྱུར་བ་བློ་བཟང་ཚུལ་ཁྲིམས་སོགས་ཤིན་ཏུ་མང་
ངོ༌། ། གསུང་རྩོམ་ནི་གསན་ཡིག་གསལ་བའི་མེ་ལོང་སོགས་གླེགས་བམ་བཞི་བྱུང་།
དེ་ལྟར་ཧལ་ཧ་ཚོ་ཆེན་བཞི་སོགས་ཀྱི་ཡུལ་དུ་རྗེ་བཙུན་དམ་པ་སྲས་སློབ་དང་བཅས་
པས་སངས་རྒྱས་ཀྱི་བསྟན་པ་ རིན་པོ་ཆེ་ཆེས་ཆེར་དར་ཞིང་རྒྱས་པར་མཛད་ པ་
ཡིན་ནོ། །
494



༄༅། །བོད་སོག་ཆོས་འབྱུང་གི་སྨད་ཆ།
སོག་པོ་ནང་ལོགས་ཚོ་ཆེན་ཞེ་དགུར་སངས་རྒྱས་ཀྱི་བསྟན་པ་རིན་པོ་ཆེ་དར་
བར་བྱེད་པའི་བཀའ་དྲིན་ཟླ་མེད་པ་མཁར་སྔོན་ནའི་ཆི་ཐོ་ཡོན་ཧོ་ཐོག་ཐུ་རིན་པོ་ཆེ་
པོག་ཏོ་གེ་གེན་ཞེས་སྙན་པའི་བ་དན་ཕྱོགས་སུ་གཡོ་བ་འདི་ནི། ཨོས་ལོད་དམ་ཨོས་
རོད་ཐོར་གོད་ཀྱི་ཡུལ་དུ་ཧ་པ་ཐུ་ཧ་སར་གྱི་གདུང་རྒྱུད་དཔོན་ཆེན་གཅིག་གི་རིགས་སུ་
འཁྲུངས་ཏེ། རྒྱལ་བུ་གཞོན་ནུ་དོན་གྲུབ་ལྟར་ཁྱིམ་པའི་ཚུལ་གྱིས་གཞན་དོན་མཛད་
ཅིང་བཞུགས་པ་ལས། ཡབ་ཀྱི་བཀས་རི་དྭགས་པ་མང་བོ་དང་ལྷན་དུ་ཁྱི་ར་བྱེད་པར་
སོང་ནས། རི་དྭགས་ཤིག་བསད་པ་མཐོང་བའི་རྐྱེན་གྱིས་ངེས་འབྱུང་ཤུགས་དྲག་པོ་
སྐྱེས་ཏེ་རབ་ཏུ་བྱུང་བར་འདོད་ནས་ཡབ་ལ་ཞུས་ཀྱང་མ་གནང་བས། གསང་སྟབས་
ཀྱིས་བྲོས་ཏེ་བཀྲ་ཤིས་ལྷུན་པོར་ཕྱིན། པཎ་ཆེན་ཐམས་ཅད་མཁྱེན་པ་བློ་བཟང་ཆོས་
རྒྱན་གྱི་དྲུང་དུ་རབ་བྱུང་དང་བསྙེན་རྫོགས་མཛད། མདོ་སྔགས་ལ་སྦྱངས་པ་མཐར་
ཕྱིན་མཛད་ཅིང་དབང་རྗེས་གནང་སོགས་གསན་ནས་གདམས་པའི་གཏེར་མཛོད་དུ་
གྱུར། དབེན་པའི་གནས་སུ་སྒྲུབ་པ་ཉམས་བཞེས་ཁོ་ནས་སྐུ་ཚེ་འདའ་བར་འདོད་
ནས་པཎ་ཆེན་ཐམས་ཅད་མཁྱེན་པ་ལ་སྐྱབས་འཇུག་ཞུས་པར། ཁྱོད་ཀྱི་ལས་འབྲེལ་
བྱང་ཕྱོགས་སུ་ཡོད་པས་དེར་སོང་ནས་བསྟན་འགྲོའི་དོན་རྒྱ་ཆེན་པོ་བྱེད་དགོས་ཞེས་
གསུངས་པ་ལྟར་སྨད་སོག་ཕྱོགས་སུ་རིམ་གྱིས་ཕེབས་ནས་ཐུ་མེད་ཀྱི་མཁར་སྔོན་པོར་
འབྱོར། དེར་རི་ཁྲོད་མང་བོ་འགྲིམ་ཞིང་། དེ་ནས་ཨ་བ་ག་རར་ཞེས་པའི་རི་ལ་ལོ་
བཅུ་གཉིས། ཤར་མ་ལག་ཅེས་པའི་རི་ལ་ལོ་ཉེར་གསུམ་སྟེ་སོ་ལྔའི་རིང་ཐུན་བཞིའི་
རྣལ་འབྱོར་ལ་བརྩོན་པས་གྲུབ་པ་བརྙེས་ཤིང་། མངོན་ཤེས་དང་རྫུ་འཕྲུལ་སྣ་ཚོགས་
བསྟན་པས། ཕྱོགས་ཕྱོགས་ནས་གདུལ་བྱ་མང་བོ་འདུས་ཤིང་མི་ཕྱེད་པའི་དད་པ་
ཐོབ་སྟེ་སློབ་མར་གྱུར་ནས་འཇིགས་བྱེད་ཀྱི་དབང་དང་། རྗེས་གནང་མང་བོ་གནང༌།
དོན་གཉེར་ཅན་རྣམས་ལ་དགེ་ཚུལ་སློང་དགེ་བསྙེན་སོགས་ཀྱི་སྡོམ་པ་ཡང་མང་དུ་
495



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བསྩལ། སྐབས་དེར་འདུས་པའི་སློབ་མའི་གཙོ་བོ་ཡང་། དར་ཧན་བླ་མ། ཨཱརྱ་དེ་
བ། མེར་གེན་ཏཱ་ཡན་ཆི་རྣམ་གཉིས། ཤེ་དར་གུ་པཀྴི། པཀྴི་ཤིག་ཤ་པད། ཨུན་
ཏེར་ཡོ་གི་ཛེ་ར། པེ་ལེག་གུན་ཏཱ་ལས་སོགས་རྟོགས་པ་ཁྱད་པར་ཅན་ཐོབ་པ་སུམ་ཅུ་
བྱུང༌། དེ་ནས་རྗེ་ཉིད་བྱང་ཕྱོགས་སུ་འགྲོ་བའི་དུས་ལ་བབས་པར་དགོངས་ནས་
མཁས་ཤིང་གྲུབ་པ་ཐོབ་པའི་སློབ་མ་སུམ་ཅུ་དང་བཅས་ཕེབས་པའི་ལམ་ཞོར་དུ་ཆ་
ཧར་སོགས་ཀྱི་ས་ཆར་བྱོན། དེར་སྔོན་རྡོ་རྗེ་འཆང་ཧོ་ཐོག་ཐུ་དང་། པཎྜི་ཏ་ཀུན་
དགའ་འོད་ཟེར་སོགས་བྱོན་ནས་ས་སྐྱའི་བསྟན་པ་དར་བར་བྱས་ཀྱང་རིང་དུ་མི་
གནས་པར་ཉམས་པ་མཁྱེན་ནས་ཅུང་ཞིག་ལ་བཞུགས། དེར་ཆེར་མི་བཞུགས་པར་
རང་གི་འདུལ་སྐལ་གྱི་ཡུལ་ཕྱོགས་ལ་ཕེབས་དགོས་པར་དགོངས་ཏེ། ཨོང་ཉོད་ཀྱི་ས་
ཆར་སླེབས་ནས། སེམས་ཅན་ནད་པ་མང་བོ་ཞིག་ནད་ལས་གྲོལ་བར་མཛད། བོན་
པོ་གདུག་པ་ཅན་རྣམས་ཀྱང་ཐབས་དུ་མས་འདུལ་ནས་གཞན་དོན་རྒྱ་ཆེར་མཛད་
པས། ཡུལ་དེའི་སེར་སྐྱ་དྲག་ཞན་ཐམས་ཅད་དད་གུས་ཆེན་པོའི་ས་ལ་བཀོད་ནས་
ཆོས་ཀྱི་བདུད་རྩི་མང་དུ་གནང༌། དེ་ནས་གདུལ་བྱའི་གཙོ་བོ་ཧོར་ཆིན་ཧོ་ཤོ་བཅུར་
ཕེབས་ནས་བསྟན་པ་དར་བར་བྱེད་དགོས་པ་ལ། གོང་མར་ཞུ་དགོས་དགོངས་ཏེ་
མུག་ཏེན་དུ་ཕྱིན་ནས་ཏཱ་ཆིང་རྒྱལ་བོ་ཆེན་པོར་མཇལ་སྐབས་དགྱེས་པའི་ གསུང་
གནང་། དེ་ནས་ཧོར་ཆིན་ཐུ་ཤི་ཡེ་རྒྱལ་བོའི་ཡུལ་དུ་ཕྱིན་ནས། རྒྱལ་བོའི་ཨུར་གེ་
དང་ཐག་ཉེ་སར་བབས་ཏེ་རྒྱལ་བོ་དང་མཇལ་ཕྲད་མཛད། དེར་བཞུགས་རིང་ནད་
པ་མང་བོར་རིམ་གྲོ་གནང་བས་ནད་ལས་གྲོལ། རྒྱལ་བོས་ཡང་ཡང་བརྟག་མཐར་
དད་གུས་ཀྱིས་ཆོས་ཞུས་ནས་སློབ་མར་གྱུར། རྗེ་འདིའི་སྙན་གྲགས་ཀྱིས་ཐག་ཉེ་རིང་
གི་གདུལ་བྱ་མང་བོ་འདུས་པ་ལ། རང་རང་གི་འདོད་ཆོས་དང༌། སྡོམ་རྒྱུན་མཐའ་
ཡས་པ་སྤེལ། དཔོན་ཚེ་ཆུང་སོགས་སྐྱེ་བོ་དྲག་ཞན་མཐའ་དག་འཚོགས་པའི་དབུས་
496



༄༅། །བོད་སོག་ཆོས་འབྱུང་གི་སྨད་ཆ།
སུ་བླ་མ་རིན་པོ་ཆེས། བོན་པོའི་ལྷའམ་ཨོང་ཀོད་བསྟེན་ཅིང་ཤ་ཁྲག་གིས་མཆོད་པ་ནི་
ཚེ་འདི་ཕྱི་གཉིས་ཀར་གནོད་པ་ལས་ཕན་པ་མེད་པས། དེ་དག་སྤངས་ནས་མཆོག་
གསུམ་ལ་གསོལ་བ་གདབ་ཅིང་བསྟེན་དགོས་གསུངས་ཏེ། ཕྱོགས་ཕྱོགས་སུ་ཕོ་ཉ་
བཏང་ནས་ཨོང་ཀོད་ཐམས་ཅད་བསྡུས་ཏེ་མེ་ལ་བསྲེག་པ་སྟེ་རྒྱལ་དབང་བསོད་ནམས་
རྒྱ་མཚོའི་མཛད་རྗེས་དང་མཐུན་པ་བྱས། དེ་ནས་ཇོ་རིག་ཐུ་ཆིང་ཝང་། དེའི་ཡུམ་
པིང་ཐུ་ཧ་ཐོན། པ་ག་ཐུར་དར་ཧན་ཆིང་ཝང་སོགས་དཔོན་ཆེ་ཆུང་མང་བོས་ཞུས་
ནས། འཇིགས་བྱེད་དང་གསང་འདུས་ཀྱི་དབང་སོགས་དབང་རྗེས་མང་བོ་གནང་།
གསང་འཇིགས་གཉིས་ཀྱི་རྒྱུད་དང་སྒྲུབ་ཐབས། བསྐྱེད་རྫོགས་ཀྱི་ཁྲིད། རྡོར་སེམས་
བསྒོམ་བཟླས། བླ་མའི་རྣལ་འབྱོར་སོགས་ཆོས་ལུང་མང་བོ་གནང་། དེ་ནས་ཧོར་
ཆིན་ཧོ་ཤོ་བཅུ་གའི་ཝང༌། པེའི་ལེ། པེའི་སེ་སོགས་དཔོན་ཆེ་ཆུང་ཐམས་ཅད་དགའ་
ཞིང་། རྗེ་ཉིད་བཞུགས་གནས་ཀྱི་ཆེད་དུ་དམིགས་ནས། པ་ཡན་ཧོ་ཤོ་ཞེས་པའི་ས་
ཆར་དགོན་ཆེན་བཞེངས་ཏེ། རྗེ་བླ་སློབ་དང་བཅས་པ་གདན་དྲངས་ནས་བཞུགས་
སུ་གསོལ་ཞིང་དགའ་སྟོན་རྒྱ་ཆེན་བྱས། བསྟན་པའི་སྦྱིན་བདག་ཧོར་ཆེན་ཧོ་ཤོ་
བཅུའི་དཔོན་ཁག་རྣམས་དང་། གཞན་ཡང་ཧར་ཆེན། ནའི་མན་ཨོའུ་ཧན་གཉིས་
དང་། ཨ་རུ་ཧོར་ཆིན། ཇ་རོད་གཉིས་དང་། པ་རིན་གཉིས། ཁེ་ཤིག་ཐེན་སོགས་
ཀྱི་དཔོན་པོ་རྣམས་ཀྱིས་རང་རང་གི་ཡུལ་དུ་གདན་དྲངས་ཤིང་བསྙེན་བཀུར་ཚད་མེད་
ཞུས་པས་ཆོས་ཀྱི་བདུད་རྩི་རྒྱ་ཆེན་པོ་བསྩལ། ཆོས་ནོར་རིགས་རྒྱུད་གང་འདོད་པ་
རྣམས་ལ་དེ་དང་དེའི་རེ་བ་སྐོང་བར་བྱས་པས་ཐམས་ཅད་ཡ་མཚན་ཞིང་དད་པར་
བྱས་སོ། ། དེ་ནས་པ་ཡན་ཧོ་ཤུའི་དགོན་པར་ཕེབས་ཏེ། བླ་གྲྭ་རྣམས་ལ། རྗེ་ཉིད་
སྲས་དང་བཅས་པས་ལམ་རིམ་དང་བློ་སྦྱོང་སོགས་སོག་སྐད་དུ་བསྒྱུར་ནས་ཁྲིད་ཅིང་།
དེ་ནས་རིམ་གཉིས་ཀྱི་ཁྲིད་དང་མན་ངག རྒྱུད་སྡེ་བཞིའི་དཀྱིལ་འཁོར་གྱི་ཆོ་ག་ཆོས་
497



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྐྱོང་གི་བསྐང་གསོ་དང་བཅས་སོག་སྐད་དུ་བསྒྱུར། བསྟན་པའི་འཇུག་སྒོ་སྐྱབས་འགྲོ་
ནས་བཟུང་ཁྲིད་ལུང་གི་རིམ་པ་དང༌། རྒྱུད་སྡེ་བཞིའི་དབང་དང་བསྐྱེད་རྫོགས་ཀྱི་
ལམ་གྱི་རིམ་པ་རྣམས་ལེགས་པར་བསྩལ་པའི་སྒོ་ནས་གདུལ་བྱ་རྣམས་སྨིན་གྲོལ་གྱི་
ལམ་ལ་བཀོད། ཕྱོགས་ཕྱོགས་སུ་ལྷ་ཁང་དང་འདུ་ཁང་བཏབ་ཅིང་དགེ་འདུན་གྱི་སྡེ་
བཙུགས། འདོན་ཆའི་རིམ་པ་བསྐང་གསོ་དང་ཆོས་སྤྱོད་སོགས་ཀྱང་སོག་སྐད་ཀྱི་ཚིག་
བཅད་ལྷུག་གི་རྣམ་པར་བསྒྲིགས་ནས་དབྱངས་རྟ་དང་བཅས་ཚུགས། རྗེས་སུ་གོང་
མ་ཁང་ཤིས་རྒྱལ་བོའི་བཀའ་ལྟར་སོག་ཡུལ་ཕལ་ཆེར་དུ་བོད་ཡིག་གི་སྟེང་ནས་ཞལ་
འདོན་དང་ཐོས་བསམ་བྱེད་པའི་སྲོལ་ཆེས་ཆེར་དར་བའི་དབང་གིས་སོག་ཡིག་གི་
འདོན་ཆའི་སྲོལ་ཉམས་པ་ཡིན་ནོ། ། རྗེ་བླ་མ་ཡབ་སྲས་དང་བཅས་པས་ཡུལ་ཕྱོགས་
འདིར་རྒྱལ་བསྟན་དར་བའི་བྱིན་རླབས་ཀྱི་རྟེན་སྐུ་འདྲ་དང༌། འཆད་ཉན་གྱི་རྟེན་
མདོ་སྔགས་ཀྱི་གླེགས་བམ། འཆད་ཉན་དར་བའི་རྟེན་དགེ་འདུན་གྱི་སྡེ་ལ་རག་ལས་
པར་དགོངས་ནས་བཤད་སྒྲུབ་འཁོར་ལོ་གསུམ་གྱི་བྱ་བ་ཡར་རྒྱས་སུ་མཛད་དོ། །
རྗེ་འདིའི་གསུང་ལས་སྐྱེས་པའི་སློབ་མ་སུམ་ཅུ་ནི། མཁས་གྲུབ་ཀྱི་དབང་ཕྱུག་
ཇ་སག་བླ་མ། མེར་གེན་ཏཱ་ཡན་ཆི། ནོམ་ཆི་པི་ལེག་གུན་ཏ་ལས། ཤེ་དར་གུ་པཀི།
པཀྴི་ཤིག་ཤ་པད་སོགས་སློབ་མ་སུམ་ཅུ་དང༌། ཕྱི་བཞིན་འབྲངས་པའི་ཡོན་ཏན་ཅན་
གྱི་སློབ་མ་དྲུག་ཅུ་དང༌། རྣལ་འབྱོར་གྱི་དབང་ཕྱུག་ཨུན་ཏེར་ཡོ་གི་ཛཱ་ར། མཁས་
པའི་དབང་བོ་ཨོ་ལོད་ཧེ་ཆེ་ཡེད་གུས། དབུ་མཛད་ཆོས་རྗེ་པ་ལེག་གུན་ཏཱ་ལས། དར་
ཧན་ཆེ་ཆིན་འོམ་བུ་སོགས་སློབ་མ་དྲུག་ཅུ་དང་། གཞན་ཡང་། དགེ་བསྐོས་ཤེས་
རབ་རྒྱ་མཚོ་དང་། བསོད་ནམས། འོམ་བུ་སྦྱིན་པ་རྒྱ་མཚོ། གུ་ཤྲི་ཆོས་རྗེ་སྦྱིན་པ་རྒྱ་
མཚོ་སོགས་གདམས་པའི་རྒྱུད་འཛིན་གྱི་སློབ་མ་མང་ངོ༌། ། ཀུན་གཟིགས་ལྔ་བ་
ཆེན་པོ་ནས། རྗེ་འདི་རྒྱལ་བ་ཙོང་ཁ་བ་ཆེན་པོའི་བསྟན་པ་ལ་སྙིང་ནས་འགྲུས་པའི་
498



༄༅། །བོད་སོག་ཆོས་འབྱུང་གི་སྨད་ཆ།
-
- - -
སྐྱེས་ཆེན་དམ་པ་ཁྱད་པར་ཞིག་གོ་ཞེས་བསྔགས་པ་བརྗོད། རྗེ་བླ་མ་སྲས་དང་བཅས་
པའི་ཞབས་པད་སྤྱི་བོར་བླང་ཞིང་བསྟན་ལ་སྲི་ཞུ་རྒྱ་ཆེན་སྒྲུབ་པའི་སྦྱིན་བདག་གི་གཙོ་
བོ། པཱ་རིན། ཨོའུ་ཧན། ནའི་མན། ཇ་རོད་གཡས་རུ། གཡོན་རུ། པཱ་རན། ཐུ་
མེད་ཁེ་ཤིག་ཐེན་སོགས་ཀྱི་ཝང་པེའི་ལེ། པེའི་སེ་ཇ་སག་སོགས་མང་བོ་དང་། ཏོར་
ཆེན་ཧོ་ཤོ་བཅུའི་དཔོན་ཁག་ཀུན་དང་། ཨ་རུ་ཧོར་ཆེན་སོགས་ཀྱི་དཔོན་ཁག་མང་བོ་
ཞིག་མཆིས་སོ། །
དེ་ལྟར་རྗེ་འདིའི་འཕྲིན་ལས་གནམ་ས་གང་བ་ཞིག་བྱུང་བ་ན། སྣང་ཚོད་དུ་
བྱམས་གླིང་ནོ་མོན་ཧན་གྱིས་ཕྲག་དོག་གི་རྣམ་པས་གཡེན་འགལ་དང་གནོད་པ་ཅི་
ཙམ་བྱས་ཀྱང་གཡོ་མ་ནུས་པ་ན། གཏུག་ཞུ་བྱས་ནས། ཞི་ཙུ་ཧུང་ཏིས་རྒྱལ་བོའི་
བཀས་རྗེ་འདིའི་སློབ་མ་དྲུག་ཅུ་པོ་ཁུ་རེ་ནོ་མོན་ཧན་ལ་ཕྱིན། རྗེ་འདིའི་གམ་དུ་ཉེ་
བར་གནས་པའི་སློབ་མ་སུམ་ཅུ་དང་ཞབས་ཕྱི་ཞུ་མཁན་གྱི་སློབ་མ་སུམ་ཅུ་བཅས།
རབ་དྲུག་གི་ཆུ་འབྲུག་(༡༦༥༢）ལོར་ཧོར་ཆིན་ཐུ་ཤེ་ཡེ་ཐུའི་ཤོག་ནས་མཁར་སྔོན་
ཕྱོགས་སུ་ཕེབས་པར་བརྩམ་པ་ན། ཝང་དང་ཀུང་ཇོས་གཙོ་བྱས་སེར་སྐྱ་ཚང་མས་
འབྲལ་མི་ཕོད་པ་ལྟ་བུར་གྱུར་ཚེ། གོང་ནས་ཡིད་གསོས་པའི་གསུངས་དང༌། བླ་མས་
ཀྱང་དགེ་བའི་བསླབ་བྱ་མང་བོ་གནང་སྟེ་ཆིབས་བསྒྱུར། ལམ་བར་ཇ་རོད་ཨ་རུ་ཏོར་
ཆིན་པཱ་རིན་སོགས་སུ་ཕེབས་ཤིང་། མཁར་སྔོན་པཱ་ག་ཇོ་བོའི་དགོན་པར་ཕྱག་ཕེབས།
ཨལ་ཐན་རྒྱལ་བོས་བཞེངས་པའི་ལྷ་ཁང་ཞིག་གསོས་མཛད་ཅིང་འཆད་ཉན་གྱི་སྲོལ་
བཙུགས། ཨུ་རད་དང་། མོ་མིང་གན། ཐུ་མེད་རྣམས་སུ་ཆོས་ཀྱི་འཁོར་ལོ་བསྐོར་
ཞིང་དགེ་འདུན་གྱི་སྡེ་མང་བོ་བཙུགས་ཏེ་བསྟན་པ་ རིན་པོ་ཆེ་ སྤེལ་བར་མཛད།
སྐབས་དེར་ནོ་མོན་ཧན་གྱིས་རྗེ་འདིའི་འཁོར་ཕྱེ་ནས་འཕྲོག་པའི་སློབ་མ་དྲུག་ཅུ་ལས།
ཨུན་ཏེར་ཡོ་གི་ཛཱ་ར་དང་། ཏུ་ཆི་ཐུ་རྣམ་གཉིས་ནོ་མོན་ཧན་དང་ཡེ་མ་མཐུན་པར་
499



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བྲོས་ཏེ་རྗེ་འདིའི་དྲུང་དུ་ཡོང་བས་བླ་སློབ་གཉིས་མཇལ་ནས་ཕན་ཚུན་དགའ་བའི་
དཔལ་གྱིས་ཚིམ་པར་གྱུར་ཏོ། ། དེ་ནས་སྦྱིན་བདག་གི་གཙོ་བོ། ཏའི་གུང་ཐའི་
ཧུའི་ཡུམ། པིན་ཤུ་ཧ་ཐོན་བསྐྲུན་གྱིས་ཐེབས་པར་གདན་འདྲེན་ཞུས་པར། ཧ་ཐོན་
མི་འཚོ་བ་མཁྱེན་ཀྱང་། གོང་མའི་བཀའ་དང་། སྦྱིན་བདག་གི་ངོ་མ་བཟློག་པར་
ཕེབས་ལམ། ཨོང་ཉོད་ས་ཆར་ཞག་བཞུགས་གནང་བའི་ནུབ་མོ་བྱང་ཕྱོགས་ནས་
བསུ་བར་ཡོང་བའི་ཕོ་ཉ་ལས་ཧ་ཐོན་སྐུ་གཤེགས་པ་གསན་འཕྲལ། སློབ་མ་རྣམས་ལ་
ཞལ་གདམས་གནང་སྟེ་ཆུ་སྦྲུལ་ལོར་སྐུ་གཤེགས་པའི་ཚུལ་བསྟན་ཏོ། །
སྐྱབས་རྗེ་མཆོག་གི་སྲས་མཆོག་དམ་པ་རྣམས་ཀྱི་ནང་ནས་སྐུའི་གམ་ན་ཉེ་བར་
གནས་པའི་སློབ་མ་སུམ་ཅུའི་ནང་ཚན། ཨེར་ཏེ་ནི་པི་ལིག་གུན་ཏཱ་ལས་དང༌། ཆ་
གན་བི་རོ་ཙ་ན་གཉིས་ཀྱིས་རྗེ་འདི་བ་སྐུ་གཤེགས་པ་ནས། སྐུ་ཕྲེང་གཉིས་པ་མིང་
གན་གྱི་ས་ཆར་འཁྲུངས་ཏེ་ལོ་བཅུ་དགུ་ལོན་པའི་བར་ཞབས་འདེགས་ཞུས་ཤིང་། དེ་
ནས་དགོན་པར་ གདན་ དྲངས་ ཏེ་ ཁྲིར་ བཀོད་ནས་ བླ་ མའི་ སྐུ་ དོན་ ལེགས་ པར་
བསྒྲུབས། མེར་གེན་ཏ་ཡན་ཆི་དང་། ཤེ་དར་གུ་པཀྵི་གཉིས་ལ་སོགས་པས་ཡང་སྤྲུལ་
གྱི་ཟློས་གར་བཟུང་ནས་བསྟན་པ་དང་འགྲོ་བའི་དོན་སྐུ་རྒྱུད་ རིམ་པར་བསྒྲུབས།
ཡོན་ཏན་ཅན་གྱི་སློབ་མ་དྲུག་ཅུའི་ཁྲོད་དུ། ནང་གི་ལས་དོན་ལེགས་པར་བསྒྲུབས་
པའི་ཇ་སག་བླ་མ་ཧུལ་ཆིང་ཀུས་དགུང་གྲངས་བརྒྱད་ཅུ་ལྷག་བཞུགས་ནས་རྗེ་སྐུ་ཕྲེང་
གསུམ་པའི་བར་ཞབས་འདེགས་ཞུས། ཕྱིའི་ལས་དོན་ལེགས་པར་སྐྱོང་མཁན་བསྐྱེད་
རིམ་མཐར་ཕྱིན་ཐུ་མེད་སྤྲུལ་སྐུ་རིན་པོ་ཆེ་ཆ་གན་ཏ་ཡན་ཆི་དང༌། རྫོགས་རིམ་གྱི་
རྟོགས་པ་ཐོབ་པའི་ཏོར་ཆེན་པི་ལེག་གུན་ཏཱ་ལས་གཉིས་ཀྱང་དགུང་ལོ་བརྒྱད་ཅུའི་
བར་བཞུགས་ཏེ་གཞན་དོན་རྒྱ་ཆེར་མཛད་ཅིང་དགེ་འདུན་གྱི་སྡེ་མང་དུ་བཙུགས་པ་
དང༌། ཧོར་ཆེན་གྱི་ཆིང་ཝང་གསུམ་ལ་བསྐུལ་ནས། རྗེ་སྐུ་ཕྲེང་གཉིས་པ་མིང་གན་
500



༄༅ ། །བོད་སོག་ཆོས་འབྱུང་གི་སྨད་ཆ།
པོག་ཏོ་དེ་ཉིད་དགུང་ལོ་ཉེར་བཞིའི་སྟེང་ཧོར་ཆེན་དུ་གདན་དྲངས་བཅུག་སྟེ་སྐུ་གོང་
མའི་གདན་སར་ཞུས་ཤིང་། མཛད་འཕྲིན་ཡར་ལྡན་དུ་རྒྱས་པའི་ཞབས་འདེགས་
ལེགས་པར་བསྒྲུབས། གཞན་ཡང་། དབུ་མཛད་ཆོས་རྗེ་པི་ལེག་གུན་ཏཱ་ལས་དང༌།
ཨོའི་ལོད་ཧི་ཚེ་ཡང་ཀུས་སོགས་ཀྱང་། རང་རང་གི་ཡུལ་ནས་སོ་སོའི་བསྟན་པ་ལ་བྱ་
བ་རྒྱ་ཆེན་པོ་བྱེད་ཅིང་། སྐྱབས་རྗེ་པོག་ཏོ་ཉིད་ཀྱི་བཞེད་དོན་སྒྲུབ་པར་མཛད་དོ། །
པོག་ཏོ་གེ་གེན་སྐུ་ཕྲེང་གསུམ་པའི་སྐབས་ཀྱི་སློབ་མའི་ནང་ཚན། ཨུས་ཇེང་བླ་མ་རྣམ་
གཉིས་ལས། མཁས་པ་ཆེན་པོ་ཨུས་ཇེང་བླ་མ་དབྱངས་འཆར་བ་པྲཛྙཱ་ཙཀྲ་ནི་རྩིས་ལ་
མཁས་པས། ཁང་ཤིས་རྒྱལ་བོའི་བཀས་པེ་ཅིན་དུ་ཕེབས་ནས་རྒྱལ་བོར་དབྱངས་
འཆར་གྱི་རྩིས་ཕུལ། པི་ལེག་ཏཱ་བླ་མའི་གོ་དབང་གནང་། སོག་ཡིག་གི་བཀའ་འགྱུར་
གྱི་དཔར་བཞེངས་སྐབས་ཞུ་དག་བསྒྲུབས། ཐམ་ཀན་གྱི་དེད་ཧྥུ་ཡེང་བླ་མའི་ཆོ་ལོ་
དང་བདག་རྐྱེན་བསྩལ། པོག་ཏོ་གེ་གེན་གྱི་གདན་ས་མཁར་སྔོན་པཱ་ ག་ ཇོ་བོའི་
འཇིགས་བྱེད་བློས་བསླངས་ཆེན་པོ་བཞེངས་ཤིང་ལྷ་ཁང་ཞིག་གསོས་མཛད་དོ། །
ཨུས་ཇེང་བླ་མ་བཟོད་པ་རྒྱ་མཚོ་ནི། ཇོ་བོའི་འདུ་ཁང་དང་རྟེན་མང་བོར་ཞིག་གསོས་
ལེགས་པར་བྱས་ཤིང་། མ་ཎི་དང་དམིགས་བརྩེ་མའི་རྒྱུན་ཚོགས་དང༌། འཇིགས་
བྱེད་བདག་འཇུག་དང་། ཆོ་འཕྲུལ་སྨོན་ལམ་སོགས་བཙུགས་པར་མཛད། ཀུ་ བྲི་
ཆོས་རྗེ་སྦྱིན་པ་རྒྱ་མཚོས། སྐྱབས་རྗེ་པོག་ཏོ་ཉིད་ལ་བསྟན་འགྱུར་ཕུལ་ཅིང་། ཧོར་
ཆེན་ཐུ་ཤེ་ཡེ་ཐུའི་ཧོ་ཤོ་སོགས་ས་ཆ་མང་བོར་ལུང་རྗེས་གནང་མང་བོ་དང་། རྡོ་རྗེ་
ཕྲེང་བ་སོགས་དབང་དུ་མ་བསྩལ་ཅིང་། དགེ་ཚུལ་སློང་གི་སྡོམ་པ་འབོགས་པ་སོགས་
རྗེ་ཉིད་ཀྱི་ཆོས་བརྒྱུད་རྒྱ་ཆེར་སྤེལ་བར་མཛད་དོ། །
དེས་ན་ཕྱི་སོག་བསྟན་པའི་བདག་པོ་པོག་ཏོ་རྗེ་བཙུན་དམ་པ་རིན་པོ་ཆེ་དང་།
ནང་སོག་བསྟན་པའི་བདག་པོ་མཁར་སྔོན་པོག་ཏོ་གེ་གེན་རྣམ་པ་གཉིས་ཀྱིས་ཧོར་
501



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཡུལ་ཕྱི་ནང་ཀུན་ཏུ་སངས་རྒྱས་ཀྱི་བསྟན་པ་དར་རྒྱས་སུ་གྱུར་པ་འདི་བཞིན་ཡིན་ལ།
ཨོས་རོད་ཐོར་གོད་ཀྱི་ཡུལ་དུ་སྒོ་མང་དཔོན་སློབ་དོན་གྲུབ་རྒྱ་མཚོ་བྱོན་ནས་བསྟན་
པའི་སྲོལ་བཙུགས་ན་ཡང་། ཨུ་རུ་སུའི་མངའ་འོག་ཏུ་སོང་བས་འཕེལ་རྒྱས་མ་བྱུང་
ཡང་། ཕྱིས་སུ་ཕྱིར་འཁོར་ནས་རྗེའི་བསྟན་པ་ལ་བསྙེན་བཀུར་བྱེད་པའི་སྦྱིན་བདག་
ཏུ་གྱུར། གཞན་ཡང་རྒྱུད་ཆེན་དཀོན་མཆོག་ཡར་འཕེལ་གྱི་དངོས་སློབ་འཁོར་གྱི་ཐ་
མར་བསྡུས་པའི་རྡོ་རྗེ་མཆེད་ལྔའི་ནང་ཚན་མན་ངག་ཐོར་བུའི་བཀའ་བབས་མེར་གེན་
བླ་མ་ངག་དབང་བློ་གྲོས་དང་། སྒོ་མང་དཔོན་སློབ་དོན་གྲུབ་རྒྱ་མཚོ་དང་། སྒོ་མང་
བླ་མ་རིན་པོ་ཆེ་ཇོན་གར་བློ་བཟང་ཆོས་གྲགས་དང་། རྒྱལ་བོ་ཆིང་ཝང་གི་གདུང་རྒྱུད་
དུ་བྱོན་པ་ཨ་ཆི་ཐུ་མཁན་པོ་ནོ་མོན་ཧན་བློ་བཟང་དོན་གྲུབ། ཨེར་ཏེ་ནི་ནོ་མོན་ཧན་
ཏཱ་ལའི་ཧོ་ཐོག་ཐུ་སྐལ་བཟང་ཐུབ་བསྟན་རབ་རྒྱས་རྒྱ་མཚོ། ཨེར་ཏེ་ནི་པཎྜི་ཏ་སུམ་པ་
མཁན་ཆེན་ཡེ་ཤེས་དཔལ་འབྱོར། རྗེ་བཙུན་དམ་པའི་ཡོངས་འཛིན་མཉྫ་བྲི་ནོ་མོན་
ཧན་བློ་བཟང་འཇམ་དཔལ་རྡོ་རྗེ། ཧོ་ཐོག་ཐུ་ཡི་ལ་གུག་སང་ནོ་མོན་ཧན་རིན་པོ་ཆེ་
སྐུ་ཕྲེང་རྣམས་དང་། ཆིང་སུ་ཅུག་ཐུ་ནོ་མོན་ཧན་ལྷ་བཙུན་བློ་བཟང་ནོར་བུ་ཤེས་རབ་
སྐུ་ཕྲེང་རྣམས་དང་། བྲག་རི་ཡོངས་འཛིན་དམ་ཚིག་རྡོ་རྗེ་རིན་པོ་ཆེ་དང་། སྒོ་མང་
དཔོན་སློབ་རིན་པོ་ཆེ་ཇོན་གར་ལྷ་བཙུན་བློ་བཟང་ཕུན་ཚོགས། མཁར་སྔོན་ཤི་རེ་ཐུ་
པཎྜི་ཏ་རིན་པོ་ཆེ་བློ་བཟང་སྙན་གྲགས། ཨ་ལག་ཤ་རྒྱལ་སྲས་རིན་པོ་ཆེ་སྐུ་ཕྲེང་
རྣམས། དྭགས་པོ་སྤྲུལ་སྐུ་རིན་པོ་ཆེ་ཀུན་གྲོལ་ནོ་མོན་ཧན་ཨ་རི་ལག་སང་ཨེར་ཏེ་ནི་
ནོ་མོན་ཧན་ལྷ་བཙུན་ངག་དབང་ལྷུན་གྲུབ་དར་རྒྱས། རྗེ་དྲུང་རིན་པོ་ཆེ་སྐུ་ཕྲེང་རིམ་
བྱོན། མཚོ་སྔོན་མི་ཉག་རྡོ་རྗེ་འཆང་ཚུལ་ཁྲིམས་བསྟན་པའི་ཉི་མ་སྐུ་ཕྲེང་རིམ་བྱོན།
གསེར་ཏོག་ནོ་མོན་ཧན་ངག་དབང་བློ་བཟང་བསྟན་པའི་རྒྱལ་མཚན་རིམ་བྱོན། མོང་
གོལ་ཅན་ཆ་གན་ཏཱ་ཡན་ཆི་རྗེ་ངག་དབང་བསྟན་འཛིན་འཕྲིན་ལས་དང་། དེའི་ཡང་
502



༄༅། །བོད་སོག་ཆོས་འབྱུང་གི་སྨད་ཆ།
：
སྲིད་སྐལ་བཟང་བསྟན་འཛིན་ཕུན་ཚོགས། ཧོར་ཆེན་སྨོན་ལམ་བླ་མ་པཎྜི་ཏ་ཨེར་ཏེ་
ནི་མཁན་པོ་ལྷ་བཙུན་བཀྲ་ཤིས་དར་རྒྱས། པད་དཀར་ཆོས་གླིང་གི་དུས་འཁོར་པཎྜི་
ཏ་རིན་པོ་ཆེ་བློ་བཟང་རྒྱལ་མཚན་དང་ཡེ་ཤེས་བསྟན་པ་དར་རྒྱས་སྐུ་ཕྲེང་རིམ་བྱོན་
རྣམས་དང་། ཨོར་ཏུ་སུ་ནོ་ཡོན་བླ་མ་རིན་པོ་ཆེ་བློ་བཟང་བསྟན་འཛིན། ཆ་ཧར་གུ་
ཤྲི་བློ་བཟང་མི་འགྱུར་རྡོ་རྗེ། བཀའ་འགྱུར་བ་ཆོས་རྗེ་བློ་བཟང་བཀྲ་ཤིས། ཡོ་གི་ཙ་ར་
བླ་མ་རིན་པོ་ཆེ་བློ་བཟང་ཐུབ་བསྟན་རྒྱལ་མཚན། ཨ་ལག་ཤ་བཀའ་འགྱུར་བ་ནོ་མོན་
ཧན་རིན་པོ་ཆེ། ཨ་བག་པི་ལེག་ཐུ་ནོ་མོན་ཧན་རིན་པོ་ཆེ། སྐད་གཉིས་སྨྲ་བ་སྨོན་
རམས་པ་ཨུ་རད་བསྟན་འཛིན་གྲགས་པ། སྒོ་མང་བླ་མ་རིན་པོ་ཆེ་ཧར་ཆེན་ལྷ་བཙུན་
མཐུ་སྟོབས་ཉི་མ། ཐོར་གོད་དགེ་བཤེས་མེར་གན་པཎྜི་ཏ་བློ་བཟང་སྙན་གྲགས།
ཧོར་ཆེན་ནོ་ཡོན་ཧོ་ཐོག་ཐུ་ཡེ་ཤེས་སྐལ་བཟང་། ཧོར་ཆེན་ཇོ་རིག་ཐུ་ལྷ་བཙུན་བློ་
བཟང་བསྟན་པ་རབ་རྒྱས། ཐུ་མེད་རྩིས་ཐང་མཁན་ཟུར་རིན་པོ་ཆེ་ངག་དབང་ཤེས་
རབ་དཔལ་བཟང་། ཨ་རུ་ཧོར་ཆེན་ཆ་གན་ཞབས་དྲུང་རིན་པོ་ཆེ་ཡེ་ཤེས་འཕྲིན་ལས་
རབ་རྒྱས། མིང་གི་ཐུ་གུ་ཤྲི་རིན་པོ་ཆེ་སྐུ་ཕྲེང་རིམ་བྱོན། ཇ་རུང་གུ་ཤྲི་རིན་པོ་ཆེ། ཨུ་
ཅུ་མུ་ཆིན་ཞབས་དྲུང་བླ་མ་རིན་པོ་ཆེ་དཀོན་མཆོག་བཀྲ་ཤིས། ཀྲང་ཀྱ་ཞབས་དྲུང་
འཇམ་དབྱངས་སྐལ་ལྡན་རིན་པོ་ཆེ་སྐུ་ཕྲེང་རིམ་བྱོན། སུ་ཉིད་གཡོན་རུའི་དཀོན་
མཆོག་ནོར་བུ་རིན་པོ་ཆེ། སུ་ཉིད་དགེ་འདུན་དར་རྒྱས། སྐད་གཉིས་སྨྲ་བ་བཟོད་པ་
གུ་ཤྲཱི། ཨ་བག་ཏའི་གུ། ཤྲི་ངག་དབང་བསྟན་འཕེལ། ཨོར་ཏུ་སུ་གུ་ཤྲི་ཆོས་རྗེ་པཎྜི་
ཏ་རིན་པོ་ཆེ་བློ་བཟང་ལྷུན་གྲུབ། ཨོར་ཏུ་སུ་ཐོ་ཧའི་གེ་གེན་བླ་མ་བློ་བཟང་སྙན་
གྲགས་སྐུ་ཕྲེང་རིམ་བྱོན། ཨུ་ཅུ་མུ་ཆིན་གུ་ཤྲི་ངག་དབང་སྐལ་བཟང་། ལྷ་རམས་པ་
སྐལ་བཟང་ལྷ་དབང་། ལྷ་རམས་པ་ལམ་སྲུང་རིན་པོ་ཆེ། ལྷ་རམས་པ་བློ་བཟང་ཚེ་
བརྟན། ཨ་ལག་ཤ་ལྷ་རམས་པ་ངག་དབང་བསྟན་དར། ལྷ་རམས་པ་སྒོ་མང་ཞི་བ་ལྷ་
503



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སོགས་ལྷ་རམས་པ་མང་བོ་བཞུགས་ཤིང་། མཁས་དབང་ཏལ་ཧ་ཏ་ཁུ་རེ་མཁན་པོ་
མཁས་གྲུབ་ཆོས་རྗེ། དབུ་ཕར་ལ་མཁས་པ་བསྟན་སྒྲོན་ཆོས་མཛད་རིན་པོ་ཆེ། ཨ་
བག་ལྕང་ལུང་ཨཱརྱ་པཎྜི་ཏ་ངག་དབང་བློ་བཟང་བསྟན་པའི་རྒྱལ་མཚན་སྐུ་ཕྲེང་རིམ་
བྱོན། ནས་མན་ཐོ་ཡོན་བླ་མ་ཡེ་ཤེས་དོན་གྲུབ་བསྟན་པའི་རྒྱལ་མཚན། ཆ་ཧར་
དགེ་བཤེས་བློ་བཟང་ཚུལ་ཁྲིམས། མཚོ་སྔོན་རྨ་ ཕ་རིའི་ སོག་པོ་ཁུ་ བེད་ནས་སྐུ་
འཁྲུངས་པ་རྗེ་ཤེས་རབ་རྒྱ་མཚོ། རྗེ་རི་ཁྲོད་དབང་བོ་པཀི་ངག་དབང་སྨོན་ལམ། སྐུ་
འབུམ་རྒྱུད་པ་མཁན་ཟུར་ཨོར་ཏུ་སུ་ངག་དབང་དཔལ་ལྡན་ཉི་མ། པཱ་རིན་ལྷ་བཙུན་
རིན་པོ་ཆེ་བློ་བཟང་དགེ་ལེགས་བསྟན་འཛིན་སྐུ་ཕྲེང་ན་རིམ། བླ་བྲང་དུས་འཁོར་ཁྲི་
ཟུར་ཨ་རུ་ཧོར་ཆེན་རྒྱ་ནག་པ་འཇམ་དབྱངས་བསྟན་པའི་ཉི་མ། མཁས་པའི་དབང་
བོ་ཧལ་ཧ་ཆོས་རྗེ་ངག་དབང་དཔལ་ལྡན། ཧ་ཐི་གེན་ཡོ་གེ་ཙ་ར་བླ་མ་རིན་པོ་ཆེ་སྐུ་
ཕྲེང་རྣམས་དང༌། ཐོར་གོད་ཆོས་མཛད་བླ་མ་རིན་པོ་ཆེ་དགེ་ལེགས་མཆོག་ལྡན།
ཨོས་ལོད་ཕྱོགས་སུ། ཞ་ལུ་གྲུབ་ཆེན་བློ་བཟང་དཔལ་ལྡན་ཆོས་གྲགས་ཀྱི་སྐུ་ཕྲེང་ཕྱི་མ་
རྣམས་བཞུགས་པ་སོགས་ཧོར་ཡུལ་དུ་བྱོན་པའི་བླ་མ་གྲངས་མང་ཞིང་། གཞན་ཡང་
བོད་ཀྱི་སྐྱེས་སྤྲུལ་མང་བོའི་སྐུ་ཕྲེང་ཁ་ཤས་སོག་ཡུལ་ནས་འཁྲུངས་པ་སོགས་སྨོས་ན་
ཆེས་མང་བས་འབྲི་མི་ནུས་ལ། དམ་པ་དེ་དག་གིས་དགེ་འདུན་གྱི་གནས་གཞི་
བཙུགས་པ། འཆད་ཉན་བཙུགས་པ། སྔར་ཡོད་གོང་འཕེལ་དུ་བཏང་བ། འཆད་
ཉན་གྱི་རྒྱུན་སྐྱོང་བ། རྒྱུད་སྡེའི་དཀྱིལ་འཁོར་གྱི་སྒྲུབ་མཆོད་བཙུགས་པ། དབང་ལུང་
མན་ངག་གི་ཆོས་ཆར་སྤེལ་བ། ལེགས་བཤད་ཀྱི་རྩོམ་སྤེལ་བ། སྐུ་གསུང་ཐུགས་ཀྱི་
རྟེན་བཞེངས་དང་བསྙེན་བཀུར་མཛད་ནས་བསྟན་པའི་ཞབས་ཏོག་སྒྲུབ་པ་སོགས་
ཡུལ་ཕྱོགས་ཀུན་ཏུ་སངས་རྒྱས་ཀྱི་བསྟན་པ་དར་ཞིང་རྒྱས་པར་བྱེད་པས་ན་བཀའ་
དྲིན་ཆེ་བའི་མཛད་པ་བསམ་ལས་འདས་པ་ཡིན་ནོ། །
504



༄༅། །བོད་སོག་ཆོས་འབྱུང་གི་སྨད་ཆ།
གཉིས་པ། ཆོས་བསྒྱུར་བའི་ཚུལ་ནི། ཧོར་ཡུལ་འདིར་རང་གི་སྐད་དུ་ཆོས་
བསྒྱུར་པ་ནི་རྒྱལ་བསྟན་སྤེལ་བར་བྱེད་པའི་ཐབས་ཚུལ་བླ་ན་མེད་པ་ཞིག་ཡིན་ཏེ། བུ་
སྟོན་རིན་པོ་ཆེས། མཁན་ཆེན་ཞི་བ་འཚོ་ནས་པཎྜི་ཏ་ཀིརྟིའི་བར་དགུ་བཅུ་རྩ་བཞི་
དང་། བོད་དུ་ཆོས་བསྒྱུར་བའི་ལོ་ཙཱ་བ་ཡང་ཐོན་མི་སཾ་བྷོ་ཊ་ནས་ལོ་ཙཱ་བ་ལེགས་པའི་
བློ་གྲོས་ཀྱི་བར་བརྒྱ་དང་དགུ་བཅུ་རྩ་གཅིག་བྱུང་བར་ཆོས་འབྱུང་ལས་གསུངས་སོ། །
དེ་བས་ན་ཧོར་ཡུལ་འདིར་ཡང་སྔོན་རྒྱལ་བོ་གོ་ཏན་གྱིས་འཇམ་མགོན་ས་པཎ་ལ་
བསྟན་པའི་སྲོལ་ཕྱེ་བ་ནན་གྱིས་ཞུས་དུས། བསྟན་པ་དར་བར་བྱེད་པ་ལ་ཡི་གེ་བཟོ་
དགོས་པར་རྣམ་གཉིས་ཀྱིས་གསུང་བགྲོ་གནང་ནས་རྩ་བའི་ཡི་གེ་ཞེ་བཞི་ཕོ་མོ་མ་ནིང་
དམ་གྲིམ་ལྷོད་ཞན་གསུམ་དུ་བསྡུས་ནས་ཀློག་པའི་སྲོལ་བཏོད་ཀྱང་མཇུག་མ་རྫོགས་
པར་ལུས་པར་གསུངས། ཧུ་པ་ལིས་བསྐུལ་ཏེ་འགྲོ་མགོན་འཕགས་པས་ཡི་གེ་འཁོར་
མ་བཟོས་པའང༌། ལེགས་སྦྱར་གྱི་དབྱངས་གསལ་རྣམས་སོག་ཡིག་གི་གདངས་ཀྱིས་
བཟོས་པའི་ཡི་གེ་ཡིན་པ་འདྲ་ཞིང་། ཐོར་གོད་ཀྱི་སོ་ཏུ་ཨུ་ཚིག་ཟེར་བ་ཕལ་ཆེར་དེ་
ཡིན་ཟེར་བས་ཡི་གེ་དེས་ཆོས་བསྒྱུར་མ་ཐུབ་པར་ཆོས་འདོན་ཚེ་ཡུ་གུར་སྐད་ཀྱིས་
འདོན་པ་ལ། ཨུལ་ཅུའི་ཐུའི་དུས་ས་སྐྱ་བ་ཆོས་ཀྱི་འོད་ཟེར་གྱིས་སྔར་ས་པཎ་རིང་
བཟོས་པའི་ཡི་གེའི་སྟེང་དུ་ཡི་གེ་མཇུག་མ་ཅན་མང་བོ་བསྣན་ནས། ཧའི་སང་ཁུ་ལུག་
རྒྱལ་བོའི་དུས་པཉྩ་རཀཱསོགས་ཆོས་མང་བོ་སོག་སྐད་དུ་བསྒྱུར་བ་ནི་ཆོས་བསྒྱུར་པའི་
ཐོག་མ་ཡིན། དེའི་རྗེས་སུ་པཎྜི་ཏ་ཤིར་གེ་ཐུ་གུ་ཤིར་ཆོས་རྗེས་ཡུམ་རྒྱས་འབྲིང་བསྡུས་
གསུམ་སོག་སྐད་དུ་བསྒྱུར། ཨོས་རོད་ཡུལ་དུ་རྒྱལ་བ་བསོད་ནམས་རྒྱ་མཚོས་ལུང་
བསྟན་ལྟར་གུ་ཤྲི་ཧན་གྱིས་སྦྱིན་བདག་བྱས་ཏེ་གསེར་འོད་དམ་པ་སོགས་ཆོས་མང་དུ་
བསྒྱུར། ལེགས་ལྡན་ཧོ་ཐོག་ཐུས། ལོ་ཆེན་ཀུན་དགའ་འོད་ཟེར་སོགས་ལོ་ཙཱ་བ་མང་
བོ་བསགས་ནས་བཀའ་འགྱུར་ཡོངས་རྫོགས་སོག་སྐད་དུ་བསྒྱུར་བ་དང་འཆད་ཉན་
505



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བྱེད་པ་སོགས་ཀྱི་སྲོལ་དར་བར་མཛད། ས་སྐྱ་བ་ཆོས་ཀྱི་འོད་ཟེར་གྱིས་ཆོས་བསྒྱུར་བ་
ལ་ཉེ་བར་མཁོ་བའི་བསྟན་བཅོས་ཇུར་ཧེན་ཐོ་ལེ་ཐུ་ཞེས་པའི་བསྟན་བཅོས་མཛད།
དེ་རྗེས་ལོ་ཆེན་ཀུན་དགའ་འོད་ཟེར་གྱིས་ཇུར་ཧེན་ཐོ་ལི་ཐུ་ཞེས་པའི་སོག་ཡིག་གི་རྣམ་
བཤད་གཅིག་ཀྱང་མཛད། དེའི་འགྲེལ་བ་སྨོན་རིམ་པ་བསྟན་འཛིན་གྲགས་པས་
མཛད་པ་འདིའི་རྗེས་སུ་འབྲངས་ནས་སོག་ཡིག་གི་རྣམ་བཞག་དམ་ཆོས་རྒྱ་མཚོས་
གསུངས་པ་བཞིན་བརྗོད་ན། སྔར་ས་པཎ་གྱིས་བཟོས་པར། ཨ་ཨེ་ཨི་ནས་ཝ་ཝེའི་
བར་གྱི་ཡི་གེ་བཞི་བཅུ་རྩ་བཞི་ལ་རྩ་བའི་ཡི་གེ་ཟེར་ལ། དེ་ལས་སྤྲུལ་བའི་ཡི་གེ་གྱེས་
ཚུལ་ནི། ཨ་ལས་ཨོ་ཨོའུ་གཉིས། ཨེ་ལས་ཨུ་ཨུའུ་གཉིས། ན་ལས་ནོ་ནོའུ་གཉིས།
ནེ་ལས་ནུ་ནུའུ་གཉིས། པ་ལས་པོ་པོའུ་གཉིས། བེ་ལས་བུ་བུའུ་གཉིས། ཧ་ལས་ཧོ་
ཧོའུ་གཉིས། ཧེ་ལས་ཧུ་ཧུའུ་ གཉིས། ག་ལས་གོ་ གོའུ་གཉིས། གེ་ལས་གུ་གུའུ་
གཉིས། མ་ལས་མེ་མོའུ་གཉིས། མེ་ལས་མུ་མུའུ་གཉིས། ལ་ལས་ལོ་ལོའུ་གཉིས།
ལེ་ལས་ལུ་ལུའུ་གཉིས། ར་ལས་རོ་རོའུ་གཉིས། རེ་ལས་རུ་རུའུ་གཉིས། ས་ལས་སོ་
སོའུ་གཉིས། སི་ལས་སུ་སུའུ་གཉིས། ཏ་ལས་ཏོ་ ཏོའུ་གཉིས། དེ་ལས་ ཏུ་ཏུའུ་
གཉིས། ཐ་ལས་ཐོ་ཐོའུ་གཉིས། ཐེ་ལས་ཐུ་ཐུའུ་གཉིས། ཡ་ལས་ཡོ་ཡོའུ་གཉིས།
ཡེ་ལས་ཡུ་ཡུའུ་གཉིས། ཆ་ལས་ཆོ་ཆོའུ་གཉིས། ཆེ་ལས་ཆུ་ཆུའུ་གཉིས། ཅ་ལས་ཅོ་
ཅོའུ་གཉིས། ཇེ་ལས་ཇུ་ཇུའུ་གཉིས་ཏེ་ཕོ་མོའི་ཡི་གེ་ཉེར་བརྒྱད་ལས་དེ་ལྟར་གཉིས་རེ་
སྤྲུལ་བས་སྤྲུལ་བའི་ཡི་གེ་ང་དྲུག་བྱུང་། ཨི་དང་ནི་དང་པི་དང་ཧི་སོགས་མ་ནིང་བཅུ་
བཞི་དང་། མཐའི་ཡི་གེ་ཝ་ཝེ་གཉིས་ཏེ་བཅུ་དྲུག་ལས་སྤྲུལ་བའི་ཡི་གེ་མི་འབྱུང་ངོ་།
དེ་ལྟར་ན་རྩ་བའི་ཡི་གེ་ཞེ་བཞི་དང་སྤྲུལ་བའི་ཡི་གེ་ང་དྲུག་སྟེ། བསྡོམས་ན་དེ་དག་ལ་
ཡི་གེ་བརྒྱ་རྩ་ཟེར་ཞིང་། དེའི་ནང་ནས་ནུ་ནུའུ་སོགས་ཉེར་དྲུག་ལ་ཡི་གེ་མཇུག་མ་
ཅན་ཟེར་རོ། ། དེ་དག་ཏུ་མ་བསྡུས་པའི་ཡི་གེ་ཡང་། གོང་གི་པ་ཡིག་གི་མགོར་རྣ་
506



:
༄༅། །བོད་སོག་ཆོས་འབྱུང་གི་སྨད་ཆ།
བ་ལྟ་བུ་རེ་བཏགས་ན་ཕ་དང་། ས་ཡིག་གི་ལྟག་པར་ཚེག་ལྟ་བུ་གཉིས་བཞག་ན་ཤ་
དང༌། ཡང་མཐུད་ནས་བྲིས་རྒྱུ་ཆ་ལྟ་བུར་བྲིས་ལ་ཅ་ལྟ་བུར་བརྗོད་པ་གོང་གི་ཅ་ཆ་
གཉིས་དང་། ཡིག་གཟུགས་ཅུང་མི་འདྲ་བའི་ཇ་སྟེ། དེ་གསུམ་ལ་སྔར་ལྟར་རྩ་བ་
གསུམ་རེ་དང་སྤྲུལ་བ་བཞི་རེ་ཕྱེ་ནས་སྡེ་ཚན་གསུམ་དུ་བྱས་ལ་ཡིན་ཏེ། དེ་ཡང་ཕ་
ལས་ཕོ་ཕོའུ་གཉིས། ཕེ་ལས་ཕུ་ཕུའུ་གཉིས། ཤ་ལས་ཤོ་ ཤོའུ་གཉིས། ཤེ་ལས་ཤུ་
ཤུའུ་གཉིས། ཇ་ལས་ཇོ་ཇོའུ་གཉིས། ཇེ་ལས་ཇུ་ཇུའུ་གཉིས་ཏེ་སྤྲུལ་བ་བཅུ་གཉིས་
འབྱུང་ལ། སྤྲུལ་བ་མི་འབྱུང་བའི་མ་ནིང་པི་དང་ཤི་དང་ཇི་སྟེ་ཡི་གེ་ཉེར་གཅིག་པོ་དེའི་
སྟེང་དུ་ང་དང་ཡང་ཡ་ཡིག་གི་སྟེང་དུ་ཤི་ལེབ་གཅིག་བཏགས་ལ་ར་གཏན་དུ་བྱིན་ན་འེ་
ཡེར་ཞེས་པ་སྟེ། དེ་དག་ལ་སོག་ཡིག་བརྒྱ་དང་ཉེར་གསུམ་དུ་གྲགས་ཏེ། ང་ཡིག་ནི་
སོག་ཡིག་གི་གདན་དུ་སྦྱིན་པ་མ་གཏོགས་མགོར་འཇུག་ཚུལ་མེད་དོ། ། ཡི་གེ་དེ་
དག་ལས་རྩ་བའི་ཡི་གེ་བཞི་བཅུ་རྩ་བཞི་བོ་དེ་དག་ནི་རྒྱལ་བོ་གོ་ཏན་གྱིས་ཞུས་པའི་
ངོར་འཇམ་མགོན་ས་པཎ་གྱིས་ལང་གྲུ་མཁར་དུ་བཞུགས་སྐབས་རབ་བྱུང་བཞི་བའི་ཆུ་
མོ་ཡོས་ལོར་མཛད་པ་ཡིན་ལ། སྤྲུལ་བའི་ཡི་གེ་ལྔ་བཅུ་རྩ་དྲུག་དང་ཁ་སྐོང་གི་ཡི་གེ་ཉི་
ཤུ་རྩ་དྲུག་པོ་དེ་རྣམས་ནི། ཡི་གེ་མ་ཚང་ན་ཆོས་བསྒྱུར་ཐབས་མེད་པས། ས་སྐྱ་ཀུན་
མཁྱེན་ཆོས་ཀྱི་འོད་ཟེར་གྱིས་གཟུངས་ཆེན་གྲྭ་ལྔ་སོགས་ཆོས་མང་བོ་སོག་སྐད་དུ་
བསྒྱུར་པའི་སྐབས་སུ་སྔར་ས་པཎ་གྱིས་བཟོས་པའི་ཡི་གེ་ཞེ་བཞིའི་སྟེང་དུ་ཁ་སྐོང་གི་
ཚུལ་དུ་བསྣན་ནས། ཁྱིམ་ནང་དུ་ཤར་བའི་ཉི་འོད་ཀྱི་སྟེང་དུ་ཆོས་གོས་བཞག་སྟེ་རྫུ་
འཕྲུལ་བསྟན་ནས་མཛད་པ་ཡིན་ནོ། ། ཡི་གེ་ཞེ་བཞི་བོ་དེ་ཡང་། སྡེ་ཚན་དང་བོ་
ཨའི་སྡེ་ཚན་ལ། ཨ་ཨེ་ཨི་གསུམ་བཞག་པ་བཞིན་དུ། གཉིས་པ། ན་དང་། པ་དང་།
ཧ་དང་། ག་དང་། མ་དང་། ལ་དང་། ར་དང་། ས་དང༌། ཏ་དང་། ཐ་དང་།
ཡ་དང་། ཆ་དང་། ཅ་སྟེ་སྡེ་ཚན་བཅུ་གསུམ་རེ་རེ་ལ་ཡང་ཚུལ་དེ་ལྟར་གསུམ་གསུམ་
507



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
སྦྱར་བས་སོ་དགུ་དང་། ཝ་ཝེ་གཉིས་ཏེ་ཞེ་བཞི་བོ་དེ་ཡིན་ནོ། ། སྤྲུལ་བའི་ཡི་གེ་ང་
དྲུག་ཡང་། སྡེ་ཚན་དང་བོའི་ཨོ་ཨོའུ་ཨུ་ཨུའུ་ནས་སྡེ་ཚན་བཅུ་བཞི་བའི་ཅོ་ཅོའུ་ཅུ་
ཅུའུ་བར་དྲུག་པོ་དེ་ཡིན་ནོ། ། ཁ་སྐོང་གི་ཡི་གེ་ཉེར་གསུམ་ཡང་། ཕ་དང་ཤ་དང་ཅ་
ཆ་གཉིས་དང་ཅུང་མི་འདྲ་བའི་ཇ་སྟེ་སྡེ་ཚན་གསུམ་ལ་སྔར་ལྟར་རྩ་བའི་ཡི་གེ་གསུམ་
སྦྱར་བས་དགུ་དང་། སྤྲུལ་བའི་ཡི་གེ་བཞི་བཞི་སྦྱར་བས་བཅུ་གཉིས་དང་། ང་དང་ཨེ་
ཡེར་གཉིས་ཏེ་ཉེར་གསུམ་པོ་དེ་ཡིན་པས་དེ་དག་ཐམས་ཅད་བསྡོམས་ན་རྩ་བའི་ཡི་གེ་
ང་བཅུ་ང་གསུམ། སྤྲུལ་བའི་ཡི་གེ་དྲུག་ཅུ་རེ་བརྒྱད། ཡི་གེ་ཐ་མ་གཉིས་དང་བཅས་
སོག་ཡིག་བརྒྱ་དང་ཉེར་གསུམ་དུ་གྲགས་པ་དེ་ཡིན་ནོ། ། རྩ་བའི་ཡི་གེ་དེ་དག་ལས།
ཨ་ནས་ཝ་ཡིག་གི་བར་བཅོ་བརྒྱད་ནི་ཕོ་ཡིག་དང་། ཨེ་ནས་ཝེ་ཡིག་གི་བར་བཅོ་
བརྒྱད་ནི་མོ་ཡིག་དང་། ཨི་ནས་ཇི་ཡིག་གི་བར་བཅུ་བདུན་ནི་མ་ནིང་གི་ཡི་གེ་ཡིན་ལ།
སྤྲུལ་བའི་ཡི་གེ་རྣམས་ཀྱང་། རྩ་བའི་ཕོ་ཡིག་བཅུ་བདུན་ལས་གྱེས་པའི་སྤྲུལ་བའི་ཡི་གེ་
སོ་བཞི་ནི་ཕོ་ཡིག་དང་། རྩ་བའི་མོ་ཡིག་བཅུ་བདུན་ལས་གྱེས་པའི་སྤྲུལ་བའི་ཡི་གེ་སོ་
བཞི་ནི་མོ་ཡིག་ཏུ་གཏོགས་པ་ཡིན་ཞིང་། རྩ་བའི་ཡི་གེ་ཡིན་ཀྱང་མ་ནིང་གི་ཡི་གེ་བཅུ་
བདུན་དང་ཝ་ཝེ་གཉིས་ཏེ་བཅུ་ལས་གྱེས་པའི་སྤྲུལ་བའི་ཡི་གེ་མི་འབྱུང་ངོ༌། ། དེ་
ལྟར་ན་ཕོ་ཡིག་དང་མོ་ཡིག་གཉིས་ལ་ལྔ་བཅུ་ང་གཉིས་རེ་དང་། མ་ནིང་གི་ཡི་གེ་ནི་
བཅུ་བདུན་དང་། ཡི་གེ་ ཐ་མ་ གཉིས་ གང་ དུ་གཏོགས་པར་ དཔྱད་པར་བྱའོ། །
སྤྲུལ་བའི་ཡི་གེ་ཟུང་གཉིས་རེར་ཕྱེ་བ་རྣམས་ནི་སོག་ཡིག་ཏུ་ཡིག་གཟུགས་འདྲ་བར་
འབྱུང་ཡང་འདོན་པའི་ཚེ་ཡི་གེའི་ གདངས་མི་འདྲ་བར་འདོན་པའི་ཚུལ་ཤེས་པར་
བྱའོ། ། དེ་དག་ལས། ཨ་ཨེ་ཨི་ཨོ་ཨོའུ་ཨུ་ཨུའུ་བདུན་ནི་དབྱངས་ཡིག་ཡིན་ལ། ཡི་
གེ་ལྷག་མ་རྣམས་ནི་གསལ་བྱེད་ཡིན་ནོ། ། དེ་ལ་ཅིའི་ཕྱིར་དབྱངས་ཡིག་ཅེས་བྱ་ཞེ་
ན། དེ་དག་ནི་ཚིག་གི་ཐོག་མ་ཁོ་ནར་འཇུག་ལ། དེ་དག་སྲོག་ཏུ་མ་ཞུགས་པའི་ཡི་གེ་
508



༄༅ ། །བོད་སོག་ཆོས་འབྱུང་གི་སྨད་ཆ།
མེད་ཅིང་། ན་དང་། བ་དང་། ཧ་སོགས་ཀྱི་ཡི་གེ་གང་འཇོག་ཀྱང་དེ་ཅི་རིགས་སྲོག་
ཏུ་ཞུགས་དགོས་པས་སོ། ། ན་ནེ་ནི་སོགས་གཞན་ལ་ཅིའི་ཕྱིར་གསལ་བྱེད་ཅེས་བྱ་
ཞེ་ན། གསུང་རབ་ཀྱི་ཚིག་དོན་གསལ་བར་བྱེད་པའི་རྒྱུ་མཚན་གྱིས་དེ་ལྟར་བརྗོད་
པས་སོ། ། དབྱངས་ཀྱི་དབང་གིས་ཡི་གེ་སྤྲུལ་ཚུལ་ཡང་། དཔེར་ན་ན་ལ་ཨོ་ཡིག་
སྲོག་ཏུ་ཞུགས་ནས་ནོ་ནོའུ་དང་། ཨུ་ཡིག་སྲོག་ཏུ་ཞུགས་ནས་ནུ་ནུའུ་དང་། དེ་
བཞིན་དུ་བ་དང་ཧ་ཡིག་སོགས་གཞན་ལའང་དེའི་རིགས་འགྲེ་སྦྱར་ཏེ་ཤེས་པར་བྱ།
སོག་ཡིག་འདིར་བོད་ཡིག་ལྟར་སྔོན་འཇུག་རྗེས་འཇུག་གི་ཐ་སྙད་མེད་ཀྱང་། ན་
སོགས་གདན་གྱི་ཡི་གེ་བཅུ་གཅིག་ནི་རྗེས་འཇུག་གི་དོད་ཡིན་པས། དེ་བཅུ་གཅིག་ནི།
ན་དང་། བ་དང་། ཧ་དང་། མ་དང་། ལ་དང་ར་སོགས་བཅུ་གཅིག་གོ། དེ་དག་
ལྕི་བའི་ཡི་གེའི་གདན་དུ་འགྲོ་ཚུལ། ཨན། ཨབ། ཨག ཨམ། ཨལ་སོགས་དང་།
ཡང་བའི་ཡི་གེའི་གདན་དུ་འགྲོ་ཚུལ། ཨེན། ཨེབ། ཨེག ཨེམ་སོགས་ལྟ་བུའོ། །
མ་ནིང་གི་ཡི་གེ་བཅུ་བཞི་ནི། ལྕི་བའི་ཡི་གེ་དང་ཕྲད་ན་ཕོ་མ་ནིང་དང་། ཡང་བའི་ཡི་
གེ་དང་ཕྲད་ན་མོ་མ་ནིང་དུ་འགྱུར་ཏེ། དེ་དག་གི་དཔེར་བརྗོད་རྣམས་ནི་ཇུར་ཧེན་ཐོ་
ལི་ཐུ་སོགས་ལས་ཤེས་པར་བྱ། རྣམ་དབྱེ་ལའང་འབོད་པ་དང་། ངོ་བོ་ཙམ་དང་།
ལས་དང་། བྱེད་པ་དང་། དགོས་ཆེད་སོགས་བརྒྱད་ཡོད་པ་དེ་དག་ཀྱང་། སུམ་ཅུ་
བ་ནས་བཤད་པའི་བོད་ཀྱི་རྣམ་དབྱེ་བརྒྱད་དང་ཚིག་མི་འདྲ་ཡང་དོན་འདྲ་བ་ཡིན་ལ།
སྤྱིར་ཡི་གེ་འདུས་ནས་མིང་དང་མིང་འདུས་ནས་ཚིག་ཏུ་གྱུར་ཏེ་ཚིག་གིས་དོན་གསལ་
བར་བྱེད་པས། དེ་ལ་ཡང་ཚིག་གི་རྐྱེན་དང༌། ཕྲད་དང་འབྱེད་སྡུད་ཀྱི་ཚིག་དང༌།
ལྷག་བཅས་དང་རྫོགས་ཚིག་རྣམས་ཀྱང་ཞིབ་ཏུ་ཤེས་དགོས་པ་མང་བས། དེ་རྣམས་
ནི་ཇུར་ཉེན་ཐོ་ལི་ཐུ་སོགས་སོག་ཡིག་གི་བསྟན་བཅོས་ལ་བརྟེན་ནས་ཤེས་པ་ཤིན་ཏུ་
གལ་ཆེའོ། ། འོ་ན་སོག་ཡིག་བརྒྱ་དང་ཉེར་གསུམ་ཡོད་ན། པཎྜི་ཏ་ཀུན་དགའ་
509



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ་
འོད་ཟེར་གྱིས་ཡི་གེ་བརྒྱ་རྩ་བརྒྱད་ཅེས་འཆད་པ་ཅི་ཞེ་ན། དེ་ནི་སྔར་གྱི་ཡི་གེ་བརྒྱ་
རྩའི་སྟེང་དུ། ཇའི་སྡེ་ཚན་གྱི་ཇེ་ཇི་ཇོ་ཇོའུ་དྲུག་དང་། ཕ་ཤ་འམ་ཤང་གཉིས་ཏེ་
བརྒྱད་བསྣན་ཏེ་བརྒྱ་རྩ་བརྒྱད་ཅེས་པ་ཡིན་ཏེ། སོག་ཆོས་ལ་ཡི་གེ་དེ་དག་གིས་ལྡངས་
ལ་ཡི་གེ་གཞན་རྣམས་ཆོས་སྐད་ལ་འཇུག་པ་ཉུང་བར་བསམས་ནས་དེ་ལྟར་འཆད་པ་
ཡིན་ཀྱང་། དེ་རྣམས་ད་ལྟའི་ཆོས་སྐད་ལ་འཇུག་པ་མང་བས་དོར་བར་མི་བྱའོ་ཞེས་
གསུངས་པ་སོགས་ནི། ཡི་གེའི་རྣམ་བཞག་དར་ཚུལ་ལེགས་པར་གསུངས་པ་ཡིན་
པས་འདིར་ཚིག་ཇི་བཞིན་དུ་བཀོད་པ་ཡིན་ནོ། །
དེ་ལྟར་ལེགས་ལྡན་ཧོ་ཐོག་ཐུའི་རིང་ལ་ལོ་ཙཱ་བ་ཀུན་དགའ་འོད་ཟེར་སོགས་
ཀྱིས་བོད་ཀྱི་བཀའ་འགྱུར་སོག་ཡིག་ཏུ་ལེགས་པར་བསྒྱུར་པ་འདི་ཡང་། གོང་མ་ཁང་
ཤིས་རྒྱལ་བོའི་བཀས་མཁས་པ་དུ་མར་ཞུ་དག་བྱས་ནས་ལེགས་པར་གཏན་ལ་ཕབ་ཏུ་
བཅུག་སྟེ་པར་དུ་བསྐྲུན་པར་མཛད་པའི་བཀའ་དྲིན་གནང་བ་ཡིན་ཏེ། ཁང་ཤིས་
རྒྱལ་བོའི་གནམ་ལོ་ང་དྲུག་པ་རབ་བྱུང་བཅུ་གཉིས་པའི་མེ་མོ་བྱ་ཡི་( ༡༧༡༧)ལོར་
ཧོར་ཟླ་གསུམ་པའི་ཚེས་བཅུ་དགུ་ལ་གོང་མས་བཀའ་བསྒྲགས་ཤིང་། ཐུའུ་བཀྭན་
རིན་པོ་ཆེ་ངག་དབང་ཆོས་ཀྱི་རྒྱ་མཚོས་གཙོས་ཇ་སག་བླ་མ་བསྟན་འཛིན་དགེ་སློང་།
ཟུང་གྲུ་སིའི་ཏ་བླ་མ་བཀའ་བཅུ་ཤེས་རབ་དར་རྒྱས། སོག་པོའི་ཡིག་ཚང་གི་སློབ་
དཔོན་ཡི་ལ་གེ་བླ་མ་ཤེས་རབ་རྒྱ་མཚོ། བོད་ཀྱི་ཡིག་ཚང་གི་སློབ་དཔོན་ཡི་ལ་གེ་བླ་མ་
བློ་བཟང་ཚེ་རིང་། བོད་ཀྱི་ཡིག་ཚང་གི་སློབ་དཔོན་ཡི་ལ་གེ་བླ་མ་བསྟན་འཛིན་ཆོས་
དར་སོགས་སྐད་གཉིས་སྨྲ་བའི་ལོ་ཙཱ་བ་མང་བོས་བདག་པོ་ཆེན་པོའི་བཀའ་ལྟར་གོང་
མའི་མཛོད་ནས་ཡོན་སྦྱར་ཏེ་པར་ལེགས་པར་བསྒྲུབས་ནས་མཇུག་རྫོགས་པར་བྱས།
དཔར་ཕུད་གོང་མ་ཆེན་པོར་ཕུལ་བས་ཐུགས་ཤིན་ཏུ་དགྱེས་ཏེ་ལས་བབ་དང་བསྟུན་
པའི་བདག་རྐྱེན་བསམ་གྱིས་མི་ཁྱབ་པ་མཛད། རྒྱལ་བོ་ཆེན་པོ་འདིའི་རིང་ལ་སོག་
510



༄༅། །བོད་སོག་ཆོས་འབྱུང་གི་སྨད་ཆ།
ཡིག་གི་བཀའ་འགྱུར་བྱུང་ཞིང་། སོག་ཡུལ་གྱི་དགེ་འདུན་གྱི་སྡེ་དང་གཙུག་ལག་ཁང་
སོགས་མང་དུ་བྱུང་ཞིང་བསྟན་པ་རིན་པོ་ཆེ་དར་རྒྱས་ཆེན་པོ་བྱུང་བས། ལོ་ཉིས་སྟོང་
ལྔ་བརྒྱ་ན་གདོང་དམར་ཅན་གྱི་ཡུལ་དུ་དམ་པའི་ཆོས་དར་བའང་དེ་ཡིན་ཞེས་དམ་
ཆོས་རྒྱ་མཚོས་བསྔགས་པ་བཞིན་ཡིན་ནོ། ། སོག་ཡིག་གི་བཀའ་འགྱུར་འདི་ལ་
སྔགས་ཕྱོགས་ཀྱི་གླེགས་བམ་ཉེར་ལྔ་དང་། མདོ་ཕྱོགས་ཀྱི་གླེགས་བམ་བརྒྱད་ཅུ་རྩ་
གསུམ་སྟེ་པོད་བརྒྱ་དང་བརྒྱད་ཡོད་དོ། ། ཚལ་བ་བཀའ་འགྱུར་ལ་མ་དཔེ་བྱས་པ་ལི་
ཐང་བཀའ་འགྱུར་ཡང་གླེགས་བམ་མང་ཉུང་མ་གཏོགས་འདི་དང་གོ་རིམ་འདྲ། བོད་
ཡིག་གི་བཀའ་འགྱུར་རྒྱ་ནག་མཚལ་དཔར་མ་དེ་ཡང་ཅོ་ནེའི་བཀའ་འགྱུར་དང་ཆོས་
ཚན་བསྒྲིགས་ཚུལ་ཕལ་ཆེར་མཐུན་པར་གསུངས། ལམ་རིམ་བློ་སྦྱོང་གི་སྐོར་སོགས་
ཐོས་བསམ་བྱེད་པའི་ཡིག་ཆ་རྣམས་དང་། འདོན་ཆོག་གི་སྐོར་མང་བོ་སྔར་ནའི་ཆི་ཐོ་
ཡོན་པོག་ཏོ་གེ་གེན་རིན་པོ་ཆེའི་དུས་ནས་བསྒྱུར་ཟིན་པའི་བཀའ་དྲིན་ལས་དཔེ་མང་
བོ་འགྱུར་བ་བྱུང་། པི་ལེག་ཐུ་ནོ་མོན་ཧན་གྱིས། གོང་མ་ཡུང་ཊིང་ཆེན་པོར་རྗེའི་
གསུང་འབུམ་དང་ལྕང་སྐྱ་ངག་དབང་ཆོས་ལྡན་གྱི་གསུང་འབུམ་གཉིས་སོག་སྐད་དུ་
བསྒྱུར་ན་སོག་ཡུལ་གྱི་བསྟན་འགྲོར་ཕན་འདོགས་ཆེན་པོ་འབྱུང་ཚུལ་སྙན་ཞུ་ཟབ་མོ་
ཕུལ་བར། གོང་ནས་ཐུགས་དགྱེས་ཏེ་བཀའ་ཕབ་ལྟར། རྗེའི་གསུང་འབུམ་གླེགས་
བམ་ཉི་ཤུ། ལྕང་སྐྱ་རིན་པོ་ཆེའི་གསུང་འབུམ་གླེགས་བམ་བདུན་བཅས་སོག་སྐད་དུ་
བསྒྱུར་ཅིང་པར་ཡང་བཞེངས་པས། ཕྱོགས་འདིའི་གདུལ་བྱ་རྣམས་ལ་གསུང་རབ་ཀྱི་
དོན་མཐོང་བའི་མིག་ཕྱེ་བར་མཛད་དོ། །
གོང་མ་ཆན་ལུང་རྒྱལ་བོ་ཉིད་ཀྱིས། སྔོན་ཡབ་མེས་ཐའི་ཧོས་བཞེངས་པའི་
གསེར་གྱི་བཀའ་འགྱུར་རིན་པོ་ཆེ་སྣ་ཚོགས་པས་ཕྲ་བཀོད་པ་བལྟ་བས་ཆོག་མི་ཤེས་པ་
ཞིག་བཞུགས་པ་ལ་མཇལ་སྐབས། བཀའ་བསྟན་གྱི་པར་ཡོད་མེད་སོགས་ནང་བློན་
511



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
རྣམས་ལ་བཀའ་འདྲི་བྱུང་སྐབས། ཨ་ས་ཧ་ཨམ་པན་དང་བོའི་ལེ་ཚེ་མགོན་སྐྱབས་
གཉིས་ཀྱིས་བོད་ཡིག་གི་བཀའ་བསྟན་པར་ཡོད་པ་དང་། སོག་ཡིག་གི་བཀའ་འགྱུར་
པར་བཞུགས་པ་ལས། བསྟན་འགྱུར་པར་མེད་ཚུལ་ཞུས་པའི་ཚེ། བདག་པོ་ཆེན་པོ་
ནས་བསྟན་འགྲོའི་དོན་ལ་ཐུགས་གཞོལ་སྟབས། བསྟན་བཅོས་འགྱུར་རོ་ཅོག་ཧོར་
སྐད་དུ་བསྒྱུར་བར་བཞེད་ནས། ལྕང་སྐྱ་རོལ་བའི་རྡོ་རྗེ་དང་། ཁྲི་ཆེན་མཆོག་སྤྲུལ་བློ་
བཟང་བསྟན་པའི་ཉི་མ་རྣམ་གཉིས་ལ་བསྟན་འགྱུར་ཧོར་སྐད་དུ་བསྒྱུར་བའི་ཐུགས་
ཁུར་མཛོད་ཅེས་ཕེབས་པ་ལྟར། བོད་ནས་རིག་གནས་མཁས་པ་འགའ་ཞིག་དང་།
སོག་ཕྱོགས་ཀྱི་བླ་མ་སྐུ་སྐྱེ། བཀའ་རབ་འབྱམས། གུ་ཤྲི་སོགས་མང་བོ་བསྡུས། ལྕང་
སྐྱ་ཐམས་ཅད་མཁྱེན་པས་ཧོར་གྱི་ཡུལ་གྲུ་སོ་སོར་སྐད་མི་མཐུན་པ་མང་བས་གོང་མ་
ཆེན་པོར་བཀས་བཅད་ཅིག་ དགོས་ཚུལ་ཞུས་པས་དེ་ལྟར་ གྱིས་ ཤིག་ཅེས་བཀའ་
བསྩལ། དེ་ནས་དག་ཡིག་མཁས་པའི་འབྱུང་གནས་ཞེས་བྱ་བ། ཐོག་མར་གླེང་གཞི་
དང་ཆོས་བསྒྱུར་ཚུལ་གྱི་བཀས་བཅད། དེ་ནས་ཕར་ཕྱིན། དབུ་མ། མངོན་པ་གོང་
འོག འདུལ་བ། གྲུབ་མཐའི་སྐོར། གཏན་ཚིགས་རིག་པ། སྒྲ་རིག་པ། བཟོ་རིག་
པ། གསོ་བ་རིག་པ། བརྡ་གསར་རྙིང་གི་སྐོར་རྣམས་སོ་སོར་ལེ་ཚན་དུ་བྱས་ཏེ་མིང་
གི་རྣམ་གྲངས་ཐམས་ཅད་བོད་སོག་གི་སྐད་གཉིས་ཤན་སྦྱར་དུ་བྱས་པ་སྔོན་མེད་པའི་
ལེགས་བཤད་ཀྱི་བསྟན་བཅོས་གསར་རྩོམ་གནང་། འདི་ལ་རྒྱལ་མཆོག་བསྐལ་བཟང་
རྒྱ་མཚོས་ལ་མོ་གསེར་ཁྲིའི་རྣམ་ཐར་གསུངས་པའི་ནང་ཐུགས་ཤིན་ཏུ་རངས་པའི་
གསུངས་གནང་བ་ལྟར་ཡིན། །
དེ་ཡང་ལྕང་སྐྱ་རིན་པོ་ཆེ་དང་ཁྲི་ཆེན་རྒྱ་ནག་པའི་མཆོག་སྤྲུལ་རྣམ་གཉིས་ནས་
དབུ་འདོན་གནང་འོག ཕུའུ་ཡིན་བླ་མ་ཟུར་བ་ཤེས་རབ་རྒྱ་མཚོ། བོད་ཀྱི་བསླབ་
གྲྭའི་སྤྱི་དཔོན་ཨེ་ཕུ་ཨུ་ཅུ་མུ་ཆེན་མགོན་པོ་སྐྱབས། ལུང་ཕུ་ཟིའི་ཇ་སག་བླ་མ་སོ་ཉིད་
512



༄༅། །བོད་སོག་ཆོས་འབྱུང་གི་སྨད་ཆ།
བསྟན་འཛིན་ཆོས་དར། ལྷ་ཁང་སེར་བོ་གཡས་མའི་ཇ་སག་བླ་མ་ཆོས་འཕེལ་དར་
རྒྱས། ཅིང་ཇུ་ཟིའི་ཏ་བླ་མ་ཤེས་རབ་རྒྱ་མཚོ། བཟོ་རིག་སྨྲ་བ་སེ་ཆེན་རབ་འབྱམས་
པ་བློ་བཟང་སངས་རྒྱས། སྒྲ་རིག་སྨྲ་བ་མེར་གེན་རབ་འབྱམས་པ་ཤེས་རབ་བསྟན་
འཛིན། གསོ་རིག་སྨྲ་བ་དར་ཧན་ཨེམ་ཆི་འཇམ་དབྱངས་རྒྱལ་མཚན། ཕའི་ཀྱ་
དགའ་ལྡན་ཕན་བདེ་གླིང་གི་སྨོན་རིམ་པ་ངག་དབང་རྒྱ་མཚོ། སྨོན་རིམ་པ་ངག་
དབང་བཟང་བོ་ཁུ་དབོན་གཉིས། དུས་འཁོར་པཎྜི་ཏ་ཆོས་རྗེ་རབ་འབྱམས་པ་བློ་
བཟང་རྒྱལ་མཚན། འབྲས་སྒོ་མང་བ་པཎྜི་ཏ་ཆོས་རྗེ་རབ་འབྱམས་པ་ཡེ་ཤེས་ཚུལ་
ཁྲིམས། ཨ་བག་གཡོན་རུའི་གླིང་བསྲེས་བཀའ་བཅུ་ངག་དབང་རིན་ཆེན། ཧོར་ཆེན་
ནོ་ཡོན་ཧོ་ཐོག་ཐུ་པི་ལ་གན་ངག་དབང་བློ་བཟང་ཡར་འཕེལ། ཨ་ཆི་ཐུ་མེར་གེན་ཆོས་
རྗེ་བློ་བཟང་ཆོས་འཛིན། ཧར་ཆིན་ཐུ་ས་ཐུ་ཆོས་རྗེ་གུ་ཤྲི་ངག་དབང་སྟོབས་ལྡན།
ཨེར་ཏེ་ནི་གུ་ཤྲི་ཆོས་རྒྱ་མཚོ། ཏཱ་ཡན་ཆི་ཧོ་ཐོག་ཐུ་ཨེར་ཏེ་ནི་དར་ཧན་གུ་ཤྲི་བསྟན་པ་
རྒྱ་མཚོ། དར་བྲི་གེ་ཐུ་ཏཱའི་གུ་ཤྲི་ངག་དབང་བསྟན་འཕེལ། ནོམ་ཆི་ནང་སོ་གུ་ཤྲཱི།
བེ་ལིག་ཐུ་གུ་ཁྲི་གྲགས་པ། ཧུར་ཆི་བེ་ལིག་ཐུ་གུ་ཤྲི་ཆོས་རྗེ། ནང་སོ་གུ་ཤྲི་བློ་བཟང་
དགེ་ལེགས། ལོ་ཙཱ་བ་གུ་ཤྲི་ངག་དབང་ཆོས་དཔལ་ཏེ་སྐད་གཉིས་སྨྲ་བའི་གུ་ཤྲི་བཅུ་
རྣམས་ཀྱིས། ཆན་ལུང་རྒྱལ་བོའི་གནམ་ལོ་དྲུག་པ་རབ་བྱུང་བཅུ་གཉིས་པའི་ལྕགས་
མོ་བྱ་( ༡༧༤༡) ལོའི་སྨིན་དྲུག་ཟླ་བའི་རྒྱལ་ཕུར་འཛོམས་པའི་འགྲུབ་སྦྱོར་ཉིན་དབུ་
བཙུགས་ཏེ། དེའི་ཕྱི་ལོ་ཆུ་ཁྱི་ལོའི་མགོ་ཟླ་བའི་ཚེས་བཅོ་ལྔའི་ཉིན་མཇུག་རྫོགས་པར་
བྱས་ཏེ། གོང་མ་ཆེན་པོར་ གཟིགས་རྟོག་ཕུལ་ བས་ གོང་མས་ ཀྱང་ དགྱེས་ པའི་
བསྔགས་བརྗོད་རྒྱུ་ཆེར་མཛད་ཅིང་། རྗེ་རྣམ་པ་གཉིས་དང༌། སྒྱུར་བྱེད་གུ་ཤྲི་རྣམས་
ལའང་བདག་ རྐྱེན་ གཟེངས་བསྟོད་ གཏང་རག་ གི་ཡོན་ སོགས་ གང་མང་ གནང་།
བསྟན་འགྱུར་དེ་ཉིད་གོང་མའི་མཛོད་ནས་རྒྱུ་ཡོན་སྦྱར་ཏེ་པར་དུ་བསྒྲུབས་ཤིང་།
513



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཆོས་སྦྱིན་གྱི་སྒོ་བརྒྱ་ཕྲག་ཕྱེས་ཏེ་ཧོར་གྱི་ཡུལ་གྲུ་ཐམས་ཅད་ལ་ཁྱབ་པར་མཛད་པས་
སོག་ཡུལ་གྱི་བསྟན་པ་རིན་པོ་ཆེ་མི་ནུབ་པའི་ཆ་རྐྱེན་མཆོག་ཏུ་གྱུར།
ཡང་གོང་མ་ཆེན་པོས། མན་ཇུའི་རིགས་ལ་རྒྱལ་བའི་བཀའ་འགྱུར་རིན་པོ་ཆེ་
བསྒྱུར་བ་མེད་སྟབས། ལྕང་སྐྱ་ཐམས་ཅད་མཁྱེན་པར་མན་ཇུའི་སྐད་ཀྱིས་བསྒྱུར་
དགོས་པའི་བཀའ་བྱུང་བ་ལྟར། སྐད་རིགས་ལ་མཁས་པའི་ཡོན་ཏན་ཅན་དང་། ལོ་
ཙཱ་བ་མང་བོ་བསགས་ནས་ཆོས་བསྒྱུར་བའི་མགོ་ཚུགས། པོ་ཏི་རེ་རེ་བསྒྱུར་ཟིན་པ་
དང་ལྕང་སྐྱ་རིན་པོ་ཆེས་ཞུས་ཆེན་གནང༌། དེ་རྗེས་གོང་མ་ཆེན་པོས་གཟིགས་རྟོག་
བྱས་ནས་འགའ་ཞིག་འཆོས་པ་གནང་སྟེ་ཞིབ་གཟིགས་གྲུབ་ནས་བསྒྱུར་བྱང་སོགས་
མཛད་དགོས་པའི་དབང་གིས་ཚང་མ་བསྒྱུར་གྲུབ་པ་ལ་ལོ་མང་བོ་ཞིག་འགོར་བ་བྱུང་།
གོང་མ་ཆེན་པོ་སྲིད་སྐྱོང་གི་བྱ་བ་བློས་མི་འཁྱུད་པ་ཞིག་ཡོད་མོད། དེའི་ཞོར་དུ་བསྒྱུར་
བ་རྣམས་ལ་གཟིགས་པ་ཙམ་དུ་མ་ཟད། ཚིག་དོན་གྱི་ཆ་ལ་ཞིབ་དཔྱོད་མཛད་དེ་
འགྱུར་བཅོས་གང་མང་བྱུང་བ་ནི་དམ་པའི་རྣམ་ཐར་དང་ཡང་མཚུངས་ལ། དཔའ་
བར་འགྲོ་བའི་མདོ་ཞེས་བྱ་བ་བོད་དུ་མ་འགྱུར་བ་རྒྱུའི་བཀའ་འགྱུར་ཁྲོད་ན་ཡོད་པ་
གོང་མ་ཆེན་པོས་ལྕང་སྐྱ་རིན་པོ་ཆེར་བོད་སྐད་དུ་བསྒྱུར་དགོས་པའི་བཀའ་ཕབ་ནས།
ཁོང་གིས་ལྗགས་ཞུས་ངོས་ལོ་ཙཱ་བ་རྣམས་ཀྱིས་བསྒྱུར་ཏེ་གོང་ལ་ཕུལ་བས་ཐུགས་
དགྱེས། གུང་མགོན་པོ་སྐྱབས་ནས་ཀྱང་། རྒྱུད་གཉིས་མེད་རྣམ་རྒྱལ་གྱི་བསྒྱུར་འཕྲོ་
བུ་སྟོན་གྱིས་སླར་བསྒྱུར་དགོས་ཡོད་གསུངས་པ་དེ། རྒྱ་ནག་གི་བཀའ་འགྱུར་ནས་
བསྒྱུར་བ་སོགས་ཤིན་ཏུ་མང་ངོ༌། ། སྔོན་བཀའ་འགྱུར་སོག་སྐད་དུ་བསྒྱུར་པའི་ནང་
ནས་འདུལ་བ་ལུང་ཡོངས་རྫོགས་ཨོས་ལོད་ སྐྱིད་ཤོད་སྤྲུལ་སྐུ་ རིན་པོ་ཆེས་འགྱུར་
བཅོས་མཛད་ནས་སོག་སྐད་དུ་བསྒྱུར་པ་ཡིན་ནོ། ། དེ་ལྟར་སྔ་ ཕྱིར་སོག་སྐད་དུ་
བསྒྱུར་པ། དཔེ་ཆོས་འགྲེལ་བ། མདོ་མཛངས་བླུན། ས་སྐྱ་ལེགས་བཤད། སངས་
514



༄༅། །བོད་སོག་ཆོས་འབྱུང་གི་སྨད་ཆ།
རྒྱས་བྱང་སེམས་སྐྱེས་བུ་དམ་པ་རྣམས་ཀྱི་རྣམ་ཐར་ལོ་རྒྱུས་ཀྱི་རིགས་མང་བོ་དང་།
མ་ཎི་བཀའ་འབུམ། གཟུངས་བསྡུས། སྨན་གྱི་རྒྱུད་བཞི། གཞན་ཡང་མཚན་ཉིད་
ཀྱི་ཡིག་ཆ་མང་བོ་དང་། རྩིས་གཞུང༌། ཆོ་ག་ཆོས་སྤྱོད་སོགས་མདོ་སྔགས་ཀྱི་ཆོས་
མཐའ་ཡས་པའི་པར་དང་། ཁུ་རེ་ཆེན་མོ་དང་། པད་དཀར་ཆོས་གླིང་སོགས་དགོན་
སྡེ་དུ་མར་བླ་མ་རྣམས་ཀྱི་གསུང་འབུམ་མང་བོ་བཞུགས་ཡོད། སོག་ཡིག་གི་དག་ཡིག་
ཀྱང་། མཁས་པའི་འབྱུང་གནས་དང་། གུང་མགོན་པོ་སྐྱབས་ཀྱི་བརྡ་ཡིག་རྟོགས་སླ།
ཏཱ་ཁུ་རེའི་ཕྱོགས་ནས་འཚོལ་བར་སླ་བ་ཞེས་པའི་བརྡ་ཡིག བསྟན་དར་ལྷ་རམས་
པའི་མིང་དོན་གསལ་བྱེད་ཟླ་བའི་འོད་སྣང་སོགས་མང་། སོག་ཡུལ་གྱི་རབ་བྱུང་
རྣམས་ཕལ་ཆེར་བོད་ཡིག་གི་གཞུང་ལ་སྦྱང་བ་བྱས་ཤིང་དེའི་སྟེང་ནས་ཐོས་བསམ་
བྱེད་པ་ཤ་སྟག་ཡིན་པས། ཆོས་ཧོར་སོག་གི་སྐད་དུ་བསྒྱུར་བ་ལ་མཐའ་གཅིག་ཏུ་ལྟོས་
དགོས་པ་མིན་ཡང་། ཆོས་བསྒྱུར་པ་དེ་ནི་ཧོར་ཡུལ་ལ་བསྟན་པ་དར་བའི་ཆ་རྐྱེན་དུ་
ཆེ་ཞིང་། བོད་ཡིག་མི་མཁྱེན་པའི་སྐྱ་སེར་ཐོས་བསམ་བྱེད་མཁན་མང་བོ་ལ་གལ་ཆེ་
བ་ཡིན་ནོ། །
གསུམ་པ། དགོན་གནས་དགེ་འདུན་གྱི་སྡེ་ཆགས་ཚུལ་ནི། ལུང་རྣམ་འབྱེད་
ལས། ཀུན་དགའ་ར་བ་གཙུག་ལག་ ཁང་། །མལ་སྟན་འཚོ་བ་ནར་མ་དང་། །
ཞེས་སོགས་ཀྱི་སྐབས་སུ་རྫས་ལས་བྱུང་བའི་བསོད་ནམས་ཀྱི་གཞིའི་གཙོ་བོ་དགེ་
འདུན་གྱི་སྡེ་འཛུགས་པ་དང་། དེའི་གནས་གཞི་གཙུག་ལག་ཁང་བཞེངས་པ། མལ་
སྟན་འཚོ་བ་ནར་མ་སྦྱོར་བ་སོགས་ཡིན་པར་གསུངས་པ་དང་། གནས་མལ་གྱི་གཞི་
དང་། གསོ་སྦྱོང་གི་གཞི་ལས་ཀྱང་། གཙུག་ལག་ཁང་བརྩིགས་ཤིང་རི་མོར་བྲིས་པ་
དང་། སྤོང་ཁང་སྒྲུབ་ཚུལ་དང་། དགེ་འདུན་འདུས་ནས་བསྟན་པའི་བྱ་བ་བྱེད་ཚུལ་
སོགས་བཀའ་བསྩལ་པ་དང་། སློབ་དཔོན་ཡོན་ཏན་འོད་ཀྱིས་འདུལ་བ་མདོ་རྩ་བར།
515



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལག་གི་བླས་འགྲོ་བ་དང་འོང་བ་དང་ལྡན་པའི་གཞིར་གཙུག་ལག་ཁང་རབ་ཏུ་གནས་
པར་བྱའོ་ཞེས་སོགས་གསུངས་པ་ལྟར། དགེ་འདུན་གྱི་སྡེ་འཛུགས་པའང་། གཙུག་
ལག་ཁང་བཞེངས་པ་དང་དགེ་འདུན་རྣམས་ཀྱི་གནས་ཁང་བརྩིགས་ནས། བཤད་
སྒྲུབ་ཀྱི་བྱ་བ་བྱེད་པའི་གནས་གཞི་གཅིག་འབྱུང་བ་གལ་ཆེ་བས་ན། བཅོམ་ལྡན་
འདས་ལ་ཁྱིམ་བདག་མགོན་མེད་ཟས་སྦྱིན་གྱིས་མཉན་ཡོད་དུ་གཤེགས་པར་གསོལ་
བ་བཏབ་པ་ན། དེ་ན་གཙུག་ལག་ཁང་ཡོད་དམ་ཞེས་བཀའ་བསྩལ་པར། ཁྱིམ་
བདག་གིས་མཆིས་སོ་ཞེས་ཞུས་པས། གང་དུ་གཙུག་ལག་ཁང་ཡོད་པ་དེར་དགེ་
འདུན་རྣམས་འོང་བ་དང་། འགྲོ་བ་དང་། གནས་པར་སེམས་སོ་ཞེས་བཀའ་བསྩལ་
ནས། རྒྱལ་བུ་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་བརྩིགས་
ནས་ཆོས་གཞི་བཞེངས་པ་ཡིན་ལ། ཤཱ་རིའི་བུའི་འཁྲུངས་གཞིས་སུའང༌། ཆོས་རྒྱལ་
མྱ་ངན་མེད་ཀྱིས་དང་བོ་གཙུག་ལག་ཁང་བཞེངས་ནས། དཔལ་ནཱ་ལེནྡྲའི་ཆོས་སྡེ་
བྱུང་བ་དང་། གྲུབ་ཆེན་ཀེམ་བྷ་ལ་བྱ་བས་བསྟན་པ་ལ་གང་ཕན་དཔྱོད་པ་ན་དགེ་
འདུན་གྱི་སྡེ་འཛུགས་པ་ལས་ལྷག་པ་མེད་པར་གཟིགས་ནས། རྒྱལ་བོར་སྐྱེ་བ་བཞེས་
ཏེ་བི་ཀྲ་མ་ལ་ཤི་ལའི་གཙུག་ལག་ཁང་བཞེངས་པ་དང༌། ཇོ་བོ་ཨ་ཏི་ཤས་བལ་ཡུལ་དུ་
ཐང་བྷི་ཧ་རའི་གཙུག་ལག་ཁང་བཞེངས་ཏེ་དགེ་འདུན་གྱི་སྡེ་དང་མཆོད་རྒྱུན་ཚུགས།
རྒྱལ་བ་ཙོང་ཁ་བ་ཆེན་པོས་ཀྱང་དགེ་ལྡན་རྣམ་པར་རྒྱལ་བའི་གླིང་བཏབ་ནས་དགེ་
འདུན་གྱི་སྡེ་བཙུགས་ཏེ་ཆོས་འཆད་ཉན་སྤེལ་བར་མཛད་པ་ཡིན་པས། སྔོན་བྱོན་
དམ་པ་རྣམས་ཀྱི་ཕྱག་སྲོལ་བཟང་བོའི་རྗེས་ཞུགས་ཏེ། ཆེན་པོ་ཧོར་གྱི་ཡངས་པའི་
རྒྱལ་ཁམས་འདིར་ཡང་། འཇམ་མགོན་ས་པཎ་ཡབ་སྲས་དང་། ཀརྨ་བཀའ་བརྒྱུད་
ཀྱི་བླ་མ་རྣམས་སྤྱན་དྲངས་ཏེ་ལང་གྲུའུ་སྡེ་བཞིའི་ཕྱོགས་སུ་གཙུག་ལག་ཁང་མང་བོ་
དང་། དགེ་འདུན་གྱི་སྡེ་ཡང་བཙུགས། ཡང་སྡེ་བཞིའི་ལྷོ་ནུབ་ཏུ་གླང་རི་ལུང་བསྟན་
516



༄༅། །བོད་སོག་ཆོས་འབྱུང་གི་སྨད་ཆ།
ནས་གསུངས་པར་གྲགས་པའི་སངས་རྒྱས་བདེ་བའི་འབྱུང་གནས་ཀྱི་སྐུ་ཚད་འདོམ་
བཅོ་བརྒྱད་ཡོད་པ་སོགས་མདོ་སྨད་ཙོང་ཁའི་བྱང་ཕྱོགས་རྒྱ་བོད་ཀྱི་མཚམས་སུ་སྔོན་
དུས་ཧོར་སོགས་ཀྱི་དགོན་གནས་མང་བོ་བྱུང༌། ཧོར་རྒྱལ་ཤིའོ་ཐའི་ཧུ་ཞེས་པ་ཁྲང་
ཨན་དུ་དམག་ལ་ཕེབས་ནས་བདེ་འཇགས་སུ་བཀོད་པའི་སྐབས་རྩེ་ལྔར་བྱོན་ནས།
འཇམ་དཔལ་མཚན་ལྡན་གླིང་ངམ་ཤུ་ ཤིང་ཟའི་ ལྷ་ ཁང་ཞིག་གསོས་དང་། དེའི་
མདུན་རྒྱབ་ཀྱི་ལྷ་ཁང་མཐའ་དག་བཞེངས་ནས་མཆོད་རྒྱུན་བཙུགས། ཧུ་པ་ལིས་སེ་
ཆེན་གྱིས་པེ་ཅིན་མཆོད་རྟེན་དཀར་བོ་བཞེངས་ནས་གཙུག་ལག་ཁང་བརྩིགས་ཏེ་
ཙནྡན་ཇོ་བོ་གདན་དྲངས་ཤིང་དགེ་འདུན་གྱི་སྡེ་བཙུགས། པེ་ཅིན་ཕོ་བྲང་ནུབ་
ཕྱོགས་སུ་ས་སྐྱ་འཕགས་པས་རྡོའི་མཆོད་རྟེན་རྩེ་ལྔ་བ་ཡོད་པའི་དགོན་བཙུགས།
ཧོར་རྒྱལ་ཡུལ་ཅུའི་ཐུས་རི་བོ་རྩེ་ལྔར་ཧུའུ་ཀོ་ཙཞེས་པའི་ཡུལ་སྲུང་ལྷ་ཁང་དང་། ཏི་ཤི་
གུང་ཞེས་པའི་བརྒྱ་བྱིན་གྱི་ལྷ་ཁང་སོགས་ཀྱང་བཞེངས་ནས་ཞབས་ཏོག་རྒྱ་ཆེན་
མཛད། པད་དཀར་འཆང་བ་རྒྱལ་དབང་བསོད་ནམས་རྒྱ་མཚོ་ཨལ་ཐན་རྒྱལ་བོས་
གདན་དྲངས་ཏེ་མཆོད་ཡོན་ཐོག་མར་མཇལ་བའི་སར་ཆབ་ཆ་ཐེག་ཆེན་ཆོས་འཁོར་
གླིང་བཙུགས། མཁར་སྔོན་པོར་ཕེབས་ནས་ཨེར་ཏེ་ནི་ཇོ་བོའི་ལྷ་ཁང་བསྐྲུན་ཏེ་དགེ་
འདུན་གྱི་སྡེ་བཙུགས། གཞན་ཡང་ཨོར་དུས་ཀྱི་རྒྱལ་བོ་བིན་དུས་ཡོན་བདག་མཛད་
དེ་ཕུན་ཚོགས་གཞན་ཕན་གླིང་བཏབ། ༀ་དཔལ་ནོ་ཡོན་གྱི་ས་ཆར་ཕུན་ཚོགས་རྣམ་
རྒྱལ་གླིང་། སེ་ཆེན་དའི་ཆིང་གི་མངའ་ཞབས་སུ་ཕུན་ཚོགས་དར་རྒྱས་གླིང་ལ་སོགས་
པའི་དགོན་པ་བཏབ་ནས་རི་བོ་དགེ་ལྡན་པའི་བསྟན་པ་དབྱར་མཚོ་བཞིན་དུ་རྒྱུས་
པར་མཛད། གོང་མ་ཁང་ཤིས་རྒྱལ་བོས་མཚོ་བདུན་གཡས་ གཡོན་གྱི་དགོན་སྡེ་
གཉིས་བཙུགས། ཆན་ལུང་རྒྱལ་བོས་སོག་ཕྱོགས་ཞེ་ཧོར་དུ་པོ་ཏ་ལ་དང་མཚུངས་
པའི་གཙུག་ལག་ཁང་། བོད་ཀྱི་བསམ་ཡས་ལ་དཔེ་བླངས་པ་ཏཱ་ཕུ་ཟི་དང༌། བཀྲས་
517



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལྷུན་ལ་དཔེ་བླངས་པའི་ལྷ་ཁང་རྣམས་ཡོད། གཞན་ཡང་། ཤ་ར་སུ་མེ། ཁུ་ཧེ་སུ་མེ་
སོགས་དགེ་འདུན་ཉུང་བའི་སྡེ་སོགས་ཡོད་དོ། །
སོག་ཕྱོགས་ཀྱི་དགོན་སྡེ་ཆེ་བའི་གྲས་རགས་རིམ་ཙམ་ཞིག་བརྗོད་ན། མཁར་
སྔོན་པོར། ཨལ་ཐན་རྒྱལ་བོས་བཞེངས་པའི་ཡེ་ཧེ་ཇོ་བོ་རིན་པོ་ཆེ་དང་། པཱ་ག་ཇོ་བོ་
རིན་པོ་ཆེ་གཉིས་ཀྱི་ལྷ་ཁང་གིས་གཙོས་མཁར་སྔོན་དར་རྒྱས་སྡེ་སྒྲུབ་གླིང་། དགའ་
ལྡན་ཕུན་ཚོགས་གླིང་། སངས་རྒྱས་སྟོང་གི་ལྷ་ཁང་སོགས་དགོན་ཁག་བཅུ་དང་
མཆོད་རྟེན་མང་བོ་བཞུགས། ཧལ་ཧ་རྡོ་རྗེ་རྒྱལ་བོས་བཞེངས་པའི་ཨེར་ཏེ་ནི་ཇོ་བོའི་
ལྷ་ཁང་། ཧལ་ཧ་རྗེ་བཙུན་དམ་པ་རིན་པོ་ཆེ་བློ་བཟང་བསྟན་པའི་རྒྱལ་མཚན་དཔལ་
བཟང་བོས་བཏབ་པའི་རི་བོ་དགེ་རྒྱས་དགའ་ལྡན་བཤད་སྒྲུབ་གླིང་ཞེས་པའི་དགོན་
ཆེན། ནང་གསེས་རྒྱུད་པ་གྲྭ་ཚང་ཡོད་པ་དང་བོར་ཨ་མདོ་ཨས་མག་གཅིག་བཙུགས་
ཀྱང་། རྗེས་སུ་རིམ་གྱིས་ཨས་མག་ཉེར་བརྒྱད་ཆགས་ནས་འཆད་ཉན་བྱེད་བཞིན་
ཡོད་ལ། སྐུ་ཕྲེང་གཉིས་པ་བློ་བཟང་བསྟན་པའི་སྒྲོན་མེས་བཏབ་པའི་དགོན་ཆེན་
བསྟན་པ་དར་རྒྱས་གླིང༌། ནང་གསེས་མཚན་ཉིད། རྒྱུད་པ། སྨན་པ་སྟེ་གྲྭ་ཚང་
གསུམ་ཡོད་ལ། འདིའི་མཚན་ཉིད་གྲྭ་ཚང་བཀྲ་ཤིས་ཆོས་འཕེལ་གླིང་འདི་ཡང་འཇམ་
དབྱངས་བཞད་པའི་ཡིག་ཆའི་སྟེང་ནས་འཆད་ཉན་བྱེད་བཞིན་ཡོད། སྐུ་ཕྲེང་བཞི་བ་
ཐུབ་བསྟན་དབང་ཕྱུག་འཇིགས་མེད་རྒྱ་མཚོས་སྐར་རྩིས་དང་། སྨན་པ་། དུས་
འཁོར་ཏེ་གྲྭ་ཚང་རྣམ་པ་གསུམ་ཚུགས། སྐུ་ཕྲེང་ལྔ་བ་འཇིགས་མེད་བསྟན་པའི་རྒྱལ་
མཚན་གྱིས་དུས་འཁོར་གྲྭ་ཚང་བཤད་སྒྲུབ་གླིང་བཏབ་ཅིང་། རྗེ་ཉིད་ཀྱིས་བཏབ་པའི་
བཀྲ་ཤིས་ཆོས་འཁོར་གླིང་དང་། ཀུན་དགའ་ཆོས་གླིང་གཉིས་སུ་རི་བོ་དགེ་རྒྱས་
དགའ་ལྡན་བཤད་སྒྲུབ་གླིང་གི་གྲྭ་རིགས་ཐམས་ཅད་བསྡུ་བ་མཛད་ནས། བཀྲ་ཤིས་
ཆོས་གླིང་བ་རྣམས་ཀྱིས་སྒོ་མང་ཡིག་ཆ་དང་། ཀུན་དགའ་ཆོས་གླིང་བ་རྣམས་ཀྱིས་བློ་
518



༄༅། །བོད་སོག་ཆོས་འབྱུང་གི་སྨད་ཆ།
ས;
གསལ་གླིང་བའི་ཡིག་ཆའི་སྟེང་ནས་འཆད་ཉན་བྱེད་པའི་སྲོལ་བཙུགས་ཤིང༌། པདྨ་
ཡོ་གའི་གྲྭ་ཚང་ཡང་ཚུགས་པར་མཛད། དེ་ལྟར་ཏཱ་ཧུ་རེའམ་ཏ་ཁུ་རེ་ཞེས་གྲགས་པའི་
གདན་ས་ཆེན་པོ་དེར་འདུ་ཁང་བཅོ་ལྔ་ལྟོ་སྤྲད་པ་ཀ་བ་ཉིས་སྟོང་སུམ་བརྒྱ་ལྷག་ཡོད་
པའི་གཙུག་ལག་ཁང་དང༌། གྲྭ་ཚོགས་རྒྱས་དུས་དགེ་འདུན་ཁྲི་ཕྲག་བདུན་ལྷག་
བཞུགས་ནས་མདོ་སྔགས་ཀྱི་བསྟན་པ་ཡོངས་སུ་རྫོགས་པ་ལ་ཐོས་བསམ་སྒོམ་གསུམ་
དང་འཆད་རྩོད་རྩོམ་གསུམ་གྱིས་ཆོས་ཀྱི་སྒྲ་དབྱངས་རྒྱུན་མི་འཆད་དུ་སྒྲོགས་བཞིན་
པར་སྔ་མོའི་དུས་སུ་བཞུགས་པ་ཡིན་ནོ། །
གོང་མ་ཆེན་པོ་བྱུང་ཊིས་ལྔ་བ་ཆེན་པོ་གདན་དྲངས་པའི་དུས་སུ་ཆེད་གཉེར་
གྱིས་བཞེངས་པའི་ཆ་ཧར་ཏིས་ཀིའི་དགོན་བཀྲ་ཤིས་ཚོགས་འཕེལ་གླིང་། ཧལ་ཧ་ཐུ་
ཤེ་ཡེ་ཐུ་ཧན་གྱིས་ཨས་མག་ལ་ཨེར་ཏེ་ནི་ཇོ་བོའི་ལྷ་ཁང་དགོན་ལ་གྲྭ་བ་སྟོང་དང་གྲྭ་
ཚང་བཞི་བཞུགས་པ་དང་མཚན་ཉིད་ཀྱི་འཆད་ཉན་སྒོ་མང་ཡིག་ཆའི་སྟེང་ནས་བྱེད་
ཅིང་དར་རྒྱས་ཆེ། ཨ་མོར་བ་ཨ་སག་ལང་ཐུའི་དགོན་པ་གྲྭ་བ་ཉིས་སྟོང་དང་གྲྭ་ཚང་
བཞི་ཡོད་པ་འཆད་ཉན་སེ་འབྲས་ཀྱི་ཡིག་ཆ་འདྲེས་མ་བྱེད། ནོ་མཆི་ནོ་ཡོན་ཧུ་ཕོག་
ཐུའི་དགོན་པ་གྲྭ་བ་ལྔ་བརྒྱ་ཙམ་གྲྭ་ཚང་གསུམ་བཞུགས། མེར་གེན་ཝང་གི་ཧོ་ཤོས་
དགོན་པར་གྲྭ་བ་སྟོང་དང་གྲྭ་ཚང་བཞི་ཡོད་ལ་འཆད་ཉན་སྒོ་མང་ཡིག་ཆ་ལྟར་བྱས་
ནས་དར་རྒྱས་ཆེ་བ་བྱུང་། ནོ་ཡོན་བླ་མའི་དགོན་པ་ཧ་མ་རིའི་སུ་མེ་ལ་གྲྭ་བ་སུམ་བརྒྱ་
དང་གྲྭ་ཚང་བཞི་བཞུགས། ཧུབ་ཆིང་ཇོ་ནང་པའི་སེའི་ཤོག་གི་འབྲས་སྤུངས་དགོན་
པ་གྲྭ་བ་སྟོང་དང་གྲྭ་ཚང་བཞི་ཡོད། པཱ་རི་མཁན་པོ་དམ་ཚིག་རྡོ་རྗེའི་དགོན་པ་ཡིད་
དགའ་ཆོས་འཕེལ་གླིང་ལ་གྲྭ་བ་ལྔ་བརྒྱ་ཡོད་ལ་དཀྱིལ་འཁོར་སྒྲུབ་མཆོད་མི་འདྲ་བ་
བརྒྱད་ཅུ་རྩ་གཉིས་ཚུགས་ཡོད། སེ་ཆེན་ཧན་གྱི་ཨས་མག་གི་སེ་ཆེན་ཧང་གི་དགོན་པ་
གྲྭ་བ་སྟོང་ཙམ་ཡོད་ཅིང་གྲྭ་ཚང་བཞི་བཞུགས་པ་ཡིག་ཆ་སྒོ་མང་ཡིན། ཧུག་ཤིན་ཧུ་རེ་
519



༄༅ ། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཞེས་པའི་དགོན་པ་གྲྭ་བ་སྟོང་ལྷག་ཡོད་ཅིང་གྲྭ་ཚང་ལྔ་བཞུགས། པོར་ཅི་གན་གཡས་
རུའི་ཆོས་གྲྭར་གྲྭ་བ་སྟོང་ལྷག་ཡོད་ཅིང་མཚན་ཉིད་ཀྱི་འཆད་ཉན་བཟང༌། པོར་ཅི་
གན་གཡོན་རུའི་ཆོས་གྲྭ་ཡང་གྲྭ་བ་སྟོང་ཡོད་ཅིང་མཚན་ཉིད་ཀྱི་འཆད་ཉན་ཀྱང་
བཟང་། དེ་གཉིས་ཀ་སྒོ་མང་ཀུན་མཁྱེན་གྱི་ཡིག་ཆའི་སྟེང་ཡིན། ཧ་ཐུ་གེན་ཡོ་གི་ཛ་
རི་བླ་མའི་དགོན་པ་གྲྭ་བ་སྟོང་དང་གྲྭ་ཚང་བཞི་བཞུགས། ཆོས་གྲྭའི་ཡིག་ཆ་རྗེ་བཙུན་
པ་ཡིན། ཧེ་པི་ཇུན་ཝང་གི་ཧོ་ཤོའི་དགོན་པ་གྲྭ་བ་སྟོང་དང་གྲྭ་ཚང་བཞི་ཡོད་ཅིང་ཆོས་
གྲྭའི་འཆད་ཉན་སྒོ་མང་ཡིག་ཆ་བྱེད། ལྷ་པེའི་སེའི་དགོན་པ་ཡང་དེ་དང་འདྲ་བར་གྲྭ་
བ་སྟོང་དང་གྲྭ་ཚང་བཞི་བྱུང༌། ཇོ་ནང་པའི་སེའི་ནོ་མོན་ཧན་བླ་མའི་དགོན་པ་གྲྭ་
གྲངས་སྟོང་ལྷག་ལ་གྲྭ་ཚང་གསུམ་བཞུགས། ཨོ་པན་སས་ན་ནོ་ཡོན་གྱི་ཨས་མག་གི་
ཨོཾ་པན་སས་ན་ནོ་ཡོན་གྱི་དགོན་པ་གྲྭ་ཚང་དྲུག་ལ་གྲྭ་བ་སུམ་སྟོང་དང་མཚན་ཉིད་ཀྱི་
བཤད་གྲྭ་དར་རྒྱས་ཀྱང་ཚེ། མཁན་ཆེན་ཆོས་རྒྱལ་གྱི་དགོན་པ་རྣམ་རྒྱལ་རབ་བརྟན་
གླིང་ལ་གྲྭ་ཚང་གསུམ་ཡོད་ཅིང་། ཐོས་བསམ་གླིང་སེ་རའི་ཡིག་ཆ་དར་རྒྱས་ཆེ།
བསྟན་སྒྲོན་ཆོས་མཛད་བླ་མའི་དགོན་པ་གྲྭ་གྲངས་སུམ་བརྒྱ་མཚན་ཉིད་ཁོ་ན་བྱུང༌།
ཆིང་སུ་ཅུག་ཐུ་ནོ་མོན་ཧན་གྱི་དགོན་པ་གྲྭ་བ་སུམ་བརྒྱ་སྨན་པ་གྲྭ་ཚང་ཡིན། ཏཱ་ཆིང་
ཝང་གི་ཁུ་རེ་ཞེས་གྲགས་པའི་དགོན་ཆེན་གྲྭ་བ་ཉིས་སྟོང་བཞུགས་པ་ལ་གྲྭ་ཚང་བཞི་
བྱུང་བས་ཆོས་གྲྭའི་འཆད་ཉན་སེ་རའི་རྗེས་འབྲངས་ཡིན། ཛ་ཡ་པཎྜི་ཏའི་དགོན་
དགའ་ལྡན་ཆོས་འཕེལ་གླིང་གྲྭ་བ་སྟོང་ལྷག་ཡོད་ཅིང་གྲྭ་ཚང་གསུམ་བཞུགས་པ་མཚན་
ཉིད་འཕེལ་རྒྱས་ཆེ། ཇ་སག་ཐུ་ཧན་གྱི་ཨས་མག་གི་ཇ་སག་ཐུ་ཧང་གི་དགོན་པ་གྲྭ་བ་
སྟོང་ལྷག་ལ་གྲྭ་ཚང་གསུམ་བཞུགས། ཡི་ལ་གུ་སན་གེ་གེན་བླ་མའི་དགོན་པ་གཉིས་
ཡོད་པ་སོ་སོར་གྲྭ་བ་ལྔ་བརྒྱ་ལྔ་བརྒྱ་དང་། མཚན་ཉིད་དང་རྒྱུད་པ་གཉིས་བྱུང་།
གཟའི་མཁན་པོའི་དགོན་པ་གྲྭ་བ་སྟོང་དང་གྲྭ་ཚང་བཞི་ཡོད་པ་བཤད་སྒྲུབ་ཀྱི་འཆད་
520



༄༅། །བོད་སོག་ཆོས་འབྱུང་གི་སྨད་ཆ།
ཉན་ཡང་རྒྱས། དེ་དག་ནི་དགོན་ཆེན་གྲས་རགས་ཙམ་བརྗོད་པ་ཡིན་ལ། ཧལ་ཧ་ཚོ་
ཆེན་བཞིའི་ཧོ་ཤོ་བརྒྱད་ཅུ་རྩ་དྲུག་ན་དགོན་སྡེ་བརྒྱ་ཕྲག་ལོངས་མིན་ཙམ་ཡོད་ཀྱང་དེ་
རྣམས་ནི་ བརྗོད་ པར་ མ་ནུས་ སོ། ། ནང་ ལོགས་ ཚོ་ཆེན་ཞེ་དགུའི་ཕྱོགས་སུ།
མཁར་སྔོན་དུ་གོང་གསལ་བཤད་པའི་དགོན་སྡེ་རྣམས་དང་། ནའི་ཆི་ཐོ་ཡོན་ཧོ་ཐོག་
ཐུའི་གདན་ས་ཧོར་ཆིན་ཐུ་ཤི་ཡེ་ཐུ་ཆིང་ཝང་གི་ཧོ་ཐོའི་དགོན་པ་པཱ་ཡན་ཧོ་ཤུའི་དགོན་
པར་དགེ་འདུན་ལྔ་བརྒྱ་ཙམ་བཞུགས། ཇ་སག་ཐུ་ཝང་གི་ཤོག་ན་ཐུའུ་ལས་ཐུའི་
དགོན་པ་བཀྲ་ཤིས་ཐེག་ཆེན་གླིང་ལ་མཚན་ཉིད་དང་རྒྱུད་གྲྭ་གཉིས་བཞུགས་པ་ལ་
དགེ་འདུན་བརྒྱད་བརྒྱ་ཙམ་བྱུང༌། དར་ཧན་ཆིང་ཝང་གི་ཤོག་ན་མུའུ་རིའི་དགོན་པ་
ལ་གྲྭ་ཚང་བཞི་དང་གྲྭ་བ་སྟོང་ལྷག་བཞུགས་པ་རྗེ་བཙུན་པའི་ཡིག་ཆ་དར། ཆོང་གོལ་
ཅིན་ཆ་གན་ཏཱ་ཡན་ཆིའི་དགོན་ཆེན་དགེ་འཕེལ་བསམ་གཏན་གླིང་ལ་གྲྭ་ཚང་བཞི་
དང་། གྲྭ་རྒྱུན་ལྔ་སྟོང་ལྷག་བཞུགས་པ་མཚན་ཉིད་ཀྱི་འཆད་ཉན་དར་རྒྱས་ཆེ། ཨལ་
ཐན་ཤི་རེ་ཐུ་ཞེས་གྲགས་པའི་དགོན་ཆེན་ཡང་དགེ་འདུན་སྟོང་ལྷག་བཞུགས་ཤིང་གྲྭ་
ཚང་བཞི་བྱུང་། ཐུ་མེད་ཧོའུ་ཆིན་ཧུ་རེ་ཞེས་གྲགས་པའི་དགོན་ཆེན་ཡང་དགེ་འདུན་
སྟོང་ལྷག་བཞུགས་ཤིང་གྲྭ་ཚང་བཞི་བྱུང་བ་བཅས་དགོན་ཁག་དེ་གསུམ་གྱི་མཚན་ཉིད་
ཀྱི་འཆད་ཉན་ཡང་སྒོ་མང་བའི་ཡིག་ཆ་ཡིན། དུས་འཁོར་པཎྜི་ཏའི་དགོན་པ་པད་
དཀར་ཆོས་གླིང་ན་གྲྭ་བ་བརྒྱད་བརྒྱ་ཙམ་བཞུགས་ཤིང་མཚན་ཉིད་རྒྱུད་པ་དུས་འཁོར་
བཅས་གྲྭ་ཚང་གསུམ་ཡོད་ལ་ཀུན་མཁྱེན་ཡིག་ཆའི་སྟེང་ནས་འཆད་ཉན་དང་འགྲིག་
ལམ་ཡང་སྒོ་མང་ལྟར་ཡིན། ལྕང་ལུང་ཨཱརྱ་པཎྜི་ཏའི་དགོན་པ་དགེ་འཕེལ་དགའ་
ལྡན་ཆོས་མཛོད་གླིང་ན་གྲྭ་ཚང་གཉིས་ཡོད་ལ། གྲྭ་རྒྱུན་བརྒྱད་བརྒྱ་ལྷག་བཞུགས་
ཤིང་སེ་རའི་ཡིག་ཆ་ལྟར་ཡིན། སུ་ཅུ་མུ་ཆིན་ཆིང་ཝང་ཤོག་གི་པཀི་སུ་མེ་ཞེས་གྲགས་
པའི་དགོན་ཆེན་ཨུ་ལཱན་ཧ་ཀ་ལག་ལ་གྲྭ་ཚང་བཞི་དང་གྲྭ་གྲངས་སྟོང་བྱུང་བ་མཚན་
::
：:
;:་
521



ས་ག་
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཉིད་སྒོ་མང་ཡིག་ཆ་ཡིན། བླ་མའི་ཧུ་རེ་ཞེས་གྲགས་པའི་དགོན་ཆེན་སྦྱིན་གསོག་གླིང་
ལ་གྲྭ་བ་སྟོང་ཕྲག་གཅིག་བཞུགས་ཤིང་གྲྭ་ཚང་བཞི་ཡོད་ལ། མཚན་ཉིད་སེར་རའི་
ཡིག་ཆའི་སྟེང་ནས་འཆད་ཉན་བྱེད། ཨ་རུ་ཧོར་ཆིན་ཧའན་ཐ་བོན་སུ་མེ་ཞེས་གྲགས་
པའི་དགོན་ཆེན་བཀྲ་ ཤིས་ དཔལ་ ལྡན་གླིང་ན་གྲྭ་བ་ལྔ་བརྒྱ་དང་ གྲྭ་ ཚང་ གསུམ་
བཞུགས། བཀྲ་ཤིས་དགེ་འཕེལ་གླིང་ན་གྲྭ་ཚང་གཉིས་དང་གྲྭ་གྲངས་སུམ་བརྒྱ་ལྷག་
ཡོད། བཀྲ་ཤིས་ཆོས་འཁོར་གླིང་ན་གྲྭ་བ་ལྔ་བརྒྱ་ལྷག་དང་གྲྭ་ཚང་གསུམ་ཡོད་པ་ཀུན་
མཁྱེན་ཡིག་ཆ་ལྟར་ཡིན། དར་ཧན་པེ་ལེའི་ཤོག་གི་པ་ཐུ་ཧ་ལག་ཞེས་པའི་དགོན་པར་
གྲྭ་ཚང་གསུམ་དང་དགེ་འདུན་བདུན་བརྒྱ་ཙམ་བཞུགས། དུར་བེད་ཤོག་གི་དགོན་
ཆེན་བཀྲ་ཤིས་ཕན་བདེ་གླིང་ལ་གྲྭ་བ་སྟོང་དང་གྲྭ་ཚང་གཉིས་ཡོད་པ་སྒོ་མང་ཡིག་ཆའི་
སྟེང་ནས་འཆད་ཉན་བྱེད། གཞན་ཡང་། ཨ་ལགས་ཤ་གཡས་རུ་གཡོན་རུའི་དགོན་
བཤད་སྒྲུབ་སྦྱིན་གླིང་སོགས་ཉེ་སྔོན་བར་དགོན་སྡེ་ཆེ་ཆུང་ཉེར་བརྒྱད་བྱུང་བ་དང་།
ཨོར་ཏུ་སུ་ཨོ་ཐོག་ཤོག་གི་ཨུལ་རུའི་ཐུ་ཇོ་བོའི་དགོན་པ། ཨོད་ཏུ་སུ་ཏ་ལད་ཤོག་གི་
དགོན་ཆེན་བཀྲ་ཤིས་ཐེག་ཆེན་ཆོས་གླིང་། དུར་བེད་དགོན་ཆེན་བདེ་ལྡན་གླིང་། སུ་
ཉིད་ཆ་གན་ཨོ་བོའི་དགོན་དགེ་འདུན་དར་རྒྱས་གླིང་། ཨོ་རོད་ཤོག་གི་ཤན་ཏིའི་
དགོན་ཆེན། ཆ་ཧར་ཧ་ཡ་གྷི་ཝ་དགོན་དང་། པ་ཏམ་ཐའི་དགོན་པ་གཉིས། ཤཱ་
རིན་ཀེལ་བེར་ཇོ་བོ་རིན་པོ་ཆེའི་དགོན་པ་ཆེ་ཆུང་གཉིས་དང་། པཱ་རིན་ཝང་ཤོག་གི་
ཇོ་བོ་གཡས་གཡོན་གྱི་དགོན་གཉིས་དང་། ནའི་མིན་བོ་དྷའི་དགོན། པོ་རུ་ཧོ་ཤོའི་
དགོན་པ་སོགས་དང་། ཀུན་ཏུང་མིང་ཀན་བླ་མའི་ཧུ་རེ་དང༌། ཁེ་ཤིག་ཐེན་དང་།
ཨ་བ་ཀ་གཉིས་ཀའི་མཚམས་སུ་ཡོད་པའི་དར་ཧན་ཨོའུ་ལེའི་དགོན་པ་དང་། ཨུ་ཅུ་མུ་
ཆིན་ཧོ་ལུའུ་ཐེའི་དགོན་པ་དང་། ཨུ་ཅུ་མུ་ཆིན་པུ་ལེན་ཀེ་ཀེན་བླ་མའི་དགོན་པ་དང་།
པཱ་རག་ཧོ་ཤོ་བརྒྱད་ཀའི་དགོན་ཆེན་ཚེ་འཕེལ་གླིང་དང་། གཞན་ཡང་ཨོའུ་ཧན་དང་
522



༄༅ ། །བོད་སོག་ཆོས་འབྱུང་གི་སྨད་ཆ།
ཨོང་ཉོད་ཕྱོགས་སུ་དགོན་སྡེ་མང་བོ་ཞིག་ཡོད་པ་མ་ངེས། གཞན་ཡང་ཡིག་ཆ་འགའ་
ཞིག་ལས་བྱུང་བ་ལྟར་ན། འདིར་མ་འདུས་པ་ཧར་ཆིན་བཀའ་འགྱུར་དགོན། ཇུན་
གར་པེའི་སེའི་དགོན་གསར། ལྷ་རམས་པ་བཀྲ་ཤིས་དར་རྒྱས་ཀྱི་དགོན། ནེ་མན་
ཞབས་དྲུང་དཀོན་མཆོག་རྒྱལ་མཚན་གྱི་དགོན་གསར། དུར་བྱེད་རབ་རྒྱས་ལྷ་རམས་
པའི་དགོན་གསར་སོགས་ཆེས་མང་བ་ཞིག་བརྩིས་ཡོད་མོད། ཆ་ཚང་བ་ཞིག་བྱུང་
མིན་མི་གསལ་བས་བཞག་ལ། ཨོས་ལོད་ཇུན་གར་དུ་དགའ་ལྡན་བོ་ཤོག་ཐུ། ཚེ་
དབང་རབ་བརྟན། དགའ་ལྡན་ཚེ་རིང་དབང་བོ་རྣམས་ཀྱིས་གྲྭ་ཚང་བཞི་ལྔ་ཙམ་
བཙུགས་ནས་བཙུན་པ་ཁྲི་ལྷག་བསྡུས་ཏེ་མཚན་ཉིད་ཀྱི་འཆད་ཉན་བཙུགས་པ་
སོགས་ཕྱིས་སུའང་དགོན་སྡེ་དུ་མ་ཡོད་ལ། མཚོ་སྔོན་སྟོད་སོག་གི་ཡུལ་དུའང་དགོན་
སྡེ་དུ་མ་ཞིག་བྱུང་བས་དེ་དག་ཞིབ་པར་བརྩི་མི་ནུས་སོ། ། སྔོན་ཡན་གུར་གྱི་སེ་ཆེན་
རྒྱལ་བོའི་མངའ་འོག་ཏུ་གཏོགས་པའི་དགོན་སྡེ་ཆེ་ཆུང་ཁྱོན་བསྡོམས་པས་བཞི་ཁྲི་
ཉིས་སྟོང་སུམ་བརྒྱ་བཅོ་བརྒྱད་དང་། དགེ་འདུན་གྱི་གྲངས་བསྡོམས་ན་ཁྲི་ཕྲག་ཉེར་
གཅིག་དང་སུམ་སྟོང་ཆིག་བརྒྱ་ལྷག་ཡོད་ཅེས་གཞོན་ནུ་དཔལ་གྱིས་གསུངས་སོ། །
དེ་ལྟར་ཆེན་པོ་ཧོར་གྱི་རྒྱལ་ཁམས་ཀྱི་ཐ་གྲུ་ཡངས་པོའི་གནས་འདིར། རྟེན་
གསུམ་བགྲང་ལས་འདས་པའི་གཙུག་ལག་ཁང་མཐའ་ཡས་པ་འཆི་མེད་ལྷ་ཡི་ཕོ་བྲང་
ལ་ཅོ་འདྲི་བར་ལུང་ཆོས་སྡེ་སྣོད་གསུམ་གྱི་པིང་ཀའི་སྒྲ་དབྱངས་རྒྱུན་མར་སྒྲོགས་ཤིང་།
བསླབ་གསུམ་རིམ་གཉིས་ཀྱི་དགའ་ཚལ་མཛེས་པའི་མཚོ་ཆེན་དམ་པར། མཁས་
གྲུབ་ངང་མོ་བརྩེན་པའི་བསྟི་གནས་རིགས་གྲོལ་སྨྲ་བའི་འདུས་སྡེའི་མདུན་སས་བྱང་
ཕྱོགས་འཛིན་མའི་ཁྱོན་ལ་ཁྱབ་ཅིང་། ཐོས་བསམ་སྒོམ་གསུམ་དང་། འཆད་རྩོད་
རྩོམ་གསུམ། འཁོར་ལོ་གསུམ་གྱི་མཛད་བཟང་མཐའ་ཡས་པའི་སྒོ་ནས་ཡབ་རྗེ་རྒྱལ་
བ་གཉིས་པའི་རིང་ལུགས་དྲི་མ་མེད་པ་ནུབ་ཛཱ་ཏིའི་དྲི་བསུང་མངོན་པར་འཐུལ་བའི་
523



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ལྡིང་ཁང་ནས་ཤར་རྒྱ་མཚོའི་སྐ་རགས་བཅིངས་པའི་བར་གྱི་འཛིན་མ་ཡོངས་ལ་ཁྱབ་
པར་སྤེལ་བའི་བཀའ་དྲིན་གྱིས་ཕྱོགས་འདིའི་ལུས་ཅན་མཐའ་དག་ཕན་བདེ་ལེགས་
ཚོགས་ཀྱི་དགའ་སྟོན་བླ་ན་མེད་པའི་དཔལ་ལ་ད་ལྟའང་ལོངས་སུ་སྤྱོད་པ་འདི་བྱུང་
བ་ཡིན་ནོ། །
སྨྲས་པ།
རྨད་བྱུང་བྱམས་བརྩེའི་འོད་ན་བྱེ་བས་བདུད་སྡེ་མུན་
པའི་ཚོགས་བཅོམ་ནས། །
སྐུ་བཞིའི་རྒྱལ་ཐབས་རྟ་བདུན་གྱིས་དྲངས་སྲིད་ཞིའི་
མཁའ་ལ་མངོན་འཕགས་པས། །
རྣམ་འདྲེན་ཉི་མ་སྟོང་གི་དབུས་ན་སྙིང་སྟོབས་འཛུམ་
ཟེར་ངོམ་པའི་བདག ། །
སྐྱེ་དགུ་པདྨོའི་གཉེན་གྱུར་ཤཱཀྱའི་རྒྱལ་བོས་བདག་
ཅག་རྗེས་བཟུང་མཛོད། །
འགྲོ་ལ་དགྱེས་བརྩེའི་ཐུགས་བསྐྱེད་འཛམ་བུའི་འབྲས། །
ཚོགས་ཟུང་མ་དྲོས་མཚོ་མོས་ཡོངས་སྨིན་པའི། ། །
སྐུ་བཞི་གསེར་གྱི་སྙེ་མ་དར་བའི་དཔལ། །
འཕགས་ཡུལ་པཎ་གྲུབ་རིན་ཆེན་ཕྲེང་རྣམས་མཛེས། །
རྒྱལ་བསྟན་གསེར་འོད་འབར་བ་ནོར་བུའི་གདུགས། །
རིས་མེད་མཁའ་ཁྱབ་འགྲོ་བའི་གྲིབ་བསིལ་ཅན། །
བསྒྲེངས་མཁས་བོད་ཡུལ་བསྟན་འཛིན་རིམ་བྱོན་ཞབས། །
524



,་ །
་་་་་་ :་,
:
.:.
';
པ !!
༄༅། །བོད་སོག་ཆོས་འབྱུང་གི་སྨད་ཆ།
གཙུག་གིས་བཀུར་ཞིང་བཀའ་དྲིན་དྲན་པས་གུས། །
རྒྱལ་ཀུན་མཁྱེན་བརྩེ་ནུས་མཐུའི་ཆུ་ཀླུང་འབུམ། །
རིགས་གསུམ་རྒྱ་མཚོར་འཁྱིལ་བ་ལས་འཁྲུངས་པའི། །
གངས་ཅན་ཚད་མའི་སྟོན་པ་ཆོས་ཀྱི་རྗེ། །
འཇམ་མགོན་བློ་བཟང་གྲགས་པ་ཡབ་སྲས་བསྔགས། །
རྣམ་འདྲེན་ཀུན་གྱི་ཐུགས་རྗེ་གཅིག་བསྡུས་པ། །།
ཕྱག་ན་པདྨོའི་ཞབས་སེན་ནོར་བུའི་འོད། །
སྐྱེ་དགུའི་གཙུག་གི་རི་མོར་མངོན་བསྟེན་པའི། །
དགེ་མཚན་སྣང་བས་བོད་ཁམས་སྲུངས་གྱུར་ཅིག །
སྣང་མཐའི་ཐུགས་བསྐྱེད་འོད་སྟོང་འབར་བའི་མཛོད། །
གངས་ཅན་འཛིན་མའི་དགུང་ལ་མངོན་འཕགས་པས། །
ཕན་བདེ་སྣང་བ་དམ་པའི་འོད་ཞགས་ལ། །
བརྟེན་པའི་འགྲོ་ཁམས་ཡིད་དགའི་འདབ་བརྒྱ་གྲོལ། །
རྒྱལ་བསྟན་པདྨའི་རྫིང་བུ་ལས་ཐོན་པའི། །
སྣ་ཚོགས་གྲུབ་མཐའི་འདབ་སྟོང་འཛུམ་པའི་ལྗོན། །
བཤད་སྒྲུབ་རྣམ་དཔྱོད་མདངས་ཀྱི་མཛེས་སྡུག་ཅན། །
རྣམ་དཀར་འཕྲིན་ལས་སྤྲོ་མཛད་རྣམས་ལ་གུས། །
པཎ་ཆེན་ཐུགས་བསྐྱེད་རྟ་བདུན་གྱིས་དྲངས་པའི། །
ལུང་རྟོགས་བཤད་སྒྲུབ་བསྟན་པའི་འོད་སྟོང་གཟིས། །
ནོར་འཛིན་མུན་པའི་དྲི་མ་ཀུན་བཀྲུས་ནས། །
དམ་པའི་ཆོས་མཛོད་སྣང་བའི་བཞིན་རིས་ངོམ། །
525



་.
..
.，
：
༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
གང་གི་མཛད་འཕྲིན་ཆུ་ཀླུང་བྱེ་བའི་རྒྱུན། །
གཅིག་ཏུ་འཁྱིལ་བའི་གསུང་གསང་གངྒཱ་མ། །
ཡོངས་བཟུང་ཛ་ཧུ་དགྱེས་པའི་ཞལ་སྒོ་ལས། །
བབས་པའི་ཆོས་འབྱུང་སྲིད་འདིའི་སྐལ་བར་རྙེད། །
རྒྱལ་དང་རྒྱལ་སྲས་རྣམ་ཐར་དབྱར་སྐྱེས་རྔ། ། །
དད་གསུམ་ལྷ་ཡི་ལམ་ནས་རབ་བརྡུངས་པས། །
ངོ་མཚར་སྒོ་གདུགས་གུར་ཁྱིམ་ཕུབ་པ་ཡི། །
བློ་གསལ་མགྲིན་སྔོན་དགྱེས་པ་མི་བསྐྱེད་སུ། །
བོད་ཡུལ་ཆོས་འཁོར་དཔལ་གྱི་ལྷ་ས་ཡི། །
དབུས་འགྱུར་བསྟན་པའི་བྱུང་བ་བརྗོད་པའི་གཏམ། །
སྣ་ཚོགས་ཡལ་འདབ་འབུམ་གྱི་འཁྲི་ཤིང་ལྗོན། །
ངོ་མཚར་གསེར་གྱི་མེ་ཏོག་བཞད་པས་སྤྲོ། །
མཁས་རྣམས་གཞུང་དང་ངག་ལ་མ་གྲགས་པའི། །
ལེགས་བཤད་པིང་ཀའི་དབྱངས་སྙན་མ་མཆིས་ཀྱང་། །
ཟབ་ཡངས་གཞུང་བརྒྱའི་མཚོ་ཆེན་འཁྱིལ་བ་ལས། །
བསྡུས་དོན་ནོར་བུའི་མཛོད་རབ་འདི་ན་ཕྱུང་། །
བོད་ཡུལ་རྡོ་རྗེ་གདན་ནས་བྱང་ཕྱོགས་ཧོར། །
ཆོས་རྒྱལ་ལོ་པཎ་གསེར་གྱི་ཤིང་རྟ་ཆེས། །
ལེགས་དྲངས་ཐུབ་བསྟན་རིན་ཆེན་དབང་གི་ནོར། །
བཤད་སྒྲུབ་རྒྱལ་མཚན་མཛེས་པའི་ཏོག་ཏུ་བཀོད། །
དེ་ཚེ་ཆོས་སྲིད་དཔལ་ཡོན་འདབ་བརྒྱའི་ཚལ། །
526



༄༅། །བོད་སོག་ཆོས་འབྱུང་གི་སྨད་ཆ།
**
ཕུན་ཚོགས་ཟིལ་མངར་མུ་ཏིག་གེ་སར་འཛུམ། །
རྣམ་ཀུན་བཞད་པའི་རྩེ་དགའ་ཡོངས་སྨིན་ཏེ། །
བདེ་སྐྱིད་སྦྲང་རྩིའི་དགའ་སྟོན་ངོམ་པ་བྱུང་། །
ངོ་མཚར་གསེར་ལྡན་ཧོར་ཡུལ་མཛེས་ལྗོངས་སུ། །
བཤད་སྒྲུབ་བསྟན་པའི་མཚོ་ཆེན་ཡངས་པ་ལ། །
དགེ་འདུན་ངང་བ་འབུམ་སྡེ་དགྱེས་རྩེན་ཞིང་། །
འཆད་ཉན་མགྲིན་པའི་རྫ་རྔ་འཁྲོལ་བས་མཛེས། །
དམ་ཆོས་ཆར་གྱིས་ཕན་བདེའི་དགའ་ཚལ་འབུམ། །
ལེགས་པར་བསྐྱེད་པའི་བྱང་ཕྱོགས་མཁས་དགུ་ཡི། །
རྣམ་ཐར་དབྱར་རྔ་དལ་གྱིས་སྒྲོགས་པའི་ཚེ། །
དཔྱོད་ལྡན་མདོངས་མཐའ་མི་དགྱེས་རང་དབང་ཅི། །
འཕྲིན་ལས་མཐུ་ནུས་རླུང་ཤུགས་དྲག་པོ་ཡིས། །
མཐའ་འཁོབ་ནག་ཕྱོགས་ཆུ་འཛིན་སྟུག་པོའི་ཚོགས། །
དབྱིངས་སུ་བསྐྲད་པས་ཀུན་གསལ་ངོས་ཡངས་པོར། །
ཆོས་སྲིད་ཉི་ཟླ་ཟུང་གི་རྩེ་དགའ་འཛིན། །
དབུས་འགྱུར་ཆོས་ཀྱི་རྒྱུ་སྐར་འབུམ་གྱི་གཟུགས། །
ཟབ་ཡངས་ཤེས་བྱའི་མཁའ་ལ་ཤར་བ་ཀུན། །
ཧོར་ཡུལ་སྐད་ཀྱི་གཞུང་ལུགས་མཚོ་ཆེན་འདིར། །
ཇི་བཞིན་རྗེན་པར་བཀྲ་བའི་ཚུལ་འདི་རྨད། །
བོད་ཡུལ་རྒྱལ་བསྟན་གངས་རི་ལས་འོངས་པའི། །
དམ་ཆོས་འོ་མཚོ་འཁྱིལ་བ་བདུད་རྩིའི་རྒྱུན། །
527



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
བྱང་ཕྱོགས་ནོར་འཛིན་སྒེག་མོའི་ལྟོ་བ་རུ། །
ལེགས་པར་དྲངས་པས་ཐུབ་བསྟན་རྒྱ་མཚོར་འཕེལ། །
འདིར་ཡང་སྣང་མཐའི་དགོངས་ཟབ་འོད་དཀར་ཅན། །
བདག་གཙུག་ཀུན་དའི་ཚལ་ལ་ཉེར་འཕོས་ཤིང་། །
བྱིན་རླབས་ག་བུར་གཟེགས་མ་བབས་པའི་མཐུས། །
ཧོར་ཡུལ་བསྟན་པའི་ཆོས་འབྱུང་འཛུམ་ཞལ་ངོམ། །
ཤེས་བྱའི་མཁའ་ལ་གཞུང་བརྒྱའི་གཟའ་སྐར་ཤར། །
དཔྱད་གཏམ་ཉི་ཟླ་རྩེན་པའི་འཁོར་ལམ་ནས། །
ལུགས་གཉིས་སྣང་བས་འདམ་སྐྱེས་བཞད་པའི་ཁར། །
བཟུང་བའི་ལེགས་བཤད་དྲི་བཟང་ཚོམ་བུ་བླངས། །
འོན་ཀྱང་རང་བློ་སྦྱང་ཡོན་ཕྲ་བའི་ཕྱིར། །
འགྲིག་བཟོའི་གཏམ་གྱི་རི་མོ་སྦྱོར་བྱས་ཀྱང་། །
ཡང་དག་མ་རྟོགས་འགལ་འཁྲུལ་ནོངས་པ་ཀུན། །
ཆོས་སྤྱན་ཡངས་པ་རྣམས་ལ་སྙིང་ནས་བཤགས། །
འདིར་འབད་དགེ་ཚོགས་རབ་དཀར་འོ་མའི་རྒྱུན། །
རླབས་ཆེན་རྒྱལ་སྲས་སྨོན་པའི་རྒྱ་མཚོ་ཆེར། །
ཉེ་བར་ཞུགས་ནས་གཅིག་ཏུ་བསྡོམས་པའི་མཐུས། །
རྒྱལ་བསྟན་ཕྱོགས་ཀུན་མི་ཉམས་ཆེར་འཕེལ་ཤོག །
མདོ་རྒྱུད་གཞུང་བརྒྱའི་འཆད་ཉན་ཉིན་མཚན་འདའ། །
ཐོས་དོན་ཚུལ་བཞིན་སྒྲུབ་པའི་ཉམས་ལེན་སྐྱོང་། །
བསྒོམ་པའི་ཉམས་རྟོགས་མཛོད་རབ་སྤེལ་བ་ཡི། །
528



:
༄༅། །བོད་སོག་ཆོས་འབྱུང་གི་སྨད་ཆ།
བསྟན་འཛིན་དམ་པ་རྣམས་ཀྱི་ཞབས་བརྟན་ཤོག ། །
བསླབ་གསུམ་ཟེའུ་འབྲུའི་ཁུར་གྱིས་ཉེར་དུད་པའི། །
མཁས་གྲུབ་འདབ་སྟོང་དཔག་བསམ་ལྗོན་པའི་ཚལ། །
བཞད་པའི་དཔལ་ཡོན་ཕྱོགས་བཅུའི་ནོར་འཛིན་མར། །
ཡོངས་གང་འདུས་སྡེས་བཤད་སྒྲུབ་སྤེལ་གྱུར་ཅིག །
སློབ་གླིང་འདིར་ཡང་ཀུན་གཟིགས་སྣང་མཐའི་མགོན། །
རྣམ་དག་ཐུགས་ཀྱི་བཞེད་པ་ཡོངས་འགྲུབ་ཅིང་། །
འཇིག་རྟེན་ཁམས་སུ་བཀྲ་ཤིས་འབྱུང་བ་དང༌། །
རྒྱལ་ནང་རྟག་ཏུ་བདེ་སྐྱིད་འཕེལ་བར་ཤོག །
མྱུར་མཛད་མགོན་དང་ལས་གཤིན་དམག་ཟོར་མ། །
རྣམ་མང་ཐོས་སྲས་དྲེགས་པ་ལྕམ་སྲིང་སོགས། །
བསྟན་སྲུང་དམ་ཅན་རྒྱ་མཚོའི་ཚོགས་རྣམས་ཀྱིས། །
སློབ་གླིང་སྲུང་སྐྱོབ་གཡེལ་བ་མེད་པར་ཤོག །
མཁའ་ཁྱབ་མར་གྱུར་རིགས་དྲུག་འགྲོ་བའི་རྒྱུད། །
མ་དག་སྣང་ཞེན་ལྕགས་ཀྱི་ཕུང་བོའི་ཁམས། ། །
སྐུ་གསུམ་རིན་ཆེན་གསེར་དུ་བསྒྱུར་བྱས་ཏེ། །
རིང་མིན་ཐམས་ཅད་མཁྱེན་པའི་དཔལ་ཐོབ་ཤོག །
529



༄༅། །པར་བྱང་སྨོན་ཚིག་བཞུགས་སོ། །
༄༅ ། །བཀའ་བཏགས་ཕྱག་རྒྱའི་རི་མོས་མངོན་མཛེས་པའི། །
སྐལ་བཟང་རྣམ་འདྲེན་བཞི་བའི་དམ་ཆོས་ཀྱི། །
རྒྱལ་མཚན་མཁྱེན་བརྩེའི་དཔུང་བས་སྲིད་པའི་རྩེར། །
བཏེགས་པའི་གྲགས་དཀར་མཁས་མང་རྣ་བའི་རྒྱུན། །
གང་གི་ལེགས་བཤད་འོད་སྣང་འབུམ་གྱི་མཛོད། །
གླེགས་བམ་བཀྲ་ཤིས་རྟགས་ཀྱི་གྲངས་འཛིན་པ། །
ངོ་མཚར་འཕྲུལ་གྱི་འདུ་འགོད་ལས་ཐོན་པས། །
ཕན་བདེའི་འདབ་སྟོང་སྲིད་པའི་མཐར་ཡང་འབྱེད། །
གཅེས་པའི་ནོར་དང་ལུས་སེམས་ངལ་བའི་ཚེགས། །
དད་གུས་ཡུར་བར་དྲངས་པའི་འབྲེལ་ཐོགས་ཀུན། །
སྐྱེ་བའི་འཕྲེང་བ་ཀུན་ཏུ་མགོན་ཁྱོད་ཀྱིས། །
རྗེས་བཟུང་ས་ལམ་བགྲོད་པ་མཐར་ཕྱིན་ཤོག །
བློ་ཆེན་ཀུན་བཟང་སྤྱོད་པའི་མཐོངས་ཡངས་པོར། །
བགྲོད་པའི་མཁྱེན་རབ་འཇམ་དཔལ་གཞོན་ནུའི་སྤུན། །
ལུང་རྟོགས་ཀླུང་བརྒྱ་སྡུད་པའི་རྒྱུ་མཚོ་ཡི། །
ཞབས་པད་རྡོ་རྗེའི་གཤིས་སུ་བརྟན་གྱུར་ཅིག །
འདིར་འབད་རྣམ་དཀར་དགེ་ཚོགས་གང་མཆིས་པ། །



༄༅། །རྗེ་ཤིང་བཟའ་སྐལ་བཟང་ཆོས་ཀྱི་རྒྱལ་མཚན་གྱི་གསུང་འབུམ།
ཐུབ་བསྟན་རིན་ཆེན་ཡུན་རིང་གནས་པ་དང་། །
བསྟན་འཛིན་དམ་པའི་སྐུ་ཚེ་མཛད་འཕྲིན་རྒྱས། །
འགྲོ་ཀུན་བདེ་སྐྱིད་དཔལ་ལ་རོལ་ཕྱིར་བསྔོ། །
ཞེས་པ་འདི་རྡོ་རྗེ་འཆང་དངོས་ཤིང་བཟའ་རིན་པོ་ཆེའི་གསུང་འབུམ་འཕྲུལ་
པར་དུ་བཏབ་སྐབས་བློ་གསལ་རྒྱ་མཚོ་སོགས་ཀྱི་འདོད་མོས་བཞིན་སྙོམ་ལས་པ་སྐལ་
བཟང་རྒྱ་མཚོས་བྲིས་པའོ། །
སམནབུད$
ས
་བ་
དོ c <<ཡཱ * 1
ཡི་གེ་ཉི་ཤུ་རྩ་དྲུག་པ་འདི་དཔེ་ཆའི་ནང་དུ་བཞག་ན་དཔེ་ཆ་དེ་ཅི་འདྲར་
བགོམས་ཀྱང་ཉེས་པ་མི་འབྱུང་བར་འཇམ་དཔལ་རྩ་རྒྱུད་ལས་གསུངས་སོ།།
532



རྩོམ་སྒྲིག་འགན་འཁུར་པ། རྟ་མགྲིན་སྐྱབས།
责任编辑: g IE jp
མདུན་ཤོག་ཇུས་འགོད་པ། ཏུང་ཧྥུང་ཚན་ཁུང་།
封面设计:东方乾坤
ཙ
༢
༄༅ ། །རྗེ་བཙུན་ཤིང་བཟའ་པཎྜི་ཏ་སྐལ་བཟང་ཆོས་ཀྱི་རྒྱལ་མཚན་
དཔལ་བཟང་པོའི་གསུང་འབུམ་བཞུགས་སོ། །
རྩོམ་སྒྲིག་མཁན།
དཔེ་སྐྲུན་མཁན།
འགྲེམས་སྤེལ་མཁན།
གནས་ཚུལ།
སྦྲག་སྲིད་ཨང་གྲངས།
ཁ་པར་ཨང་གྲངས :
པར་འདེབས་མཁན་
བརྒྱུད་འཚོང་མཁན་
དེབ་ཚད།
པར་ཤོག
པར་གཞིའི་སྒྲིགུ་ཐེངས།
པར་ཐེངས།
པར་གྲངས།
རིན་གོང་།
ཤིང་བཟའ་པཎྜི་ཏ་སྐལ་བཟང་ཆོས་ཀྱི་རྒྱལ་མཚན།
མི་རིགས་དཔེ་སྐྲུན་ཁང་།
མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་།
པེ་ཅིན་གྲོང་ཁྱེར་ཧོ་ཕིང་ལི་བྱུང་ལམ་ཨང་14པ།
100013
0f0 ཨ64227665
སན་ཧོ་གྲོང་ཁྱེར་ཧྭ་ཏུང་པར་འདེབས་ཚད་ཡོད་ཀུང་སི།
རྒྱལ་ཡོངངས་ས་གནས་སོ་སོའི་ཞིན་ཧྭ་དཔེ་ཚོང་ཁང་།
787mrt x1092mm 1/16
256.25
2014ལོའི་ཟླ་3པར་པར་གཞི་དང་པོ་བསྒྲིགས།
2014ལོའི་ཟླ་3པར་པེ་ཅིན་དུ་པར་ཐེངས་དང་པོ་བརྒྱབ།
000t -250)
སྒོར་500.00
AAA 1
མ
-
1:|ཀ
ISBN 978 -7-105 - 13027 -6/K•2274(བོད་189）



图书在版编目(CIP)数据
香扎尕布藏却吉坚赞文集:藏文/香扎尕布藏却吉坚赞
著,--北京:民族出版社,2013.12
ISBN 978-7-105-13027-6
. 0藏学-中国 - 文集
1.0香,I,0香…
-藏语 V. OK281.4-53
中国版本图书馆 CIP 数据核字(2013)第282059号
民族出版社出版发行
(北京市和平里北街14号 邮编 170913)
http://www.e56. com. cn
三河市华东印刷有限公司印刷
各地新华书店经销
2014年3月第1版 2014年3月第1次印刷
开本:787毫米x 1092 毫米 1/16 印张:256.25
印数:0001~2500 定价:500.00 元
ISBN 978 -7-105 -13027-6/K.2274(藏189)
(藏文室电话:010-581305099 发行部电话:64227665)
